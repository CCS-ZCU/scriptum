 A to jsem si myslel, když jsem opustil rodnou hroudu, že jsem ve Dvoře na národním výboře zanechal v bezpečí šedou knížku vojenskou, i tu červenou knížku plnou obscenit: Foto vyděšené tváře jinocha u zdi, otisk palce primáta mužského pohlaví, 183 cm dlouhého, vlasů kaštanových, očí hnědých, pobývajícího na trvalé adrese níže označené, zasluhujícího si jídlo prací stvrzenou razítkem a připraveného k obraně vlasti v řadách útvaru jména tajného.
 Zpěv ptactva občas sice rušily rány a výstřely zátek z lahvi šampaňského, byl to ale krásný bílý den a zakončili jsine ho až  v noci jen v bezpečí a pohodlí seníku na mýtině pod hvězdnou oblohou.
