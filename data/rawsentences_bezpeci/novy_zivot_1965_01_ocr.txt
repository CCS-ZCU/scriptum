 Jsou životy od mládí nenapravitelně nahlodané a nalomené, někdy z vlastní viny, často vinou okolností a obecné situace, Mladí lidé, kteří byli na příklad poznamenáni zkušeností některé z obou světových válek, ovzduším okupace, nucených prací a vězení, nabývají nesnadněji vnitřní rovnováhy nežli ti, kterým bylo dopřáno, aby se narodili a prožili mládí v době poměrného obecného klidu a bezpečí.
