 (Sborník Fronta, Praha 1927) Vzpomínka na Evropu Klečíc pod oknem právě na písčině plela čaj vyprahlých plantáží Vodíkového Pobřeží po tolika ozvěnách 96  zbloudilých mezi stromy hluchoněmá myšlenka kdežto odpolední motýl vlál nad citadelami jak voda zelený severskou zeleň měla ve tvářích smáčených sněhem tajícím sněhem tajícím sněhem a všechno to čerstvé listí (Sborník 9 básníků Devětsilu, Praha 1928) Rukopis v lahvi Adrieně k Vánocům 1948 V geometrickém místě daném zeměpisnou šířkou Vlkánčice — Krliš a zeměpisnou délkou Bílý Kámen-Brázda Na mramoru plísně josefínského školství za mživou oponou churé vypnuliny věčně na vahách kam vyslat své řeky zda k moři Severnímu či Jaderskému Mezi Helgolandem a Korčulou V kraji ukřižovaném v průvanu západních a východních větrů Nadiktováni náhodou početí Ty a já jsme se sešli ve znamení Blíženců Vodnáře a Vah (neopomínajíce magnetické úchylky dané křivkou Gatčina - Veau de Cernay - Svojšice) A tu jakoby náčrtek mapy pokladu zapečetěný do lahve dávno dopitého dětství a přece ještě plné aroma tuzemského rumu rosničce na schůdky do duhy slov hodlám uložit tento vzkaz : Kromě bárky Charonovy Je mnoho lodí jimiž lze obeplout svět Kromě kulatého světa je mnoho světů Jeden větší uvnitř jak říkával blázen ve Švejkovi Jsou světy krychle, jehlany, krystaly -jsou drůzy světů a světy v hroznech a keře osypané kvetoucími světy Proto tvá postel budiž vlajková loď Fregata admirálskáa neztopitelná Brázdící zrcadlo ranných vynálezů i nočních čistot 97 7  naši řeku Skýtá se ti totiž naděje podivuhodné robinsonády Šance vyvržení na Tajůplný ostrov o jehož objevení usilovalo tolik mořských panen i starců na tolika chrabře kroužených přídích Ostrov který obecně vzato nebude pro nás A přesto jej naše radary už vyhmatávají v mlze hlouposti a odporu k cvalu Ostrov nevynechaných možností Nepremeškaných okamžiků Ostrov zužitkovaných prolel kovaných staletí a znovunalezeného času Kde smrt v živých bude přetavena v život skrz na skrz Kde bolesti budou jen k rození dětí Či na výstrahu před popálením Co na tom že na ten ostrov nelze dosud obdržet pasu ani visa když se mu blížíme ? Pamatujme že na tomto klikatém moři věčně půlnočním kde ani Medusy nesvětélkují Jsme aspoň prosti hrůz Neandrtálových Že už miliony let nesdílíme němost píšťal jež tenkrát dosud nikdo neoklepal Že je daleko za námi noc v níž jarní vrby byly němé Než byl rozkřísnut první oheň a někdo z rozkoše kterou slehla úzkost se jal ze samého světla malovat po jeskyni Kdy psi neuměli štěkat a ještě vyli s vlky a když syn byl Oidipus a kdekterá matka rodila dvojčata s telecími hlavami Kdy drak byl takřka domácí zvíře a slovo « ochočit » bylo ještě nepotřebné Strach — děs - můra nebyla slova nýbrž Jediný vyceněný běs — smrt pouhou hrůzou Běs dávno zapomenutý ve spánku skrčenců V tisíciletých kolébkách pomalu tající lásky Snědené krajíc po krajíci odvěkých pecnů důmyslného bezpečí zvyků Co na tom když každý máme dřevní privilej své vlastní cesty kolem některého světa (Mezi námi : jsou to cesty tak překvapivě bludné a lze šije nadběhnout kdesi v trámoví špejcharů a půd prázdnin v brzkém jinošství neboť pohled — já například plavec na lodi klenuté z nučického nachu na lodi kláštera jež brázdívá jitra otočnické rosj jsem vyplul bůhví kam abych zakotvil kde ? V náladě Degasova pokoje popsaného azbukou Čechovovy prózy 98  s puntíky županu tety Hedvy kolem boků Rusky jež rostla ve skalách vroubících řeku Hudson ve skalách s ústředním topením a chocholy páry na ledově modrém nebi kolem boků ženy vonící sázavskou loukou a mluvící řečí Whitmanovou a vidící žaluzií Renoirových obrazů s indiánskými pažemi jež vídávám v akvariu pozlacených odpolední mřížkou Beethovenových taktů než za některou z jejích vášní spustí oponu Ibsen Ona sama s druhého břehu své všednosti — mého snu houká po převozníkovi svých vlastních dřímot — jež jsou mými pondělky Vidíš — tu celou cestu vážit abychom zjistili kde sedáme nejraději - v hloubce svého srdce V komoře tak těsné že v ní nelze obývat než do naha A tam že lze teprve pozvat někoho na celý život Slovem - krásu máme za nehty i když blázni věříme tak dlouho že je to špína) Co na tom když každý vlastníme svůj kompas o který konec konců se podělíme jak o koláč s hvězdou Každý kotvu ujištění že jsou spolehlivá kotviště privátní i obecná Písčiny zamčené pod tichou vodou Bezpečné skrýše mince s měděnkou Z vlastního srdce není exulantů leda dobrovolných a těm běda Jde o to se tam uvelebit Nedopustit běsům aby je přestrojili V kostnici či hladomornu Proto se nesmíš bát svého strachu Ten strach jsi jen ty sama Sama si přece neublížíš Už sis naubližovala dost Pozvi se k sobě na návštěvu A pamatuj úcty k hostům Naber do Tří králů sil Neboť-věř mi-po slunovratu se otvírávají dlouhé cesty A být tebou (věř zběsilému leč zmoudřelému plavci jenž pečeti tuto láhev) Číhal bych na vítr a plul znovu tam kde myslíš žes tolikrát byla kde však teprve pramení punkevní řeky míru.
 Měl jsem ručičku v Nabově velké pěsti a cítil jsem se úplně v bezpečí.
 Vy máte o nacistické okupaci jenom literární vědomosti, Vy jste ji sám nezažil, Vy jste ji jenom přežil v suchu, v teple a bezpečí ve svém londýnském exilu.
 Štěrba, o tom, že jsem válku přežil « v teple a v bezpečí ve svém londýnském exilu ».
