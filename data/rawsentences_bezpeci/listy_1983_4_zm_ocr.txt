 * * * Domov je tedy místo bezpečí, kde jsi mezi svými a kde jsi neodstrkovaným podílníkem společného osudu.
 Domov — to Je útulek a bezpečí.
 Jaképak ale bezpečí, když si nad skrčenými hlavami národů hrozí několik maniaků atomovými kyji a spílají si jako trhovkyně? Jaképak bezpečí ve světě, kde je možné, aby se dva údajně pokrokové státy do sebe zahryzly pro nic za nic a vedly spolu krvavou a marnotratnou válku, přičemž své skutečné bohatství — ropu — pouštějí vztekle do moře, aby se tam toto jejich požehnání změnilo v prokletí? Domov — to je místo, kam se mohu vrátit.
