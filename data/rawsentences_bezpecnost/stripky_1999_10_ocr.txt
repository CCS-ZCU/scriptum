 Bylo na čase zase se obávat o svoji bezpečnost! Protože jsem dost dlouho patřil do malého kroužku anti-komunistických studentů v gymnáziu, věděl jsem, že mi už začíná hořet půda pod nohama! Přišel už čas na útěk! Během velikonočních prázdnin 1948 jsem si rychle sbalil do kufru svých pár švestek a po bolestném rozloučení s tátou jsem odjel vlakem do Mariánských lázní, odkud jsem si to v noci namířil přes lesy a hranice do té Američany okupované zóny západního Německa.
