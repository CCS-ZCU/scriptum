 Jednotlivec ztratil onu vnitřní bezpečnost, kterou mu dávalo dříve jeho pevné zaklínění do společenských tříd, ustálených a víceméně uzavřených, založených — jak jsme vyložili — víceméně na principu Absolutna.
 Do poklidných profilů městeček a vesnic, které nám zanechalo předchozí pokolení, trčí hrůzně prázdné kolmice „věžáků“ — ucelené a uzavřené obrazy luk a lesů jsou rozbity nestvůrnými ovčíny a kravíny, líbezná zeleň lesního stromoví je nezaho- jitelně zraňována širokými dálnicemi, budovanými pro pohodlí a bezpečnost nového maloměšťáka — zdá se, jako by všechna krása měla být z kraje vypuzena či podupána.
 Což nechtěli tím upozornit, že jsou také přítomni? Jak zahanbují nás, kteří se někdy ze stydlivosti či strachu scho váváme na kůrech a za varhanami!? Konečně pro každého křesťana by neměla být jejich haštěřivost a hlasitost důvodem k rozmrzelosti, ale důvodem k dalšímu posilnění naší bezpečnosti a naděje.
