 Šířily se i nadějné zprávy, že president republiky má právo bránit suverenitu státu také tím, že vyhlásí neutralitu Československa a požádá Radu bezpečnosti OSN o podporu svého rozhodnutí.
 Volání a výzvy sovětských vládců k přípravám na uspořádání konference o bezpečnosti a míru v Evropě, dává nám, Cechům a Slovákům žijícím v exilu možnosti a vzhledem k umlčeným občanům doma povinnost, uplatnit právo na sebeurčení našich národů tím, že budeme všude žádat, aby otázka neutrality pro Československo byla přednesena a zařazena vedoucími činiteli svobodných a nezávislých zemí do programu na připravované konferenci o bezpečnosti a míru v Evropě při jednání se Sovětským svazem.
 Obracejme se na vedoucí státníky a vlivné činitele svobodných zemí, na nejrůznější organisace, na OSN a jejího nového generálního tajemníka o pomoc při prosazení svátých práv našich národů, žít svobodně v neutrálním Československu! Přesvědčujme je, že je to v zájmu skutečného míru a bezpečnosti v Evropě i v zájmu svobodných států Evropy i světa, včetně Sovětského svazu, jestliže to myslí s bezpečností a mírem v Evropě upřímné.
