 Tam chutná jíst a pít a peněz se „fasuje” po čertech málo! Konečně byla zde i Františka, kterou musí opustiti, an pluk leží až v Bosně, kde také číhají na ubohé vojáčky za každou skálou zlí Turci s puškou v ruce, takže se snadno může přihoditi člověku něco nemilého! A když má už svou Františku a svou službu opustiti a vystaviti živobytí své v nebezpečenství, což aby se podíval jinam, pokusil se o něco lepšího? Tolik chudých lidí udělalo v té Americe štěstí a odtamtud uprchlého vojáčka nevydají! Nebude směti sice dlouho nazpět, avšak lépe je býti po dvanácte let v cizí zemi trochu dále v bezpečnosti než ve stálém strachu o krk, an i bez Bosny válka může tady vypuknouti každou chvíli a pak to bude zlé! Václav se na to dosti dlouho rozmýšlel, vážil důvody pro to a ono, ale naděje na spokojené, lepší živobytí v Americe, o jejíž výdělcích slyšel, posléze přece zvítězila, zvláště ana porada s Františkou dopadla také v ten smysl.
 Na sklonku roku 1863 došla naši četu radostná konečně zvěsť, že se blíží větší oddělení vojska a věru že upřímně jsme si oddechli, doufajíce, že nyní se podaří divochy hodně daleko zahnati aby náš kraj došel žádoucí bezpečnosti, neboť za ty dva roky, co nás zde Indiáni tak strašili, utrpěli osadníci velice.
 Jsouť židé v západních částech říše živlem nebezpečným nejen vůči prostému obyvatelstvu, jež bezohledně odírají a znemravnují, ale i vůči bezpečnosti říše, ani pro případ války s Německem a Rakouskem konali by nepříteli vyzvědačské služby.
