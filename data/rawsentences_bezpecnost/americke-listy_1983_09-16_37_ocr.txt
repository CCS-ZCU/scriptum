 Madridská konference o bezpečnosti a spolupráci v Evropě končí v ovzduší, v němž před třemi lety začala: západní země obviňují Sovětský svaz z flagrantní- ho porušování Helsinských dohod, a vehementně žádají, aby Moskva změnila svůj arogantní postoj, a zachránila tak alespoň poslední zbytky vzájemné důvěry, která je pro další vývoj mezinárodních vztahů nezbytná.
 Madridská konference o bezpečnosti a spolupráci v Evropě byla, po celou dobu svého trvání, jejím citlivým barometrem.
 současných emocí téměř zaniká skutečnost, že se diplomatům v Madridu nakonec podařilo zdolat i poslední překážku, stojící v cestě plánovanému slavnostnímu podepsání závěrečného dokumentu: Malta, která přes sedm týdnů upírala svůj souhlas, a žádala zvláštní konferenci o bezpečnosti středomoří, přistoupila na kompromisní formulaci.
 Podle ní vyjadřují signatářské státy pouze svou ochotu podporovat, pokud to bude možné, iniciativy, směřující ke zvýšení bezpečnosti tamní oblasti.
 Signatářské státy slibují, že se budou snažit o větší porozumění, spolupráci a bezpečnost v Evropě.
 A exilový PEN klub, středisko autorů z německy mluvících zemí, připojuje k tomu protest proti rozpuštění výboru polského PEN klubu, připojuje se k protestům Charty 77, žádá propuštění vězněných českých spisovatelů a vrácení rukopisů, zabavených státní bezpečností, a v další své rezoluci upozorňuje na věznění spisovatelů a věřících v Lotyšsku.
