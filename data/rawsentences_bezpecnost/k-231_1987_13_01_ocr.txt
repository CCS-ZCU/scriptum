 Jak ti si pamatují národ? Raněný slepotou? Ochotný prodat úděl začočovici? Anebo národ, který ze sebe vydal Miladu Horákovou a Milana Choce? A tisíce bezejmenných, kteří nebyli hrdinové, protože nepoložili své životy, zato se však nevzdali svých zásad a lidské důstojnosti za housku namazanou máslem? A ti z roku 68? Pamatují si národ, jako národ Švejků, kde přežití bylo prvotní a potom teprve zásady? Anebo národ, který šel s holýma rukama proti ruským tankům — národ, který ze sebe vydává zápalnou oběť v Janu Palachoví? Ti pozdější, kteří nepřišli s žádnou emigrační vlnou, ale každý podle své dané situace — jak ti si nesou v srdci svůj národ? Rezignovaný, propadlý apatii, bez víry v budoucnost a možnost nápravy a návratu demokracie? Anebo národ, který našel odvahu a cestu ručně, či s primitivními tiskařskými prostředky přepisovat a šířit zakázanou literaturu, aby uspokojili hladovou potřebu po dobré knize a po sdílení myšlenek, které stále ještě vedou do kriminálů? Vzpomínají si na svůj národ, který i po 40 letech nejen náboženského útisku, ale znásilňování národní duchovní podstaty — je ze sebe schopen vydat Přemka Coufala, tajně vysvěceného řádového kněze, umučeného k smrti Státní bezpečností? A tak tyto dvě směrniceexilovéhoživota —vlastanárod — pomalu jdou hlavou účastníkům Československého dne.
