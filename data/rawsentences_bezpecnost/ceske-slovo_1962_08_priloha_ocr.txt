 Dovede-li pak tvůrčí a representativní osobnost ideu svého národa dovést do souladu s myšlenkovými proudy zápasícími o společné ideály lidstva, ocitá se vlastní národ v souručenství, jež sílí jeho kulturní zdatnost, politickou bezpečnost, jeho mravní a hmotnou posici mezi národy.
 V nově budovaném československém státě stal se všemi uznaným duchovním a politickým vůdcem, který se pečlivě staral o plné zajištění naší státní bezpečnosti, organisováním míru cestou mezinárodní dohody, ale současně pevnou rukou kladl základy dobré a zdatné československé armády, jíž připadá dnes těžký úkol obrany Československé republiky.
 Hlubina bezpečnosti je ta, do které se dívá člověk i národ, když se dívá vzhůru.
