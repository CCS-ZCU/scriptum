 politiky uvolňování a konference o bezpečnosti (pro nebezpečné agresory a diktatury), či proti teroru a pronásledování oponentů a především jednotná a rozsáhlá, soustavná a důsledná kampaň za uznání a dodržování základních lidských práv obsažených v Deklaraci Spojených národů.
 Koncem dubna tohoto roku přišla ke mně skupina příslušníků Státní bezpečnosti, aby se souhlasem generálního prokurátora provedla prohlídku mého bytu, nebot prý je podezření, že ukrývám písemnosti, prokazující trestný čin podvracení republiky.
 Nevím ještě, jak kniha skončí, co připíšu a co vyškrtnu, ale naše Státní bezpečnost už ví, že to bude kniha závadná.
 Po konferenci o bezpečnosti a spolupráci v Helsinkách se sešel západoněmecký spolkový kancléř Hel- muth Schmidt s šéfem polských komunistů Giere- kem a dojednali, že se z Polska smí do čtyř let vystěhovat 120 tisíc Němců.
 Po Helsinkách by třeba už nikdo neměl nutit občany k tomu, aby neposílali své děti do hodin náboženství, českým a slovenských marxistům jiného druhu, než je přípustný, by už státní bezpečnost neměla prohledávat byty a zabavovat rukopisy.
 A pakliže je zabavila, jako v případě profesora Karla Kosíka, Ludvíka Vaculíka, Ivana Klímy, Ivana Kadlečíka a jiných, měla by je teď státní bezpečnost vrátit, i třeba s případnou omluvou za vměšování do nejsoukromější sféry svobody myšlení a svědomí.
