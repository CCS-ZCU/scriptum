 Nixonův čínský gambit už vydal první ovoce v podobě připuštění komunistické Číny do Spojených národů a v jejím usazení na křesle stálého člena Rady bezpečnosti s plným právem veta v důležitých otázkách světového míru.
 President Nixon zamýšlel dosáhnout kompromisu mezi oběma čínskými vládami, pekingskou a taiwanskou; první měla být usazena na stálém křesle v Radě bezpečnosti a druhá měla s něj sestoupit do Valného shromáždění jako obyčejný člen.
 Důvody k tomu měli vzbouřenci různé; arabští účastníci tak chtěli vytvořit precedent k obdobnému vyloučení Israele (pro soustavné zne- uznávání rezolucí Rady bezpečnosti, které odsuzují jeho válečné výboje) a černí účastníci chtěli mít precedent k vyloučení Jižní Afriky pro její rasovou politiku.
