 Některé dny taky zabloudím až do Kotců, na rohu si kupuju planetu vždy na jiný měsíc, prodavačkám tečou barevné stuhy z nosu, bylináři roste z temene slunečník, při každém kýchnutí chce vzlétnouti i s léčivem, když srká polívku, zdá se, že zvrací obrácený film, Často z těch nor se vypotácejí stařenky, tváře mají zjízveny znameními zvěrokruhu, místo očí mozaikovou síň a zablité levharty, vynášejí na světlo cetky, při jejichž spatření zapíchá v hlavě, tamta mává zelenými růžemi z peří, ten krám je pokojík v šílencově mozku, kráčívám tudy naboso s půllitrem piva, kolem mne ujíždí Kristus na bicyklu, málem by mě zajel, báby mají k zadkům přilepený domeček a v klokaních kapsičkách kytky, holoubci se lísají pod krčkem, andulky poletují v klecích, jako metafory v Eluardově poezii, peříčka přilnavá, zvláštní a dotěrná, vypíjím pivo na počest stehlíků, kteří od světla do světla zkoušejí: Co kdyby mříž byla sen?, za tři sta korun jsem se stal na deset měňavých vteřin Kristem, stehlík mi vzlétá z ruky a rodím svět, 45  vcházím do tržnice z Rytířské, kde babičky prodávají sedlou krev, páchne to tu novorozeňaty, octem a kopím, gram citlivosti a nůž se obrátí proti sobě, myslím na domácí porážku, vepř špatně píchnutý se zaryl pod hnůj a raději S6 utopil v močůvce, než by znovu viděl svět se sekyrou, vracím se do kanceláře a říkají mi: Hele, Plaváčku, my jsme chtěli pivo a ty jsi šel zatím pro živou vodu! a hned na mne: A kdy ti zase umře strýc Adolf? to i doma, když někdo pozvrací ulici, hned na mne hledí: No jo, ten nemá starosti, ten si může dávat do mouly, v neděli jen jsem se přijel koupat, hned na mne: To jste si zase v noci dávali s panem bratrem do trumpety, řvali jste jak paviáni a vedli reakční řeči, ještě že nejsme u státní bezpečnosti, to bychom vás museli zatknout! ale já jsem to nebyl a taky na co se jim bránit? říkám: To jsme slavili zahájení žní a buďte rádi, že nejste u bezpečnosti, to byste se museli zastřelit, abyste mne nemohli udat, ale oni se s hnusem ptají: To vám to tak chutná? Dříve, to nás zde bylo víc, ale pan Vančura už umřel a panu Růžičkovi stačí panáček a už vynáší peřiny do deště, stele si na cestě do bláta a říká: To je zvláštní, čím vyšší poloha, tím se lip dýchá!, nebo si koupí bochník chleba, na náměstí s ním praští a volá: Tak budeš skákat, nebo nebudeš?, za noci, když se zdecimuje, hraje na dvoře na ariston, který zdědil, vypadá to jak malá zpovědnice a hraje pořád ten samý kus, až sousedé šílí, házejí přes plot upomínkové cihly, hrnce a nakonec mu dávají výprask, zamknou na klíč a hodí jej přes vrátka, pan Růžička leží a říká si: To je zvláštní, čím je hudba stejnějŠÍ, tím je pěknější, a krev mu kape z nosu na dlaždičky, nebo u Marysků když umírala teta, někdo zamlátil o půlnoci na okna a paní hned v sobotu na mne: Abych se styděl, že tetu mohl ranit psotník, a já jsem se chtěl bránit, ale paní Maryš ková udělala takhle rukou: Mlčte! Vyběhla jsem za vámi a jen jsem slyšela z uličky příšernej chechtot, nebo zvěrolékař se sklání nad paznechtem, říká oučetnímu: Předepíšu vodičku a tou vodičkou se budou natírat boláky, hledí na mne, a: Pojďte sem! Vezmete štěteček a semhle to vetřete!, rozvírá volský paznecht, já kývám, ale myslím si: Ne, pak zase otvírá volům slintavé huby: Na to předepíšu vodičku! a na mne: Pojďte sem! A rači si vezměte topůrko, aby vás nekousl, a vy mu vytřete hubu! a já jsem zase kýval ale divil jsem se: Já přece nejsem kočí, já se jen dívám, nebo blbec Thume, přisedl naproti mně a zakřičel: Ty seŠ pekař!, bylo to tak přesné, že jsem řekl: Jáť jsem, a hráli jsme celou noc čapáry, nebo v synagoze, tam kde stoupá k nebi vinná réva kantorova hlasu a shůry na plachetky močí Hospodin, kde rabbi s kantorem na zádech jezdí po napjatém laně a vypouštějí ohňostroj, tam ke mně přistoupil lesklý žid a zašeptal mi: Vy ráčíte být taky z Východu?, řekl jsem sice: Ne, to já jen tak vypadám, ale uháněl jsem domů v jednom karé a hned jsem se smočil v zrcadle a přečetl si křestní a domovský list, taky když mi je smutno, sedávám na Kampě, tam děti malují do asfaltu a dokazují, že cesta dítěte, šílence a moderního umění je trCltťáZ} často se mi zdává o klobouku muže, který je namalován současně zepředu i zezadu, ucho skryté za profilem je namalováno jako erb.
: Jediný, kdo mi začal věnovat zvýšenou pozor- nost, byla Státní bezpečnost Domovní pro- hlídky, výslechy, potíže v práci.
: Komu? Hrstce uštvaných intelektuálů, politi- ků bez moci, spisovatelů bez Čtenářů a hrdinů bez slávy? Ty jejich věčné rezoluce, protesty a prohlášení plní akorát archívy Bezpečnosti, ale normální člověk o nich nic neví.
 Číslicemi počtu šelmy prostupovaly v stmívání a usínání odstavce novinářského článku Násled- ky šeptané propagandy: „Nikdo z rozumných lidí přece neriskuje svou bezpečnost proto, aby po- slouchal pivní hovory z Londýna, které nemají smyslu a které ještě nikomu neprospěly," pod kte- rý se podepsala souhláska ch s tečkou, a toto ozná- mení: „Ježto ku dnešnímu dni byla zjištěna v Brně-Židenicích v důsledku poslechu nepřátel- ského rozhlasu silná protiněmecká propaganda, nařídila německá státní policie v Brně zabavení všech radiopřístrojů v Brně-Židenicích u protek- torátních příslušníků.
