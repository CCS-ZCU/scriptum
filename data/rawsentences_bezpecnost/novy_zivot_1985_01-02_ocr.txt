 6  Potvrzujeme konečně svou solidaritu se všemi obětmi i jiných druhů chudoby, které postihují sféru duchovních a sociálních hodnot člověka: s těmi, kdo jsou zbaveni práva na svobodu pohybu, na osobní bezpečnost a na sám život; s těmi, kterým z důvodů národnostních nebo rasových se upírá stejná důstojnost s muži a Ženami téže země; s těmi, kdo nemohou svobodně vyjádřit své mínění, nebo svobodně vyznávat svou víru a lít podle ní; s těmi, kdo musí platit sociálním poškozením nebo dokonce žalářem, protože, jak je to jejich právem, smýšlí jinak než je oficiální ideologie systému, v němž žijí; se všemi, kdo jsou vystaveni psychologickému násilí, které znesvěcuje svatostánek svědomí, a hanebným způsobem umrtvuje osobní důstojnost.
 Všem je jasné, že jednání nemůže být vedeno jen měřítky technického rázu, ale že se obě strany musí nechat vést především úvahami rázu lidského a morálního: Dohoda bude možná, jen když obě strany budou přesvědčeny, že co do přežití nebo zániku jsou vystaveny jednomu a témuž nebezpečí; Dialog bude upřímný, když jedna strana bude počítat s legitimními požadavky a reálními zájmy druhé strany; Bezpečnosti všech — pojímané ještě dnes bohužel jen jako rovnováha sil — lze dosáhnout nižším stupněm ozbrojení, když se přijme účinný způsob vzájemné kontroly; Avšak všechno bude křehké a málo odolné, pokud se nepřijme nová » filosofie« mezinárodních vztahů, pokud obě strany se nevzdají sobeckých a ideologických zájmů, které jen podněcují napětí, nenávist a revoluci, a pokud energie, uvolněné odzbrojením, nebudou určeny vznešeným problémům naší doby: boji proti hladu, lidskému povznesení a rozvoji národů.
