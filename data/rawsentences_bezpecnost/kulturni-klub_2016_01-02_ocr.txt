 Ve studii proveditelnosti byly mimo jiné stanoveny následující cíle: výrazné zvýšení propustnosti tratě pro dálkovou i regionální dopravu; zlepšení přestupních vazeb mezi železniční a autobusovou dopravou s přiblížením zastávek sídlům; vhodnější obsluha území se zařazením do Integrovaného dopravního systému Jihomoravského kraje, dostatečná kapacita pro vedení regionálních vlaků ve špičkovém intervalu 30 minut; vytvoření podmínek pro konkurenceschopnost železnice při spojení krajských měst Moravy (Brno, Ostrava, Olomouc, Zlín); zvýšení bezpečnosti železniční dopravy; umožnění zapojení trati do systému Rychlých spojení - zajištění návaznosti na vysokorychlostní tratě Brno - Praha a Přerov - Ostrava optimalizace trati pro nákladní dopravu - umožnění průjezdu vlaků délky až 740 m.
