 Dnes, po patnácti letech, je z těchto osmi lidí jeden u Bezpečnosti, jeden vstoupil do strany a stal se vedoucím skladu, jeden do ní nevstoupil a staví si rodinný domek, jeden je po několika letech vězení natěračem, dva se vystěhovali do Švédska - z toho jeden koketuje s komunismem jeden je v New Yorku a zakládá tam vizuální banku pro české a slovenské výtvarníky a já sedím tu.
 Jinak řečeno: v době, kdy Beatles hrají na anglickém královském dvoře a anglická společnost tak prostřednictvím své vrcholné instituce uznává přirozený projev své mladé generace, v Československu se pořádají hony na "mánič- ky", jimž samozřejmě s pochopitelnou sympatií uniformované skupiny sekunduje Veřejná bezpečnost.
