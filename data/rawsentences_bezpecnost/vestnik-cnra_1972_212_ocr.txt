 V době příprav na konferenci o evropské bezpečnosti a spolupráci tušíme, že osud Československa je opět v sázce a že situace se podobá přípravám na “Mír vestfálský” a na novou “Bílou Horu”.
 Sovětům nejde ani tentokrát o zajištění bezpečnosti a prosperity Evropy, ale naopak o její oslabení, o zničení nebo oslabení Severoatlantického paktu i Evropského hospodářského společenství.
 Dožadujeme se odvolání sovětských vojenských jednotek z ČSSR a uspořádání skutečně svobodných voleb v Československu a ve všech dalších satelitech Sovětského svazu, jako podmínky k účasti zástupců svobodných zemí Západu na plánované konferenci o evropské bezpečnosti a spolupráci.
 * Zatim státní tajemník Rogers na konferenci zahraničních ministrů Atlantického obranného svazu v Bruselu a pak na okružní cestě po spřátelených evropských zemích získal souhlas s konferencí o evropské bezpečnosti.
 Západní Evropa vidí totiž na sovětské manévry příliš zblízka a jasně a soudí, že “bezpečnost” v sovětském duchu by byla vlastně poručnictvím Moskvy nad Evropou.
 Za této situace neni a nemůže být ve světě míru! Nemůže být míru tam, kde není svobody! Přes to, že jediný, kdo zotročil vysoce vyspělé a demokratické státy střední a východní Evropy, není nikdo jiný, než Sovětský svaz, je to především on, kdo znovu a znovu navrhuje konferenci o bezpečnosti Evropy, kterou přece nikdo jiný neohrožuje než jedině Sovětský svaz! Jeho cílem při tomto pokryteckém návrhu není bezpečnost Evropy, ale naopak zeslabení její obrany.
 Přistoupí-li svobodný svět na konferenci o bezpečnosti Evropy navrhovanou Sovětským svazem, anebo na jinou konferenci o uspořádáni poměrů v Evropě, důrazně žádáme, aby podmínkou účasti na takové konferenci byly požadavky: Ať Sovětský svaz nejprve odvolá svá vojska ze zotročených států střední a východní Evropy! Ať ve všech podmaněných zemích, zvláště v Československu, připustí svobodné volby pod dozorem Spojených národů! O svobodu Československa nepřestaneme usilovat, dokud naše země znovu nevstoupí do řady svobodných a demokratických států světa! Posilujte naše úsilí! Čím více nás bude, tím se stane boj účinnějším! Dáno ve Vídni 3.
