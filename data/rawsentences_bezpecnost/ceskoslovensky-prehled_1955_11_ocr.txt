” Na ženevské konferenci byly na pořadu tři základní otázky: předně Německo a evropská bezpečnost, za druhé odzbrojení a za třetí zdvižení železné opony.
 Protože se západní demokracie a Sovětský svaz nemohly dohodnout o otázce první, byla přirozeně nemožná dohoda o odzbrojení a o železné oponě, které vyplývají z té první a jejichž řešení závisí na otázce Německa a evropské bezpečnosti.
 Tak by bezpečnost Československa jako souseda sjednoceného Německa byla chráněna nejenom sovětsko - československou smlouvou, ale také smlouvami s A- merikou a celou atlantickou aliancí.
 Jde-li o bezpečnost, jaká může být větší než ta, kterou zaručí čtrnáct států, mezi nimi všechny světové velmoci? Ale Rusko samo odpovědělo za všechny státy, kterým bezpečnost byla nabízena.
 To je řeč, kterou Rusové krajně neradi slyší, poněvadž by se z toho brzy vyvinula debata, co je to nezávislost, mají-li ji už satelitní státy nebo je-li třeba ji pro ně teprve získat, a protože nabízený bezpečnostní pakt zřejmě zaručoval jen hranice, ale ne režimy, teritoriální, ale ne politický status quo, bezpečnost národa, ale ne bezpečnost vlády.
