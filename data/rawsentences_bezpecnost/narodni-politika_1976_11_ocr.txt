 Nebo jak státní bezpečnost točí starý mlýn obehraných metod a způsobů, jimiž by chtěli zabít dvě mouchy jednou ranou — rozlomit odpor intelektuálů a získat opět nějaké prohlášení obdivu a úcty a důvěry ve dnešní vední strany a státu? Vždyť to se už ví dávno, že režizéři ve státní bezpečnosti si nedůvěryhodné intelektuály rozdělili na dvě hrubé skupiny, jedna je beznadějná.
 Pražský stavební podnik odvolal něco zedníků a jiných řemeslníků, pracujících na opravách bytových domů, a přidavače kvůli dozoru zastoupili naši hoši od StB, jednotky OSTRAHA, která se stará o bezpečnost těch nejlepších synů a dcer pracujícího lidu, respektive jejich zástupců.
