Z P R Á V Y Č.N.S. - LECHFELD. Číslo 6. Vydává Česká Národní Skupina - Lechfeld. 5.VI.1949. Přátelé ! Upřímně řečeno, bez ohledu na osoby: proti předchozí době jeví se u nás určité zlepšení, ruch a snaha. Zároveň se ukazují vady. Nedostatečné úřední místnosti i zařízení, nervosita a sobectví i nesvědomi- tost některých lidí. Tak jen všechno pěkně usměrnit, zachovat klid a pořádek a kritisovat konstruktivně. Uvážit, že také každý úředník a činovník má jen dvě oči a ruce, a nervy, které bude ještě v životě potřebovat. Připustit, že i mezi námi se vyskytnou lidé, kterým by žádný sociální úřad nestačil dodávat věci tak rychle jak rychle by je oni dovedli prodávat. Nesmí vzniknout bolševická atmosféra, zásadní oposice a podezřívání. Při posuzování činnosti táborového výboru nezapomínat, že je to instituce samospráyná, která sice representuje osazenstvo tábora, v praksi má však velmi omezené možnosti a práva, většinou jen tolik, kolík si získá a uhájí. Zaměstnance tábora platí, ustanovuje a jejich činnost řídí podle svých předpisů IRO, výbor tu může uplatnit jen svoji radu a vliv. Naše Skupina je nej silnější složkou výboru. Protože však její tři členové nemohou mezi jedenácti prosaditi nic bez souhlasu jiných, nemohou také převzíti zodpovědnost za činnost celého výboru. To není zajišťování alibi předem, to je fakt. Nevyhnuli jsme se práci a převzali to, co zbylo a co je nejméně vděčné, protože v tom určitě nelze uspokojit všechny, totiž věci sociální, stravovací, finanční a zdravotní. Právě v těchto oborech bylo nejvíc zhřešeno. Zásobování šatstvem, prádlem a obuví bylo úplně zanedbáno a chybí spolehlivé záznamy o tom, co kdo dostal. Díky péči a obětavosti všech sú- častněných dává se vše zřejmě do pořádku. Bylo by dobře opatřiti pro sklad zařízení k uložení věcí a zajistit! trvalý policejní dohled. Šaty, prádlo i obuv, přicházející od IRO, jsou pouze nové, není samozřejmě přípustné vyměňovati za ně obnošené šaty nebo pláště. Revisní komise v tom směru plní stoprocentně svoji povinnost a doufáme, že podobný pokus nebude opakován. Zároveň nutno odsouditi chování několika málo jednotlivců při rozdělování, tím spíše, že nejsme v úřední budově sami. Ve stravování zmizel nám pan messing Officer bez rozloučení a ovšem i bez předání úřadu. Ostatně, ono nebylo co předávat. Plynulost zásobování v těch dnech udržena jen skutečnými kouzly a nutno tudíž shánět do snědeného krámu zásoby od začátku. Nelze zatím ani zjistit, zda jsou oprávněné stížnosti těch, kteří mají dojem, že byli ošizeni, ale kde nic není a t.d.” Táborová pokladna je prázdná, s pořádkem a hygienou to není nejlepší. Zbývá jediné: udělat kříž nad tím, co bylo a začít znova. Ten začátek už byl udělán. Budeme se snažit dohonit, co bylo zameškáno a nahradit, oč jste byli připraveni. Prací a dobrou vůlí půjdeme příkladem a budeme hledět strhnout i ostatní. Zda a jak se nám to podaří, to není pouze v našich rukou. Naše Zprávy, jak jsme už dříve napsali, patří všem, Pochválíme a zkritisujeme každého podlá zásluhy, samozřejmě bez ohledu na to, je-li naším členem či ne. Jen nám napište. Stává se, že lidé pronášejí nejtěžší obvinění, zdráhají se napsati je. Tím vzniká jen chaos a klepaření. Kdo je v právu, napíše svoji věc a žádá rychlou nápravu a vyřízení. Znovu žádáme o svolávání táborových schůzí, kde by jednotliví členové komité podávali hlášení o své činnosti, co již bylo vykonáno a co je v programu. Upozorňujeme, že každý člen tábora musí býti očkován a to třikrát [pageend1]proti paratyfu a jednou proti neštovicím. Očkování koná se každé pondělí od 14 do 16 hod. Lhůta mezi jednotlivými injekcemi je týden, takže během 15 dnů může každý býti s očkováním hotov. Podle předpisů IRO je bez očkovacího vysvedčení emigrace nemožná. Je nutné si uvědomit!, že celé zařízení tábora, tedy i materiál, cihly a železo jsou americkým majetkem, který je nám propůjčen k užívání. Nebylo by proto na místě, tento majetek rozebírat a prodávat, nebo dokonce odvážet autem IRO. Bylo by dobře uvědomiti o tom osazenstvo tábora úřední vyhláškou. Pracovní povinnost je jednak nutné zařízení k udržování a zlepšování zařízení tábora, jednak znamená výchovný prostředek, který zejména u mládeže nesmí býti podceňován. K řádnému výkonu patří také ovšem spravedlivá odměna, není-li možno jinak, tedy aspoň, ve dvojnásobné dávce jídla. Týká se to samozřejmě i těch, kteří pracují na udržení pořádku a čistoty na blocích. Tento požadavek je v zájmu tábora i pracovní morálky a je snadno proveditelný, použitím pravidelně se vyskytujících přebytků ( "nášup"). Vzhledem k různým dotazům stran dětské zotavovny v Mitterwaldu znovu připomínáme, že veškeré obavy rodičů jsou zcela bezpodstatné. O bezpečnost dětí je všestranně postaráno, mezinárodní situace se nikterak nezhoršila, zotavovna není východně, ale naopak dále od hranic a je vzdálena asi 3 hodiny jízdy autem z Lechfeldu. Pobyt dětí tam je možno s plnou odpovědností jen doporučiti a proto v zájmu jejich zdraví přihlaste je ihned. Docházejí nás ve velkém počtu dotazy a žádosti, z nichž je zřejmo, že mnoho českých politických uprchlíků chtělo by zůstati v Německu,. blízko své vlasti. Z toho důvodu potřebujeme alespoň, přibližný přehled, o jaký počet osob se jedná; žádáme proto ty, kteří by případně upustili od emigrace, aby se hlásili jednateli místní skupiny. Připomínáme, že je to v jejich zájmu. Tato přihláška je naprosto nezávazná, nebude nikde zapisována, jen zjištěn počet zájemců a samozřejmě neruší tím nijak nárok na emigraci. V neděli dne 15.m.m. konalo se ve Stuttgart-Zuffenhausen protestní shromáždění uprchlíků ze zemí za “železnou oponou", kteří před celým světem slavnostně protestovali proti bolševické tyranii a teroru a proti pronásledování církví v zeních, bolševismom znásilněných. Na této společné manifestaci, jež byla zahájena katolickýmiza pravoslavnými bohoslužbami a jíž se súčastnilo asi 6.000 osob, příslušníků to 9 národů, byla odhlasována resoluce, která ostře odsuzuje nelidský bolševický režim. Tato resoluce byla odhlasována všemi přítomnými delegáty, jedině "českoslovenští zástupci" pro resoluci nehlasovali. - Průběh manifestace byl vysílán rozhlasem do celého světa a po jejím zakončení se konala tisková konference. Již dnes čteme v německém a jiném cizím tisku zprávy o této manifestaci a všude je uváděno, že résoluci, ostře odsuzující bolševismus a jeho metody, která byla také předána vládám západních mocností a Spojeným Národům, byla odhlasována všemi přítomnými delegáty, s výjimkou českých zástupců. Neprekvapuje nás postoj těchto národních frontovou, nebot my je velmi dobře známe. Jé nám pouze trapné, že s ostudou, kterou tito t.zv. Čechoslováci na manifestaci způsobili, je ve světě spojováno jméno dobrého českého národa. Dojem, jaky vzbudilo jejich počínání na nestranne pozorovatele, nejlépe vystihují slova polského delegáta. Počínají si právě tak, jako Vyšinský v OSN." Bude nutno zajímati se blíže o tyto "naše zástupce" a o způsob, jak k tomuto zastupování přišli. V těchto věcech musí být a také bude udělán pořádek. [pageend2]