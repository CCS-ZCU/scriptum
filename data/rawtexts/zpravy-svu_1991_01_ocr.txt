ZPRÁVY svu Ročník XXXIII. leden - únor 1991 Číslo 1 V československém vysokém školství je jedním z těžkých dědictví posledních čtyř desetiletí nadměrná izolace výuky od akademického výzkumu a výzkumu od výroby, služeb a života vůbec. Hluboké předěly mezi těmito ústroj- nými složkami vyvinutého společenského systému, jakým je Československo, značně znesnadňují současné sociální a hospodářské reformy a jsou tudíž také prvořadým terčem těchto reforem. Kořeny problémů jsou v institucích, a jsou také v lidech. Československá i Slovenská akademie věd jsou konstruované podle sovětského vzoru. Vědci v popředí výzkumu jsou oddělení od tříd a jejich znalosti prostupují do výuky jen nepřímo, neúplně a pomalu. Profesoři na univerzitách naopak mají ztížené a často velmi omezené možnosti věnovat se výzkumu na špičkách svých oborů. Podobné schizma, byť i snad poněkud mírnější, je mezi akademickým výzkumem a jeho společenským využitím; jednou ze zřejmých příčin tohoto předělu je fakt, že vysokoškoláci nastupují na svá pracoviště, aniž byli ve svých kursech seznámeni se špičkovým výzkumem, jeho metodami a výsledky. Lidská dimenze těchto vnitřních předělů vyvěrá do značné míry z politické a ideologické deformace uplynulých desítek let. Není tak důležité, že na české a slovenské university i do obou akademií se v minulosti dostal určitý počet lidí nekvalifikovaných akademicky, ale dobře zakotvených politicky; toto byl průvodní zjev ideologicky vyostreného a profesionálně zanedbaného systému také v mnoha a snad všech ostatních oblastech práce. SPOLEČNOSTI PRO VÉDY A UMĚNÍ CZECHOSLOVAK SOCIETY OF ARTS AND SCIENCES, INC. ISSN (Toto je první souhrnný výňatek z rozboru situace v československém vysokém školství, který připravila pracovní skupina Komise SVU pro spolupráci s Československem po svém návratu ze čtrnáctidenní studijní cesty v Československu koncem minulého roku. O cestě samé byli čtenáři informováni ve Zprávách SVU číslo 4, 1990. Rozbor, s řadou specifických doporučení, byl připraven zejména pro potřeby západních nadací a veřejných agentur, které různými formami podporují přestavbu československého vysokého školství.) Výuka, výzkum a společnost Akademické reformy v Československu [pageend1]Ale politický tlak starého režimu vymrštil z universit často vynikající odborníky, jejichž názory neodpovídaly ideologickým normám doby a kteří tudíž museli být izolováni, aby svým kacířstvím nenakazili čistou studentskou mysl. Někteří byli izolováni u lopat; jiní si našli cestu do politicky méně choulostivého prostředí akademií a mnohdy, zejména ve fyzikálních a přírodních vědách a v technických oborech, pokračovali ve vědecké činnosti v podmínkách pro tehdejší Československo poměrně výhodných. Návrat к systému, v němž pracovník ve výzkumu musí čas od času opustit svou pracovnu nebo laboratoř a věnovat čas přednáškám a jejich přípravě, není lidsky právě nejlehčí. Nicméně, problém vnitřních akademických předělů jde ještě hlouběji a zasahuje přímo do intelektuálního života samého. Léta života v politicky dusné atmosféře ideologické kontroly naučila mnoho vědců, jak profesorů, tak i pracovníků ve výzkumu, existovat v poměrné profesionální izolaci. Intelektuální komunikace byla omezená; sdílet intelektuální a vědecké projekty s jinými bylo riskantní. Systém založený na myšlence kolektivu měl tak sám v sobě jádro vlastní destrukce. V tomto všem je ovšem už dnes celá řada výjimek, a s postupnou reformou instituční probíhá i reforma vnitřní. К této tematice se vrátíme s jinou perspektivou v příštím čísle Zpráv. Na schůzi předsednictva SVU, konané ve Washingtonu ve dnech 12. a 13.1.1991, podal generální tajemník Jiří Kvidera z osobních důvodů rezignaci na svůj úřad. Ta byla s politováním přijata a bylo mu vysloveno poděkování za jeho činnost. Na jeho místo byl kooptován Frank Marlow ze Sherman Oaks v Kalifornii. Frank Marlow děkuje za jemu udělenou důvěru a podává tuto zprávu: SVU tak jako Československo a vlastně celý svět vstupuje do nové éry, která přináší velké změny. Jeden z dobrých následků pro SVU je příliv nových členů, a to i z ČSFR. Nábor členů bude pokračovat a naše členstvo, které jak všichni víme statisticky stárlo, se nyní omlazuje, přičemž ale udržuje svoji úroveň vzdělanosti a expertízy. Hodláme v blízké budoucnosti otevřít kanceláře v Praze a v Bratislavě. Výlohy spojené s nastalými změnami jsou velmi značné. Máme řadu členů, kteří dluží již po delší dobu příspěvky za členství a předplat- Zprávy SVU rediguje Andrew Eliáš. Adresa redakce: 10713 Howerton Ave., Fairfax VA 22030. Zprávy SVU (SVU-News)-Date of issue: January - February 1991. Issued bimonthly. Voi. 33, No. 1. Publisher: Czechoslovak Society Arts and Sciences, Inc. Office of publication: Mrs. R. Bunza, 19O-17A, 69th Ave., #2A, Flushing, N. Y. 11365. Tel.: (718) 479-0870. Annual subscription price: Members $2.00; non-members $6.00. Sazba a typografie: Růžena Janovská, Heiligenstädterstr. 78/30, 1190 Wien, Austria. Second class postage paid at Flushing, N. Y. Postmaster: Send adress changes to ZPRÁVY SVU, Mrs. R. Bunza, 190-17A, 69th Ave., #2A, Flushing, N. Y. 11365. 2 Oznámení generálního tajemníka SVU [pageend2]né za Proměny a Kosmas, který se nyní jmenuje Czechoslovak and Central European Journal. Prosím, abyste se podívali na článek 8, paragraf 4 naší ústavy, podle něhož člen, který nezaplatil po dva roky příspěvky, přestává být členem. Musíme všichni pokládat členství v SVU za privilegium a je nutné, aby všichni dlužníci bez odkladu vyrovnali své dluhy. Doplaťte též částky dlužné za předplatné. V krátké době vyjde nový adresář SVU, který jako vždy bude naší vizitkou a budeme všichni hrdí na to, v jak dobré společnosti se nacházíme. Nezbavujte se členství neplacením příspěvků! Společnost pro vědy a umění, mezinárodní nevýdělečná organizace ustavená dle zákonů platných ve Washingtonu, D. C., je instituce bohatá na přátele a členy, ale omezená ve finančních prostředcích. Aby mohla splnit co nejvíce ze svých úkolů a zodpovědností vůči demokratickému Československu, potřebuje finanční podporu. Důvod je podstatný a potřeba je opravdová. Doufáme, že nám pomůžete. Můíete se stát: mecenášem ($ 5.000 a více), patronem ($ 1.000 a více), přítelem ($ 500 a více) nebo přispěvatelem ($ 100 a více) SVU. V mnoha západních zemích je Váš příspěvek odčitatelný od daní. Dárcům bude vyjádřeno veřejné uznání na světovém kongresu v Praze v červnu 1992 a jejich jména budou uveřejněna v čestné listině dárců SVU. Srdečné díky Jan F. Tříska v. r. Váš dar laskavě zašlete pokladníkovi SVU panu Stanley Maršíkovi, 6270 Studebaker Rd., Tipp City, ОН 45371, U. S. A. Profesor H. Gordon Skilling bol vyznamenaný zlatými medajlami na Karlovej univerzite v Prahe a na Komenského univerzite v Bratislave, v marci 1990. V októbri 1990 mu Karlova univerzita udelila tiež čestný doktorát. Profesor Skilling publikoval nedávno dve knihy: Civic Freedom in Central Europe, Voices from Czechoslovakia (1991) a Czechoslovakia : 1918 - 1988, Seventy Years from Independence. Obidve knihy vydalo známé nakladateľstvo Macmillan v Londýne. 3 Předsedovo provolání к přátelům a členům SVU Pocty a vyznamenania [pageend3]Náš člen výboru a přítel, akademický malíř Jiří Karger obdržel připiš Karlovy university v Praze, kterým se mu tato staroslavná škola s hlubokým politováním omlouvá za křivdu způsobenou jeho protiprávním vyloučením ze studia na Karlově universitě v oboru dějin umění a estetiky. Rehabilitační komise pak prohlašuje toto vyloučení za neplatné. V rámci mimosoudní rehabilitace je jeho vysokoškolské studium uzavřeno a přiznán mu akademický titul. Slavnostní promoce se konala na Karlově universitě dne 8. prosince 1990 za jeho nepřítomnosti a Jiřímu Kargerovi byla udělena hodnost doktora filosofie. Blahopřejeme dr. Jiřímu Kargerovi. Činíme tak s dvojím pocitem. Trošku je to pocit zatrpklosti, že se mu této pocty, kterou si zasloužil, dostává se zpožděním jedenačtyřiceti let. Ale máme také pocit zadostiučinění, že se v tomto případě uplatnil princip vyrovnávací spravedlnosti a že se Jiří této rehabilitace dožil. Ad multos annos. Spolupráce University Karlovy s Josefem Brožkem, česko-americkým profesorem psychologie,Josef Brožek, asistent prof. J. B. Kozáka, významného českého filosofa, obdržel doktorát na UK v červnu 1937. Na podzim 1939, s příslibem finanční podpory Denisova fondu a ministerstva školství ČSR, odešel na „akademický rok“ specializace užité psychologie v USA, který se protáhl na půl století. Přes nepříznivé podmínky po léta udržoval kontakty s českými universitními psychology, publikoval v Československé psycholo4 Rehabilitace Jiřího Kargera, PhDr. Frank Marlow Z činnosti členů Prof. Vladimír Novotný, Marquette University, Milwaukee, Wisconsin vydal odbornou knihu Karl Imhoff’s Handbook of Urban Drainage and Wastewater Disposal, která byla publikovaná newyorským nakladatelstvím John Wiley & Sons. Je určena odborníkům a studentům v oboru ochrany životního prostředí. Je to již jeho pátá kniha vydaná v USA od r. 1980. V současné době profesor Novotný pracuje na druhém vydání knihy Handbook of Nonpoint Pollution, která byla poprvé vydána nakladatelstvím Van Nostrand-Reinhold v r. 1980. V létě 1990 se zúčastnil kongresu International Association for Water Pollution research and Control v Kyotu v Japonsku a kongresu o městské kanalizaci v Ósace, kde přednesl přednášku. V roce 1990 byl prof. Novotný podruhé zvolen regionálním ředitelem Americké vodohospodářské asociace (AWRA) a je jedním z hlavních organizátorů vodohospodářského symposia této organizace, které bude v Clevelandu v únoru 1991. [pageend4]gii a jiných našich časopisech, zejména antropologických, a zasílal na UK odbornou literaturu. V květnu 1990 přijel na dva měsíce do ČSFR jako stipendista americké Národní akademie věd a ČSAV. S pomocí kolegů (zejména J. Hoskovce) dokončil v Praze monografii o české a slovenské psychologii 80. let, která vyjde anglicky v Německu a bude sloužit světové odborné veřejnosti. Pro americké psychology připravuje článek o vývoji psychologie v Československu po 17. 11. 1989, který vyjde ve Zpravodaji Amerického psychologického sdružení. Na druhé straně bude informovat české a slovenské psychology o americké výuce, výcviku a atestaci v oblasti užité psychologie na stránkách časopisu Československá psychologie. Tamtéž psal o problémech mezinárodní výměny vědeckých informací, s důrazem na abstrakta psychologických časopiseckých prací psaných v jiných jazycích než je angličtina. Konzultoval též s universitními psychology na Moravě (v Brně a Olomouci) a na Slovensku (v Bratislavě, Košicích a Prešově) o optimálním obsahu a struktuře psychologického americko-československého semináře, který se chystá z podnětu Čs. společnosti pro vědy a umění v USA. Cítí potřebu připravit, ve spolupráci s vybranými psychology z Čech, Moravy a Slovenska, sborník věnovaný pracovním výhledům v oblasti teoretické a užité psychologie. S prorektorem UK prof. Zd. Lojdou jednal prof. Brožek o založení Společnosti přátel University Karlovy, která by pomáhala radou i finančně při zahraniční výměně vědeckých pracovníků, učitelů a pokročilých studentů. Dr. Jan Uhde, profesor filmových studií University of Waterloo, publikoval Vision and Persistence: Twenty Years of the Ontario Film Institute; Waterloo: University of Waterloo Press, 1990, 236 stran. Ilustrováno. Dr. Jiří Kolaja přednášel minulý podzim na pedagogické fakultě Masarykovy university v Brně v kursu o americké společnosti. V Praze pak publikoval recenzi knihy Handbook of Sociology, redigovanou Neil J. Smelserem a vydanou nakladatelstvím Sage Publications v roce 1988. Kniha má 824 stran. Prof. dr. Antonín Měšťan (Freiburg, NSR) se v r. 1990 zúčastnil několika konferencí. 4. 1. se zúčastnil jako člen předsednictva exilového PEN-klubu ustavující schůze českého PEN-klubu v Praze, 18. 1. přednesl v Paříži na konferenci západních bohemistů referát Český a polský historický román, 21. 3. v Plzni referát o české exilové literatuře, 29. 3. v Liblicích na čs.-německé vědecké konferenci referát o Balbínově díle Bohemica docta, 2. 4. v Ústí nad 5 Jiří Hoskovec [pageend5]Labem přednášku o české literatuře po r. 1945, 3. 4. v Praze v Literárněvědné společnosti při ČSAV přednášku o české literatuře na Západě, 10. 4. na Varšavské universitě přednášku o českých názorech na Střední Evropu, 2. 5. na konferenci ve Vlotho referát o změnách v Čechách, na konferenci Slovinského PEN-klubu na Biedu příspěvek o české literatuře dnes, 10. 6. na konferenci o literatuře pro mládež v Tutzingu o české dětské literatuře, 22.7. na světovém kongresu slavistů v Harrogate referát o recepci české literatury v německém jazykovém prostoru po r. 1945, 19. 8. na semináři o makedonské literatuře v Ochridu referát o česko-makedonských lit. vztazích, 27. 8. ve Schwarzsee (Švýcarsko) přednášku pro studenty z vlasti o české literatuře v zahraničí, 29. 8. - 1. 9. předsedal v Alpbachu (Rakousko) tzv. politickému kulatému stolu o střední Evropě, 3. 9. v Londýně na konferenci o české literatuře přednesl referát o díle J. Škvoreckého v letech 1958 - 1969, 2. 10. v Moskvě na mezinárodní konferenci o Komenském referát o toleranci u Komenského, 10. 10. ve Výmaru na konferenci exilového PEN-klubu příspěvek o situaci české literatury v zahraničí, na konferenci Collegium Carolinum v Bad Wiessee 29. 11.-2. 12. se zúčastnil diskuse o roku 1848 ve střední Evropě, 6.-12. 12. na konferenci Opus bonům ve Frankenu příspěvek o současném stavu české kultury. Pro čs. oddělení Svobodné Evropy připravil v rámci Rozhlasové university přednášky o M. Součkové, R. Jakobsonovi, M. Murkovi, Fr. Dvor- níkovi, A. Pražákovi, R. Wellkovi, J. Vajsovi, G. Schauerovi. Dále připravil pořady o západoněmeckých politických nadacích, výzkumu politického extrémismu na Západě, zpravodajských agenturách v dnešním světě, vysokých školách v NSR a býv. NDR, bývalém Slovanském ústavu v Praze, psychoanalýze v literární vědě, opeře Brundibár ve Freiburgu, o vzniku jména Amerika, o názorech německých průmyslníků na budoucnost střední Evropy, o češtině na bavorských gymnáziích, o Makedonii dnes, Co si myslí občané SSSR, o Kongresu o pohádkách ve Freiburgu, Moskva v říjnu 1990, o Homorýnské mezinárodní universitě, o politologii v NSR, o výstavě F. Drti- kola ve Štrasburku, Gorbačov a generálové. Pro polskou Svobodnou Evropu připravil pořady o spolupráci Čechů a Poláků na Západě, o Čechách po volbách. Pro ruskou stanici Radio Liberty pořad o českých názorech na Rusy. Pro Deutschlandfunk pořad o oslavách Komenského, o konferenci o roku 1848 ve střední Evropě, recenzi knihy K. Kaplana o církevní politice v ČSR v 50. letech. Pro BBC zprávu o konferencích v Harrogate a Londýně. Pro českou televizi pořad o čs.-německých vztazích (s doc. Stříteckým a spisovateli Daň- kem a Kömerem), dále pořad o Seifertovi. Pro pražský rozhlas pořad o německém školství. Pro makedonskou televizi pořad o česko-makedonských vztazích. Pro pražský časopis Reportér napsal příspěvky Mozaika národů, jazyku a kultur, Střední Evropa a diletanti, Existuje národní povaha?, Muž, který zabil Puč kina, D’Annunzio a Češi, Jazykové problémy v Německu a v Evropském společenství, Bavoři-západní sousedé Čechů. Odjara 1990je členem redakční 6 [pageend6]rady časopisu Reportér v Praze. Pro časopis Reportér-Polygon (Curych) napsal Dojmy z Prahy, Julius Fučík. - vzor komunistického novináře, Český kostel v Donaueschingen, Česká památka na ostrově Madeira, G. Schauer a dnešek. Pro časopis Pól (Wuppertal, později Praha) Parapsychologie a vědecký výzkum, Bavoři a čeština, Kapitalistický humor. Pro Svobodný zítřek (Praha) Faust, Golem, Německo a Praha, Parapsychologie a literatura, Výzkum pražské německé literatury v NSR, Pražský únorový puč a Rakousko, Stalin v letech válečných, Zpravodajské agentury, recenzi knihy R. Ströbingera o Tuchačev- skérn, Německé obavy ze silného Německa, Neznal jsem Jiřího Voskovce, Proč Karel Čapek nedostal Nobelovu cenu, Putování podél českých hranic, 0 humoru vážně, Ruská literatura v Číně. Pro Lidovou demokracii (Praha) mj. o Ebner-Eschenbachové, o Gorkém, o exilovém PEN-klubu, o konferenci o Komenském v Moskvě. V Proměnách o Frankenu v říjnu 1989, recenzi knihy Z. Salzmanna o anglicismech v češtině, o čs.-polském semináři v polské Vratislavi v listopadu 1989. V časopise Ethologie T. G. Masaryk a Slovinci, v Eichholz-Brief o vývoji v Čechách v r. 1989, ve sborníku o Haškovi (německy) o reáliích a pseudoreáliích v Haškově Švejkovi, v londýnském sborníku o Masarykovi o vztahu Masaryka к Tolstému, v Kulturpolitische Korrespondenz recenzi Kozielkovy knihy o obrazu Poláků v německé literatuře, v novinách Zycie Warszavy o střední Evropě, v časopise Nové knihy (Praha) o E Kafkovi a české literatuře, v časopise Bohemia (Mnichov) o knize J. Har- ny а I. Kamence o české a slovenské kultuře, ve sborníku o české literatuře (Berlín) o českých literárních dějinách po roce 1945, v makedonském sborníku (Skopje) o západních encyklopediích ve vztahu к makedonské literatuře, dále doslov к vybraným povídkám J. Haška (Reclam-Verlag Stuttgart), Češi a Němci v časopise Obrys (Mnichov), o slovníku P. Lodereckera ze 16. stol, ve Festschriftu R. Olesche, o Renouveau catholique a českých zemích ve sborníku Collegia Carolina - tamtéž o Walteru Scottovi v Čechách, v časopise II nuovo Areopago (Bologna) o etnických celcích ve střední Evropě. Jedna z největších amerických firem v oboru zdravotnických služeb a výrobků bude otvírat svou odbočku v Praze a hledá kandidáty na vedoucí místa: presidenta, generálního ředitele a dva vicepresidenty pro věci finanční a věci obchodní. Kandidáti musí dokonale ovládat angličtinu a také češtinu nebo slovenštinu, nutné jsou podstatné zkušenosti v soukromém podnikání v západním světě. V počátečním období jednoho až dvou let bude jejich hlavním úkolem uvést v Praze firmu do chodu a vybrat plný štáb domácích zaměstnanců. Zájemci, nebo ti co vědí o možných zájemcích, mohou psát nebo telefonovat: Dr. Z. J. Slouka, 207 Maginnes Hall #9, Lehigh University, Bethlehem, PA 18015; FAX 215 758-3079, Tel. (215) 758-3391 7 Zvláštní oznámení [pageend7]19. ledna 1991 přišlo na 140 přátel Československa do koncertní síně Kenne- dyho divadla a vyslechlo koncert Národního symfonického orchestru pod taktovkou Jiřího Bělohlávka, uměleckého ředitele Pražského symfonického orchestru. Na pořadu byla Karnevalová předehra A. Dvořáka, Klavírní koncert A. Dvořáka se sólistou Rudolfem Firkušným a Symfonieta L. Janáčka. Washingtonská skupina SVU tak oslavila prvé výročí demokratické revoluce. Večer měl velký úspěch. 20. ledna 1991 se shromáždilo na dvě stě přátel Československa ve společenských místnostech čs. velvyslanectví, aby vzpomněli na osud bývalých politických vězňů z let 1948 až 1989. Večer zahájil předseda washingtonské skupiny SVU Dr. Alexej Bořkovec, který uvítal paní Ritu Klímovou, velvyslankyni ČSFR, a dále řečníky: politického radu velvyslanectví Ladislava Mravce, bývalého politického vězně, kulturního radu Dr. Jiřího Šetelíka, který představil Mistra Rudolfa Firkušného a dirigenta J. Bělohlávka, dále paní Edu Ottovou, reprezentující Federaci bývalých politických vězňů Československa, paní Věru Tůmovou, sestru paní Dr. Milady Horákové. Paní Eda Ottová promluvila za Federaci politických vězňů, vzpomněla tisíců nevinně žalářovaných, mučených, zabitých i popravených. Paní Jana Švehlová poděkovala přítomným za jejich účast a příspěvek, který bude odeslán Federaci do Prahy. Ocenila práci pořadatelů pod vedením akad. arch. Zdenko Rakušana, dokonalou organizaci a společenský i finanční úspěch. Na závěr programu zahrál Mistr Rudolf Firkušný se svým přítelem Frankem Toplinem čtyřručně tři Dvořákovy Slovanské tance. Poté bylo přítomným podáno občerstvení, při němž hosté setrvali v družné zábavě. Z. Rakušan V roce 1990 byla naše skupina trochu vyšinuta z kolejí hromadným „exodem“ edmontonských členů, kteří se vydali do bývalé vlasti. Naše přednášky a valná hromada byly odloženy na podzim. Činnost skupiny byla opět zahájena 28. září první ze série diskusí Československo po „sametové revoluci“. MS Edmonton vyhlásila essay contest pro mládež do 25 let na námět Czechoslovakia after the „velvet revolution“: Problems and Solutions, obnášející následující ceny: 1. cena - S 300, 2. cena - $ 200, 3. cena - $ 100. Manželé Moravčíkovi se zúčastnili XV. mezinárodního kongresu SVU v Torontu, kde se seznámili s českým spisovatelem Miroslavem Ivanovem, kterého pozvali na víkend do Edmontonu na sérii besed. Na valném shromáždění 26.10. 1990 byl zvolen nový výbor ve složení: Ivo 8 MS Washington, D. C. Z činnosti skupin MS Edmonton, Alberta, Canada [pageend8]Moravčík, předseda; Jaromír Stříbrný, místopředseda; Jaroslav Kolář, jednatel; Jana Eisenstein, pokladník; členové výboru: Zdeněk Eisenstein, Jiří Krupička, Libuše Kužel, Milica Hasalová-Moravčík, Ota Špaček. Po volbách byla první beseda s M. Ivanovem. Zúčastnilo se přes 40 návštěvníků. 27. října byla přednáška M. Ivanova Atentát na Heydricha, 28. října přednáška o Miladě Horákové. 10.11. se konal čtvrtý reprezentační ples SVU v Edmontonu v hotelu Chateau Lacombe. Účastnilo se ho přes 150 osob, včetně primátorky Edmontonu Jan Reimer a jejího manžela Dr. Huberta Kam- merera. Čestnou záštitu převzali zástupkyně královny v Albertě Helen Hunley, premiér Alberty Don Getty, primátorka Jan Reimer a čs. velvyslanec v Kanadě Rudolf Schuster. Konferenciér Dr. Zdeněk Eisenstein uvedl primátorku Reimer, která v krátkém pozdravu vzpomněla blížícího se prvního výročí svržení komunistické diktatury v Československu. Dr. Moravčík pak oznámil stipendia a ceny, které SVU letos udělila. Stipendium $ 1.000 obdržel Radek Bucek z Prahy, postgraduální student důlního inženýrství na Faculty of Engineering, University of Alberta. Rovněž byli oznámeni výherci soutěže SVU na nejlepší eseje s tématem „Československo po sametové revoluci: Problémy a řešení“. Porota rozhodla rozdělit první a druhou cenu ($ 300 a 200) na dvě stejné částky. Šeky na $ 250 dostali Jana Soukupová a David Petřík. Třetí cenu, $ 100, dostala Monika Novotná. Všichni tři žijí v Edmontonu, napsali své eseje anglicky, všichni letos navštívili Československo a Jana Soukupová vyučovala angličtinu v programu „Educa- tionfor Democracy“. Dr. Moravčík pak oznámil, že příští rok, při oslavách 150. výročí narození A. Dvořáka, předá SVU dar provincii, bronzovou bustu tohoto světového skladatele. Busta bude umístěna ve foyer edmontonského Jubilee Auditoria. Vytvořil ji Josef Mařatka, jeden z nejplodnějších českých výtvarníků tohoto století, žák a spolupracovník Augusta Rodina. Mařatka vytvořil např. sousoší „Praha svým vítězným synům“, které stávalo pod klášterem Na Slovanech (Emauzy) a bylo za války zničeno nacisty. Je rovněž autorem pomníku T. G. Masaryka v růžové zahradě Golden Gate Parku v San Francisku. Následovalo tradiční „uvedení debutantek“ a rovněž tradiční předtančení. Dvořákovu polonézu choreografovala a nacvičila Milica Hasalová-Moravčí- ková. Po vystoupení našich mladých (12 párů) předvedli opět The Arthur Murray Dancers svoji interpretaci foxtrotu, tanga a vídeňského valčíku. Tak jako loni bylo jejich vystoupení úchvatné! A pak už začal bál. Hrál opět orchestr Gordona Schmitta, jehož členy je několik hudebníků z Edmonton Symphony Orchestra. A tak jsme tančili celou noc (pouze s přestávkou vil hodin, kdy jsme si smlsli na vánočním cukroví, které upekly naše dámy a na cukrářských výrobcích Tonyho a Marianne Schwabenbauerových.) Ještě jedna maličkost. Při své návštěvě ve Vracově na Moravě letos na jaře se Moravčíkovi setkali s manžely Šmídovými, starými známými ze zlých časů 9 [pageend9]za války, kdy byla Milicina rodina internována v blízkých Svatobořicích. Ale také z dobrých, i když krátkých třech let po válce. Na Moravě takové setkání nezbytně vede do sklípka a tentokrát - po 42 letech - to nebyla žádná výjimka. Zalíbily se nám tamější „ochutnávačky“ a Milieu napadlo, že by to byl báječný suvenýr pro náš bál. Nápad se uskutečnil a hosté dostali po „ochutnávačce“ dovezené z Československa. Skleničky mají pozlacenou obrubu, znak SVU a nápis SVU Gala Ball 10 November 1990 Hotel Chateau Lacombe. Škoda že ti, kteří tak krásně skleničky vyrobili, je nedokázali pořádně zabalit a tak se během letecké dopravy ze 200 skleniček přes 50 rozbilo. Doufejme, že příště... Jaký tedy byl letošní bál? Téměř všichni, kteří se ho zúčastnili říkají, že byl ze všech nejlepší, pohádkově krásný. Nemalou zásluhu na tom měl Milan Vosáhlo, odborník na počítačovou techniku, který vytvořil jedinečné osobní pozvánky a stejně profesionální, vysoce kvalitní vzpomínkový program s články Jiřího Krupičky a Ivo Moravčíka a ilustracemi Jiřího Svengsbíra. Nejvíc se ovšem o úspěch plesu zasloužila předsedkyně plesového výboru Milica Hasa- lová-Moravčíková, která pracovala neúnavně, iniciativně a obětavě. 10 Poznámka redaktora: Tak ako v minulosti, aj v tomto prípade organizátori edmontonského plesu SVU si zasluhujú náš obdiv a uznanie. Svedčia o tom tiež pochvalné články v kanadských novinách, vychádzajúcich v Edmontone. Oficiálne pozvánky na ples sú kapitolou samou pre seba. Behom rokov dostal som pozvánky z Bieleho domu, z Moskvy, z Prahy, z početných diplomatických postov stredoeurópskych štátov atd., ale tak krásnu individuálne adresovanú pozvánku, akú som dostal na edmontonský ples, som v živote nevidel. Odložil som si ju na pamiatku. SVU Edmonton, dakujem Vám. 80. schůzka 11. 12. 1990. Program byl mimořádně bohatý. Předseda Dr. Ivan Cikl přednesl zprávu o činnosti (bude uveřejněna v příštím čísle Zpráv), po přečtení zprávy pokladníka J. Bernarda, jež byla revizorem Tino Marino shledána v pořádku, odstoupil dosavadní výbor a požádal o absolutorium. Řízení schůze se ujal Karel Vrba z Freiburgu a požádal předsedu návrhové komise Tino Marino o návrh nového výboru. Po zjištění, že shromáždění se může usnášet, byl navržen nový výbor: předseda Dr. Ivan Cikl, místopředseda a jednatel Ladislav Pavlík, pokladník Alena Mikešová, matrikářka Eva Marino, referent pro PR a dopisovatel Zpráv SVU Štěpán F. Kadlec, tiskový referent (čs. noviny a časopisy) Pavel Stiller; členové výboru a kontroloři Jindřich Bernard, Tino Marino a pan Brych. Večer pokračoval přednáškou režiséra Karla Vrby z Freiburgu a ukázkou jeho televizní tvorby. K. Vrba působil jako dramaturg Populárně vědeckého filmu Praha a později spolupracoval v Čs. televizi s Karlem Fridrichem. Po MS SVU Mnichov [pageend10]emigraci do NSR natočil pořady z vědy a techniky a z literatury, kupř. s Jiřím Grušou, nynějším velvyslancem v Bonnu. Film Nepohodlní intelektuálové v Praze, který K. Vrba promítl, byl natočen před 15 lety a byl již před 17. listopadem 1989 dvakrát uveden v západoněmecké televizi. Film ukazuje na pozadí našeho národního osudu čtyři postavy českého kulturního světa: J. Husa, J. A. Komenského, T. G. Masaryka a V. Havla. I když Vrba přenechává komentář Eduardu Goldstiickerovi, jehož pohled na české dějiny občas čpí stránkami dialektických učebnic, je nutno zdůraznit, že tento příspěvek byl první, který seznámil milióny diváků německé jazykové oblasti se skutečností, že nejen Švejkové a Hurvínci byli schopni účinného odporu proti naší Vrchnosti. 81. schůzka 8. 1. 1991. Dr. Ivan Cikl a Ladislav Pavlík přivítali hosty z Československa, mezi nimi i Ludmilu Jankovičovou, známou svými pražskými reportážemi pro rozhlasovou stanici Svobodná Evropa v listopadu 1989. Ladislav Pavlík přečetl dopis od představitelů Naardenského hnutí, které se po 22 letech úspěšné práce samo rozpouští, neboť se ztratily důvody jeho existence. Dipl. Ing. Břetislav Polák z Mnichova seznámil v přednášce Computer včera, dnes a zítra posluchače s historií vývoje počítačů a pohovořil o prvních počítačích v Československu, se kterými posbíral nemalé zkušenosti. Na příkladu domácího počítače typu IBM poukázal na rozdíly v operačních systémech a předvedl práci s textovým editorem T602, který je schopen práce s písmeny mnoha slovanských řečí. Přednáška byla přijata s velkým zájmem odborníků i laických posluchačů. Štěpán F. Kadlec 11 Poznámka redaktora: Uzávierka Zpráv je zpravidla 20. dňa každého nepárneho mesiaca - 20. januára, 20. marca, 20. mája atd. MS Cleveland, Ohio Milovníci komorní hudby se sešli 26. ledna 1991 v Clevelandském Art Museu, aby si poslechli koncert ze skladeb Karla Boleslava Jiráka. Z Chicaga přijela dokonce paní Blanka Jiráková ve společnosti předsedkyně chicagské odbočky SVU Jany Tuzarové. Po úvodním přivítání představil Karel Paukert paní Blanku Jirákovou, která nás hřejivými slovy plnými lásky seznámila se životem a dílem jejího manžela. Tak jako cellista Pablo Casals a hudební skladatel Rudolf Friml, i K. B. Jirák se dožil vysokého věku. A právě tak jako oba tito umělci, i K. B. Jirák si vzal o hodně mladší manželku. Tyto příklady jsou důkazem, že hudba je „therapy“ a „elixír života“. Mladá a půvabná Blanka Jiráková byla inspirací svému manželovi po dobu 24 let, až do jeho smrti. K. B. Jirák studoval práva a filosofii na Karlově universitě v Praze a zároveň byl studentem hudební kompozice u Nováka (1909 - 1911) a Foerstra (1911 — 1912). Jako dirigent a propagátor české hudby procestoval v 30. letech skoro celou Evropu. Byl také hudebním ředitelem Českého rozhlasu v Praze (1930 - [pageend11]1945) . V r. 1947 ho pozvala Rooseveltova College v Chicagu, kde byl profesorem teorie a skladby až do své smrti. K. B. Jirák byl také velký vlastenec. Pokračoval ve šlépějích České avantgardy, v tradici Smetany, Fibicha a Nováka. Koncert v Art Museu byl zahájen Smuteční hudbou, Op. 58 pro violu a varhany. Jak violistka Marcia Ferritto, tak i varhaník K. Paukert přednesli tuto jemnou skladbu s citem a virtuozitou. Noriko Fuji, sopranistka, která se narodila a prožila své mládí v Japonsku, zpívala česky čtyři písně za klavírního doprovodu svého manžela K. Paukerta. Její česká výslovnost a přednes těchto písní byl právě tak krásný jako když zpívá Pucciniho árii z Madame Butterfly. Sonáta pro hoboj dala příležitost Laurie Lubick ukázat co umí. Na klavír doprovázela Rachel Andrist. Koncert zakončil kvartet - Ivan Stefanovic housle, Stephen Rose housle, Ingrid Runde viola a Peter Seidenberg cello. Bylo to odpoledne, na které budeme dlouho vzpomínat. Obdiv a dík patří K. Paukertovi, který celý program na počest K. B. Jiráka připravil. K. Paukert je šéfkurátorem hudby v Cleveland Art Museu a varhaníkem světového jména. Seznamuje nás s hudbou nejen současných skladatelů, ale také s hudbou skladatelů již skoro zapomenutých. A nikdy nezapomene na hudbu českých skladatelů. Jeho neúnavné práce by si měli všimnout vedoucí hudební činitelé jak u nás doma, tak i zde v Americe. Historici by měli ocenit a zapsat činnost Karla Paukerta zlatým písmem do análů hudby. Lubomír „Lu“ Hromádka 12 In memoriam Newyorská skupina SVU byla v závěru roku 1990 ochuzena o dva velmi významné a populární členy a činovníky. 27.11. zemřel ve věku 82 let Dr. Bohumír Bunža. Od svého návratu z Itálie v r. 1970 ve funkci pokladníka se staral o hmotné zajištění skupiny a její činnost iniciativou a hlavně ochotnou spoluprací rozvíjel. Doma byl Dr. Bunža soudcem v Bojkovicích a po válce poslancem za Lidovou stranu. Svým působením ve branném výboru sněmovny si vysloužil nepřátelství komunistů, takže po únoru 1948 byl záchranným řešením odchod do exilu. I pak byl komunistickou justicí odsouzen к smrti in absentia a jeho rodina byla pronásledována. Po dvouletém pobytu v Anglii Bunža přesídlil do USA, kde byl spoluzakladatelem Rady svobodného Československa a až do své smrti členem jejího předsednictva. Zastupoval Československo v Křesťanské demokratické internacionále a jako její reprezentant pro Střední Evropu pracoval v Paříži a pak dlouhá léta v Římě. Zde spolupracoval s Americkým fondem pro čs. uprchlíky. Na půdě MS SVU vykonal záslužné dílo jako uvědomělý a oddaný činovník. Dr. Bunža byl lidsky krásný člověk, snášenlivý, s velkým smyslem pro spolupráci. Byl v tom posilován láskou moravského Slováka ke zpěvu, kteroužto [pageend12]lásku vložil do organizace krajanského pěveckého sboru Velehrad v Astórii; jeho podniky a pěvecká vystoupení dosáhly vysoké umělecké úrovně. V Dr. Bunžovi odešel politicky uvědomělý a obětavý moravský Čechoslovák. 30. prosince se uzavřela dlouhá životní pouť krajanského nestora Dr. Karla Steinbacha. Dožil se 96 let. Jeho bohatý život obepínal skoro celé století československého osudu, od rakouské říše až do obnovy demokratického Československa v roce 1989. Rakouské období Dr. Steinbach uzavřel jako důstojník polní zdravotní služby za první světové války. V Československu mezi oběma válkami byl ženským lékařem a poradcem veřejné zdravotní služby. Pracoval pro Ochranu matek a dětí. Jeho intimní spojení se současnou generací básnickou, spisovatelskou a dramatickou, jmenovitě s čapkovskou generací, barvitě vylíčil ve své knize vzpomínek Svědek téměř stoletý. Po Mnichově se Dr. Steinbach odstěhoval do USA; zde pracoval v kanceláři čs. vojenského přidělence ve Washingtonu jako hlasatel pro čs. informační službu ve spolupráci s US Office of War Information. Po nostrifikaci byl přidělen jako odvodní lékař pro čs. dobrovolníky. Po válce se vrátil do vlasti, provozoval lékařskou praxi a byl lékařem pro personál amerického vyslanectví. V r. 1948 přesídlil opět do USA. Vedle soukromé praxe přijal postavení civilního lékaře v americké armádě ve vojenské nemocnici ve Fort Jay a od r. 1955 působil v odvodním středisku Fort Hamilton jako hlavní lékař pro odvod žen. Zde pracoval 30 let a odtud odešel do penze ve věku 88 let. Pokračoval však v soukromé lidumilné praxi, jmenovitě pro krajany, téměř do své smrti. Dr. Steinbach se těšil po celý život neobyčejně dobrému zdraví, až do posledního roku svého života. S radostnou letorou se věnoval krajanskému životu a ve své přednáškové činnosti tlumočil svědectví o bohaté kulturní tvořivosti našich národů v demokratickém státě po celé krajanské Americe a i v kruzích amerických. Dr. Steinbach byl za své zásluhy jmenován zakládajícím členem SVU. Její činnost obětavě podporoval jak v oblasti skupiny, tak i v celém jejím světovém působení. V. D. Marie Provazníkové, bývalá náčelnice žen ČOS, zemřela 11.1.1991 v malém americkém městečku Schenectady ve věku 100 let. Vykonala neuvěřitelně mnoho práce ve službě vlasti a sokolské myšlence. I když to byla pro ni práce radostná, nebyla nikdy lehká. Vyžadovala disciplínu, houževnatost, odříkání a v kritických chvílích našeho národa velikou osobní odvahu. A tu Marie Provazníkové prokázala. Zhostila se i nejtěžších a nejzodpovědnějších úkolů s úspěchem. Svou činnost neskončila ani emigrací do USA, ani penzijním věkem. Účastnila se v zahraničí neúnavně aktivní sokolské činnosti. Hledala 13 [pageend13]nové cesty, vedla, organizovala, radila, neznala odpočinek. A pak, už s podlomeným zdravím, a když, jak sama psala, byla zraku jenom nitka, napsala knihu To byl Sokol, do které vměstnala zkušenosti svého života a v níž my nalézáme i kus našeho života, kus svého osudu. Čest její památce. Dr. Jan J. Tůma, niekdajší člen SVU a tiež člen posledného ústredného výboru české Národně socialistické strany, zomrel po dlhej chorobe 23.12.1990. Jeho manželka Hana zomrela asi dva týždne pred ním. Dr. Tuma prednášal civilné inžinierstvo na Arizona State University až do svojho onemocnenia a bol autorom niekoľkých kníh zo svojho oboru. 18. augusta 1990 zomrel v 82. roku svojho života Milan Peter Getting, predseda Československej izby v Pittsburghu od roku 1940 do roku 1985 a bývalý viceprezident a člen výboru SVU. Milan sa narodil 19. 11. 1908 v Pitsburghu, Pennsylvania. Bol synom známeho národovca Milana Gettinga staršieho, ktorý bol popri Masarykovi, Benešovi a Štefánikovi jeden z najdôležitejších zakladateľov prvej Československej republiky a ktorý podpísal ako jeden z prvých Pittsburghskú dohodu a napísal r. 1933 dodnes aktuálnu knihu Americkí Slováci a vývin československej myšlienky v rokoch 1914 -1918, časť I. a časť II. Milan Getting (syn) pripravoval náplň programov schôdzi Čs. izby počas 45 rokov spolu s jeho nebohou manželkou Normou rodenou Cibuľovou, ktorá hovorila do konca života krásnou slovenčinou a ktorá sa vždy postarala, aby slovenské jedlo, káva a čaj boli v dostatku pre členov Čs. izby zúčastňujúcich sa na schôdzi. Milan bol ďalej jedným z hlavných iniciátorov postavenia památníka k 50. výročiu podpísania Pittsburghskej dohody. Nebohý Getting býval vyše roka v Bratislave (1919 - 1920). Bol členom Sokola od r. 1923. Hral výborne na husliach a vyučoval súkromne hru na tomto nástroji. Absolvoval elektrotechnické inžinierstvo a pracoval od r. 1931 do r. 1972 u jednej firmy, kde bol šéfom kontroly elektrických transformátorov. Po odchode do dôchodku bol ešte dlho konzultantom v USA a v zahraničí. Žil príkladným rodinným životom. Mal 7 detí, 21 vnúčat a 29 pravnúčat. Na konci svojho života preložil do peknej angličtiny k dnešnému dňu aktuálnu knihu svojho nebohého otca, takže celá kniha je v kompúteri ako aj vyklepána na papieri. Kniha je doplnená Milanovým úvodom ako aj úvodom jeho detí po jeho smrti. (Dúfam, že anglický preklad vydá SVU ako dôležitú publikáciu.) Drahý Milan, prajem Ti pokojný odpočinek v zemi „americkej Bratislavy“ v Pittsburghu. Ďuro Keleti 14 [pageend14]20. října 1990 zemřel v Arizoně advokát Dr. Karel Köhler-Rausch. Narodil se 27. srpna 1907 v Praze, studoval na právnické fakultě Karlovy university a stal se advokátem v Praze. Po okupaci Československa v r. 1939 odešel do zahraničí, sloužil jako důstojník v čs.armádě ve Francii, po pádu Francie v Anglii a poté v SSSR jako člen čs. vrchního polního soudu. Po ukončení války se vrátil k advokácii a otevřel si advokátní kancelář opět v Praze, ale po únoru 1948 odešel i s manželkou znovu za hranice. Usadil se nejprve v Anglii, kde získal na King’s College, University of London právnický titul LL. B. a po emigraci do USA na DePaul University v Chicagu další doktorát práv. Advokátní kancelář měl v Chicagu, tam se také účastnil krajanského života a byl velmi aktivním členem předsednictva Československé národní rady americké. Asi před deseti lety šel ze zdravotních důvodů do penze a přestěhoval se do New Mexica. Dr. Karel Köhler-Rausch byl členem SVU od prosince 1958. Miroslav M. Mikš se narodil 31. 7. 1923 na severní Moravě. Absolvoval strojní průmyslovou školu a hudební konzervatoř - obor housle, hoboj, klarinet, saxofon a dirigování. Byl vedoucím tří tanečních orchestrů v severních Čechách. V r. 1969 odjel se svou manželkou Evou na hudební turné do zahraničí propagovat českou hudbu národní, lidovou i taneční. Zakotvili v USA, Kalifornii, jako „mezinárodní duo - mini orchestr“. Miroslav Mikš byl vynikajícím hudebníkem s absolutním sluchem a výbornou pamětí - a dobrým organizátorem. Svým zpěvem, hrou na saxofon, klarinet, housle a bicí nástroje obveseloval lidi různých národností výběrem skladeb, které měli nejraději. V červenci navštívil rodinu v Československu. Zemřel náhle, 29. července 1990 v plné životní svěžesti nedožitých 67 let. Srdce dotlouklo navždy. Čest jeho památce! Manželé Mikšovi často hráli pro SVU a jiné české organizace v Los Angeles. Za všechny, kteří milovali jejich hudbu, vyjadřujeme upřímnou sympatii pozůstalým Miroslava Mikše, českého muzikanta. V Perth Amboy, N. J. zemřel 2. ledna ve věku 73 let česko-americký vydavatel a nakladatel František (Frank) Švehla. Do USA přijel jako uprchlík po únorovém komunistickém puči a po dvouletém pobytu v Západním Německu v r. 1951. Začal jako typograf v tiskárně tehdejších Newyorských listů v New Yorku, odkud pak přešel do tiskárny New York Herald Tribune. Roku 1956 se osamostatnil. Otevřel si vlastní tiskárnu Universum Press, ve které začal vydávat nejprve časopisy Zápisník, Perspektivy a posléze Perspektivy socialismu. 16. 11. 1962 vydal první číslo týdeníku Americké listy, které roku 1966 15 [pageend15]spojil s Newyorskými listy a zároveň přestěhoval své vydavatelství do budovy Slovenského Sokola v Perth Amboy, N. J. Jméno svého nakladatelství pak změnil na Universum Sokol Press. Mezitím vydal řadu českých a anglických knih našich spisovatelů a politiků v exilu včetně díla Ferdinanda Peroutky. V této obětavé a příkladné práci pokračoval až do srpna 1989, kdy byl nečekaně postižen záchvatem mozkové mrtvice. Ve vydávání týdeníku pokračovala sama jeho manželka paní Gerda Švehlová, která však fyzicky a finančně unesla toto břemeno jen do 10. listopadu 1989, kdy vyšlo poslední číslo Amerických listů, zatímco Frank Švehla byl stále ještě v nemocnici. Po návratu z nemocnice měl Švehla ještě další dva záchvaty. Třetímu bohužel podlehl. Americké listy byly v posledních letech jediným nezávislým českým („československým“, jak zdůrazňoval jeho vydavatel) časopisem na americkém východě. Měl nadprůměrnou obsahovou i typografickou úroveň. V 70. letech měl dokonce evropskou mutaci pod názvem Evropské listy. Svým vydavatelům přinesl nejen radost a uznání dobré práce, ale odkázal i těžké fyzické a finanční břemeno, které nyní bohužel nese už sama - paní Gerda Švehlová. 16 Různé Cena Jana Zahradníčka za českou poezii 17. ledna 1991, ve výroční den narození českého básníka Jana Zahradníčka (nar. 17. 1. 1905, zemřel 7. 10. 1960), byla v Los Angeles počtvrté udělena KČK Cena za českou poezii z literárního fondu nesoucího Zahradníčkovo jméno. Na základě jednání výboru Klubu čs. kultury - jehož členové Jiřina Fuchsová, Jiří Karger a Pavel Páv jsou zároveň členy poroty, která o udělení ceny rozhoduje - byla Cena Jana Zahradníčka 1991 udělena v Československu žijícímu českému básníkovi Zdeňku Rotreklovi (nar. 1.10.1920 v Brně) v ocenění jeho životního díla. Cena je dotována 1000 US $ a příjemce obdrží diplom navržený Jiřím Kargerem. Zájemci o literární fond J. Zahradníčka mohou adresovat své dotazy, návrhy či finanční příspěvky na Czechoslovak Culture Club - Fond J. Z., P. O. Box 66453, Los Angeles, California, USA 90066. Cena Jana Zahradníčka za českou poezii byla poprvé udělena v r. 1985 a obdržel ji v Anglii žijící český básník Ivan Jelínek. Cenu dále obdrželi: Ivan Diviš -1987 a Karel Kryl -1989. Klub čs. kultury v Los Angeles (spravovatel literárního fondu J. Zahradníčka) vyslovuje tímto poděkování zahraniční i domácí veřejnosti, která morální podporou a finančními dary udělování Ceny Jana Zahradníčka za českou poezii umožňuje. [pageend16]Tisková služba Klubu československé kultury Czechoslovak Institute of Los Angeles byl založen v dubnu 1990 s cílem poskytovat podporu, navazovat styky a koordinovat vzdělávací, vědeckou a humanitární činnost rozvíjející se mezi Spojenými státy a Československem po 17. listopadu 1989. CSILA má za úkol obnovit přátelské styky mezi USA a ČSFR na bázi historie vzájemných styků mezi oběma zeměmi, jejichž počátek se datuje do roku 1918, roku vzniku ČSR. CSILA pořádá vzdělávací, kulturní a humanitární akce na podporu úsilí probíhajícího na mnoha různých úrovních v Československu, úsilí směřujícího к všeobecné integraci Československa do svobodného svazku demokratických evropských národů. Pořádá sbírky finančních prostředků, technického vybavení, knih a jiných pomůcek, jichž je nyní v Československu velmi třeba pro tělesně postižené děti i dospělé, v nemocnicích, rehabilitačních střediscích a podobně. Na tomto poli CSILA navázal kontakty a je v přímém styku s Výborem dobré vůle Olgy Havlové, který v ČSFR finanční, technickou i humanitární pomoc soustřeďuje a koordinuje. Vystoupení paní Jiřiny Bohdalové v USA (San Francisko, Los Angeles, San Diego) je umožněno v rámci pomoci Výboru dobré vůle Olgy Havlové a veškeré prostředky získané uspořádáním těchto tří dobročinných vystoupení budou věnovány na přímou lékařskou, rehabilitační a humanitární pomoc postiženým v ČSFR. Czechoslovak Institute of Los Angeles zve a vítá ke společné práci na tomto projektu všechny, kdo mohou jakkoli přispět к úspěchu celé akce. Oceníme vaši pomoc organizační, finanční i propagační. Budeme rádi, pozvete-li na vystoupení paní Bohdalové své přátele, kteří by se to jinak nedozvěděli. Vyslovujeme touto cestou své srdečné díky všem, kdo nám jakkoli mohou poskytnout svoji pomoc pro dobro naší společné vlasti, pro dobro nového, demokratického Československa. 17 Poslední číslo Českého slova, jednoho z nejstarších a nejrozšířenějších časopisů poúnorového exilu, vyšlo v prosinci 1990 V Mnichově. Vycházelo pravidelně od roku 1955, kdy tento měsíčník založil se skupinou bývalých redaktorů novin Melantrichu Jožka Pejskař. Jeho zaměřením byly především informace o vývoji v Československu i na Západě, úvahy odborníků bez ohledu na stranickost či ideologické zaměření a reportáže a komentáře к událostem v komunistickém světě. Za těch 35 let vedoucí redaktoři Českého slova jak Pejskař, tak po něm František Meloun, získali pro list spolupracovníky mezi předními spisovateli a publicisty bez ohledu na to, do kterého politického tábora v exilu se hlásili. České slovo bylo až do podzimu roku 1989 terčem různých dezinformačních akcí špionážního oddělení komunistické Státní bezpečnosti, jak o tom napsal ve svých článcích a knihách v USA např. prof. dr. L. Bittman, až do r. 1968 [pageend17]příslušník špionážní služby StB. V červnu 1958 StB natiskla a rozšířila v západní Evropě přes 20 tisíc výtisků falešného „Českého slova“ s článkem, který tvrdil, že časopis přestane vycházet, protože prý jeho „redaktoři uznali marnost svého počínání“. Agenti StB se také vloupali do bytů redaktorů, kde hledali dokumenty, které by mohli použít v článcích pražského tisku proti exilu. Ten se „věnoval“ Českému slovu v různých obdobích téměř pravidelně, což byl další důkaz, že časopis byl trnem v oku komunistických mocipánů. Nutno ještě dodat, že redaktoři a vydavatelé Českého slova pracovali na časopise zdarma a že nedostávali od žádných západních institucí sebemenší podporu. Literárnovedný ústav Slovenskej akadémie vied v Bratislave má záujem o českú a slovenskú literatúru, vydávanú v zahraničí, včítane exulantských a krajanských časopisov v obidvoch jazykoch. Za každú zásilku vopred ďakuje Dr. Etela Viskupová, Literárnovedný ústav SAV, Konventní 13,813 64 Bratislava, ČSFR. vnd V Praze 2 (Podskalská 19) byla v říjnu otevřena nezávislá veřejná knihovna a čítárna Libri prohibiti. Slavnostního otevření se zúčastnili prezident Havel, kancléř Schwarzenberk, primátor Kořán, prof. Skilling z Kanady a řada dalších publicistů a spisovatelů. Knihovnu založil a organizuje s finanční pomocí Nadace Charty 77 a řady dobrovolníků v ČSFR i v zahraničí někdejší disident Jiří Gruntorád (Oldřichova ul. 23, 128 00 Praha 2). Knihovna Libri prohibiti se soustřeďuje na samizdatovou a exilovou (i současnou zahraniční) českou a slovenskou literaturu včetně časopisů. Zásluhou Gruntorádových spolupracovníků ve Washingtonu jsou už v knihovně např. všechny ročníky časopisu SVU Proměny a nyní do ní docházejí nová čísla našich zahraničních časopisů, které stále vycházejí v USA, Kanadě, Evropě a snad i v Austrálii. Knihy a časopisy v knihovně Libri prohibiti budou к dispozici veřejnosti, zejména odborníkům, přímo jen v místnostech. Jen duplikáty bude možné si vzít domů ke studiu. V knihovně je však к dispozici kopírovací stroj. V rozhovoru s pražskými listy Gruntorád uvedl, že knihovnu organizuje a řídí vedle svého vlastního zaměstnání v nedaleké kotelně. „Mám prostě knihy rád,“ řekl, když mu reportér položil otázku, proč to dělá, když z toho nemůže očekávat žádný zisk. Gruntorád dále uvedl, že má stále zájem o exilovou produkci, kterou nemá bohužel pokrytou, pokud vyšla před rokem 1970. vnd 18 Libri prohibiti v Praze [pageend18]Nezajišťujeme výměny na úrovni universit, které je možné si vyjednat přímo. Zájemci o tyto záslužné akce mohou poslat svoje resumé a návrhy na to, co by chtěli učit, na adresu: Dr. Stanislav Reiniš, Education for Democracy, Heidelberg, ON., Canada NOB 1Y0. 19 3. Adult Education for Democracy: V současné době odjíždějí první lektoři z oboru ekonomie, marketing a obchod do Československa, kde budou učit v krátkodobých (do čtyř týdnů) nebo dlouhodobých kursech (až do jednoho roku). Potřebujeme lektory z nejrůznějších oborů, od technických přes zemědělství, zdravotnictví, státní správu až ke kosmetice a kadeřnictví. Vyjednali jsme spolupráci s československými organizacemi, které se starají o vzdělávání dospělých. Lektoři si platí svoji letenku a v Československu dostanou plat nejméně 2.500 Kčs měsíčně a ubytování. 2. Books for Democracy: Již jsme odeslali pět lodních kontejnerů učebnic, vědeckých monografií i zábavné literatury pro universitní, vědecké i místní knihovny v Československu. Obsahovaly asi 75.000 knih. Potřeba však není zdaleka uspokojena, měli bychom vyplnit čtyřicetiletou mezeru ve vědecké, lékařské, technické i politické literatuře. Potřebujeme proto organizátory, kteří by tuto akci propagovali, sbírali knihy od jednotlivců a knihoven a sháněli peníze na odeslání lodních kontejnerů ze všech větších měst svobodného světa. V současné době se plní kontejner v Torontu (Čechofracht - MERCO lne., 307 Humberline Drive, Rexdale, ON., Canada). Kdo žije v blízkosti Toronta a chce knihy darovat, nechť je doveze nebo zašle tam. 1. English for Democracy: Již jsme poslali do Československa přes 300 učitelů angličtiny. V září jich odjede z Kanady, USA a Anglie dalších 500. Potřeba ještě není zdaleka uspokojená. Potřebujeme učitele TESL (Teaching English as a Second Language) nebo absolventy universit jiných oborů, které v metodách TESL vyškolíme. Nevyžadujeme znalost češtiny ani slovenštiny. Učitelé si platí svoji letenku, mají zajištěno ubytování a plat nejméně 2.500 Kčs měsíčně. Education for Democracy je nově vzniklá dobrovolná nevýdělečná organizace pomoci novému Československu. Sponzorujeme řadu programů a hledáme spolupracovníky všude na světě. Každý by měl něco udělat pro Československo. Hlavní akce EFD isou: [pageend19]Vážená redakcia Zpráv SVU, píšem Vám za Združenie priateľov USA na Slovensku, čo je nezávislá, nepolitická organizácia združujúca študentov a ľudí všetkých povolaní sympatizujúcich s Československým študentským hnutím. ZPUSA vzniklo 10. decembra 1989 v Deň ľudských práv v Bratislave. Hlavnými cieľmi a poslaním ZPUSA je rozvoj kultúry a vzdelania, poznávanie USA a šírenie týchto poznatkov na Slovensku. Po prečítaní článku predsedu SVU pána Igora V. Nábélka v prvom čísle tohto ročníka si dovoľujem napísať Vám so žiadosťou o pomoc. Jednou z našich aktivít budú pripravované výmeny medzi československými a americkými študentami, uvítali by sme preto možnosť rozšíriť s Vašou pomocou našu činnosť o kontakty s USA v dalších oblastiach. Uvítali by sme možnosť organizovať výmeny stredoškolákov medzi americkými a československými rodinami. V bode a) spomenutého článku ponúkate pomoc v oblasti výuky angličtiny. Chcel by som Vás poprosiť o pomoc v zmysle zabezpečenia vyučovacích materiálov: učebnice, audio a videokazety pre vyučovanie anglického jazyka. Čo sa týka bodov b), c) a d), máme mimoriadný záujem o získanie štipendií pre našich študentov na štúdia na amerických univerzitách. Takisto by sme uvítali možnosť privítať odborníkov z USA na prednášky v oblastiach medicíny, ekonomiky, ochrany životného prostredia a iné, prípadne organizovať výmeny amerických a československých odborníkov. K bodu f) - potešila by nás možnosť s Vašou pomocou usporiadať putovnú výstavu diel našich študentov Vysokej školy výtvarných umení v USA a zorganizovať podobnú výstavu diel amerických študentov na Slovensku. Nakoniec mi dovoľte obrátiť sa na Vás so žiadosťou týkajúcou sa bodov g) a h). Boli by sme radi, ak by ste nám mohli pomôcť získať dotáciu formou výpočtovej a kopírovaciej techniky, alebo finančnú dotáciu, prípadne ak by ste boli ochotní a schopní zorganizovať medzi krajanmi v USA zbierku kníh všetkých oblastí a žánrov pre našu knižnicu. Podobná zbierka už sa v USA uskutočnila, avšak máme podozrenie, že všetky knihy išli cez našu ambasádu, a nedostali sa ďalej, ako do Prahy. Záverom mi dovoľte vysloviť nádeje v pomoc z Vašej strany aspoň v niektorej z týchto oblastí. Teším sa na skorú odpoveď a budúcu spoluprácu. Dvě studentky (18 let) z ČSFR hledají zaměstnání v USA na dobu jednoho roku za účelem zdokonalení se v angličtině. Gymnázium, řidičský průkaz, znalost angličtiny na úrovni čtyřletého středoškolského studia. Denisa Vránková, Moskevská 2726, 390 01 Tábor, Czechoslovakia Miroslava Fenclová, Na výsluní 289, 391 56 Tábor - Měšice, Czechoslovakia 20 Peter Kartous, za Správu ZPUSA, Študentský parlament SvF SVŠT, Radlinského 11,813 68 Bratislava [pageend20]Sjezd zahraničních vojáků v Praze Domníváme se, že pro členy SVU, kteří byli v různých československých či spojeneckých jednotkách během války, bude zajímavá zpráva o chystaném sjezdu v Praze. Naše zpráva je založena na oficiálním oznámení z 5. listopadu, vydaném Sdružením čs. zahraničních vojáků - Západ a Sdružením čs. zahraničních letců. Sjezd se bude konat od pátku 14. do neděle 23. června 1991 v Praze. Předběžný program je tento: 15. června bude odhalena pamětní deska na rodném domě velitele čs. obrněné brigády gen. A. Lišky v Malé Skále. V průběhu sjezdu bude 18. června v Resslově ulici v Praze pietni vzpomínka na parašutisty, kteří tam padli před 49 lety v kryptě kostela sv. Cyrila a Metoděje. 22. června bude na letišti v Roudnici nad Labem slet čs. letců-amatérů z celého světa. V neděli 23. bude slavnostní mše na hoře Říp. Mezi pozvanými hosty bude také prezident V. Havel. Obě sdružení přivítají náměty, návrhy a případné dotazy. Korespondenci řiďte v případě účastníků z Anglie na adresu: Zdeněk Gold, Rumburská 255, 190 00 Praha 9, tel. 88 95 50, г USA a ostatních zemí na adresu: Jan Štursa, Herálecká 6/964,140 00 Praha 4, tel. 435 88 30. V přihláškách uveďte jméno a přesnou adresu, jednotku, ve které jste sloužili (heslovitě!) a dále zda požadujete ubytování nebo zda si je zajistíte sami. V oznámení je poznámka, že ubytovací podmínky v Praze nejsou jednoduché a proto je třeba, aby pořadatelé sjezdu znali Vaše požadavky na ubytování co nejdříve. К dotazům, které došly Sdružením ze zahraničí o výši členských příspěvků, pořadatelé píší, že žádné ze Sdružení není samostatnou organizací, ale je skupinou v rámci Svazu bojovníiků za svobodu. Sdružení proto nejsou oprávněna vybírat příspěvky a svou režii hradí z dobrovolných příspěvků. Pozemní armáda má otevřený devizový účet u Čs. obchodní banky vPraze, č. 3445 83322/000 na jméno Ing. V. Mareček, kam můžete zaslat své dobrovolné příspěvky. Oznámení o sjezdu podepsal za pozemní armádu plukovník v. v. Josef Kozera, za letce generál v. v. F. Fajtl Dnes, kdy se Československo znovu otevírá světu, vystupuje do popředí nutnost znovuobnovení tradičních vazeb mezi českými a slovenskými krajany a jejich vlastí. Úzce se to dotýká všech oblastí kulturního, ale i hospodářského života naší země. 21 Náprstkovo muzeum v Praze zahraničním krajanům [pageend21]Jedinou kulturní institucí, která se již více než jedno století problematikou českých krajanů v zahraničí systematicky zabývá - třebaže v uplynulých padesáti letech měla značně ztížené postavení-je muzeum, které roku 1862 založil český vzdělanec a mecenáš Vojta Náprstek. Počátky Náprstkovy kulturní a osvětové činnosti mají své kořeny už v 50. letech 19. století, která strávil jako politický uprchlík ve Spojených státech. Je známo, že v roce 1850 zřídil v Milwaukee nejen knihkupectví a půjčovnu knih, ale měl také hlavní podíl při organizování krajanských spolků a podporoval vznik národního tisku všude tam, kde byly krajanské komunity. V této své činnosti neustal, ani když se vrátil zpět do vlasti. Dokladem zájmu Vojty Náprstka o české i slovenské krajany po celém světě je dodnes především jeho sbírka krajanských tisků, obsahující vedle knih především značné množství vzácných časopisů, novin, drobných tisků i kalendářů. Vedle původních sbírek se v roce 1939 knihovna Náprstkova muzea ujala souboru knih a periodik z Československého ústavu zahraničního a o čtrnáct let později, v roce 1953, převzala kolekci knih a časopisů krajanského oddělení knihovny Národní rady. Přestože přímé kontakty s českými krajany v zahraničí byly násilně přerušeny v roce 1939 a potom znovu po roce 1948, snažili se pracovníci knihovny Náprstkova muzea nadále fondy doplňovat, i když to bylo možné - až na výjimky - pouze z domácích zdrojů, a velkou péči věnovali hlavně pořádání a katalogizaci staršího fondu. Katalog jedné části této sbírky, Soupis českých a slovenských krajanských tisků zahraniční knihovny Náprstkova muzea v Praze, jehož autorem je dr. Vladimír Zahradníček, je v současné době připraven do tisku, konečnou podobu dostává i soupis českých a slovenských zahraničních periodik stejně jako katalog drobných tisků ze sbírek knihovny Náprstkova muzea. Pro krajanské zahraniční tisky se knihovna Náprstkova muzea stala v rámci jednotné sítě českých knihoven knihovnou konzervační a její prioritu v této oblasti uznává i Národní knihovna. Byla tak utvořena sbírka, která dnes představuje jedinečný a zároveň největší a neucelenější soubor literatury tohoto druhu nejen v Československu, ale na celém světě vůbec. Fond doplňuje také krajanský archiv obsahující doklady o krajanském hnutí v zahraničí a o činnosti jeho význačných představitelů. Neméně významným zdrojem informací jsou tzv. „scrap-books“, knihy výstřižků, které Vojta Náprstek začal vytvářet během svého pobytu v Americe. Z celkového počtu 412 svazků je sedmnáct pod označením Čechové mimo vlast věnováno našim krajanům. Stranou pozornosti nezůstává ani bohatý soubor historických fotografií z let 1860 - 1945. Zachycuje podobizny českých a zahraničních osobností veřejného, vědeckého a kulturního života, krajany a jejich spolky, dobové snímky měst, osad a kolonií, které krajané V. Náprstkovi posílali. Knihovna Náprstkova muzea chce i nadále - přes některé obtíže prostorové, 22 [pageend22]personální a velmi omezené prostředky finanční - svoji unikátní sbírku doplňovat, zpracovávat i zpřístupňovat badatelské veřejnosti. Chce navázat a překlenout po půl století přerušenou kontinuitu v duchu tradice, kterou jí vtiskl její zakladatel. Knihovní a archivní fondy Náprstkova muzea poměrně dobře dokumentují období od 60. let minulého století až do roku 1939. Následující desetiletí, která charakterizují na jedné straně tři silné vlny českého a slovenského exilu a na straně druhé násilné omezení kontaktů, kulturních, politických i hospodářských vztahů mezi Čechy a Slováky žijícími doma a v zahraničí, se v našich sbírkách odrazilo v absenci dokumentačního materiálu z této doby. Především právě zde potřebujeme spojit síly své s Vaší pomocí. 23 Jana Součková ředitelka Náprstkova muzea Jakub Karfík vedoucí knihovny Náprstkova muzea Knihovna Náprstkova muzea asijských, afrických a amerických kultur, které je dnes součástí Národního muzea v Praze, zaměřuje své krajanské sbírky na všechny české knihy, noviny a časopisy (odborné i beletristické) vydávané zahraničními krajany nebo jejich organizacemi, i na publikace cizojazyčné, jejichž autory jsou krajané a které se týkají Československa, Čechů a Slováků v zahraničí, jejich organizací a problematiky vystěhovalectví i reemigrace vůbec v celé její široké perspektivě. Dále shromažďuje překlady české literatury, jejichž autory nebo vydavateli jsou krajané a jejich organizace, stejně jako veškerou zahraniční literaturu, která se krajanskou problematikou zabývá. Stejně tak má knihovna Náprstkova muzea zájem o doplňování archivní dokumentace života našich krajanů v zahraničí z pozůstalostí významných krajanských spolků a sdružení i jednotlivců. Knihovna sbírá a zpracovává veškeré archivní dokumenty jako jsou písemnosti, korespondence, fotografie, kroniky, alba, rodokmeny a vzpomínky osadníků, z archivů krajanských spolků a sdružení potom spolkové kroniky, zápisy a jiné písemné a tištěné doklady o spolkové činnosti jako např. plakáty, pozvánky, programy, fotografie, legitimace a odznaky apod. Adresa: Knihovna Náprstkova muzea, Betlémské náměstí 1, 110 00 Praha 1, Czechoslovakia [pageend23]24 SVU NEWS (ISSN 0036-2050) 190-17A, 69th Ave., #2A Flushing, N. Y. 11365 Return Postage guaranteed. 2nd class postage paid at Flushing, N. Y. Předseda: Jan TTiska 720 Vine Street Menlo Park, CA 94025 Generální tajemník: Frank Marlow 4064 Woodcliff Rd. Sherman Oaks, CA 91403. Pokladník: Stanley Maršík 6270 Studebaker Road Tipp City, OH 45371 Redakce ZPRÁV SVU: Andrew Eliáš 10713 Howerton Ave. Fairfax VA 22030 Redakce PROMĚN: Karel Hrubý Thiers teinerrein 90 CH-4059 Basel Switzerland Redakce KOSMAS: Pavel Trenský 2 Fordham Hill Oval Bronx, N. Y. 10468 Redakce SVU Bulletin: Zdenka Fischmann P. O. Box 134 Corona, CA 91720 Prodej a distribuce publikací: Mrs. R. Bunžová 190-17A, 69th Ave., #2A Flushing, N. Y. 11365 [pageend24]