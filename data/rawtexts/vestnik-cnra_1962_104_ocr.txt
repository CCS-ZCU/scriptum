VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 104 Říjen 1962 Oslava 28. října je pro nás všechny především záležitostí citovou: věci radosti a pýchy, že se náš národ domohl samostatnosti a zařadil tak jako rovný mezi rovnými k ostatním vyspělým národům. Ale oslavovat 28. říjen jen z důvodů citových by znamenalo nedocenit jeho pravý význam. Samostatnost nebyla pro náš národ nejvyšším cílem a samoúčelem — jak tomu je u mnoha jiných národů, zejména po poslední válce. Vůdcové české politiky, zejména Pa- lacký i Masaryk, měli původně koncepci širší — jim šlo o přebudování celého habsburského soustátí v demokratickou, sociálně spravedlivou a pokrokovou federaci, která by všem svým částem, všem malým národům v ní dobrovolně sdruženým, poskytovala bezpečnost, dostatečnou hospodářskou základnu a při tom možnost volného vývoje. Jinými slovy řečeno: české politice nešlo jen o zdemokratisováni toho, co se později slavně stalo Československem, ale o zdemokra- tisování a zmodernisování celé střední a velké části východní Evropy. Proto Palacký prohlásil, že bychom Rakousko museli vytvořit, kdyby ho nebylo, v zájmu vlastním a v zájmu humanity, a proto se Masaryk ve své politické činnosti předválečné k této Palackého koncepci hlásil. Ale plán modernisace a demokratisace střední a východní Evropy byl tak velký a smělý, že naše národní síly na jeho provedení nestačily, a pomoci odjinud jsme nedostali. Teprve když se přesvědčili o nemožnosti přetvoření Rakouska, naši političtí vůdcové došli k závěru, že náš národ své ideály humanitní v Rakousku uskutečnit nemůže a že si bude muset vymoci vlastní stát, aby je v zájmu svém a v zájmu člověčenstva mohl realisovat. Tak vyslovil Palacký své slavné “Byli jsme před Rakouskem a budeme i po něm” a tak došel Masaryk k závěru, že Rakousko musí být zničeno, nemá-li udusit veškerou naději na pokrok nejen na svém vlastním území, ale ve spojení s Německem v celé Evropě. Naše národní síly byly příliš malé na to, abychom přebudovali ke svému obrazu celou habsburskou říši, ale byly více než dostatečně k tomu, aby ve vhodné světové konstelaci Rakousko rozložily a vytvořily vlastní stát jako prostředek k realisaci ideálů, které byly daleko širší než pouhé ideály politické a které plynuly logicky z celé naši tisícileté národní kultury. Jestliže oslavují Češi a Slováci po celém světě zrod samostatnosti společného státu, nečiní tak z úzkého nacionalismu, i když přirozené city národního sebevědomí a hrdosti k naší slavnostní náladě přispívají. Oslavujeme vytvoření Československa hlavně proto, že jsme je vytvořili jako nástroj, jako prostředek k něčemu většímu, vyššímu: jako prostředek a v dané situaci jedinou cestu, po níž náš národ mohl spět k tomu, co zásluhou svých myšlenkových vůdců od počátků svých dějin poznal jako své poslání a co Masaryk formuloval jako humanitu. Naše oslava 28. října by nebyla úplná, kdybychom si také neřekli, zda jsme plně využili toho nástroje, který jsme si vytvořením samostatného státu připravili. Jestliže přiložíme na naše dějiny od 28. října 1918 absolutní měřítka, najdeme mnoho chyb. Mnoho příležitostí jsme promeškali, mnohé síly jsme promarnili, velmi často jsme se soustředili na maličkosti i malichernosti, místo abychom věnovali všecko, co je v nás nejlepšího, věcem velkým i významným. Ale v tom hlavním jsme neselhali. Cíl české a později československé politiky, který náš národ sledoval od začátku devatenáctého století, to jest modernisaci a demokratisaci střední a východní Evropy, jsme nikdy nezradili. Pracovali jsme proň politicky, a když bylo pak třeba jej prosazovat silou, byli jsme připraveni jej prosazovat vojensky. A po druhé světové válce jsme se ze všech států světa nejvíce přiblížili kombinaci demokracie a sociální spravedlnosti, která by byla překonala komunismus ne zbraněmi, ale silou příkladu a úspěchu. Neuspěli jsme, a právem si vyčítáme všechny chyby a opominutí, kterých jsme se dopustili. Právem, protože jen tak se můžeme uvarovat stejných chyb v budoucnosti. Ale při tom nesmíme zapomenout, že hlavní a daleko nejdůležitější příčinou našeho neúspěchu bylo opět, že náš národní cíl byl tak veliký a tak velkorysý, že na jeho prosazeni naše národní síly samy nestačily a že pomoci se nám odnikud nedostalo. Bylo proto naše usilování zbytečné? Bylo by lépe, aby se národ v budoucnosti vzdal svých ideálů? Neprosadili jsme všechno, co nám naše dějiny, naše národní tradice a naše poslání přikazovaly. Ale přesto jsme událostem ve střední a východní Evropě vtiskli nesmazatelnou pečeť.Bez Československa by střední a východní Evropa byla bývala oblasti temna několik let po konci první světové války a byla by se stala mocenskou základnou pro antidemokratické hnutí německé nebo sovětské. Československá politika a československý příklad ovlivnily celý vývoj situace v této části světa velmi rozhodně a stále jsou základnou naděje pro demokracii v této oblasti pro budoucnost. Všechny nové státy, které vznikly v posledních deseti letech, jsou poznamenány bratrovražednými boji, politickým útlakem, agresí na venek, nacionálním sobectvim a mezinárodní neodpovědností. Československo se nikdy neprovinilo žádným z těchto činů. Naše usilování nebylo marné, naše oběti nebyly zbytečné. Už proto musíme zůstat věrni svému poslání. Ale zejména proto se nemůžeme vzdát svých národních úkolů, protože bychom se tím vzdali své národní identity a ztratili vyšší oprávnění své existence. Proto oslavy 28. října, které se konají všude, kde jsou svobodní Češi a Slováci, nejsou mrtvou vzpomínkou na to, že jsme se před čtyřicetičtyřmi lety domohli samostatnosti. Oslavujíce 28. říjen, přihlašujeme se znova k ideálům, pro které byl náš stát vytvořen, vyhlašujeme své odhodlání pro (Pokračování na str. 6.) 28. ŘÍJEN [pageend1]VĚSTNÍK ŘÍJEN 1962 Orgán Československé národní rady americké Vychází měsíčně (s výjimkou dvojčísla v červenci-srpnu). Předplatné $2.00 ročně. Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ 4125 West 26th Street, Chicago 23, Illinois VESTNÍK OCTOBER 1962 Organ of the Czechoslovak National Council of America Published monthly (Except bi-monthly July-August) Subscription $2.00 a year Outside U.S.A. $3.00 Editor: VLASTA VRAZ Administration: EMILIE WELCL Office: 4125 West 26th Street, Chicago 23, Illinois Second class postage paid at Chicago, Illinois. TO SI PAMATUJME. (Z přednášky Dr. Mikuláše Ferjenčíka k 28. říjnu v Clevelandu.) 28. Oktober 1918 priniesol po 300., poťažne po 1,000 ročnej nevolnictve slobodu a nezávislost. Pre nás Slovákov bol opravdovou záchranou v poslednej dvanáctej hodine. Tužba, odveká tužba našich národov, bola splnená. Konečne sme si mohli viesť a riadiť vlastné naše veci sami; mohli sme hovoriť, pisať, konať slobodne, vychovávať naše deti v demokratickom a národnom duchu a užívať výsledok našej práce k dobru nášho ľudu a našej krásnej zemi. To všetko sme aj poctivé robili. Výsledok tejto práce bolo, že sa náš nový štát vo veľmi krátkej dobe spamätal z rozvrátených vojnových pomerov. Stopy nevolnictva i vojny sú rychle odstránené a národ Čechov a Slovákov po temnej dobe nevolnictva sa plnou vervou dáva do výstavby štátu a hlási k životu národnému i všeľudskému. Tak ako krásne zaznamenal Jozef Ország r. 1936: “Našou záchranou bol už len Boh. Boh, to jest akási vyšší sila, ktorá premení tvárnost sveta. Dnes jásáme, lebo slovenčina je zachránená. Nie zachránená, ale na víťaznom postupe. Takmer pol milionu školských deti je zárukou našej budúcnosti, 22 tisíc stredoškolákov na 55 stredných školách je protejškom k tým 350 rodinám předválečných slovenských inteligentov. V Čeklíši, Šale, v Hronskej Kamenici, kde sa už len starý ľudia modlili slovensky, dnes je uvedomelých Slovákov vyše 60 procent a tak to ide po celej maďarskej hranici. Kultivovaná reč národná zastiahla kraje, ktoré už len etnografia považovala za slovenské. A tak to ide ve všetkom: vo výstavbe, vo výzkume, vo vede i v materiálnom pokroku.” Štátný prevrat 28. Oktober nezvýšil len vzdelanostnú úroveň nášho človeka a jeho životnú úroveň, ale zasiahol hlboko i do jeho duše. Demokracia spravila z neho občana. Z nevolníka stal sa slobodný, svojprávný, hrdý občan. A tak 28. oktobru vďačíme, že nás zachránil. Vďačíme mu, že nás zapojil do evropského myšlenia a civilizácie. Vďačíme mu, že nás povzniesol z úrovne neslobodného stáda na úroveň štátu. ....... Přišel Mnichov, po něm 14. a 15. březen, pak Hey- drychiáda, Lidice Ležáky............Hrozilo nám opět úplné a nemilosrdné vyhubení, kterým se Hitler nijak netajil. Výsledek druhé světové války však znemožnil jeho záměry . . . 28. říjen se však již neopakoval. To co přišlo byla jen polo- svoboda a i tato po tříročném trvání byla zničena. Místo toužebně očekávaného, vítězného slovanského bratra přišiv polovzdělané tlupy komunistických utlačovatelů. Nechtěli jsme věřit za války varováním zkušenějších. Věřili jsme i našim komunistům. Měli jsme za to, že jsou jiní, vzdělanější, že cítí česky a slovensky a především lidsky. Mýlili jsme se, hrozně jsme se mýlili, ačkoliv nám na př. Gottwald otevřeně řekl již 21. prosince 1929 v čs. parlamentě: “Říkáte nám, že porušujeme zákon. Ano, my porušujeme zákon. O tento stát nemáme zásluhu. My bychom se styděli, kdybychom o Váš stát měli zásluhu. Říkáte nám, že jsme pod komandem Moskvy a že si tam chodíme pro rozum. Ano, našim nejvyšším revolučním štábem je Moskva a my se chodíme do Moskvy učit. Víte co? My se chodíme do Moskvy od ruských bolševiků učit, jak Vám vlastencům zakroutit krk. Budeme rozkládat tento stát až do jeho úplného zničení.” Což také udělali. Varovali nás před komunismem i Štefánik, i Masaryk, i jiní, tak jako i dnes se my v Československé národní radě americké snažíme varovat podle vlastních, trpkých zkušeností a vyzývat ke statečnosti a odporu proti nepravdě a zlu. Bohužel, komunismus je i zde v Americe všude kolem nás a mezi námi, jako skrytá rakovina, která rozkládá životně důležité ústrojí naší svobodné společnosti. Je v těch, kteří z pohodlnosti a nestatečnosti se nebrání komunistickým agentům, kteří je navádí k neutralitě, navádí je k tomu, aby se nestarali o politiku, nestarali se o to, co se děje ve Viet Namu, na Kubě nebo doma v Československu. Ale je i mezi těmi, kteří jsou proti rozumnému pokroku, kteří tím , že jsou sami v lepším postavení hmotném, nechtějí dopřát zlepšení situace těm, kteří jsou na tom daleko hůř ne z vlastní viny. Od komunistického puče v únoru 1948 došlo nejen u nás doma, ale i v celém komunistickém světě k mnohým podstatným změnám. Z celého učení marxistického materialismu zůstalo jenom jméno. Místo lidu vládne nová třída .. . Většina pravých, komunistické ideologií oddaných příslušníků strany je odstavena nebo sedí v žalářích. . . . Komunistický obr překročil vrcholný bod své síly a nebýt toho, že jej svobodný Západ svou nerozhodnosti od prvopočátku drží při životě, byl by již dávno přestal strašit svět. Příznaky naznačuji, že síla komunismu ochabuje a že ztrácí na přitažlivosti i u méně vyspělých národů. Tento pochod může ještě potrvat, ale zrovna tak dobře může dojít i k náhlému zvratu. A kdyby svobodný svět tomuto pochodu náležitým způsobem pomáhal, mohli bychom se dožít i jeho brzkého a zasloužilého konce. . . . Klesá-li však komunismus pod tlakem vlastních nedostatků, Západ mu vždy o- chotně přispěchá na pomoc buď dodávkami pšenice nebo peněžitými půjčkami, ba dokonce i dodávkami zbraní některým komunistickým státům. Vypadá to, jako kdybychom si je opravdu pěstovali, aby nám měl kdo, jak to říkal Gottwald “zakroutit krk”. Ve světě se odehrává totéž ve velkém co v malém mezi Čechy a Slováky. Až na komunisty a jejich pomáhače, všichni bychom si přáli, aby Československo bylo opět svobodné, ale většina z nás buď nedělá nic, nebo dokonce nepřímo pomáhá dnešnímu komunistickému režimu. Jezdíme 2 VĚSTNÍK HELP FIGHT COMMUNISM and ENEMIES of all FREEDOM [pageend2]do Československa, utrácíme tam naše těžce vydělané peníze. Posíláme tam peníze dokonce i na předměty přepychové, aby komunisté měli dolary na propagandu a na podvratnou činnost proti nám. A naše osvobozovací činnost? O té je až na ojedinělé výjimky lépe ani nemluvit. Již dvakráte, jednou za Mnichova a podruhé v roce 1948, nechtěli jsme obětovat, proto jsme přišli o všechno. Nejenom o statky, ale o svobodu, ale co je horší, ztratili jsme samy sebe. Ztratili jsme důvěru v naší vlastní schopnost a sílu, ztratili jsme i důvěru světa. Blou- dime světem jako rozprchlé stádo, bez sjednocující myšlenky. Všechny ty síly, které tvořily 28. říjen jsou ty tam. Svoboda se, podle dosavadních zkušeností, rodí z potu a krve a ne z netečnosti, ne z rozbrojů a malicherných nesrovnalostí. Neuvědomíme-li si, že jenom poctivá snaha a poctivá práce je schopna něco dokázat, můžeme se rozloučit i s myšlenkou nového, brzkého budoucího 28. října. Tak jako v minulosti, ani v budoucnu nikdo nám svobodu a nezávislost bez našeho poctivého přičinění darem nedá. Svoboda se nedarová- vá, ta se musí vydobýt. To si pamatujme! Napsali jsme před časem po konferenci v Punta del Este, že to nebyla porážka komunismu na tomto kontinentě, i když byla vydána resoluce, že komunismus neni slučitelný s demokratickými zásadami meziamerického systému. Výsledek dělal dojem, že vlk se nažral a koza zůstala celá. Řekli jsme ovšem, že bude nutno vyčkat dalšího vývoje, jak bude resoluce uvedena v praksi, zejména žádost na výbor Organisace amerických států, aby bděl a zamezil útočné a podvratné akce a jiné nebezpeči pro mir a bezpečnost americkému kontinentu plynoucí ze zásahů činsko-sovět- ských. Jak jsme však ve své skepci i řekli, nestalo se za celou tu dobu půl roku nic pozoruhodného v tomto směru, zejména se strany velkých států, které se bránily v Punta del Este Castrovi “ublížit”, až na Argentinu, kde zakročili vojáci nespokojení s tímto stanoviskem Frondisiho na konferenci a něco málo dalších, které s ním přerušily styky. Nestalo se nic ani v boji proti komunismu, ani v obraně proti castroismu, poněvadž je stále podceňován. Po Latinské Americe jezdí stále různé delegace z komunistických zemí, abychom uvedli aspoň Československo, které uzavřelo kulturní dohodu v Brazílii a Bolivii, třebas že v Mexiku se to nepodařilo, a zas putují do Prahy studenti stipendisté k odbornému “studiu” nebo četné delegace na sjezd mládeže v Helsinkách. Pokračuje výměna zboží s Kubou a komunistickými zeměmi, ba navazují se nové diplomatické styky jako s Brazílií, i když se dá leccos omluvit, jako že Chile nalézá trh pro některé své výrobky jen na Kubě. Celkem se Kubě nijak v tomto ohledu neubližuje a kubánský vyslanec se nedávno chlubil, že obchod jeho země s Mexikem stoupl na nebývalou výši. A mohli bychom uvést ještě mnoho příkladů, ale vedlo by nás to příliš daleko. Ostatně ani Evropa, ani Spojené státy nedávají Latinské Americe lepši příklad v mnohém ohledu. A tak zkrátka, všechno volání rozumné části tisku a mnohých politiků jako Haya de la Torre z Peru, který žádá kolektivní akci proti Kubě a upozorňuje na vzrůstající nebezpečí, je zatím marné. Malá země El Salvador zostřuje sice zákony proti komunismu, na druhé straně v Peru zakázaná komunistická strana pořádala nedávno kongres a dokonce se pokouší ovládnout odborové organisace; její časopis Unidad se prodává veřejně. V Brazílii též ilegální strana má volnou ruku a je s ní počítáno v aspiracích politiků, i když se mluví, že ztrácí půdu. Možno snad říci, že příčinou této inercie jsou v těchto zemích politické boje o moc, ba převraty, že hospodářská situace se tam nelepší, i když Spojené státy nabízejí pomoc v Alliance for Progress, podmíněnou však reformám průmyslovým, agrárním, daňovým, školským, které státy mají provést se své strany, nebo alespoň předložit příslušné plány k tomu. Jde to hlemýždím krokem, až na čestné výjimky jako Mexiko a Kolumbie. To vše by však nemělo být překážkou, aby se aspoň částečně vyvinulo větší úsilí k akci proti komunismu a Castrovi, jak se tyto státy zavázaly v Punta del Este. Že se však na stanovisku některých těchto států vůči Castrovi nic nezměnilo, svědčí na př. to, že v Meziamerickém hospodářském a sociálním výboru, zasedajícím v těchto říjnových dnech v Mexiku, trvala několik dní debata, zda má být Kuba připuštěna k jednání, ač není členem ani Latinskoamerické asociace svobodného obchodu, nedávno založené v Montevideu (cosi jako evropský Common Market), ani není zahrnuta do uvedeného Spojenectví pro pokrok. Konečně se řeklo, že tam nepatří, ač očividný fakt, že její komunistické hospodářství není slučitelné se svobodným obchodem ji předem vylučuje. Co se týče Asociace samotné, jde její práce velmi pomalu kupředu, poněvadž mezi členy se hájí nacionalismus a protekcionalismus. A tak výbor, který měl dát zprávu o chodu a výsledku americké pomoci, zjišťuje na svém zasedání, že je Alliance for Progress skoro v krisi, poněvadž se dotýká politických a hospodářských zájmů silných jedinců a zpátečníků, kteří jsou proti požadovaným reformám. Pak je tu odpor ultra- nacionalistů a ovšem krajní levice, kterým je proti srsti účast Spojených států na rozvoji Latinské Ameriky. Vytýká se Spojeným státům jejich hospodářský imperialismus, že pomoc přichází pozdě, že Spojené státy zanedbávají své spojence, že na př. daly Jugoslávii víc, že Alliance jde pomalu, ač Spojené státy věnovaly již 1,700 milionů dolarů na tuto akci, ale nehledá se vinník. V důsledku toho také malý člověk pokládá Alliance for Progress za imperialismus Spojených států, poněvadž mu to nebylo správně vysvětleno, že to jsou vlastně spojené myšlenky Latinské Ameriky, přijaté Spojenými státy. Pak jsou tu i jiné důvody, jako rasová diskriminace mexických usedlíků v jižních státech USA a černošská otázka, což vše za- viňuje protiamerické cítěni. Uvedené poměry přirozeně stěžovaly nějakou jednotnou akci, nebo aspoň stanovisko ke komunismu a Castrovi, zvláště když jiné země uznávají Castrovu vládu a jsou zásadně proti intervenci. Situaci zhoršuje ještě to, že mezi některými státy jsou územní a jiné spory a že nejsou mezi nimi ani diplomatické styky pro neuznávání převratových režimů. A do tohoto stavu nečinnosti, lhostejnosti, nechuti — nazvete to, jak chcete — padla bomba o dovozu sovětských zbraní, střeliva, raket, dokonce na amerických lodích půjčených Rusku za války, které však Sověty odmítají vrátit, takže to vypadá jako cynický výsměch. A když ve Spojených státech vznikla prudká reakce na tuto provokaci a bylo navrhováno užiti Monroe doktríny proti pronikání evropských států na americký kontinent — které Latinská Amerika vděčí za svou existenci — ukazuje se, že v případě Castrově není přijímána se sympatií, i když mimo doktriny je tu další legální oprávnění z r. 1947 podle smlouvy o vzájemné pomoci, dále podle stanov Organisace amerických států zásah proti ohrožování míru blokádou a konečně protikomunistická resoluce na X. konferenci v Caracasu r. 1954. Oficiální ohlas není nijak příznivý k jakémukoli zakročení, až na malé státy zejména v oblasti karibského moře, a to ještě bez Mexika. Stále se vyzdvihuje princip nein- tervence do vnitřních poměrů států. Toto stanovisko jim velmi usnadnily Spojené státy, které pokládají Castrovo zbrojeni za obranné. Ani ohlášení, že Rusko vybuduje rybářský přistav na severním pobřeží Kuby pro své loďstvo, které najednou místo v severním Atlantiku má lovit v karibském moři, jakoby kubánské přístavy Caibaren a Banes na to nestačily, nevzbudilo prudší ohlas těchto států, ač jsou tím přímo ohroženy. Přece nikdo nebude věřit ujištění sovětského ministra VESTNIK • 3 KUBÁNSKÁ KRISE A LATINSKÁ AMERIKA. [pageend3]rybolovu Iškova, který honem přiletěl do Mexika, aby vyvrátil podezřeni a který zval, aby se přišli přesvědčit, že bude přistav sloužit jenom rybářským cílům, když řekl, jaké všemožné instalace tam zařídí. Mnohým pozorovatelům — i části tisku v Latinské Americe — je na snadě, že to bude základna proti americkému pobřeží a panamskému průplavu, případně i celé oblasti karibské. Přístav se obklopí ohradou, zakáže se přistup, proti přeletům budou stíhačky, děla, rakety a bude se budovat zařízení nejen pro rybářské lodě, ale i pro ponorky a válečné lodě. Ne nadarmo srovnává anglický publicista O. Marcus situaci Kuby s Československem po obsazení Hitlerem. Tyto události daly Spojeným státům důvod, aby sezvaly do Washingtonu konferenci zahraničních ministrů Organisace amerických států, na níž se někteří dali jen zastupovat a ještě byly pochyby, zda přijdou všichni. Konala se za zavřenými dveřmi, takže se podrobnosti zatím nevědí, trvala však sedm hodin a soudě z neslané nemastné resoluce nebylo příliš ochoty se strany mnohých účastníků. Potěšitelné je to, že byla přijata jednohlasně, což se ve Spojených státech velmi podtrhuje na rozdíl od Punta del Este, nevíme však, zda právem. Říká totiž, že hromadění sovětských zbraní na Kubě ohrožuje bezpečnost západní polokoule a vyžaduje proto přijetí specielních měr jak kolektivních, tak i individuálních. Ovšem nevíme zatím, jaké měry to budou a zda vůbec budou se strany ostatních, mimo Spojených států, které zatím zakročily zákazem přistání lodí vezoucích zbraně na Kubu na svém území. Nechceme být sýčky, ale zdá se nám, že to bude nová Punta del Este, tentokrát ovšem jednomyslná, ale zase jen na papíře. I když malé státy Střední Ameriky se zasazovaly o účinnější zákrok, nepřipojí-li se velké svou plnou váhou, vyjde celé gesto na prázdno. Zásada neintervence stále převládá a rovněž názor, že není třeba co dělat dokud Kuba se vyzbrojuje jenom pro OBRANU. Mexický president Lopez na př. říká, že změní své stanovisko až teprve budou-li zbraně použity k útoku na některý americký stát. Je těžko myslitelné, že by Castro chtěl na někoho útočit sám a nejméně na Spojené státy. Napadení jiného státu by vyvolalo jejich kolektivní odpověď. Proti nové invasi kubánských vlastenců, kteří jsou bezmocní ji vypravit bez cizí podpory se všemi prostředky jako malou Normandii, se Castro ubrání lépe dnes s novou výzbrojí. Ubrání se i proti vnitřní revoluci s přítomností tak četných ruských "techniků”, kteří již představují značnou sílu. Můžeme tedy do- spěti k závěru, že použije tyto zbraně útočně jen v případě konfliktu Ruska se Spojenými státy jako spojenec Sovětů a pak ovšem bude již pozdě. I když by v takovém případě Spojené státy mohly vyřídit Kubu velmi rychle, v takovém konfliktu rychlý útočník s dnešními zbraněmi může zasadit takovou ránu, že může mít velký význam v počáteční fázi operace, na př. případné obsazeni okolnich nevyzbrojených ostrovů Kubou. Nevíme sice, jak se projeví usneseni zmíněné konference zahraničních ministrů v praksi, kloníme se však v závěru k názoru významného latinsko-amerického žurnalisty, který napsal pod titulem “O jednu americkou konferenci víc” toto: “Nebude z konferencí, které dělají historii. Pravda, spojila kontinentální národy ideou protikomunismu, ale vyjádřila ji tak slabě, že se nestane vůdčí v budoucnosti, zůstane při protokolární a protikomunistické deklaraci. Zdá se nám, že nebude nástrojem proti podvratné temné činnosti. A proto neměly by se svolávat takové konference, dokud nebude jistota, že budou schváleny takové nástroje a prostředky k vypuzení komunismu z americké pevniny, ať se vyskytne v jakékoli formě. Schůzky ministrů jako tato poslední slouží jenom Castrovi k jeho propagandě. Musí se přistoupit na jiné prostředky k likvidaci sovětisace Kuby.” PEACE CORPS POZNÁVÁ SOKOLSKÝ TĚLOCVIK. “I made it, I made it,” znělo radostně i překvapeně při výkonech skoku vysokého z úst mnohých účastnic Peace Corps, sboru dobrovolníků, svolaných ku výcviku na Georgetown University ve Washingtoně, D.C., a připravovaných na práci v Ethyopii. Skupina sto deseti nadšených dívek (a dvě stě třiceti chlapců) od osmnácti do šedesáti šesti let se tu podrobovala tělovýchovnému výcviku, jehož účelem bylo dosáhnout dostatečné tělesné zdatnosti a zvýšené pracovní energie nutné k překonávání denní únavy, zvyšované rozdílností podnebí, a větší odolnosti vůči nebezpečí různých nemoci. Krásná myšlenka — organisace Peace Corps — s úsilím pomoci ve vývoji méně rozvinutých národů, je uskutečňována od roku 1961 a nalezla pochopeni u mnohých Američanů, neboť se k ní radostně hlásí ze všech koutů Spojených států. Vzbuzuje to obdiv, když tito dobrovolníci zaměňují svůj někdy velmi pohodlný způsob života za 15ti hodinový denní pracovní výcvik, trvající po osm týdnů (včetně sobot) a začínající již o šesté hodině ranní. Není to snadné. Pociťovali to i cvičitelé, když zahajovali jejich denní program ostrou rozcvičkou někdy ještě za šera. Náročný program, zahrnující studium ethyopského jazyka ■— Amheric, dějin, současné světové politiky, pedagogiky, psychologie a tělesné výchovy, vyžadoval nejen fysické vypětí, plné soustředění mysli, ale byl i zkouškou charakteru a vytrvalosti každého jednotlivce. Někteří to také nevydrželi a museli se vzdát dalšího výcviku ať již pro zdravotní důvody neb slabší výkony v učení. Většina však ku překvapení mnohých, někdy i vlastního, udivovala svými výsledky. Zejména tělesná výchova, kterou většina dívek pokládala z dřívějších zkušeností, či jen z doslechu, za čistě rekreační záležitost v podobě nějakých her, tanců, plování či golfu, připravila některým účastnicím někdy kruté okamžiky, vyžadující plného fysického vypětí. Dostalo se jim totiž sokolského tělocviku, všestranného a náročného, který jediný mohl zaručit dobrý výsledek v tak krátkém čase. Rozcvičky, různosti, hry, lehká atletika, cvičení s náčiním a na nářadí, doplněné plováním a přespolními běhy dokázaly, že nezvyklá sokolská metoda výcviku přináší úspěch a může se pro svou rozmanitost a bohatství cvičení setkat s oblibou i u amerických — někdy tak změkčilých — dívek. Většina z nich řádný tělocvik nepoznala. Bylo proto třeba překonat počáteční nechuť, nedůvěru a strach, a probudit potřebné nadšení a odhodlání cvičenek pokusit se o každý cvik. A to se podařilo. Docílené výsledky těšily nejen mne, ale i dívky samotné, neboť získaly cvičením a v nově nabyté energii a duševni svěžesti velkou pomoc ku snadnějšímu zvládnuti před tím tak namáhavého denního programu. Četné závěrečné zkoušky zdatnosti, jakož i dvoudenní pochod spojený s přenocováním ve stanech v nedaleké hornaté krajině, byl pak vyvrcholením výcviku posledního týdne a výsledky — nejlepším důkazem účinnosti sokolské tělocvičné metody. Ocenila to jistě nejlépe na vlastním těle i skupina nadšených dívek, vyslaných vyučovati v Ethyopii a pomáhati tak na zvýšení duševní a životní úrovně tamních lidí. Věřím, že jsou dobře připraveny a že budou důstojnou representací demokracie Spojených států. DR. MILADA LEJKOVÁ. (Pozn. redakce: Vzdělavatelka Dr. Milada Lejková byla v létě jmenována cvičitelkou Peace Corps a dopracovala se velkého úspěchu. Po skončení kursu byla se členy Peace Corps přijata presidentem Kennedym v Bílém domě.) 4 • VĚSTNÍK [pageend4]JAROMÍR ZÁSTĚRA: ABY V NÁS NEZEMŘEL ČLOVĚK . IV. Nebude míru, dokud nebude svobody. Bylo-li každé století v dosavadní historii lidstva něčím charakteristické, sotva může být sporu, že náš dvacátý věk je stoletím úsilí o zachování lidství i lidstva. Převratné technické a vědecké objevy a vynálezy (jako jaderné reakce, kosmické rakety, z posledních desetiletí a j.) spolupůsobí při vytváření vývoje politického a hospodářského a jsou častěji než se zdá i důvodem — ne-li přímo příčinou — podstatných změn i v oblasti mravní. Technika a věda se v rukách člověka stávají mocí, jež může hodnoty vytvářet i ničit. Bude-li této nesmírné moci použito k rozkvětu anebo k záhubě lidstva, rozhodne jenom člověkovo lidství. Kdyby se položila otázka: za jakých okolností a jaká míra lidství dnes existuje, nebylo by ji možno zodpovědět stručně, protože v současném světě ve jménu “lidskosti” jsou lidé zbavováni podmínek lidského života, ve jménu “svobody” jsou ochuzováni o lidská práva na svobodu projevu, pohybu, práce i myšlení, ve jménu “demokracie” jsou lidé donucováni hlasovat bez hlesu i proti svým vlastním zájmům a ve jménu “míru” jsou podněcovány revoluce a vedeny občanské války. Zdá se to být bláznovstvím, když člověk věří, že vývoj směřuje k lidství — neboť je přirozené být člověkem a nikoliv nečlověkem — ale ne ještě na všech místech zeměkoule to bylo pochopeno. Na této planetě jsou to opravdu velké plochy státních území, kde neúcta k lidskému životu vede k nelidskosti, a kde důvodem k mnohaletému pobytu ve vězeni nebývají skutky dokázané, ale jen předpokládané; kde jsou lidé nenáviděni a diskriminováni proto, že se narodili v rodině t. zv. nepřátelské třídy, (je to týž rasismus, jímž snad někde jsou ovládáni určití jednotlivci vůči příslušníkům jiné rasy, barvy, náboženství, jenomže tomuto rasismu by se mělo říkat rasismus sociální; a velmi mě udivuje, že v UNO dosud nikdo nepřišel s návrhem, aby také tento “rasismus” sociální byl předmětem chvályhodného opovržení všech slušných národů a lidí), a kde ani příslušníci politické strany, ovládající veřejný život a státní zřízeni, nedovolají se ničeho, jestliže to je v nesouladu se zájmy skupiny ovládající stranu, a kde byly jako nepřátelé režimu odsuzovány dokonce i děti — jak nedávno přiznal Wolfgang Leonard, odsouzený režimem, jemuž svým spisovatelským perem věrně sloužil, a který se nyní velmi raduje z toho, že zatím co dříve se tam odsuzovalo na pětadvacet let, dnes se tam odsuzuje už jen na deset roků — což je nepopiratelný “pokrok”. V zemích, kde není lidskosti, nemůže být nikdo svobodný; tam je vězněm i ten, kdo právě není v žaláři, protože tam je žalářníkem strach z nelidskosti, který každého i věz- nitele skutečného — činí vězněm. Ale v zemích, kde je každý nesvobodný ,je i naděje; každý vězeň sní o své svobodě, věří v ni a pokouší se o ni; každý vězeň je člověk naděje a viry, které se rodí právě ve chvíli, kdy je zoufalství nejhlubší, asi tak jako se nad ránem, v noci nejtemnější, rodí nový den. Naděje, že život zase bude krásný a šťastný. Víra, že svobodu a s ní i život přirozený je možno vůlí a činem obnovit; a ta naděje je silou a ta víra je moci. Silou — všechna utrpení vydržet, charaktery jimi vytříbit, srdce zušlechtit. Mocí — lásky ke svobodě a mocí vůle ke svobodě. Síla odvahy a moc k činu. Odvahou a činem ke svobodě; svobodou k lidskosti; lidskostí k demokracii; a demokracii k míru. V dějinách lidstva si diktátoři všech odstínů — a co jich bylo — vždycky klestili cestu k moci nad národy pomocí lží, podvodů a násilí. A dosáhnuvše moci toužili po klidu pro sebe; nechtěli být ve svém vládnutí znepokojováni těmi, jež už ovládali. Chtěli mír — najednou, když před tím vedli války. Ale ještě nikdy v dějinách jim lidská rasa míru nedopřála, ještě nikdy je nenechala na pokoj. Je přece přirozenou touhou či pudem, chcete-li, aby nesvobodný chtěl svobodu, aby nelidsky mučený chtěl lidskost, protože právem každého člověka je žít jako člověk. A kdo tomuto brání, nemůže být ponechán v klidu a míru. Proto jsou stopy, jež zůstaly po utlačovatelích, tak poznamenány slzami a krví obětí boje. Tak tomu bylo, je a bude vždy, dokud lidé na celém světě nebudou moci žít lidsky, tedy ve svobodě a v míru. Je to proto, že mír může být zaručen jen v demokracii, že demokracie může existovat jen ve svobodě, že svoboda může být uskutečněna jen v podmínkách lidskosti. To je zákon lidských a národních dějů, že není jednoho bez druhého a že ani nemůže být opravdového míru na světě, dokud nebude svobody a lidskosti pro všechny lidi dobré vůle. I historie posledních třiceti let nás o tom přesvědčuje: Nacistický pokus o ovládnutí světa metodou vnitřního narušení národů, o něž usiloval, a současného vnějšího tlaku na ně, se v podstatě neliší od metod současného pokusu komunistů dosáhnout stejného cíle. Je falešná představa o možnosti mírové koexistence s agresory. Zaslepená snaha uchovat si osobní pohodlíčko u plných mis, živočišná touha mít pokoj a klid od všeho — jak tomu bylo v Anglii a ve Francii v roce 1937-38 — a jistě neochota a strach před malými obětmi, jež mohly zabránit pozdějším velkým, byly důvodem pro hanebné jednání s Hitlerem, jehož útočnost rostla, když viděl snahy a úsilí usmířit si jej ústupky. Tak Anglie s Francií ustoupily novým jeho požadavkům v domnění, že obětujíce svého spojence vykupují si Mnichovem mír v Evropě na celá desetiletí; ale válka o málo více než za rok je neminula, protože agresor nikdy není dost nasycen. Jeho taktikou je to, co dělá lupič, který přepadnuv chodce bere mu peníze s drzým prohlášením o svém “kavalirství”, že mu nechává ještě hodinky — do příštího přepadu jen ovšem. Agresor právě tak jako lupič používaje násilí, nerozumí ničemu jinému než zase jen síle. Hitler byl poražen za cenu milionových obětí. I komunismus by mohl být jistě odstraněn, ale jen těmi, kdo máji opravdovou vůli jej odstranit. To jistě nemá znamenat začít a vést válku; jestliže je pravdou, že agresor i jeho příští možná oběť jsou vyzbrojeni stejnými prostředky současné vojenské techniky, válka by mohla být nebezpečím pro samu existenci lidstva. Na druhé straně to ale nesmí znamenat, že by se oběť měla agresorovi vzdát anebo svou pasivitou a jednáním o kompromis posilovat útočníkovu agresivitu — tak opakovat tragický omyl, jenž přes Mnichov vedl k válce. Je přece úkolem politiků, aby našli takové prostředky, jež by v kombinaci s hospodářskou a politickou silou byly dosti účinné, aby zastavily agresora plánovitě směřujícího k vytčenému cíli. A nemůže být přece cílem té ještě svobodné části světa zachování svobody pouze pro sebe. Bylo by to stejně tragické, jako kdyby nebyly použity všechny léčebné prostředky k odstranění přenosné choroby nemocného, s nímž v jedné místnosti musí žít i zdravý člověk. Je ještě jeden imperativ: lidství. Ne takové, které o lidstvu jen horuje — protože teoretičtí humanisté světu ještě nikdy nepomohli — ale lidství, které nutí člověka vždy lidsky jednat. Jedině láskou, odvahou a úsilím o zajištění svobody a míru, plníce své lidské poslání můžeme přispět i k zajištění, k zachování lidství a tím i lidstva ve století tak bezpečně nebezpečném, jako je naše. Kdybychom zapomněli na nesvobodu a neštěstí druhých, "zemřel by v nás člověk, a kdyby v nás zemřel člověk, skutečná smrt nám už nemůže vzít nic více.” VĚSTNÍK 5 [pageend5]VELKÝ ÚSPĚCH AMERICKÉ VÝSTAVY NA BRNĚNSKÉM VELETRHU. Poprvé v historii brněnského mezinárodního veletrhu měly Spojené státy své odděleni. Byl to také první styk Spojených států s československými občany od května r. 1950, kdy byly zavřeny americké knihovny v Praze a Bratislavě. Velký znak USA byl zdaleka viditelný a přivábil návštěvníky, kteří po všechny dny, od 9. do 23. září přímo obléhali americkou výstavu. Jenom polovina — 375,000 — se dostala dovnitř, dalších 300,000 marně se o to pokoušelo. Někteří čekali dvě, až tři hodiny, ale když se i na brambory čeká hodinu ve frontě, zdá se, že nikomu nevadilo čekat na první pohled na USA. U vchodu byli přivítáni pozdravem presidenta Kennedyho, tištěném na malém lístečku s jeho fotografii. Po dvou dnech bylo nutno omezit rozdáváni jeho poselství jenom na určitou hodinu. Ač americká výstava byla poměrně malá, dokonce jedna z nejmenších na mezinárodním veletrhu, zájem o ní překonal všechny ostatní. Ve velkých výstavách stačil jeden dohližitel, v americké sekci v Pavilonu národů nestačilo jich sedm zvládnout proudy lidí. Jak nám píše jeden brněnský návštěvník: “Po celou dobu americká výstava byla obléhána nedostupně návštěvníky, kteří byli zvědaví, co Amerika vystavuje a aby uviděli presidenta Kennedyho, jehož podobizna i s poselstvím byla ve stánku vyvěšena.” Účelem americké výstavy bylo podat návštěvníkům aspoň letmý pohled, aspoň malý úsek amerického života, jak bydlíme, jak pracujeme atd. (O tom jsme psali ve Věstníku již v létě). Na stěnách fotografické panely ilustrovaly náš způsob života, jak vypadají naše domovy, residenční dělnické čtvrtě, ulice. Byl poslán i živý “příklad”, typický americký mechanik Fuller Cretcher z National Cash Register Company z Dayton, Ohio, který na výstavě obsluhoval svůj stroj a prostřednictvím tlumočníka snažil se odpovídat na otázky návštěvníků, kterým nebylo konce. Chtěli vědět toho tak mnoho o nás. Velký zájem byl o naše elektronické stroje, psací stroj, který přepisuje přímo mluvené slovo, transistorový televisor, který má třikrát větší obrazovku než obdobný výrobek japonský, fotoaparát Polaroid, který zhotoví obrázek během jedné minuty, a další technické novinky. Ovšem o americké automobily je vždy zájem, vystavovali jsme Fordův Falcon stationwagon. Všechny brožurky o automobilech byly brzo rozebrány. Největší však pozornost vzbudil model Telstaru, který byl velmi efektně umístěn pomocí tenkých nitek volně v prostoru. Občané ČSR se poprvé dozvěděli, že Telstar používá sluneční energie a že Spojené státy vypustí další Tel- stary, aby telefonní styk mezi kontinenty mohl být udržován nepřetržitě. S jedním Telstarem je to možné jen pro určitou dobu. Z amerických úspěchů mají Čechoslováci upřímnou radost a projevují to poznámkou na př.: "To je Čechoslováci obléhají americkou výstavu na brněnském veletrhu. Se zájmem si zde prohlížejí americké kancelářské zařízení. větší sensace, než sportovní výkon sovětských astronautů, kteří obletovali po několik dni zemi. Když někdo obletí zemi pětkrát, tak již není problém ji obletět desetkrát.” NEUSTUPOVAT. Takto si představujeme výstavy Spojených států, aby se nám dostalo možnosti se zúčastnit za rovnoprávných podmi- nek (což se rozhodně nedá říci o výstavě poštovních známek na nedávné mezinárodni výstavě v Praze). Je nás nedůstojné, abychom ustupovali komunistickému diktátu, ať je to kdekoli, kdykoli. Správně činily Spojené státy v dřívějších letech, když odmítly zúčastnit se veletrhu za komunistických podmínek, na př., že nebude americká výstava samostatná, nýbrž, že budou americké výrobky rozstrkány do různých sekcí i pavilonů. Spojené státy tentokráte trvaly na svém, až komunisté povolili. Kéž bychom to dělali častěji, na př. s Tuzexem! I zde by komunistická vláda ustoupila, jen být pevni a sjednocení ve svých spravedlivých požadavcích. BERWYN PRESS 3212-14 S. GROVE AVE. BERWYN, ILL. STanley 8-0204 LAD MEJDRICH majitel ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY 28. ŘÍJEN— (Pokr. ze str. 1.) ně pracovat — ať samostatní, ať nesamostatní. Ale současně tím vyjadřujeme jasné vědomi, že náš národ nemůže plnit své poslání, dokud nebude mít vládu svých věci ve svých rukou, dokud jeho stát nebude zase samostatný, a zavazujeme se, že k tomuto cíli budeme pracovat, dokud ho nedosáhneme. Ne z nacionálního sobectví, ale v zájmu těch velkých úkolů, které jsme na sebe v duchu své národní tradice vzali a které neopouštíme a neopustíme. V. CHALUPA. 6 • VĚSTNÍK [pageend6]HOLIDAY FOLK FAIR. Pf. Maru Prokopová Friedová s pí. Mílou Ferjenčíkovou vítají mayora Daleyho v čsl. kulturním stánku čs. ženské národní rady v exilu na Holiday Folk Fair v Chicagu r. 1961. — Přihlíží pí. Anne Pappová. Letošní mezinárodní bazár na Navy Pier se koná ve dnech 10. a 11. listopadu ve velkém rozsahu. Obrovský pavilon, několik bloků dlouhý, bude rozdělen na tři sekce. V první budou národnostní skupiny vystavovat ve Stáncích kultury umění svého národa. Kdo navštívil loni nebo předloni bazár, byl zajisté překvapen nákladnou výpravou těchto Stánků, zvláště Litevci a ostatní baltické národy, Maďaři, Bulhaři, Poláci, Chorváti atd. měli krásné, pestré a výmluvné výstavy umění a historie svého národa. Uměleckou stránku československé výstavy si vzali na starost br. Adolf Cierný, Josef Jakl a Maru Friedová. Kulturní stánek uspořádá opět Československá ženská národní rada v exilu, pí. Míla Fer- jenčíková s kroužkem spolupracovnic. Československá národní rada americká bude mít dva stánky: prodejnu v International Market a jídelničku v International Café, kde budou podávána česká jídla a prodáváno československé pečivo. V prodejně bude zboží vyrobené v Americe dle československých tradic, na př. panenky v národních krojích zhotovené pí. Marií Tomanovou, vánoční lístky (viz oznámku ve Věstníku), keramika, knihy a různé drobnosti. Připravuje se propagační materiál, anglická brožurka o Československu, několika stránkový sešit “The Czechs of Chicago”, čtvrté či páté vydání našich cukrářských receptů. Za propagační stánek a prodejnu zodpovídá ses. Vrázová. Jídelničku má na starosti ses. Welclová. Účel bazáru je propagační i finanční. Na Navy Pier přijde tisíce návštěvníků, zvláště v sobotu večer a v neděli odpoledne a záleží nám velice na tom, aby Američané československého původu dobře representovali starou vlast a osobně i propagačním materiálem zodpověděli dotazy návštěvníků o Československu. Hlavním finančním zdrojem bazáru je prodej domácího pečiva. Prosíme naše hospodyňky, aby přispěly svými domácími výrobky, ať je to cokoli: koláčky, bábovky, závin, drobné pečivo, vše dobře zpeněžíme. Oznamte nám telefonicky LAwndale 1-7953, nebo dopište můžete-li něco upéct a sama dopravit na Navy Pier nebo do úřadovny Rady, 4125 West 26th St., Chicago, v sobotu dopoledne nebo v neděli ráno do 9:30 hodin. Vyzvedneme si pečivo u Vás doma buď v sobotu nebo v neděli ráno ve smluvenou dobu, dáte- li nám včas vědět. Po celou sobotu a neděli bude rušno v československých Stáncích na Navy Pier. Těšíme se, že přijdete! Letos poprvé bude vystavovat s námi Slovenská Sokol, jehož starosta župy Ľudevít Štúr Adolf Cierný je místopředsedou ČSNRA. Na Navy Pier je též nepřetržitý program národnostních skupin. Za československou skupinu vystoupí Slovenský Sokol. Naše vánoční lístky. (Viz vyobrazení na hlavní straně.) Objednejte si u nás původní a půvabné vánoční lístky, ručně kolorované: Naše dívky v národních krojích, moravském, českém a slovenském. Vydala ČSNRA, čtyřstránkový (French fold) průměrné velikosti, s červenou vánoční ořízkou, uvnitř s českým a anglickým nápisem "Veselé vánoce” a “Merry Christmas”. Potěšíte své přátele tímto milým a originálním vánočním pozdravem. Cena velmi mírná: 8 za $1.00, 25 za $3.00. Z OBLASTÍ A ODBOČEK. CHICAGSKÁ OBLAST ČSNRA. Pietni akademie k 25. výročí úmrtí Presidenta Osvoboditele v “Little Theater” v Mortonově vyšší škole v Berwynu byla důstojným, vřelým projevem. Krajané přijali vděčně krásný program kulturního výboru, jehož předseda br. Dr. Mikuláš Ferjenčík měl hlavní projev o významu Masaryka a našich povinnostech k němu a staré vlasti. Přítomné uvítal předseda Chicagské oblasti br. Břetislav Vaněk. Sólisty byli pí. Jiřina Tuzarová, která procítěně, jako vždy, zapěla hymny a Fibichův “Poem”, houslista Bohuslav Harvánek, člen Čhicagské Filharmonie, který nádherně zahrál Dvořákovy a Smetanovy skladby za doprovodu prof. Franka Kubíny. Frank Šimek, šťastnou volbou příhodných básni uctil umělecky památku TGM svou recitací. Malá Elenka Kotla- říková zazpívala oblíbené Masarykovy písně. Večer byl neobyčejně zdařilý, vřelý a měl úroveň, na kterou můžeme být hrdi. 28. říjen bude oslaven tradičně v Sokole Havlíček Tyrš v neděli odpoledne. Oslavu pořádá Chicagská oblast ČSNRA s První družinou legionářů, kteří zahájí den poctou vlajkám. Přítomné přivítají br. Antonín Hruška a Břetislav Vaněk. Zpívají oba sbory, mužský a ženský ČSA a Lyra za dirigování br. Franka Kubiny. “Malá scéna” zahraje “Pátera Vojtěcha” od Jana Klecandy. Po prázdninách všechny odbočky zahájily svou činnost schůzí s programem za velké účasti. S radostí oznamujeme, že návštěva v odbočkách se zdvojnásobila. Odbočka “Západní Předměstí”, po krátké schůzi, pořádala za velké účasti filmový večer. Byl promítán nádherný barevný film “Pacific Northwest” a jako vždy promítal br. Frank Janečka. Po představení byla přátelská zábava při kávě a zákuscích, které vždy věnuji naše obětavé členky. Odb. “Milada Horáková” pořádala velmi zdařilý večer v Moravském domě, na kterém byl promítnut film o Hot Springs. Ses. Welclová vysvětlila zájemcům přípravy na zájezd do těchto lázní. Br. Kratochvil promluvil o úkolech Rady a podal zprávu z Československého dne a poděkoval přítomným za jejich spolupráci. Odb. “Česká Kalifornie” pořádala večírek ve škole Vojta Náprstek za početné návštěvy. Br. Kratochvil mluvil věcně VĚSTNÍK 7 [pageend7]o Masarykovi, k 25. výročí jeho smrti se vztahem na dnešní úkoly. Br. Karel Hering ml. promítal krásný přírodní film o krásách Spojených států, který bude na všeobecnou žádost opět ukazován. Členky uctily přitomné dobrými zákusky. Pro členy krásného výletu do Kanady a pro zájemce zájezdu do Hot Springs byl uspořádán večírek v Moravském domě, na kterém promítali účastnici svoje světelné obrázky a filmy z cesty. Radostná nálada nejlépe dokazuje úspěch této výpravy. Výprava do Hot Springs odjíždí již dne 27. října ve dvou busech na dvanáctidenní pobyt, se zastávkou v Salem, Illinois, a v malebných horách Ozarks. I ód této výpravy si mnoho slibujeme. Za svého pobytu v Hotel Majestic uspořádá ses. Welclová se svými spolupracovníky, pí. Boženou Janoušovou a br. Antonínem Smuntem a s tamnějšími krajany oslavu 28. října. ODB. “MISTR JAN HUS” V CHICAGU. Naše odbočka vyvíjí pravidelnou organisační činnost a pečlivě dbá o výchovu členstva v duchu zásad programu ČSNRÄ. Koná pravidelně čtvrtou středu v měsíci členskou schůzi, pěkně členstvem odbočky navštívenou. Obliba schůzí u členů projevuje se zvýšenou návštěvou. Pořad schůzí je pečlivě předem připraven. V prvé části jsou projednávány spolkové záležitosti, všechny dopisy jsou čteny a členové rozhodují, jak mají být vyřízeny. Spolkový program není nikdy zkracován a všechny zprávy zástupce do Oblastního výboru, zprávy úředníků o chystaných akcích Oblastního výboru a předsednictva Národní rtidy jsou pozorně vyslechnuty, bratří a sestry ochotně se účastní spolupráce pro jejich úspěch. Ve společenské části schůze je vždycky stručný, ale obsažný program, který připraví buďto ses. Jaromíra Žáčková, místopředsedkyně odbočky, nebo br. Karel Burzinský za spoluúčasti sester Marie Burzinské a Vlasty Matelové, ve kterých nám rostou nadějné pracovnice. Po programu bývá připraveno dobré občerstvení obětavými sestrami Pikalovou, Mrzenovou, Škopkovou, Kouřímovou, Plitzovou, Janečkovou, Amacha, Šakalovou, sestrami Poštovými; o rekordovanou hudbu a říznější občerstvení pivem vždycky se postará br. Frank Binder. Schůze mají svůj ráz podle události, jejichž výročí se vzpomíná. Schůze v září byla zvláště zdařilá a měla program vysoké úrovně. Bratr Karel Burzinský připravil pásmo vzpomínek na T. G. Masaryka k 25. výročí jeho úmrtí a sám úvodem dotkl se velkého významu odkazu T. G. Masaryka, k jehož plnění jsme se v den jeho pohřbu všichni zavázali. Tklivé bylo vzpomínání ses. Marie Burzinské na hluboký smutek národa při oznámení zpráv o jeho odchodu a nezapomenutelné obrazy z průvodu jeho pohřbu. Sestra Matelo- vá výstižně vyzvedla naši povinnost nezapomínat také druhého presidenta čsl. republiky dr. Edvarda Beneše, který zemřel v září 1948 jako muž zlomený a zdrcený smutkem nad osudem díla, které pomáhal tvořit. Pak recitovala tklivou báseň “V den pohřbu”. Když sestra J. Žáčková rozvedla. jak máme rozumět T. G. Masarykovi a nejen slovy, ale hlavně činy, drobnou prací a láskou k pravdě, snášenlivostí dokazovat, že jsme jeho odkazu porozuměli, bylo vidět dojetí u všech posluchačů. Hymny, které přehrál br. Binder z desky, vvdané RSČ, vyslechli přítomni v stoje a vzdali pak na výzvu předsedy br. Jos. Janečky T. G. Masarykovi, Dr. Benešovi a Janu Masarykovi posmrtnou vzpomínku, povstáním. Pro schůzi v říjnu je připraven pořad velmi zajímavý. Schůze se bude konat v Moravském domě, protože bude promítán film o zájezdu Americké obce sokolské do Evrony a všesokolský slet ve Vídni, konanv k oslavě století Sokolstva: filmv nředvede účastník zájezdu, br. Frank Kouřím. Ve schůzi bude také vzpomenuto 28. října, svátku československé samostatnosti. Frank Pavelec, tajemník. ROZHLAS ČSNRA. Každé úterý vysílá Chicagská oblast ČSNRA čtvrthodinku na rozhlase manželů Faltových a to v úterý večer, od 7 do 7:15 večer na stanici Denemark' KC 1240. Minulý měsíc 8 • VĚSTNÍK promluvili br. Alois Šalamoun o Tuzexu a komunistické podvratné taktice, ses. Emilie Welclová o výpravě do Hot Springs, br. A. Lešovský o svém pobytu v Československu a br. Bulín, člen rozhlasového výboru. IMMIGRATION SERVICE LEAGUE v Chicagu pořádala tradiční den přistěhovalců. Na banketě v Pick-Congress hotelu bylo uděleno čestné uznáni třinácti význačným americkým občanům. Z nich dva byli českého původu: Dr. Jan Mička z oboru filantropie, za práci v Matici vyššího vzdělání, a druhý byl člen našeho předsednictva, Dr. František Schwarzenberg, z oboru vzdělavatelského. Dne 17. listopadu pořádá ČSNRA, společně se Společností pro vědy a umění večírek na uvítanou pí. prof. Milady Součkové, která přijela z Harvardské university a zahájila kursy češtiny a české literatury na Chicagské universitě. Večeře v 7 hod. ve “Staré Praze”. Prosíme, přihlaste se včas v úřadovně Rady, 4125 West 26th Street, telefon: LAwndale 1-7953. Cena večeře $3.50. Taneční a společenský věneček Československé ženské národní rady se koná v sobotu, dne 3. listopadu, v 8 hod., ve velkém sále budovy ČSA, vchod z 61st Court na Cermak Rd. Vstupné $1.00. Hudba, tanec a výborné občeršťvění. 14. ZÁŘÍ VE WASHINGTONE. Společně s krajanskými spolky, washingtonská odbočka s Radou svobodného Československa pořádala pietni slavnost k uctění presidenta Masaryka, která začínala dopoledne dne 14. září u pamětní desky v hotelu 2400, kde promluvil Dr. Petr Zenkl. Zde třeba dodat, že RSČ vydala k tomuto dni obsáhlou a krásnou sbírku básní, článků a vzpomínek o TGM. Téhož dne byl slavnostní večer v sále hotelu za velké účasti. Pěvecký spolek Dvořák při washingtonské odbočce zahájil večer hymnou. Hosty uvítala a průběh programu řídila pí. Anna Josková-Ursiny. Došly proklamace pěti guvernérů, mezi nimi od guvernéra Otty Kernera z Illinois a Nelsona Rockefellera z New Yorku, prohlášení starostů měst počínaje New Yorkem, od mayora Wagnera, od řady senátorů a kongresmenů. První důležitosti byl ovšem obsáhlý a věcný telegram z Bílého domu od presidenta Spojených států, který přečetla Vlasta Vrázová, předsedkyně ČSNRA, i ostatní slavnostní projevy. Sólisty na velmi pěkném uměleckém programu byli Věra Hefnerová-Hilgertová, Karel a František Kášové a Eva Smetáčková. Hlavním anglickým řečníkem 'měl být senátor Thomas Dodd, který však byl náhle odvolán; za něho přečetl jeho řeč zástupce, ředitel jeho kanceláře. Českým řečníkem byl Jaromír Zástěra, jehož filosoficky založená řeč o Masarykovi, co znamená dnes Masaryk pro věrně a zvláště pro mladou generaci, byla nadšeně přijata. Následujícího dne uspořádala washingtonská odbočka večírek pro Jaromíra Zástěru v Alliance Room, All Souls Church. Byl to večírek velice zdařilý v každém ohledu. Po uvítání předsedou dr. Juraj Slávikem, Vlasta Vrázová podala přehled práce z hlavní úřadovny Rady i z ostatních odboček, poukázala na těžkosti, ale i na povzbuzující zjevy v našem životě. Jaromír Zástěra mluvil pak o životě v československém vězení a poněvadž mezi posluchači byla řada bývalých vězňů za nacistické okupace bylo mu lépe porozuměno než kdy jindy. Zodpovídal mnoho dotazů o poměrech, i jednotlivcích. Rozproudila se živá debata, končící našim rozhodnutím, že třeba pracovati účinněji a s nadšením. O Masarykovi a oslavě psaly oba časopisy Washington Evening Star a Post, dokonce uveřejnily i redakční články. Též o Zástěroví byly zajímavé interviews, takže propagačně jeho zájezd vyzněl dobře. [pageend8]Dne 17. a 18. září konala se ve Washingtoně tradiční National Conference on Citizenship, kde nás zastupovali, jako jiná léta, předseda a tajemník, br. Juraj Slávik a Josef Kučera. Tentokráte hostem byl i Jaromír Zástěra. Z ODB. “JAMES HOVORKA”, ST. PETERSBURG, FLORIDA. Na večírku dne 16. záři byla vzdána pocta presidentu Masarykovi povstáním a krátkým proslovem br. Louis Janečkem. Vzpomínka byla se zájmem a v naprostém tichu přítomnými vyslechnuta. Večírek byl četně navštíven a členové zábavního výboru projevili ochotu pokračovat v práci pro dobro odbočky, náš místopředseda a kapelník br. Alex Konečný a jeho žena Otílie, br. J. L. Sedlec se ženou, ses. J. Podlešákové. Dobroty do kuchyně darovaly ses. Irene Sedlec, Marie Machala, která darovala opět pečivo, ses. Helena Hovorková. Manželé Janečkovi přispěli hrou a zpěvem. Dostali jsme mnoho dárků pro štěstí, za které děkujeme. Máme radost, že náš br. tajemník se cítí téměř zdráv a doufáme, že příště bude mezi námi. Zpráva br. tajemníka, Charles Jahody: Jak mi bylo referováno, zábava naší odbočky, konaná dne 16. září, se opět těšila slušné návštěvě a měla pěkný průběh, vzdor tomu, že několik našich krajanů přišlo na zábavu o týden později. Snad si spletli datum tím, že měsíc září má 5 neděl. Zábavy jsou vždy psány na tabuli a datum je také uvedeno v oznámce v novinách. Příští zábava bude tudíž třetí neděli v říjnu, t. j. dne 21. října. Vhodnou vzpomínku Presidenta Osvoboditele, z návodu předsedkyně Heleny Hovorkové, pronesl br. Louis Janečka, který k nám jezdí až ze Zephyr Hills, vzdálenost asi 50 mil, a ochotně dělá neoficiálního "Master of Ceremonies” a na svém mikrofonu, svou hrou a zpěvem přispívá k zábavě. Počínaje příštím měsícem odbočka bude konat 2 zábavy do měsíce a sice: první a třetí neděli v měsíci, což bude 4. a 18. listopadu a 2. a 16. prosince. Začátek v 6. hodin večer v Letter Carriers Hall, 314 — 15th Ave. South, St. Petersburg. O zábavách je vždy k dostání zákusek a to buď guláš, jindy šunka a bramborový salát, někdy také uzenáče a kyselé zelí. Káva a domáci pečivo nikdy neschází. Naši zimní návštěvníci nechť laskavě to vezmou na vědomí. Těšíme se na Vás, že přijdete mezi nás. S pozdravem za odbočku "James Hovorka”, Charles Jahoda. ODBOČKA T. G. MASARYK V LOS ANGELES, CALIF. Naše odbočka rozejela se už naplno v práci organisační. Zahájili jsme ji už v neděli 7. října, když jsme se vypravili na schůzi Československé Besedy Americké v San Bernardi- nu, kde v příjemném prostředí jsme nejen projednali otázky organisační, ale užili i příjemné zábavy, shlédli několik zvukových filmů a "last but not least”, oslavili jsme i byli jsme oslaveni s těmi, kdož se narodili v měsíci říjnu. Tentokrát u čestného stolu v čele shromáždění zasedl předseda Odbočky TGM v Los Angeles br. Ladislav Erban, který slaví své narozeniny současně s Masarykovou první republikou — 28. října — a došlo i na bratra tajemníka Bohumila Smutníka, který den před tím 6. října oslavil ve zdraví své šedesáté narozeniny. V celku těch "dětí říjnových” bylo sedm a budou rádi na tuto neděli vzpomínat. V sobotu 13. října se početná delegace ČSNRA-TGM zúčastnila slavnostního banketu, který pořádala sokolská župa Pacifická v Los Angeles, na oslavu stoletého výročí trvání Sokola. Banket byl početně navštíven, večeře byla velmi dobrá a slavnostní akademie, spojená s odevzdáním diplomů členům Sokola, činným 25—-50 let, měla velmi krásný průběh. Rádi jsme viděli mezi těmi, kdož byli odměněni věncem vavřínovým za vykonanou záslužnou práci národní bratra Adolfa Lešovského, který se nedávno vrátil z návštěvy naší staré vlasti. V neděli, dne 14. října, za deštivého odpoledne, na něž nejsme zvykli v jižní Kalifornii, jsme pozdravili ve svém středu na své členské schůzi člena ústřed. výboru ČSNRA bratra Jiřího Špánka, který přesídlil do severní Kalifornie, a sestru Marii Lindnerovou, naši někdejší členku výboru — organisačniho referenta. Oba k nám promluvili, položili jsme solidní základy ke zřízení Oblastní rady Československé národní rady americké a zkušený člen ústřed. výboru br. Spánek zodpověděl celou řadu dotazů a poskytl celou řadu praktických rad pro naši další uvědomovací práci na západním pobřeží. Byli mezi námi i manželé Košťáloví ze San Bernardína, které vždy rádi v L. A. vídáme. Ve schůzi jsme přečetli pokyny z ústředí ČSNRA v Chicagu, doporučili jsme akci ve prospěch Masarykova fondu a věříme, že krajané, kteří dostali dopisy z Chicaga, k nimž byla přiložena fotografie Presidenta Osvoboditele, pošlou jak příspěvek tak i sem tam slovo povzbuzení a ocenění práce našich sester v ústředí do Chicaga přímo. Prodali jsme hned na místě výtisky “Dějin ČSNRA” od br. Martínka a jen tlumočíme přání členů, zda by nebylo lze, aby publikace tolik zajímavá, byla vydána nejen v našem jazyku mateřském, ale i v angličtině, protože mnozí z těch starších těžko rozumí moderní češtině užívané v publikacích. Snad by taková malá brožurka mohla být dvojjazyčná, členové by jistě rádi něco přidali na ceně a brožurka by plnila lépe svoje poslání všude, kam by se dostala. Naše česká půlhodinka ve zdejším rozhlase se líbí, bylo by si přát jen více sponsorů a toho, aby nás krajané, žijící v jižní Kalifornii, podpořili i svými finančními prostředky, každý jednotlivý dolar bude oceněn a budeme zaň vděčni, rozeslali jsme skoro tisíc dopisů a jen nějakých deset procent krajanů nám odpovědělo. Příkladem hodným následování je náš osvědčený, štědrý podporovatel všeho, co souvisí s prací národní, bratr Antonín K. Juliš ze San Carlos v severnější Kalifornii. Ten nám napsal, žertovné jako vždy: “Nevím jak silná je ta stanice KTYM v Inglewoodu, ale pochybuji, že ji u nás v SanCarlos uslyšíme. Když ne, tak si v tu hodinku v sobotu ráno dáme české rekordy na phonograph a budeme mít českou půlhodinku doma tak jako tak. Sponsorem nemohu být, nic neprodávám a velmi málo kupuji, protože mám málo peněz. Vím, že dostanete zásobu gramofonových desek tam u vás v L. A. Že tedy přeji mnoho zdaru a protože vím, že přání NE MNOHO pomáhá — tak posílám padesátku. Váš Tonda Juliš.” To “nemnoho” se může přeložit do češtiny lidovější. Za padesát dolarů pěkně děkujeme. Kdyby takových Antonínů bylo víc, mohli bychom vysílat celou hodinu a na stanici, kterou by slyšela větší část Kalifornie. A hned na to další Antonín — tentokrát Kratochvíl, který má' po menší operaci, kromě příspěvku finančního přinesl do schůze a věnoval nám pět gramofonových desek. Pak jsme projednali věci organisační a bratři Ada Dusil, Karel Fink, Luboš Hintnaus a Josef Šeda připravili pořad slavnostní akademie, kterou připravujeme na oslavu 28. října 1962 v Sokolovně, který letošního roku připadá na neděli. Vedle projevu k 28. říjnu budeme mít recitace, zpěvní a hudební čísla, čísla baletní, dramatickou scénu a zatím nevíme, zda bude moci mezi nás zavítat naše komorní a operní pěvkyně Soňa Červená, která pro letošní sezónu byla přijata za člena opery v San Francisku a v sobotu 27. října poprvé zpívá v Los Angeles v hlavní úloze Bizetovy opery Carmen, v níž ji kritika nadmíru chválí. Pozvali jsme také americké vojáky, studenty armádní jazykové školy v Monterey, zatím, co píšeme tuto zprávu, nemáme od nich odpověď, zda budou našemu pozvání moci vyhověti. Vždy, když v Los Angeles vystoupili a zpívali, zanechali nezapomenutelně dobrý dojem. A pak při družné zábavě naši členové a členky ještě dlouho setrvali s našimi milými hosty, když už schůze byla ukončena. I tentokrát se sestry v kuchyni zasloužily o to, že všichni byli spokojeni. Díky vám. Bohumil Smutník. VĚSTNÍK • 9 [pageend9]OBLASTNÍ VÝBOR V MICHIGANU. Celostátní schůze v Owosso v nedeli, dne 30. záři, byla konána za slušné návštevy zástupcu, hlavné ze střed. Michiganu. Podány byly dobré zprávy o činnosti v Detroit a střed. Michiganu, kde byla vykonána přes léto dobrá práce. Schůze vzdala čestnou vzpomínku zesnulému br. Bedřichu Heřmanovi, který tragicky zahynul v leteckém neštěstí. Vzpomenuto bylo též ses. Kovaříkové a přáno jí brzkého uzdravení. Jednáni bylo konstruktivní, rozhodnuto o činnosti v nastávající sezóně. 28. říjen bude oslaven v Owosso, Mích. Z Chicaga přijede Jaromír Zástěra. Budou vypraveny vhodné programy nově tvořícími se kroužky v Michiganu. Podrobnosti budou sděleny veřejnosti co nejdříve. Usneseno konat častější schůze Oblastního výboru a to střídavě v našich osadách. Předloženy byly dopisy Národní rady a jimi zaslané publikace pro naše členstvo. Dějiny Rady, sepsané br. Josefem Martínkem jsou ke koupi po 30c. Schůze jednala o předložených názorech a skončena o 4 hod. předsedou, br. Antonem Čechem. Všichni přítomní byli pak pohoštěni kávou a chutnými posvícenskými koláči, připravené ses. Čechovou za pomoci ses. Martínkové. Byla to úspěšná schůze čelných pracovnic a pracovníků v našem Michiganu. A. Benesh, tajemník. VÝZNAČNÝ PROSLOV V DULUTH. V Duluth Tribune, dne 12. září, je obsáhlý komentár o přednášce Pavla Šrámka, starosty městečka Meadowlands, přednesené ve velkém shromážděni Lions klubu v Duluth. Br. Šrámek vylíčil své zkušenosti a dojmy z návštěvy Evropy, zvláště Československa, před 2 lety. Pravil, že cítí, že je to jeho povinnosti říci americkým spoluobčanům, jak lid žije za komunismu a o nebezpečí, které nám hrozí. Jako mnozí Američané slyšel a četl o komunismu, ale teprve když zakusil jeho účinek na lidech, v zaměstnáni i v soukromí, teprve když viděl, jak je kontrola prováděna, ne se zbraní, koncentračními tábory jako za nacistů, nýbrž strachem, pak pochopil, co by nikdy byl neuvěřil. Moc není viditelná na pohled, ale je. Komunistická vláda vyvlastnila obchody, majetky, pozemky v Československu a každá rolnická rodina, každý člen má předepsaný svůj úkol. Rodina obdrží nepatrnou mzdu s velkými srážkami za daně, starobní pojištění a lékařské ošetření. Poněvadž nemohou stačit na určené kvóty, městští lidé jsou nakomandováni při sklizni. Systém kolektivního hospodářství selhal úplně, nestačí zásobovat obyvatelstvo, jsou tam nedostatky většiny produktů. Šrámek pravil, že nejsilnější kampaň komunistů ve Spojených státech je namířena k zlikvidování inteligentní opo- sice proti komunismu. K uskutečnění tohoto programu posílají komunisté tuny dobře připravené propagandy k podchyceni zájmu veřejnosti. Jsou to ilustrované časopisy, vydávané periodicky, které se rovnají těm nejlepším vydávaným zde. Komunisté nemají v úmyslu zničit jediné americké město, ani převrátit obyvatelstvo na marxismus, Šrámek varoval, nýbrž obklíčit a zlhostejnit obyvatelstvo, zneutrali- sovat občany, aby se vzdali bez války. Tolik asi o článku v Duluth Tribune, o varování, které je tak nutné k informování amerických spoluobčanů. Bratr Šrámek si zajisté zaslouží diky nás všech. A. Benesh. PITTSBURGH, PENNSYLVANIA. Czechoslovak Room Committee na Pittsburghské universitě pořádá opět letos sérii anglických přednášek. 28. října—v sále Stephen Foster, Dr. Juraj Slávik promluví na théma “Světový význam demokratického Československa”. Dr. Michael Flack přednese v angličtině československou poesii. Alois Hrabák zahraje flétnové solo. 16. listopadu—v Československé síni, Dr. Anthony Rus- ford promluví na théma Čechoslováci v Anglii za druhé světové války. Dr. Langer promítne světelné obrazy ze své cesty do Československa a Vídně. 14. prosince—v Československé síni, Don Shaw, přednáška a film “Czechoslovakia Torn Between Two Worlds”. Z DOPISŮ KRAJANŮ. Ze státu Washington: “Tady ze západu bylo několik krajanů letos ve vlasti. Ovšem, když mohli jezdit v pronajatém autě po lázních, v Praze navštěvovat divadla, těm se za dolary v Československu líbilo, ale ti co navštívili dělníky a zchudlé rolníky, mluví jinak. — Jedna žena tu byla na tříměsíční návštěvu z Československa. Prodloužila si zde pobyt, ale pak s tím měla nedorozumění ve vlasti, proč prý tady zůstala tak dlouho, když je všech rukou tolik třeba k práci. Není už mladá, je jí sedmdesát let. Píše o poměrech,, jak se s nimi doma setkala. Jedna sestra měla 10,000 kčs. a o ty přišla. Druhé sestře vzali tři krávy, jednu jí nechali, poněvadž má tři kluky. Když si první sestra zažádala o peníze na boty, řekli jí, aby si šla vydělat. Ona však chudák moc dělat nemůže, poněvadž je na jednu nohu chromá. Když jim něco na to řekla, ještě ji chtěli zavřit. — Jiným příbuzným vzali domov a teď si musí platit nájem, tak jim vzala vláda peníze i domov. — Pohlednice, které si tam návštěvnice z Ameriky poslala, nedošly.” Naše krajanka si dále stěžuje, že poslala dopisy se známkou sochy svobody, dopisy nedošly. “Ta socha nikomu nic neudělala, nevím, proč s ní tak pohrdali,” podotýká. Ve všech dopisech ze staré vlasti stěžují si na fronty od 2. hodin ráno. Je strach ze zimy, není uhlí, není zásob. Sklizeň byla špatná, sklízelo se příliš pozdě, městské brigády nemohou nahradit práci odborných zemědělců. “Psala mi stará sestra z Prahy,” píše naše čtenářka, “že obyčejné černé uhlí není již léta k dostáni, antracit teprve ne, a proto se nepoužívá násypných amerických kamen (našich starých Franklinek). Není k dostáni ani koks, pouze do státních budov a nemocnic. Bydlí na třetím patře, do sklepa má další poschodí, bylo by to v Americe celkem pět poschodí. V 75. letech není jí možno tahat uhlí ze sklepa, žádala o koks. Má si prý podat úřední žádost o poukaz pro nemocné. Kdoví, zda se dočká.” Žirovnický krajan popisuje svůj rodný kraj. “Sedláci, co mívali dobytka! Dnes chodi krmit do dvora, co býval žirovnický velkostatek. Vajíčko stojí korunu (tedy 10 minut až čtvrť hodiny práce. V USA za minimální plat $1.25 na hodinu si občan koupi dva tucty vajec.) Brambory stojí 4 kčs. Nevykuchaná kachna 30 kčs. kilo. Hovězí maso se dováží, zatím co hodnotné československé zboží se vyváží ze země. Pánský oděv stojí tisíc korun. Plat dělníka je 1,400 kčs. měsíčně.” NENÍ! NENÍ! I VLÁDA TO PŘIZNÁVÁ. Stesky a stížnosti občanů potvrzují úřední zprávy, z nichž soudíme, že v Československu bude hůř, ceny jdou stále nahoru. Nejhůř bude ovšem starým lidem, na venkově a v malých městech. Nové předpisy se týkají malorolníků se čtvrt a půlhektarem půdy (přibližně % a 1% akru) a majitelů jedné krávy, kteří musí přispívat do státních fondů z toho mála, co jim ještě zbylo. Dojde tedy na poslední “držitele půdy”. V Jugoslávii a Polsku již nezabírají malá, ani střední hospodářství, poněvadž se to neosvědčilo, českoslovenští komunisté však v zabírání neúprosně postupuji. Podle nových směrnic, t. zv. samozásobitelé nesmí si porazit ani prase, pakliže družstvo JZD (lidově “Jedou zloději dědinou”) nesplnilo plán výkupu jatečního dobytka. Výkon v zemědělství upadá. Důvody jsou každému jasné, jenom komunisté tvrdošíjně a ztřeštěně pokračuji ve zhoubné práci. Bývalí rolníci a statkáři pracuji za žebrácký plat na “jednotkách”, t. j. farmářských úkolech a pokud možno, mladí utíkají za prací do továren. Ostatně režim stále shání pracovní sily, aby dodržel tempo v průmvslu, jak to požaduje Moskva. Státní podniky zaměstnávají dnes 5 milionů lidi, z toho 2 milion žen. Průměrná měsíční hrubá mzda zaměstnance dosáhla 1,400 kčs. Z toho se sráží sociální pojištění, nemocenská, starobní daň a různé příspěvky, které jsou strhovány z platu. Není pravda, že nemocniční ošetření je zadarmo, platí si na to každý ze svého platu. 10 • VĚSTNÍK [pageend10]Nespokojenost lidu je tak velká, že komunistická vláda se k tomu vyjadřuje v novinách a na rozhlase, ale marně vysvětluje, proč jsou v létě a po žních fronty na všechno. Při tom se Castrovi dostává stále větší pomoci. Na to je v Československu vtip: “Dáváme to do Kuby, nemáme co do huby.” V Praze se fronty prodlužuji, aby na Kubě bylo co jíst, aby Kuba mohla sloužit ostatním zemím Latinské Ameriky za vzor komunistického blahobytu. MASARYKŮV FOND. Na Masarykův fond dostává se nám mnoho krásných projevů, nejen finančních příspěvků. První je od Dr. Alice Masarykové, která píše z Miami: “Vážená Vlasta Vrázová, všichni jsme Vám vděčni za slova, kterými jste tak výstižně vyjádřila poslání Národní rady v den 14. září 1962, ve výroční den, kdy náš otec před 25 lety odešel do věčnosti, ale jeho odkaz zůstává mezi námi. Posílám příspěvek $10.00 a přeji zdar Vaší práci. S pozdravem, Alice Masaryková.” Mnozí ve svých dopisech vzpomínají na Masaryka za jeho pobytu v Americe, na radostné dny zrození republiky a někteří přikládají dopisy nebo úryvky z dopisů z Československa a dělají přirovnání, co bývalo a co je dnes. “Vážení a milí pracovníci,” píše pí. Marie Zgurišová z Greenfield Center, New Yorku: “Pripojene posílám $5.00 na tak vznešený fond jako je tatíčka Masaryka. Prajem to Vám jako bývalá podsprávkyňa Slovenského Sokola v Amerike 1920, ktorá byla účastna sletu v matičce Praze a tiež nosím na čele od tatíčka bosk, ktorý som obdržala 3ho júla 1920, keď naše výprava bola v sieni na Hradčanech ho pozdraviť.” Antonín A. Filipi z New Yorku $6.00. “Bůh žehnej Vaší práci.” Joseph B. Rulíček z Lakeland, Fla., $3.00. “Doufejme, že spravedlnost zvítězí.” Pavel Jan Štefl z Los Angeles, $1.00. “Dal bych více, ale moje nemoc to prostě nedovoluje, měl jsem dosti velký úraz, takže jsem již skoro pět měsíců doma, příště ale rád pošlu více, vím, že je to pro velmi dobrý účel a proto musíme všichni Češi a Slováci pomáhat.” K 25. výročí úmrtí Presidenta Osvoboditele T. G. Masaryka věnují na Fond Svobody: Peklo, Gust, South Bend, Indiana ................................ $ 1.00 Kučera, Jos. A., Crete, Nebraska ................................ 5.00 Senkyrik, Ignác, El Campo, Texas ................................ 4.00 Eret, Jozef P., Hyattsville, Md....................................... 2.00 Gajdošik, Frank, St. Paul, Minn...................................... 3.00 Kapoun, Jos. L., St. Paul, Minn..................................... 1.00 Backer, Mrs. Julie Nessy, Fort Lee, N. J...................... 5.00 Ružomberka, Michael, N.S. Pittsburgh, Pa................... 2.00 Nekarda, manž. Josef, Canton, Ohio ............................. 5.00 Majer, Vojta, Chicago, Ill.................................................. 2 00 Jirák, Karel B., Chicago, Ill............................................. 2.00 Konrad, V., Berwyn, Ill..................................................... 1.00 Kepple, Jos. F., Minneapolis, Minn................................ 1.00 Ondráček, J., Milwaukee, Wis........................................... 3.00 Dejdar, J., St. Paul, Minn................................................. 2.00 Hanák, Dr. Miloš, Washington, D. C................................ 10.00 Houha, Vitus J., San Clemente, Calif............................. 2 00 Křiž, manž. Karel, Arlington Heights, Ill...................... 6.00 Lukeš, Frank, Chicago, Ill............................................... 20.00 Fried, Dr. Richard, Berwyn, Ill..... ........................................ 2 00 Marina’s Beauty Salon. 3808 W. 26th St., Chicago ........ ... 25 00 Vanouš, Arthur, New York ............................................ 2.00 Zajíček, Mrs. J., Hopkins, Minn....................................... 2.00 Novotný, Marie, New York ............................................. 4 00 Vodička, F., Berkeley, Ill.................................................. 2 00 Sweet, Mrs. Rose, Argyle, N. Y........................................ 2 00 Keprle, B., East Bernard, Texas ................................... 2 00 Svrček, Zděnek, Chicago, Ill............................................. 2.00 DĚKUJEME ZA DARY! Švestka, J., Los Angeles, Calif., na Milion centů za svobodu .........................................................................$ 7.00 Na Fond Svobody TGM, sběrací listina č. 141, ses. Emma Smeadová ............................................................... 11.00 Drab, Mrs. Mary, Dumont, N. J............................................... 5.00 Malý, Mrs. Růžena, Garber, Okla............................................ 100 Vincent, John S., St. Petersburg, Fla.........................................5.00 K uctění památky náčelníka Americké obce sokolské, br. Jarky Jelínka věnují: Vladimír Richter .................................................................10.00 Emilie a J. V. Welcl............................................................... 5.00 John Maruška................................................................. 10.00 Vrubel, Chas., pro čs. sirotky, Oneida, N. Y.............................3.00 Podolák, manž. Peter, Racine, Wis., pro čs. sirotky ................2.00 Pavlík, Martin a Antonie, Miami, Fla...................................... 5.00 Absolon, Frank, Everson, Pa................................................. 20.00 Macoun, Frank a Annette, Macoun Apartments, Miami, Fla......................................................................... 15.00 Macháček, Jerry, Dresden, Ont., Canada ................... 5.00 Mička, Dr. Jan s manželkou, Berwyn, Ill................................ 5.00 Young, George B., Chicago, Ill.............................................. 10.00 Petříček, Mrs. Ruth, Toronto, Ont., Canada ...........................10.00 Svoboda, Mr. and Mrs. William, Miami Beach, Fla. 25.00 Sanca, James, Robertsdale, Ala............................................... 5.00 Švestka, Miroslav, Washington, D. C.....................................20.00 Pšenka, ses. Augusta, Berwyn, Ill.........................................100.00 Sýkora, John, Holly Hill Court, Hot Springs, Ark. ............... 10.00 Vlček, Anthony, Cicero, Ill., k uctění památky zesnulého bratra Adolfa ..............................................................10.00 Kopecký, Charles, Elroy, Wis........................................... 5.00 Ceithaml, Marie, Chicago, Ill............................................ 5.00 Vondráček, Olga, San Diego, Calif................................ 10.00 Karpenko, Anna, Palo Alto, Calif.......................................... 5.00 Prince, Mrs. S. H., Blue Island, Ill................................ 5.00 Horník, Vladimír, Chicago, Ill........................................ 5.00 American Czechoslovak Ladies Club, Miami, Fla., Mrs. S. Bláha, pokl.......................................................... 25.00 American Czechoslovak Social Club, Fr. Štěpánek, předs., Miami, Fla............................................................ 25.00 Kolaya, sběrací listina, Flint, Mich....................................... 9 00 American Committee for Liberation of Czechoslovakia, Cleveland, Ohio ................................................ 100.00 Neužilová, Sylvia, Mamoroneck, N. Y., k uctění památky pi. Rose Stulíkové ................................................ 10.00 K uctění památky zesn. předsedy ČSNRA br. Václava Hovorky věnuje manželka Helena ................................. 100.00 Československé Spolky v Americe Nejstarší bratrská podpůrná jednota v Americe. Jednota ČSA má specielní programy pro každého člena vaší rodiny. Členství v této organisaci znamená velký pocit uspokojení a vědomi — že vaše pojišťovací problémy jsou v rukou přátelské — pozorné bratrské a sesterské organisace, jež je dobře řízena a ve skvělé finanční situaci. ROVNOST • SVORNOST ® BRATRSTVÍ 2138 SO. 61 st COURT CICERO 50, ILL. VĚSTNÍK 11 — 1854 — 108 ROKŮ — 1962 — [pageend11]CZECHOSLOVAK GIRLS WITH A CHRISTMAS OFFERING (See other side of cover) CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone —Dial 521-5200 Vklady pojištěné agenturou vlády Spoj, států do $10,000. Ústav Capitol Federal Savings and Loan Association byl založen r. 1907. CHARLES T. SALÄK, předseda This original hand-tinted Christmas card is printed on good quality paper, French fold, with a red border. Inside, wording is in both Czech and English: VESELÉ VÁNOCE and MERRY CHRISTMAS. The card is very attractive and unusual, a card that will stand out in any Christmas card collection. Order from the: CZECHOSLOVAK NATIONAL COUNCIL 4125 West 26th Street Chicago 23, Illinois Special Price — 8 for $1.00, including envelopes and postage (Advertisement) SECOND CLASS POSTAGE PAID at Chicago, Illinois V Ě S T N Í K 4125 West 26th Street Chicago 23, Illinois Our Original Christmas Card “CZECHOSLOVAK GIRLS WITH A CHRISTMAS OFFERING” (See other side of cover page) Order from us: 8 for $1.00, incl. postage [pageend12]