ČESKOSLOVENSKÉ LIST ČECHŮ, SLOVÁKŮ A PODKARPATSKÝCH RUSÍNŮ NOVINY ROC. II. ÚNOR 1956 Č. 2 Dopis mladému příteli FERDINAND PEROUTKA Když jsme odešli, přemýšlel jsem o tom, co jsem viděl. Mimo jiné; myslím, že poznám demagoga, když ho spatřím. Šli jsme ze schůzky mládeže, na ulici se mne zmocnila neodolatelná touha myslet přesně. My zde v exilu často užíváme slovo mládež v jakémsi širokém, nadějném a mlhavém významu, a také já tak někdy činím. Je to pochopitelné. Jestliže v místnosti po dlouhou dobu sedí několik lidí a jejich debata je bez výsledku a jejich jednání je bez výsledku, tu se oči instinktivně obrací к pánovi, který sedí v koutě a dosud nepromluvil : snad on to rozřeší. Když věci v exilu po dlouhou dobu byly v nepořádku, oči instinktivně se obracejí к mládeži : snad ona to dá do pořádku. A citliví mladí lidé to pozorují a tváří se důležitě. V takových chvílích, když vyslovujeme slovo mládež, kape z toho očekávání. To je jedna nálada, ale pak přijde druhá, a člověk vystavuje to, o čem se mluví, chladnému světlu analysy. Zdálo se mi, že stejně jako já hledal jste na té schůzce společnou charakteristiku mládeže a že stejně jako já jste byl v pochybách, zda jste ji našel. Shromáždili se tu, jako vždy, když se lidé sejdou různé povahy — a kde byla ona jednotná, všem společná povaha mládeže? Seděli tu vedle sebe tak, jak jsem to vídal na shromáždění padesáti a šedesátiletých, ten, kdo je povahou statistik, vedle toho, kdo je povahou demagog; skromný muž i ten, kdo myslí, že Amerika je mu něco dlužna; květnatý řečník i ten, kdo věří, že jedině poctivý styl je ten, který je suchý jako dřevo; chladný kalkulátor i romantik; budoucí tuhý organisátor i budoucí měkký člověk; ten, kdo chce splnit povinnost, jak ji rozumí, i ten, kdo je jako žena, která s rozpuštěnými vlasy běží po ulici a běduje, že se jí stalo bezpráví; subjektivistický intrikán a ten, kdo pomalu hledá pravdu; ti, kdo by nejraději vyhlásili třídní boj mládí, i ti, kdo se ptají, kde je práce, která má být vykonána ; sešla se tu prostá touha být užitečný s tajnou touhou založit novou politickou stranu. A nad vším tím planula svatozář mládí, kterou jsme tam před schůzí upevnili. Politicky, myslím, nebylo tu mnoho rozdílů, mimo ty, které se uměle vyrábějí. Tak tomu bylo v této místnosti, ale když se rozhledném po celku mládeže, jak je v exilu, tu její jednota se nám dále rozpadá. Jsou v exilu mladí muži, kteří se pokládají za socialisty a kteří si dali všechnu práci, aby při tom byli střízliví. Pak jsou tu, běda, jiní mladí muži, kteří je za to denuncují u amerických úřadů. Někteří jdou za Masarykem, a někteří za jakýmsi neofašismem. Část je přesvědčena,, že po osvobození je nemožný návrat do hospodářských a sociálních poměrů, jak byly v Československu roku 1938. Jiná část hodlá udělat v exilu kariéru tím, že volá, že všechno musí být zase přesně tak, jak bylo. Mladí muži jsou tu, kteří znovu by se šli obětovat za jednotu československé republiky, a jiní mladí muži jsou v Evropě, kteří uzavřeli spojenectví s myšlenkou, že Československo má být roztrháno. Jsou mladé skupiny, které patří к pošetilému křídlu exilu, a jiné skupinky, které se daly do tábora nepočestnosti. A je tu různá mládež různých našich politických stran, co jich kdy bylo. Jestliže mládež je jen biologický fakt, jen datum narození, pak, jestliže se na ni obracíme, jsme zřejmě v nesnázích, poněvadž všechny směry jsou v ní zastoupeny. Tu je exil, tu je naše československá věc'- ale nejsem si jist, zda ti, kterým je dnes 25 let, 30 nebo 36 let, nedívají se na to různě, podle toho, jak je život připravil, pětadvacetiletý jinak než pětatřicetiletý. I třicetileté zvolná dohání pomsta: jsou pětadvacetiletými pokládáni za staré. Kdybychom všechnu mládež, již máme v exilu, svolali do jedné místnosti, jako jednotnou zvláštní ideu bychom rychle obdrželi z tohoto shromáždění? Spíše bychom viděli pomalý proces, jako když politické strany tvoří koalici; kdybychom chtěli [pageend1]STRANA 2 ČESKOSLOVENSKÉ NOVINY ÚNOR 1956 výsledek, musili bychom mladé lidi na dlouho zavřít do místnosti na klíč, jako když se porota nemůže dohodnout. Bylo prohlášeno, že společnou ideou mládeže je snad to, že dovede říci ne. Ale ne je pouhé slovo, jako ano je pouhé slovo, jestliže bloudí prostorem bez valné souvislosti s věcí, o kterou jde. Ne může být stejně pošetilé jako ano a samo nezakládá nárok na šlechtictví ducha. Může být ne metodou myšlení? Ještě nebyla učiněna žádná zkušenost, která nasvědčuje, že může. Když někdo říká ne к nějaké věci, může to být chyba té věci, ale může to také být chyba toho, kdo říká ne. Ostatně ne ani není nová ctnost, a jsme unaveni tím, kolikrát jsme slyšeli ne od těch, kteří jsou nad padesát let, a věci v exilu se dostaly do chaosu proto, že staří vůdcové často a tvrdohlavě říkali ne. Jak věci znám, tomuto umění se staří nemusí učit od mladých, není to ani nová ctnost, ani nová neřest. Rozháraná politika Francie, která vzbuzuje starost všech demokratů světa, je ukázkou, co dovede ne. Přeloženo do polštiny ne zní nie posielam, a Poláci mají dosti historických příčin, aby melancholicky vzpomínali na hojné užívání tohoto slova. Přeloženo do ruštiny ne zní niet, a všichni nenávidíme tento zvuk. Přeloženo do latiny to zní veto, a ve skutečnosti ničeho nebylo v exilu, nejen v našem, ale i exilu ostatních národů tolik jako veta, jednoho člověka proti druhému, člověku, jednoho zájmu proti druhému zájmu, a všichni proto se pošinuli směrem к úpadku a všechny exulantské Národní rady proto jsou rozvráceny. Kdyby mládež přispívala hlavně slůvkem ne, nebudeme se cítit obohaceni, nýbrž řekneme, že mladí lidé chytli sovu a přinesli ji do Athen. Milý příteli, slyšel jsem dále, že prý existuje jakýsi zvláštní mladý způsob myšlení, a rád bych slyšel, co to je. Zajímám se o methodiku myšlení a toužím se dozvědět, jaká je to methoda — myslit mladě. Před lety tu byl jiný problém: myslit levým nebo pravým způsobem, zásadně pokrokově nebo zásadně konservativ- ně, a lidé zavírali oči a bez ohledu na okolnosti a na fakta myslili levě nebo pravě. Ničím nebylo umění myslit tak pokaženo jako tímto. Nebude ještě jednou pokaženo, když se vyskytne nová představa “myslit mladě”? Dostavuje se obtížná otázka: co to znamená — myslit mladě? Je to zavřít oči nad věcmi a snažit se myslit způsobem, který z nějakých důvodů jsme se rozhodli pokládat za mladý? Znamená to, že místo aby myšlenky povstávaly z faktů a putovaly к člověku, naopak myšlenky budou vznikat v rozníceném nitru člověka a putovat к faktům a zahalovat je? Jaký je rozdíl mezi mladým myšlením a objektivním poznáním? Patrně nikdo se nemá snažit myslit mladě, ale každý se má snažit myslit správně. V říši myšlení stav mladosti bývá dobrý sluha, ale zlý pán. Postavme mladého člověka za zástěnu, abychom neviděli, že nemá žilnaté ruce a že svaly v jeho tváři ještě nepoklesly; ani pak se před námi zcela neutají jeho stav mládí, poněvadž hlas bude znít silně a svěže. Ale jak jinak z obsahu toho, co řekne, poznáme, že je mlád? Když já byl mlád ,obdivoval jsem Havlíčka a snažil se myslit jeho realistickým způsobem. Ale kdyby se mi to bylo podařilo, jaké bych byl měl právo se honosit, že myslím mladě, jesliže jsem vědomě a po značném úsilí dospěl к tomu cíli, že konečně myslím tak jako muž, který zemřel před šedesáti lety, a jestliže bych přijal jeho ideje, abych je dále dopravoval? V exilu je dosti mladých lidí, kteří se nazývají masa- rykovci a přejímají jeho ideje. Jsem rád, že jdou za tímto vzorem. Ale co je na tom specielně mladého, kde je ten mladý pel, jestliže mladý muž přijme ideje, které v podstatě vznikly v 90tých letech minulého století? Jiné křídlo přijímá ideje od Marxe, který je ještě starší než Masaryk. Vidíme, jak mnoho mladých lidí se pokládá za mladé, z toho důvodu, že berou za své ideje starých a mrtvých mužů. Někteří se tváří, jakoby sociální pojištění byla nová mladá, výbušná idea. Je to výtečná idea, ale lidé, kteří ji u nás před desetiletími uskutečnili, jsou již všichni mrtvi. Požádal jsem jednou výbojného, sebevědomého mladého muže, hrdého na svých třicet let, aby pro mne shrnul do pěti vět obsah všeho toho, čemu věří. Působilo na něho nepříjemně, že má být tak věcný, aby všechno shrnul do pěti vět. Ale když se o to pokusil a skončil, řekl jsem mu právem, že nehledě к terminologii, kterou se vyjadřuje a která je moderní, obsah zcela se shoduje s tím, co roku 1920 vyhlásil jako svůj program Monsignore Jan Šrámek, vůdce lidové strany. Můj mladý přítel nedovedl to vyvrátit. Ačkoli jsem se o to pokoušel, neshledal jsem se s novou, spásnou ideou, kterou přináší mládež. Někdy jsem se potkal ■— jsme se potkali — s katastrofou. Nelze říci, že Evropa vždy udělala dobré zkušenosti s mladými žlázami. Byla doba, kdy mladí evropští lidé s nadšením se hrnuli do protidemokratického tábora, kdy na všech stranách rostli mladí fašisté, mladí nacisté a mladí komunisté a přísahali, že to je cesta mládí, a, že pokud oni mládí neztratí, nemohou jinak. Evropa šla do zkázy za potlesku a vynikající součinnosti mládeže. V dvacátých letech mládež vytýkala otcům první světovou válku. Pak jim ukázala, jak se to dělá, a dala jim druhou světovou válku, daleko horší. Kdybychom bez rozlišování uctívali mládež, také toto bychom museli uctívat. Někdy mladí lidé v exilu trvají na tom, že nejen mládež musí mít svou kapličku, nýbrž Že každá skupina mládeže ji má mít. Je-li tomu tak, pak mládež, přivolána к dílu, nejen by nepřeklenula chaos v exilu, [pageend2]ÚNOR 1956 ČESKOSLOVENSKÉ NOVINY STRANA 3 ještě Ъу к němu přispěla, к vertikálnímu rozkolu by přidala horizontální, náležet к mládeži by byla stejně rozkladná okolnost jak fanatická příslušnost к jedné politické straně. Kdyby se přihodilo to neštěstí a hlavní program mládeže by byl “vstaň, abych si mohl sednout”, nemohli bychom očekávat mnoho reformy. V následcích není rozdíl mezi starým politikem, který si zahalí hlavu a běduje : mé zásluhy nejsou uznány — a mladým mužem, který si zahalí hlavu a běduje.' mé mládí není uznáno. Politická společnost se dusí na těch i oněch. Mládí nemá být jako dáma, která vstoupí do autobusu a rozhlíží se na všechny strany, kdo ji nabídne místo. Ani nemá mládež žít jako v státní reservací, kde zvláštní květiny a zvláštní živočichové žijí. Je třeba vzít na sebe břemeno normálního občanství a normálního styku s dobrými a špatnými a polodo- brými a pološpatnými lidmi a buďto dozrát nebo se rozvrátit na zkušenostech, které přijdou. Nikdo nemůže zaručit, že přijdou jen dobré zkušenosti, že cesta před mládeží bude zametena. Ale nikdo nechce hrát s těmi, kdo jsou ochotni hrát jen pod tou podmínkou, Že od samého začátku dostanou všechny nej lepší karty do ruky. Mládež vykoná užitečné dílo, až se přestane pokládat jen za mládež. Tomu, komu je 36 let, by to mělo být dost snadné. Ale musíme dospět к nějakému závěru. Ačkoli je nesnadno pronést generální úsudek o mládeži, ačkoli asi není pravda, že mládež myslí originálněji než starší generace, a ačkoli Tolstoj pravděpodobně se nemýlil, když tvrdil, že mládí je spíše stav napodobování a dospělý věk spíše stav původnosti : ačkoli i když velký básník promluvil o velkomyslnosti mládí, ona ne vždy se projevuje; ačkoli mladí bývají zapleteni do stejně malých bojů jako staří, ačkoli jedni své strany již mají a druzí usilují je založit, ačkoli mezi staršími i mladšími jsou chytráci a tvrdé managerovské typy, ačkoli někteří z mladých se nakazili exilovou nervosou a také touží píchat na všechny strany, ačkoli jiní by rádi nastolili něco jako totalitární režim mládeže, ačkoli, když se díváme od generace ke generaci, všude je normální množství moudrosti a normální množství pošetilosti, ačkoli každá mladá generace nese na sobě o- becné břímě lidské povahy, a ačkoli nevěříme, že pán v koutě konečně promluví a všechno rozřeší — co na tom, když se rozhodujeme, co máme, co musíme učinit ? Když nová generace začíná, jsou stejné chance jako byly, když začínala ta, která končí. Ať, až nová generace nastoupí, bude tomu tak či onak, nikdo nemá na vybranou. Jednoho dne dnešní mladí lidé, prostým postupem přírody, která ještě nic nenechala na svém místě, oni budou národ, celý národ, a mimo ně nebude žádného jiného národa. Věřím v mládež, poněvadž musím. Ale přeji si tak činit bez mysticismu, s otevřenýma očima, bez poníženosti. Ačkoli někdy starý člověk, když ho historie vynáší ven, zoufale se drží veřejí dveří, oni, mladí lidé jsou přicházející, nevyhnutelná budoucnost. Záhadná, jak se někdy zdá, otázka mládeže, je ve skutečnosti prostá: jednoho dne oni budou a my nebudeme. Nemůžeme řešit celou otázku mládeže, zatím jen problém té části, která je v exilu. Vedení exilu dosud zanedbávalo tento, problém a sobecky prstem ještě nehnulo, aby se pokusilo si vychovat následovníky. To je neodpustitelný politický prohřešek. Není lepší výchovy nad zkušenost, ale jak věci byly vedeny, jednoho dne na prvních místech stanuli by lidé, kterým bylo odepřeno všechno poučení jež vyplývá ze zkušenosti. Proto, přes všechno, co skeptického lze říci o mládeži, její otázka již nesmí zmizet z denního pořadu exilu. Mládež má některé přirozené výhody. Není tak j unavena jako ti, kteří na své kůži prodělali zlý osud středoevropského demokrata od roku 1938. Biologicky I může mít více vytrvalosti a měla by mít méně nervosy. | Snad, doufám, není tak nakažena politickým profesio- nalismem. A jsou v ní někteří znamenití, realističtí, ' povinnosti si vědomí lidé. Začněme je stavět na taková místa, aby poznali politický život více než je možno z knih, aby udělali zkušenosti, které my jsme musili udělat. Tragedie lidstva a jeho protivné omyly se někdy téměř nepochopitelně opakují, jakoby nikdo nebyl schopen si vzít poučení. To je proto asi, že zkušenost je nesdělitelná, a každý věří jen tomu, co sám prodělal. Naši mladí lidé mají ne už jen zralé právo na zkušenost, nýbrž i trpkou povinnost, aby ji konečně udělali a aby nepronášeli své úsudky z vnitřku jakési skleněné skřínky. PRACOVNÍ SBOR RSČ ČESKOSLOVENSKÉ NOVINY • NA NOVÉ ADRESE • 31 EAST 72 STREET - APT. 14 В NEW YORK 21, N.Y. TEL. LY 6-6621 [pageend3]STRANA 4 ČESKOSLOVENSKÉ NOVINY ÚNOR 1956 KRISE NA BLÍZKÉM VÝCHODĚ Vojenští odborníci odedávna považovali Blízký východ za strategicky nej- důležitější oblast ve světě. Především jsou tam ložiska celé poloviny světových zásob nafty. Suezký průplav je veledůležitá zkratka mezi oblastí Severoatlantického obranného paktu v E- vropě (NATO), jihoasijským obranným paktem (SEATO) a spojenci na Dálném východě vůbec, včetně Japonska, Jižní Koree a Formosy. A konečně oblast Blízkého východu představuje jakýsi most, po němž vede cesta jednak к Perskému zálivu, Indii a dále na východ, jednak do Středozemního moře, Severní Afriky a přes ní do Atlantického oceánu. Snaha vyrazit po tomto mostě do obou směrů je dávným snem ruského a později sovětského imperialismu. Nikdy se to však dosud nepodařilo. Za minulé světové války jsme viděli poslední přímý pokus Moskvy o tento výboj když Stalin nařídil okupaci severního Iránu pod záminkou smlouvy s tímto státem z roku 1921 a 1927, která opravňovala sovětské vojenské síly ke vstupu na iránskou půdu v případě ohrožení Iránu cizí mocností. Vzdálený postup nacistických sil byl Moskvě vítanou záminkou. Sovětská okupace trvala až do roku 1946 a skončila teprve po ostrém protestu USA a Anglie u Spojených národů. Rudá armáda evakuovala severní Iran a aby nešla zcela s prázdnem, vzala sebou iránský zlatý poklad, který dosud nevrátila a nechala za sebou obvyklý “zadní voj” v podobě početné a bezvadně fungující špionážní sítě, spolupracující s iránskou komunistickou stranou, která má 20.000 členů Boj o Iran pokračoval dál a mnozí pozorovatelé jej přirovnávali к případu ČSR — s tím rozdílem, že do tohoto boje v Iránu zasáhly Spojené státy a místo vítězství Moskva utrpěla porážku. V září 1954 nový, protikomunistický režim odhalil a rozdrtil sovětskou špionážní síť, která už měla více než 400 členů v branných silách, policii, četnictvu a dokonce i v osobní stráži samotného šacha. Kromě normálního špionážního úkolu měla tato síť druhý ú- kol, jenž měl být splněn na signál Moskvy: okamžitý atentát na všechny vedoucí osobnosti nového režimu, počínajíc šachem a ministerským předsedou. Tato poslední naděje zhasla a Moskva se musela dívat, jak se situace den ze dne vyvíjí v její neprospěch. Viděla dohodu Anglie s Egyptem, vojenský pakt USA s Pakistanern, další pakt Turecka s Pákistánem, jež se později přistoupením Iráku a Velké Britanie stal “Bagdadským paktem”. Míra byla dovršena, když se začátkem října 1955 iránská vláda rozhodla rovněž vstoupit do Bagdadského paktu; tím byl doplněn chybějící článek mezi Tureckem a Pákistánem a na jižní hranici Sovětského svazu vznikla kompaktní hráz, která odřízla Moskvě přímý styk s neuspořádaným arabským světem. Jižní křídlo NATO se tím prodloužilo až na západ к hranicím Indie. A vedle strategicky tak významného iránského území přibylo spojencům 130 tisíc vojáků. To, co se v přítomné době odehrává na Blízkém východě, totiž snaha vyzbroj it arabské státy československými a sovětskými zbraněmi, je novým pokusem Moskvy dostat se do tohoto prostoru — a sice zadními vrátky, když to nešlo vojenskou mocí. Aby bylo možno objektivně sledovat události, jež se mohou v oblasti Blízkého východu odehrávat, je nutno aspoň zhruba rozebrat vojenskou situaci tohoto prostoru. Tento prostor, až do konce minulé světové váálky, byl v oblasti Velké Britanie, která tam udržovala klid pomocí jordánské arabské legie. Po odchodu Anglie se vynořila “Arabská liga”, s úkolem organisovat vlastní branné síly proti komunistické útočnosti. Jisté síly byly skutečně vytvořeny — nikoliv však pro ú- čely sebeobrany. V roce 1948 vtrhly o- zbrojené jednotky šesti arabských států do Palestiny aby rozprášily israel- skou armádu a zabránily ustavení Isra- ele, jak ukládala resoluce Spojených národů ze dne 30. října 1947. Místo israelských jednotek byly však rozprášeny jednotky arabské. Od té doby všechna podnikání arabských států o- vládá nenávist к Israeli. Vlastní obrana je vedlejší; hlavním “svátým” úkolem je příprava na “druhé kolo” utkání s nepřítelem, jehož smyslem je zahnat israelské obyvatelstvo do moře. Západní mocnosti si plně uvědomovaly vážnost situace. Budováním obranné hráze na jižní hranici SSSR se snažily předejít možnému sovětskému ú- toku na vojenské vaccum v oblasti a- rabského světa, kde se snažily udržovat jakousi rovnováhu sil mezi Israe- lem a arabskými státy. Jejich politikou bylo, nedodávat příliš mnoho zbraní a to zvlášť letadel, tanků, a dělostřelectva. Mezi tím čas měl zahojit stará nepřátelství. Ale nyní se moskevští pláno- vatelé postarali, aby se tato rovnováha sil počala měnit. Hmatatelným důkazem je zatím asi šest lodních nákladů z ČSR, SSSR a komunistické Číny do Egypta. Nikdo nezná přesné množství a povahu zbraní, které dosud byly nebo budou dodány. Všechny zprávy se však shodují v tom, že dohoda o dodávkách představuje částku asi 80 milionů dolarů. Cena zbraní činí jednu pětinu až jednu desetinu ceny již by E- gypt musel platit kdekoli jinde na světě. Moskva se zřejmě snažila udělat nabídku neodolatelnou. Dnes je Israel stále vojensky silnější než celý arabský blok. Má asi 250.000 mužů v aktivní službě a záloze, mobi- lisovatelné v několika hodinách, přes 100 moderních tryskových letounů, dostatek tanků pro vybavení dvou divisí a poměrně silné dělostřelectvo. Egypt má asi 100. 000 vojáků s celkem nemoderní lehkou pěchotní výzbrojí, asi 30 tryskových letounů a nepatrné dělostřelectvo. Syrie má 40.000 mužů, Jordán 20.000, Saudská Arabie asi 10.000, Libanon 6.000. Spolu s nepravidelnými terostickými oddíly mají arabské státy asi 205.000 mužů. Až dosud neměly jejich branné síly jednotný výcvik výzbroj a velení. Egypt uzavřel vojenský pakt se Sýrií a Saudskou Arábií, jeho hodnota je však spíš propagační než skutečná. Dostanou-li arabské státy všechny slíbené zbraně, nedojde tím ještě к dramatické změně, neboť výzbroj je pouze jedním prvkem vojenské síly. Egyptu chybí nejen piloti, ale i jiný technický personál; ponorka nebyla nikdy v egyptské výbavě. Dodaných ponorek bude možno proto ještě dlouhou dobu použít jedině se sovětskými posádkami. Kdyby došlo к válečnému konfliktu hned, dá se očekávat, že “druhé kolo” boje dopadne — i když po delším a krvavějším boji — jako první. Dojde-li ke konfliktu později — a zvlášť v takovém případě, kdyby komunistické dodávky zbraní byly zvýšeny — bude situace jiná. Nesmí se zapomenout na to, že Israel se svými necelými dvěma miliony obyvatel stojí proti 46 milionům Arabů. ŠTKM. I. LUKAS [pageend4]ÚNOR 1956 ČESKOSLOVENSKÉ NOVINY STRANA 5 Dvesto päťdesiat rokov od narodenia Franklina 17. januára 1706 narodilo sa chudobnému zváračovi mydla a sviečok Franklinovi na Mliečnej ulici v Bostone pätnáste dieťa, Benjamín. Teraz, dvesto päťdesiat rokov po tejto udalosti, zorganizovalo dvesto päťdesiat’ učených spoločnosti zo štyridsiatich štátov slobodného sveta spomienkové oslavy na túto noc, v ktorej sa narodil Benjamin Franklin, tlačiar, redaktor, spisovateľ i vynálezca, fyzik; hudobník, diplomat, filozof a prvý uvedomelý svetoobčan. Pri všetkých týchto jubilejných oslavách si svet znovu pripomenie geniálny zásah Benjamina Franklina do mnohých vedných oborov. Pripomenie si výsledky Franklinovho myslenia a štúdia, z ktorých ťaží moderný človek dodnes. Prečo má spomínať Franklinovo životné dielo exil? Predovšetkým: koľko je inšpirácie v úteku mladého Benjamína z domova, bez finančných prostriedkov, s jedným holandským dolárom vo vrecku, v úteku za osobným poslaním! Jeho prvým verejným skutkom bolo uverejnenie citátu z časopisu London Journal, v ktorom sa hovorí: “Bez slobody myslenia nemôže byť reči o múdrosti. A nemôže byť reči o občianskej slobode bez slobody prejavu. Sloboda prejavu je prirodzeným právom každého človeka. Ktokoľvek chce zničiť slobodu národa, musí začať potláčaním slobodného prejavu.” A v tej istej sérii článkov mladý Benjamin Franklin ukladá si pre celý život toto poslanie: “Som smrteľným nepriateľom svojvoľnej vlády, vlády s neomedzenou mocou. Zaväzujem sa teraz pre celú budúcnosť vykonávať všetko, aby som pred takouto vládou pomohol svojich spoluobčanov uchrániť ”. Benjamín Franklin ostal tomuto svojmu predsavzatiu verný. Osud mu dožičil, aby sa mohol aktívne zúčastniť na boji trinástich anglických kolónií v Novom svete o právo na slobodný život. Sám sa stáva členom oboch “Kontinentálnych kongresov”, na ktorých zástupcovia týchto trinástich kolónií zostavili Vyhlásenie neodvislosti,, základný kameň dnešných Spojených štátov. Avšak Benjamínovi Franklinovi nestačí sloboda vlastného národa. Poznal zo svojej vedeckej i politicko-diploma- tickej činnosti Európu. Stáva sa prvým moderným mysliteľom, ktorý si uvedomuje pojem, známy dnes ako “nedeliteľnosť slobody”. Svojmu priateľovi Dávidovi Hartley- mu píše tieto závažné slová: “Dal by Všemuhúci, aby nielen láska k slobode, ale i dôkladná znalosť ľudských práv prenikla všetky štáty sveta, tak aby mohol mysliteľ vkročiť na ktorékoľvek miesto zemského povrchu a povedať: I toto je môj domov.” Štátnikom, ktorí by sa chceli v mene západu dohodnúť s diktatúrou na kompromise, Franklinov odkaz znie: “Tí, čo sú ochotní vzdať sa podstatnej časti slobody za to, aby si vykúpili dočasnú bezpečnosť, nezaslúžia si ani slobody, ani bezpečnosti.” Diktátorom, poriadajúcim krvavé čistky a likvidujúcim i ten najmenší prejav nesúhlasu, Benjamin Franklin odkazuje : “Statoční a múdri vedia odpustiť a poľutovať tam, kde sú blázni a zbabelci ukrutní." A na adresu tých, čo by radi zošnurovali život dvadsiateho storočia generálnou líniou, Franklin hovorí: “Domnievam sa, že sme na správnej ceste, pretože stále experimentujeme.” “Mám zásadu, ktorá ma dosiaľ nikdy nesklamala”, — hovorí Benjamín Franklin akoby na adresu nášho exilu — “aby som sa nikdy nedal odviesť od veci verejného blaha súkromnými záujmami. Aby som kráčal priamo, konal všetko, o čom som presvedčený že je správne, a aby som sa vo všetkom ostatnom spoľahol na Prozreteľnosť.” LS Rozpomienka na R. W. Steeda Wickham Steed patri k tej generácii anglického sveta, ktorá najúčinnejšie zasiahla do osudu československej veci pred prvou svetovou vojnou a po nej. je to azda náhoda, či osud, ie keď vlny národného útlaku, najmä na Slovensku, dosahovali vrcholu, v metropoli rakús- ko-uhorskej monarchie vo Viedni stretol sa mladý učenec Seton Watson a novinár R. W. Steed. Vedecká dôkladnosť jedného a precízne novinárske zpravo- dajstvo druhého sa navzájom doplňovali, takže vtedajšia maďarská vláda napriek svojej politickej moci nemala možnosti zastaviť preniknutie pravdy do slobodného sveta. Spomínam si ako šesť-ročný chlapec, keď r. 1909, v lete prišla k nám do Skalice vzácna návšteva vedcov, novinárov o umelcov, ktorú predstavoval starý známy dr. Blahu Seton Watson. V spoločnosti red. Timesov R. W. Steeda boli Mme Rose Clemence, korešpondentka Morning Postu, konzul Phillpottsa a maliar baron Schlippenbach. Spoločnosť doprevádzal tiež A. Stefánek, Al. Ko- lísek, J. Üprka, A. Frolka a Kafka. A ako už to všeobecne v Skalici bývalo, najprv sa hosťom ukázali Jurkovičov- ské stavby s Frolkovými freskami a večer zahral divadelný súbor Urbánkovu hru, predviedli sa kroje a tance pri podávaní skalického vína. Politiky bolo málo, lebo najprv bolo treba predstaviť národ a dokázať že je to ľud zdravý, umelecky nadaný a pohostinný. V túto dobu bolo málo hodnôt, ktorými sa mohli Slováci pred cudzincami reprezentovať. Umelecký kút na moravsko- slovenskom pohraničí, Úprkovci, Mrštící, jurkovič,, Janáček, Herben a Kolî- sek prerazil do salonov a galérii Úpadu a ujarmený Slovák stáva sa predmetom obdivu a súcitu. Že obdiv a uznanie boli úprimné, dokazuje skutočnosť, že anglickí priatelia sa zaujali o výstavy slovenských výšiviek a slovenskej keramiky r. 1911 v londýnskej výstavnej sieni “Galerie Dore”. Takýmito cestami sa ubierali túžby a snaženia po slobode, ktoré vyvrcholili akciou Masaryka za prvej svetovej vojny. Na poli novinárstva Mr. Steed representuje klasiku. Vo svojej knihe Noviny a novinári hovorí toto : “Surovinou žurnašizmu je duša verejnosti a žurnalistická práca je ustavičným cvičením v davovej psychologii. - Novinám je ťažko byť lepšími než sú ich čitatelia. - Ideálnym novinárom by bol ten, kto by vedel zvládnuť a osvojiť si múdrosť starých, filozofiu modernejších, znalosti vedcov, technikov, dejiny staré i nové, ako i hlavné prúdy hospodárske, politické a sociálne, - zároveň by však vedel všetky tieto vedomosti ukryť vo svojom vnútri a poskytovať z nich práve len toľko, koľko ich môžu stráviť miliony čitateľov, v ktorých túbžu po čítaní a vedení by vedel správne odhadnúť ”. P. Blaho [pageend5]STRANA б ČESKOSLOVENSKÉ NOVINY ÚNOR 1956 Pro záhadné zjevy musí vysvětlení být, i kdyby sis je měl vymyslit. Když jsme se kdysi z protektorátních tlampačů dověděli, že tam někde na jihu v Jugoslávii v horách bojují partyzánské “bandy” pod vedením nějakého Bro- ze-Tita, nešli jsme pro vysvětlení daleko. “No to je přeci ten Josef Brož z Ostravy !” To byla jedna z protektorátních šeptaných pověstí. Abychom si Jo- sipa Broze alias Tita nějak přiblížili, přesadili jsme jednoduše jeho rodiště z chorvatské vesničky Kumrovce к nám, do Ostravy. V dobách, kdy ještě byl jen Jožkou Brožem, c. k. rakousko-uherským poddaným, vyučeným zámečníkem a strojním mechanikem, pracoval i v několika továrnách českého království :v Jincích-Čen- kově uprostřed Brd, v pražské Kolben- ce a v plzeňské Škodovce. To byla jeho leta tovaryšská, leta plná neklidu, který mladého Broze hnal z továrny do továrny a od města к městu. Zdá se, že mu tento cestovatelský pud už zůstal. Jako president prý nevynechá rok, aby nenavštívil všech šest republik, ze kterých se federatívni Jugoslávie skládá. Mimochodem - při těchto návštěvách mají federální republiky příležitost vykonat alespoň jedno autonomní právo, které jim zbývá: právo zatančit diktátorovi z centrálního Bělehradu pro potěšení “kolo” . . . Od té doby, co se Tito učí být světovým státníkem, bývá také viděn tu v Londýně, tu v Novém Delhi, tu zase na březích Nilu, ve společnosti královen, ministerských předsedů a “silných mužů” jemu, Titovi, podobných. Jenom do Moskvy už nechodí, jako chodíval za dob, kdy sloužil Kominterne co neznámý balkánský agent a verbíř dobrovolníků pro španělskou Interbrigádu. Rovněž tak jsou za námi doby, kdy stačilo zatelegrafovat a maršál prvního ze satelitů už nasedal na letadlo Bělehrad- Moskva. Pokud má někdo v Moskvě potřebu s Titem mluvit, musí se obtěžovat za ním. ha svých vzorů. Nastavoval světu obraz jakéhosi poloboha, pěly se o něm písně, v nichž byl vzýván jako “Tito - holubice bílá”, což vesměs odpuzovalo. Po roztržce s Moskvou Tito cítil potřebu odlišit se nějak od směšného stalinského velikášství a postupně masku nad- člověckého maršála odložil. Nová maska je sice právě tak oficiální, nicméně “lidštější”. Podle oficiálního životopisu nyní víme, že Tito hraje šachy, ale podprůměrně. Při střelbě z revolveru zasáhne terč až třetí ranou, nikoliv první. Ve vodě umí udělat stojku hlavou dolů, má rád psy a na cestě do kanceláře krmí své kanárky. Kouří dvacet cigaret denně a má к tomu účelu sbírku stříbrných špiček. Pije s mírou. V kritické době roztržky s Moskvou dostal první vážné záchvaty žlučníku a musil být operován. Na štěstí ho neoperoval žádný kremelský chirurg. Největší Titovou slabůstkou je snad jeho šatník. Tito má garderóbu jako filmová herečka. Šaty mu byly od malička symbolem sociálního vzestupu. К vůli čistým šatům se málem vyučil číšníkem a dokonce se stal členem Sokola, poněvadž se mu líbil sokolský kroj ! Za války v horách jednou o vlas unikl zajetí. Nacisté po něm našli jen skvělou novou maršál - skou uniformu a holinky, které pak vystavovali po velkoněmeckém prostoru na nějaké té putovní výstavě. Kdo chce vědět, co se skrývá pod suknem Tito- vých téměř goeringovských uniforem, když se ve svém letovisku na Biedu svlékne do plavek, tomu oficiální životopis ochotně podá informace: Titovo sporé, teď poněkud zavalitější tělo, je pokryto jizvami od různých granátů. Pod lopatkou má jizvu od kopí, kterým ho za první světové války na ruské frontě proklál carský Čerkes, při čemž Tito jen o vlas unikl “rozdranžírová- ní.” obrat titoismu к demokracii. Džilas více spojenců nezískal. Všechny síly, které mají zájem na tom, aby jugoslávská společnost zůstala pod totalitním poklopem, se na Džilase sesypaly a znemožnily ho. Že Džilas a jeho přátelé nebyli zlikvidováni fysicky, to je dokladem taktické obratnosti Titova režimu. К podstatě tohoto režimu však patří, že byli zlikvidováni politicky. Tito se v této džilasovské krisi angažoval na straně těch, kdo jsou rozhodnuti zabránit tomu, aby se shora řízené a kontrolované “uvolnění” zvrátilo ve skutečnou demokracii. Tato episoda je poučná. Ukazuje velmi názorně, jak úzké jsou hranice, ve kterých se může pohybovat “liberalisa- ce” dirigovaná z totalitního centra. Tito je patrné velmi zarmoucen tím, co se stalo. Přes několikaletou službu v aparátu Kominterny Tito nedělá dojem protřelého a bezpáteřného aparátčíka, tak typického pro stalinské instituce. Rovněž se nezdá, že by byl typem zákeřného intrikána, jako byl Stalin. Patrně mu není osobně lhostejné, co se děje lidem, kteří za války dostávali do těla úlomky z granátů po jeho boku a kteří stáli po jeho boku jako zeď i ve chvílích nej horšího náporu Kominfor- my. Tito však není jenom “Jožka”, jak mu říkali doma, nebo “starý”, jak mu říkali Dejider a Džilas, když s ním hrávali po večerech kulečník. Tito je zároveň - a hlavně - symbol a exponent určitého vládního a sociálního systému. Je nucen potlačovat svá osobní hnutí a své sympatie a musí jednat v souhlase s vnitřní logikou tohoto systému. Tato logika vylučuje skutečnou de- mokratisaci. A proto musil Džilas jít a proto musil Tito - možná s lítostí a se srdcem sevřeným - proto musil zůstat tím, čím byl a je. Osud vládců - o- sud Kreontův, který posílá na smrt Antigoné, poněvadž porušila pravidla tyranie . . . Tito Profily Kdo je Tito osobně? Co je zač? Pořád ještě žijeme ve věku, kdy lidem dělá jaksi dobře, dozví-li se, že velcí mužové a státníci jsou “také lidé”, že jedí, pijí, holí se, že mívají rýmu a různé slabůstky. V prvních letech své diktátorské kariéry dělal Tito chybu mno- Role, kterou Tito hraje v Jugoslávii a ve světě, není ovlivněna tím, jak Tito vypadá v nedbalkách. Pro Tita jako politika je na příklad daleko charakterističtější, že už autor zmíněného oficiálního životopisu, Vladimír Dedijer, nepatří к úzkému kruhu jugoslávských vládců a není už redaktorem Borby, poněvadž byl politicky likvidován. Důvod ? Stál po boku svého přítele a jednoho z tvůrců dnešního jugoslávského zřízení, stál po boku Milovaná Džilase, když se Džilas dostal do zásadního sporu s tím, co považoval za jugoslávskou obdobu stalinské byrokratické diktatury. Džila- sovo vystoupení v zimě 1953/54 bylo skutečnou krisí ve vývoji jugoslávské neodvislé “lidové demokracie.” Kdyby se Džilas býval mohl (či uměl?) opřít o nějaké dynamické síly ve společnosti - bývalo by to možná znamenalo zásadní V této chvíli však zájem o Titovu úlohu uvnitř Jugoslávie ustupuje zcela do pozadí před zájmem o jeho úlohu v mezinárodní rovnováze mocenských sil. Při návštěvě moskevské vládní delegace v Bělehradu (květen-červen 1945) se ozvaly hlasy, které se v rozpoložení blízkém panice ptaly, zdali se Tito nevrátí zpátky do lůna sovětské sféry. Tito pozorovatelé se znepokojili nad falešně postavenou otázkou. Propagační nadstavby a hospodářské systémy Jugoslávie a Sovětského svazu si jsou sice v základních rysech velmi podobné, to však není zdrojem takové přitažlivosti, aby se náhle reálné mocenské zájmy rozplynuly v páru a dým. Titův mezinárodní význam stojí a padá [pageend6]ÚNOR 1956 ČESKOSLOVENSKÉ NOVINY STRANA 7 s jeho nezávislostí na obou blocích. Proto o nějakém návratu к stavu z let 1945-48 nemůže být řeči. Nebezpečí dnešní situace spočívá v něčem jiném. V tom, že moskevští třebas nejsou takoví nemotorové, jak by se zdálo. V červnu se bělehradská návštěva chápala především jako sensačni zadostiučinění Titovi. Není důvodu, aby se to tak nechápalo dál. Jenom se při tom nesmí zapomínat, že Moskva touto návštěvou znovu rozdala karty. Teprve další vývoj ukáže, zdali má všechna esa Tito nebo zdali si nějaké eso nenechala také Moskva v rukávě. Je v tom vždycky cosi výhružného, když Moskva někomu dává své blahořečení. Zejména v tomto případě se člověk právem ptá: “Co mají vlastně za lubem?” A už se nezbavíte podezření, že Moskva zamýšlí použít Tita - a to nezávislého Tita! — v nějaké nové, doposud nevídané a netušené machinaci. Bogdan Radica, bývalý Titův zaměstnanec a dnes exulant, nedávno v tisku varoval: “Dnes je Tito (Kremlu) daleko cennější jako vůdce ‘suverénního’ státu, podporujícího hlavní cíle sovětské zahraniční politiky, nežli jako svíjej ici se rab. Jsou náznaky, že by Kreml rád docílil podobné lží-nezávislosti u svých východoevropských satelitů, tak aby získali v očích ciziny větší legitimnosti . . .” Přesněji formulováno - Moskva se ve své propagandě pokouší převést své kolonialistické vztahy к satelitním státům a vztahy к suverénní Jugoslovii na společného jmenovatele. Tím je heslo “vlastních cest к socialismu”. Rozličné náběhy к “novému kursu” v satelitních státech a návštěva v Bělehradě jsou dvě stránky téže v podstatě ryze propagační operace. Titova hra není tak jednoznačná, abychom si mohli být naprosto jisti, že třebas bezděky neposlouží moskevským záměrům. Na pohled by se zdálo, že Tito bez debaty prospěl zájmům československé nezávislosti, když založil jakous takous ofensivu proti satelitním režimům. Přihlédneme-li blíže, objeví se Titova “ofensiva” ve značně problematickém světle. Především si Tito ve své ofensivě ukládá pečlivou míru. Chvílemi se zdá, že Titovi jde jenom o to, aby se satelitní vlády postavily do zákrytu s Moskvou a holdovaly mu po vzoru Bulganina a Chruš- čeva. Titovi zřejmě záleží na tom, aby si nevázal ruce a aby jeho stanovisko vůči satelitním režimům zůstalo prozatím zamlžené. Bělehradské váhavosti a nevyhraně- nosti se však není co divit. Není totiž pravda, že by nezávislost satelitů Titovi automaticky prospěla. Od chvíle, kdy Titovi přestala hrozit bezprostřední vojenská intervence z Bulharska či z Maďarska, váží svou taktiku vůči sovětskému bloku na lékárnických vážkách. Podporovat titoismus v satelitech stůj co stůj by se Titovi mohlo za určitých okolností stát osudným. Stačí si znovu uvědomit základní logiku Titovy mocenské posice. Jak napsal Paul Willen v časopise “The New Leader” : “Tito má strach před vyhlídkou, že by se dnešní mocenský status quo mohl vážně porušit . . . Povaha jugoslávských sociálních a politických institucí vede к tomu, že se Tito necítí docela doma s demokratickým západem. Poněvadž je však odhodlán udržet si plnou svobodu pohybu, nemůže se už nikdy cítit doma v lůně sovětského bloku. A proto stojí mezi oběma bloky a není schopen angažovat se úplně po boku žádného z nich.” Skutečná nezávislost satelitů, nezávislost à la Tito, by nepochybně sovětský blok oslabila. Status quo by byl porušen. Jedna z obou sil, které Tita u- držují nahoře, by povolila. Tito by se ocitl o několik sáhů níže, nežli je nyní. Někdo snad namítne, že by přeci “titoistické” Bulharsko, Maďarsko, Rumunsko, Československo a Polsko nemohlo než posílit Titův blok “neutrálů”. Nuže - to právě není jisté. Za předpokladu, že by Tito vůbec měl mocenské prostředky a důvtip, aby titoistic- kou nezávislost exportoval do satelitních zemí — kdo mu zaručí, že by se taková nezávislost vbrzku nezvrtla v demokracii - a v nezávislost na Titovi? A jaké zpětné následky by mělo takové rozšíření sféry demokracie na jugoslávské vnitřní poměry? Tito pracuje s mocenskými rovnicemi o mnoha neznámých - a chybné řešení s sebou nese risiko pro jeho vlastní režim. Ve jménu lidu 0 dnešním světovém napětí: Konflikt mezi komunismem a svobodou je hlavním problémem naší doby. Zastiňuje všechny ostatní problémy . . . Výsledek tohoto konfliktu určí budoucnost lidstva”. 0 koexistenci: “Moskva je přesvědčena, že má jízdní řád historie ve své kapse. To si jednou myslel i Hitler. Mírového soutěžení se nemusíme obávat. Oni nás potřebují. My nepotřebujeme je. Nemají nic, co by nám mohlo pomoci. Co mají, by nám mohlo jenom uškodit. Ale chtějí to, co my máme . .” 0 neutrálech: “Musíme se vyhnout sebevražedným ilusím o lidových a jednotných frontách . . Žádná země, žádný národ, žádné hnutí nemůže stát v dnešním boji opodál a být neutrální . . Nehru a Tito nejsou neutrální. Ve skutečnosti a v důsledcích, ne-li v diplomatickém řečnění, jsou pomocníky a spojenci”. O diplomacii: “Je zdrcující pozorovat uvážené snahy západní diplomacie znehodnotit Chartu Spojených národů kûhandlem s Moskvou a Pejpinem. Má snad svobodný svět tak málo mravnosti, že si neuvědomuje, že je to appeasement nej horšího druhu? O slabinách Západu: “Příliš mnoho lidí ve svobodném světě nechápe, že komunismus je ve své podstatě nepřítelem na život a na smrt všeho, čeho my si ceníme, všech morálních a duchovních hodnot. Příliš mnoho lidí ve svobodném světě stále ještě podléhá ilusi, že s historického hlediska je komunismus pokrokovým systémem, krajním liberalismem, který přechodně dělá hrubě chyby . . Příliš mnoho lidí ve svobodném světě, zdá se, ztratilo schopnost morálně se rozohnit proti nej brutálnějším nelidskostem, dopouští-li se jich komunismus.” O úkolech svobodného světa: “Je nrávě takovou chybou domnívat se, že komunistický imperialismus může být poražen pouze sociálními reformami . . Musíme porazit komunistický imperialismus, komunistickou ideologii a komunistickou podvratnou činnost, nikoli pouze jednu z těchto tří složek komunistického zla. Kdybychom zvítězili na jedné frontě nebo na dvou a nepřítel prorazil na třetí, mohli bychom ztratit všechno . . “ R. LOUKOTA GEORGE MEANY, hlava nově sjednoceného amerického dělnického hnutí, zaujímá ve svých veřejných projevech stále ostřejší a důkladnější protikomunistický postoj. Některé jeho názory, jak je vyjádřil nedávno v New Yorku : [pageend7]STRANA 8 ČESKOSLOVENSKÉ NOVINY ÚNOR 1956 Čtenáře Československých novin na celém světě živě zajímá, o čem svobodné rozhlasové stanice mluví lidu ve vlasti. Přinášíme charakteristické výňatky z těchto projevů, určených především občanům v Československu. Řekněme si ve stručnosti, co si Moskva pod rouškou paktu o spolupráci a přátelství přeje: touží po tom, aby poměry, které zavedla za Železnou oponou byly prohlášeny za normální, aby totalita byla uznána za normální, pracovní a koncentrační tábory za normální, falšování voleb a Železná opona za normální, útlak, popravy a žalář za normální. Karel Bor Pětatřiceti hodinový týden, dokonalá ochrana práce, zaručená týdenní mzda ve všech oborech, dokonalé starobní pojištění, moderní vybavení pracovišť a tím spokojenost amerického dělníka se vznikem jednotné ústředny amerických odborů přiblížily skoro na dosah ruky. František Cífka Obchod všech zemí sovětského bloku s Jižní Amerikou dosáhl v roce 1954 výše 200 milionů dolarů, kdežto číslice obchodní výměny mezi jižní Amerikou a Spojenými státy v téže době činí sedm miliard dolarů. V tom nejsou započteny částky, které vláda Spojených států vydala na technickou pomoc jiho-ame- rickým republikám. Zdeněk Černý Pražský režim byl tedy nyní trvale zařazen do sovětského tažení proti národům v Asii a v Africe. Jeho úkol je sondovat a připravovat půdu, aby se Moskva neblamovala, kdyby její námluvy, zastřené nabízenou hospodářskou pomocí, byly vláádami odmítnuty. Praha má vzít na sebe takovou blamáž a odvrátit ji od Sovětů. Antonin Dolan Jakými podivnými zvraty prošla komunistická politika a propaganda v Československu v poměru к Německu? Dáše rozdělit zhruba do dvou hlavních fází: první fáze by se mohla jmenovat hej- slovanská. Začala za války a trvala zhruba až do pražského puče. Druhá fáze by se mohla jmenovat: Není Němec jako Němec. Ta začala v roce 1948, trvá dodnes a jistým způsobem vyvrcholila na pražské konferenci. Dr. Ivo Ducháček Kid Ory s orchestrem hráli slavný “Blues for Jimmy.” Je tady totiž zvykem, když zemře některý proslulý jazzový muzikant, že jeho kamarádi uspořádají za něj jakousi hudební panychídu. Smuteční Jazzový koncert Eva Amerika žije si dnes lepšie než kedykoľvek predtým, hodnota jej priemyselnej výroby a spotreby a vôbec celého obratu dosiahla vyšky štyristo miliard dolárov. Hospodársky život Spojených štátov vstupuje do nových a ešte vyšších životných úrovní. Michal Horka Jeden z kritiků Vítězslava Nezvala tvrdí, že strana musí být neúprosná ke svým básnickým synům a dcerám, jinak by si prý vypěstovala odpadlíky. Tohle je prapodivná theorie, když týmiž ústy političtí náhončí režimu, kteří se vydávají za kritiky, prohlašují každého velkého básníka minulosti za předchůdce komunismu. Čili, když ještě neexistovala partaj a její tvrdost, rostli socialističtí básníci jako houby po dešti, kdežto dnes, pod křídly a drápy strany, abys roduvěrné básníky hledal s lucernou o poledni. Egon Hostovský Může se stát, že se vláda lekne, kam ji politika ústupků vede, a zase otěže přitáhne. Ale tím se přece vrací к Stalinově taktice, která napětí nechala střádat střádat - a blížila se fatálně к bodu výbuchu. Z těchto rozporů se diktatura nemůže vymanit. Hodiny diktatury snad ještě spočteny nejsou, ale budoucnost patří vašemu odporu. Jaroslav Bylo to lékařství, které umožnilo technickému pokroku, aby člověk sestoupil do mořských hlubin i do nitra země, aby pracoval ve slunečním úpalu na pouštích stejně jako v nepředstavitelných mrazech v Arktidě, aby mohl žít ve městech, přelidněných mnoha miliony obyvatelů - a bude to zase medicina, která ruku v ruce s technickým pokrokem umožní člověku, aby se s letadlem vznesl do vesmíru mimo naší zeměkouli, až někam do meziplanetárních prostorů. Dr. Josef Kadelík U nás v novoanglicku jsme nedávno měli velké povodně. Lidé ztratili své milé svůj majetek. Avšak právě tato doba ukázala, kdo jest křesťanským charakterem a kdo není. V jedné rodině u nás po povodni rodiče naříkali, že vše ztratili. Malá holčička to poslouchala a řekla: “Ale ještě máte mne.” Dr. Josef Novotný Feudální království takových arabských stáťů na Středním východě: chudí jsou chudší než jinde, bohatí jsou bohatší. Rozdíl mezi rozdělením národního důchodu ve Spojených státech a v Sovětském svazu je přímo klasická ilustrace. Nerovnost důchodů je v Sovětech nesrovnatelně vě*ší nežli v Americe. Robert Loukota Nikita Chruščev si stěžuje na Ameriku, že nezaujala kamenný postoj к tomu, když devět evropských národů bylo podmaněno. Není první kdo si stěžuje na Americkou svobodomyslnost. První byli anglický král a francouzský král v XVIH. století, ruský car v IX. století, a ve dvacátém století všichni, kdo měli zájem na udržení starého kolonialismu nebo na zavedení nového. Ferdinand Peroutka “Město nádeje” v Kalifornii je jedinečným lekárskym strediskom, vybudovaným základom 10 miliónov dolárov. V tejto nemocnici nikdy nevyčíslujú, čo ktorý pacient stojí. Na čo aj, veď ani jeden z nich za liečenie neplatí. Lenže pobyt v jednej z 300 nemocničných postelí môže predstavovať hodnotu až 15.000 dolárov - obnos, za ktorý si v Amerike možno kúpiť slušnú vilku. Peter Raikovský Sovětský stát kupuje od sovětského zemědělce lacino a prodává sovětskému dělníkovi a spotřebiteli draho. Tím stát hravě získává peníze na investice potřebné. Čím více zemědělských výrobků stát ze sovětských zemědělců vymačká, tím větší je jeho zisk, který může obrátit na investice průmyslové. Sovětský průmysl žije v pravém slova smyslu z výsledků dřiny sovětského zemědělce. B. Velhartický Náš národní život by neozdravěl a neobnovil se, kdyby se měla jen vyměnit bolševická zpanštělost a nesnášenlivost, kdyby předsudky nevystřídala soudnost, kdyby úřední a sekretárskou nadulost nepřekonala sousedská vlídnost, kdyby s diktaturou nepošly také diktáty. To jsou cíle, ke kterým se osvobozený národ bude muset upnout v jednotě skutečné. Nikdo z ní nebude vyloučen, buď si komunista, kdo neposkvrnil své ruce krví bližního nebo nezaléval jeho slzami svou zeleninu. Takoví neujdou trestu, ale takových je nemnoho a všichni druzí se od nich odliší a odvrátí. Blíží se - tak nebo onak, přátelé, tak nebo onak - konec diktatury, konec vlády, jež je stranou a strany, jež je vládou, konec fašistického sněmování, konec koncentráků, šibenic a fízlů. Až zmizí toto peklo nenastane ráj. Jaroslav Stránský PROJEVY DOMOVU [pageend8]ÚNOR 1956 ČESKOSLOVENSKÉ NOVINY STRANA 9 Jmenováni Jana Mořkovského ze San Antonio v Texasu biskupem bylo jisté největší událostí krajanského života. Biskup Jan Mořkovský se narodil v Americe, jeho otec pochází z Frenštátu na Moravě. Vedle Ludvíka Kučery z Nebras- ky je druhým biskupem českého původu ve Spojených státech. Dr. Adolf Procházka se účastnil jako předseda výboru Křesťansko demokratické unie sjezdu všech křesťansko-de- mokratických stran v Santiag de Chile. Listy v Chile zaznamenaly obšírně hlavni části projevu dr. Procházky na tomto sjezdu. Církev Moravských bratří, která se považuje za přímou dědičku Jednoty Českobratrské, připravuje na rok 1957 o- slavy pětistého výročí od založení Jednoty Českobratrské. Moravští bratři vydali dvě publikace v anglickém jazyce. První, nazvaná “ Jak naše církev začala”, obsahuje úsek českých dějin před pěti sty roky, druhá přináší životopis Komenského a hraběte Mikuláše z Zin- zendorfu, jednoho z bratrských biskupů. Exulant Antonín J. Šustr byl opět zvolen starostou sokolské jednoty v Clevelandu. Skladatel Josef Stelibský dokončil novou operetu, nazvanou “Domeček z cukru”. Miroslava Náchodská po krasobluslař- ském úspěchu v Novém Yorku přijala angegment do Bostonu a na únor byla pozvána do Hollywoodu jako sólistka v revui “Hvězdy na ledě.” Časopis amerických filologů otiskl studii z pera profesora Jiřího Gibiana, pražského rodáka, a to o symbolismu v Dostoj evského románě “Bratři Karama- zovi.” President Eisenhower poděkoval Krajanskému výboru v Clevelandu za pozdravný dopis, který mu naši krajané zaslali v době jeho nemoci. Dr. Vlastimil Kybal, bývalý profesor Karlovy university a čs. vyslanec poskytl obšírný interview deníku “Orlando Evening Star” na Floridě. "Porobené národy” jmenuje se brožura vydaná Kanadským ústavem pro studium mezinárodních otázek. Jejím autorem je bývalý čs. vyslanec v Jugoslávii dr. Josef Korbel, nyní profesor na universitě v Denveru, Colorado. Spisovatel Zdeněk Němeček napsal novou divadelní hru s prozatímním názvem “Světelný rok”. Hru napsal anglicky a dramatickým konfliktem v ní je boj mezi materialismem a idealismem. Rozhlasová stanice v hlavním městě Kanady, v Ottawě, pozvala o vánocích к mikrofonu Ottu Horu, bývalého poslance. Otta Hora v anglické přednášce líčil naše národní zvyky o vánocích. Program měl takový úspěch, že byl o- pakován. Jiří Kolaja, který je mimořádným profesorem sociologie na universitě v Talladega, Alabama, podnikl se svými žáky studijní cestu do Mexico City. Basista Jan Rubeš se na dva měsíce rozloučil se svým rozhlasovým pořadem v Torontě “Zpěvy mého lidu” a podniká koncertní cestu napříč Spojenými státy. Malíř Alois Kohout (Lecoque) se přestěhoval z Chicaga do města Laguna v jižní Californii, kde uspořádal výstavu. Místní list obšírně referoval o Kohoutově životě a díle. Český dirigent Walter Suesskind se ujme letos na podzim vedení filharmonického orchestru v Torontě. V rozhovoru s redaktorem týdeníku “Naše hlasy” Suesskind prohlásil, že chce uvést řadu českých skladeb, zejména skladby svého učitele Josefa Suka. Deník Cleveland Plain Dealer otiskl dě- děkovný telegram Pracovního sboru RSČ presidentu Eisenhowerovi za jeho známý vánoční pozdrav lidu za železnou oponou. Jára Kohout byl pozván Národní rozhlasovou společností v New Yorku к půlhodinovému vystoupení. Kromě protikomunistických vtipů slyšeli posluchači anglický překlad Kohoutovi písničky “Davaj -davaj”. Mladý český básník Josef Čermák byl poctěn universitou v Torontě první cenou v soutěži o nej lepši anglickou báseň. Plukovník Josef Triner, předseda Československé národní rady americké je současně předsedou národní skupiny v americké demokratické straně. Z tohoto titulu byl pozván do Washingtonu к poradám demokratické strany, kde se mimo jiné jednalo také o osvobozovací politice a pomoci exulantům. Ke stému výročí narozenin presidenta Wilsona otiskl clevelandský “Nový svět” článek od dr. Vladimíra Palice z Washingtonu. Shromážděni porobených národů hodlá vydat bibliogrofii všech publikací, jednající o tom, jak se komunisti zmocnili vlády v zemích za Železnou oponou. Na bibliografii, týkající se Československa, pracuje dr. Rudolf Sturm. Pani Mamie Eisenhowerová poděkovala osobním dopisem Čs. Národní radě americké a plukovníku Jos. Trinerovi za pozdrav, který Národní rada poslala presidentu Eisenhowerovi v době jeho nemoci. Profesor Edvard Míček z texaské university v Austinu vydal čtvrtý díl české čítanky, nazvaný “Zima”. Václav Uhlík, který uprchl z ČSR v tanku svobody, usadil se s rodinou v městečku Tujunga v Californii. Pracuje tam jako mechanik a večer navštěvuje kursy na koleji. Deník Herald Expres v Los Angeles přinesl o Uhlíkoví velkou reportáž s fotografiemi. Členové Čs. Národního sdružení v Ottavě dali městské knihovně podnět, aby zřídila československé oddělení a darovali knihovně řadu knih, poučující čtenáře o Československu. Tisk tento čin kvitoval se sympatiemi. Dr. František Schwanzenberg, nyní profesor na Loyola University v Chicagu, přednášel o komunistickém puči v ČSR odbočce Alliance Française. Karel Prchal, dlouholetý starosta Americké Obce Sokolské v Chicagu se dožil šedesáti let. Čs. Národní rada americká vydala s předmluvou plk. Trinera soubor všech projevů amerických státníků a politiků, učiněných ke sto pátým narozeninám presidenta Masaryka. Publikace je anglická a nese název: T. G. Masaryk and His Country”. V Chicagu zemřel náhle čs. exulant Karel Blažek, někdejší předseda Obchodní a živnostenské komory v Plzni a starosta Zelené Hory u Přeštic. Dožil se 59 let. Do objemného vědeckého díla “Souvislost a změna ruského a sovětského myšlení”, jehož autory je čtyřicet vynikajících vědců, napsal studii o ruské kritice profesor René Wellek, někdejší docent Karlovy unviersity a nyní profesor Yale University v New Haven. REDAKCE žádá všechny exulanty, aby zasílali Československým novinám zprávy o své činnosti, přednáškách, publikacích, novinářských článcích atd. Děkujeme. KDO A CO Hn [pageend9]ČESKOSLOVENSKÉ NOVINY ÚNOR 1956 se ukázaly podobné podmínky jako na př. u amerických pionýrů, táhnoucích na západ Ameriky, nebo u afrických Holanďanů během burských válek. Ačkoli Žižka užíval těchto svých pohyblivých pevností především к účelům o- branným, použil jich v bitvě u Kutné Hory i к účelům ofensivním, předcházeje tak moderní tanky. Plné využití střelné zbraně patří mezi přední vymoženosti Žižkova válečnictví. Žižka si vždy vybírá výšinu, ovládající rovinu a cesty, odkud očekává útok a na temeni této vyvýšeniny sešikuje své vozy do o- branného čtverce. Pomocí děl na vozech umístěných, rozbíjí nejprve útok nepřítele a pak z obrany přechází do průlomu a protiútoku. Žižkovy válečné vozy se stávají pohyblivými pevnostmi, moderními tanky, před kterými troskotá obrněná těžká rytířská jízda. Žižkova pěchota je prodchnuta neodolatelným náboženským zanícením a přesvědčením, že bojuje za věc Boží. Další vymožeností Žižkovou byly jeho rychlé vojenské pochody, překvapující nepřítele. Jinou zvláštností Žižkovou byl způsob, jak dovedl rychle mobilisovat svá vojska z prostých sedláků a použít jejich zbraní, na které byli zvyklí - cepů a sudlic. Žižkovi nebylo souzeno vést husitská vojska dlouho. Svými velkými činy však založil slávu jména Božích bojovníků po celém světě a zabezpečil českou reformaci v jejích nejtěžších počátcích. DEMOKRACIE V EXILU, ročník 2, číslo 1, leden 1956; píše o zájezdu delegace exilové Unie křesťansko - demokratických stran střední a východní Evropy na kongres Křesťansko-sociální federace v Santiagu v Chile. Obsažný a zajímavý je též článek “Probuzený obr”, ODBOROVÉ ROZHLEDY v Paříži, č. 11-12, podobně jako new-yorský Odborář si hledí otázek zaměstnaneckého světa, které registruje s přehledem a znalostí. Arno Hais pokračuje v dlouhém seriálu, v němž líčí postavem čs. dělnictva za nacismu. NÁRODNÍ STŘED č. 49 pokračuje v debatě o německé otázce, vítá volební úspěch francouzských živnostníků (Pou- jade), vlídně zaznamenává vznik Československých novin a přináší výborný feuilleton “Hamlet na Zbraslavi. ”V závěrečné notice list píše: “Čs. znárodněný vývozní obchod prodal do Švédska ovocné konservy. - Znárodněný dovozní obchod zjistil domácí potřebu ovocných konserv a objevil, že Holandsko by je dodalo poměrně levně. Koupil jich za 100.000 hol. zl. - Když zboží přišlo, zjistilo se, že se zcela shoduje s tím, co se v Čs. vyrábí: holandský dodavatel totiž to nakoupil ve Švédsku a prodal zpět do Československa.” ČESKÉ SLOVO, ročník 2, číslo 1, leden 1956; zajímavý článek bývalého amerického senátora za stát Connecticut Williama Bentona o dojmech z jeho nedávné návštěvy v ČSR. Článek svědčí o tom, že se Bentonovi podařilo postřehnout skutečnou situaci v dnešním Československu mnohem lépe než ostatním novinářům ze Západu. ČESKOSLOVENSKÉ NOVINY jsme až dosud vydávali o dvaceti stránkách ve snaze ukázat čtenářům, jaké možnosti budeme mít až bude více předplatitelů. Dnešní číslo vychází o šestnácti stránkách a v nové úpravě grafické. Její význam je v pouhé úspornosti která jak doufáme - v ničem se nedotkne obsahu listu. NAŠE ŘEČ. Neužívejte slova - zejména i když se s ním setkáte téměř na každé stránce spisů Edvarda Beneše. Pište raději - zvlášť. Nic není pravdou, ale je pravda nebo není pravda. Čtenář, který poslal předplatné byl zařaděn, nikoliv zařazen mezi přátele Československých novin. Dům není к obývání, dům je o- bytný. I dobří novináři a spisovatelé často užijí “jak to vypadá”. Nic nevypadá, leda někdo z okna, vlaku. Pišme: jak to vyhlíží. Nikdy neužívejme — vzdor tomu. Je to germanismus. Správně je říci: mnozí Češi a Slováci zatím dostávají Československé noviny přesto, že dosud neposlali předplatné. FREDERICK G. HEYMANN: JAN ŽIŽKA A HUSITSKÁ REVOLUCE. Autor není u nás v Československu neznám. Byl kdysi redaktorem říšskoněmeckého časopisu Frankfurter Zeitung v době výmarské republiky a potom sedm let působil jako německý žurnalista v Praze. Do A- meriky přišel v roce 1946 a je tu profesorem evropských dějin na New School for Social Research v New Yorku. Za svého pobytu v Praze si Heymann zamiloval Čechy a jejich historii, zvlášť dobu Žižkovu a z ní nejvíc Žižkovo válečnické umění. Heymann se snaží, kdekoli může zasadit děje Jana Žižky a husitské revoluce do širšího rámce evropských dějin a činí závěry, které musí čtenáře překvapit a u- poutat. Podle Heymanna husitská revoluce byla jednou z těch velkých živelných událostí dějin, která hluboko o- třásla evropskou společností. Byla to chvíle, kdy poprvé v dějinách evropských se národ rozdělil jak ve stavu duchovním, tak laickém, na dvě části. Jinými slovy, bylo to zrození protestan- ské reformace. Za husitských válek a v boji proti Němcům se Češi naučili myslet o sobě jako o národu, téměř v moderním slova smyslu a v pokusu or- ganisovat národní odpor proti Němcům začali tvořit jeden z prvních národních států dějin. Bylo to zrození protestantismu sto let před Lutherem a Calvi- nem, a moderního nacionalismu, leta před tím než Johanka z Areu svolala Francouze pod prapor obrany vlasti. Praha, která se za husitské revoluce stala vůdcem království, hrála podobnou vůdčí úlohu jako později Londýn za puritánské éry, nebo Paříž za Velké francouzské revoluce. Husitské hnutí bylo podle Heymanna první v řadě velkých převratů, které v celku rozbořily základní budovu středověku. Osvobodilo individuum od pout a břemen, kterými ho svírala všudypřítomná středověká církev. Také však mu vzalo duchovní jistotu, kterou mu tato církev poskytovala. Nakonec reorganisovalo Evropu a její dítě Ameriku ve formě moderního státu, v němž idea osobni svobody nalezla svůj konkrétní výraz v realitě západní demokracie. Husitské hnutí je propleteno ze tří prvků - sociálně hospodářského, náboženského a národního. Heymannova záliba v hledání historických paralel se uplatňuje i tam, kde mluví o Žižkově umění válečnickém. Žižkovo originální použití válečné hradby vozové, hrálo významnou úlohu v 15 století, a potom opět všude tam, kde KNIHY ČASOPISY V. Bušek PŘEHLED, lednové číslo má obsáhlou bilanci pod názvem “Československo v roce 1955”, kterou napsal Pavel Berka a dokonale informativní studii Ľudovíta Dvorského “O súčasnom stave slovenského umenia”. Autor rozebírá a vykládá nedávnou vzpouru slovenských literátů, na jejíž potlačení režim musel mobilisovat celý aparát dohlížitelů. V čísle, redigovaném s vybranou pečlivostí, jsou dvě básně Františka Hrubína a zdařilé karikatury. TRIBUNA uzavírá již sedmý ročník dvojčíslem, věnovaným společným problémům polsko-československým. Do čísla přispěli vynikající polští učenci a literáti. V redakčním úvodu list prohlašuje, že byl jediný, který polským věcem v minulosti věnoval soustavnější pozornost a má bohužel pravdu. Dokumentační středisko ČZÚ pokračuje v bibliografickém záznamu vědeckých a literárních prací,což je velká služba historikům a vědě samé. [pageend10]ÚNOR 1956 ČESKOSLOVENSKÉ NOVINY STRANA 11 Milý priatelia, Československá vláda vydala prehlásenie, že na základe dohody s Poľskom z 13. januára 1956 Československo vzdáva sa svojich prístavných práv v baltickom prístave Štetín. Československá tlačová kancelária vôbec neuvádza dôvody, prečo sa Československo vzdalo svojich práv a tiež nie je jasne konštatované, že kto sa stal novým majiteľom týchto práv. Právo slobodného pásma v prístave štetínskom malo Československo na základe versailleskej smluvy (článok 363 a 364 a teraz sa týchto práv vzdáva československá vláda bez protihodnoty. Zdá se, že Československá vláda zase raz koná funkciu verného satelita. Je to nepochopiteľné, že dnes, keď rieku Odru ovláda Poľsko a Československo temer v celom povodí, robí sa jednostraný ústupok. Každý by očakával, že ‘‘družné národy” (Poliaci a Čechoslováci) budú dohody a smluvy skorej rozširovať než likvidovať. Poľsko pred druhou svetovou vojnou ovládalo len malú pobrežnú časť Baltu s prístavom Gdynia. Dnes má k dispozícii cca 400 km pobrežia s výkonnými prístavmi Gdansk, Štetín, Elbing a Swlnemuende a mnohé menšie prístavy na pobreží Pomoranska. Teritorium a počet obyvateľov v Polsku sa proti roku 1938 zmenšili, taktiež zahraničný obchod. Z toho logicky plynie, že Poľsko nie je odkázané na malé prístavné plochy, ktoré slúžili Československu v Štetine. Proč a komu teda československá vláda tieto prezenty? Československo naproti tomu stáva sa odvislým od susedného Poľska, (ktoré ako satelit vykonáva tiež rozkazy SSSR), pri svojom vývoze. Je to likvidácia práv medzi satelitmi na rozkaz SSSR a centralizovanie hospodárskych oblastí z titulu snadnejšieho využívania. Československo vlastne týmto aktom dalo do rúk susedov možnosť hospodárskej blokády. Je to úplný výsmech, keď zpráva Československej tlačovej kancelárie hovorí, že ČSR si podržuje slobodné pásmo v Hamburgu, ktoré ako vieme je v Západnom Nemecku a keď vývoz je možný len so súhlasom najvyššieho hospodárskeho diktátora sovietskeho bloku. Ostravský priemyseľný kombinát, ktorý mal vlastne prirodzenú cestu do Baltického mora (dovoz švédskej rudy) môže byť kedy-koľvek prinútený (aj bez politického vlivu) hospodársky, aby sa orientoval na vývoz smerom na Čierne more, kde sú dnes možnosti dostať sa na Volhu a Kaspické more. SSSR prekáža spolupráci poľsko- československej už aj tým, že sa zastavili práce na prieplave Odra-Dunaj. Obchodnú spoluprácu pripúšťa len poťial, nakoľko to slúži jeho záujmom. Pri tom SSSR núti satelitov do ázijských a afrických oblastí, aby robili predvoj sovietskemu imperializmu. Z toho všetkého sa dá usudzovať, že za vecou sa skrývajú nie plány a záujmy Československa, ale plánovaná politika SSSR, ktorá sleduje, aby odstúpené pásmo bolo odovzdané východonemeckej vláde. Tak vyzerá ‘‘družba slovanskvch národov” v praxi. Milý redaktore ! Zdá se mi, že do politických úvah v Čs. novinách’ prolíná ze západního tisku myšlenka, která je podle mého názoru odvozena spíše z hesel psychologického válčeni než z logického rozboru situace. Je to myšlenka, že třetí světovou válku by nikdo nevyhrál, poněvadž nukleární zbraně by prostě vyhladily skoro všechen život s naší zeměkoule; že obě strany v dnešním konfliktu se vzájemně drží v šachu a shodně si uvědomují, že neexistuje alternativa míru. Z toho, cítím, má vyplynout, že je jaksi hříšné připouštět si pomyšlení na válku jako na jednu z možných cest к osvobozeni národů. Opakuji, že tento postoj pouze cítím - ze západního tisku zřetelně a z ‘Čs. novin' nejasné - ale stejně bych velmi uvítal článek, který by všechna ta tvrzení opodstatnil. Dejme tomu, že velmoci už mají nukleární zbraně, které by stačily bud to přímo a nebo radioaktivitou vyhladit skoro všechen život na zemi. Čím je ale dáno, že by jich v eventuální příští válce tak iracionálně použily? Není pravděpodobnější, že když už by po nich sáhly (což také není nikde dáno), by jich používaly co nejméně, aby si úplně nezničily území, kterého se chtějí zmocnit? A že by jich nepoužívaly proti málo nebezpečným městům, nýbrž proti vojenským základnám, na nichž jsou soustředěny nepřítelovy prostředky odplaty? Nejenom na začátku, kdy by si útočník chtěl s překvapením získat převahu, ale - v případě, že by se mu to nepodařilo - i v posledních fázích beznadějně ztraceného boje? Snad by tehdy měl ještě sílu bombardovat města, ale musel by vědět, že to nebude rozhodující a pouze to přivolá oplatné vyhlazení vlastních měst, ne? Ostatně ani to snad není dáno, že by se iracionálním výpadům ze zoufalství nedalo zabránit. Mimochodem, ani Hitler, který byl šílený - což Rusové nejsou - nenařídil v roce 1945 útok otravnými plyny. A neříkalo se před druhou světovou válkou, že к němu asi nedojde, protože chemické a bakteriologické zbraně by válku učinily příliš příšernou ... a kdyby к ní došlo, tyto zbraně že by skoro smrtelně ochromily obě válčící strany? Dále: Zvítězit ve válce znamená přimět nepřítele ke kapitulaci a vnutit mu svou vůli, i za cenu obrovského vlastního vyčerpání. Neznamená to, že vttěz musí na tom být hospodářsky i jinak po válce lépe než před válkou. Co se tedy myslí tím, že by třetí světovou válku nikdo nevyhrál? Je samozřejmé, že bychom byli všichni mnohem radši, kdyby Evropa byla osvobozena bez války — a o to usilujeme. Je ale pravda, že alternativou by bylo úplné zničení porobených zemí? O tom jsem zatím ani nečetl, ani neslyšel přesvědčivý argument. Nemlčíme o těchto věcech jenom ze strachu z komunistických nadávek? Není jedním z cílů komunistické “mírové kampaně” zabránit debatám o možnosti osvobozeni vojenskou silou, pokud taková možnost snad existuje? Je vyloučené, že komunisté obrátí, začnou nukleárními zbraněmi hrozit a sami je používat, budou-li jednou mít přesilu, a že se na to připravují? A že do té doby se jim naše mlčení velmi hodí do krámu? Máš-li mezi svými spolupracovníky odborníka, který by byl ochoten vysvětlit mi to všechno, požádej ho o příspěvek a velmi se mi tím zavděčíš. Byl bych rovněž vděčen — a snad i jiní čtenáři — za to, kdyby profesor Hlavatý vysvětlil svou teorii o vztahu mezi možností války a zlevněním výroby energie. ČESKOSLOVENSKO OPÚŠŤA PRÍSTAV Toto je rubrika čtenářů. Budeme v ní otiskovat dopisy redakci — kritické, polemické a iniciativní ať se týkají událostí, nebo problémů kterýchkoliv. ROZPRAVY O ATOMICKÉ VÁLCE Tvůj Hanuš Hejný Váš Pavel Blaho [pageend11]STRANA 12 ČESKOSLOVENSKÉ NOVINY ÚNOR 1956 TANCE, HLAVATÝ, SPOLUPRÁCE Milý příteli. ‘V Chicagu к pěti novým exulantským spolkům přibyl další, který vyplnil dosavadní kulturní mezeru. Tctiž — mladí exulanti zde založili “taneční klub’’. Hned se přihlásilo 45 členů a přijata zásada, že se nebudou cvičit žádné národní tance, ani zastaralé tance starousedlíků polka a valčíky, nýbrž moderní rumba, tango uruguaiské a něco indiánského. Tím bude kulturní život velmi obohacen. S velkým zájmem jsme čtli pojednání prof. Hlavatého — Začít znova a lépe.’ Ale on je einsteinovec a bude dost těch, kteří ho pochopí? К čemu devět likolů stačili jeden v krátké větě : ověřujte láskou к vlasti a ne poslaneckými mandáty.’ Patříte к nějaké církvi, máte náboženství? Nikoliv. My jsme schopni vytvořit si samostatné spolky, vlastní Sokolstvo, vlastní divadelnictví, vlastní politické principy a pěkně se dělíme na strany. А к tomu, tolik exulantských časopisů.' Měl bych dost všelijakých námitek — prožil-li člověk v Americe přes padesát let, tak mnohé věci zdejší i naše československé vidí jinak. Ale nic naplat, musím se přiznat, že se mí Československé noviny líbí. Mají nejen pěkný papír, dovedné hlavičky, ale pěkný, věcný, účelný obsah. Je-li to zásluha psavce K. tak se zeptám jako Lincoln když bránil generála Granta: řeknete mi, kterou pije a já ji předepíšu novinářům v krajanském tisku. Rozhodně nic ve zlém. Přeji Č. N. ten úspěch, jaký si zaslouží. Pozdravujte redaktorský štáb.’ Za všechny: Ale hodně je jich. My, kteří se vrátit chceme, s radostí jsme čtli poselství presidenta Eisenhowera. Možná, že jednání o nás nejsou tak vzdálená jak ny se zdálo i když různí naši proroci pronášejí jen pohřební řeči. Mnozí z nás nemáme majetku zde ani doma, očekává se od nás že přijmeme občanství, ale my se ve svých myšlenkách obíráme jen domovem. Můj přítel ma doma na poště alibistu a tak se dovídám mnohé věci, které by Tě asi zajímaly. Pošlu Ti je. My jsme nezapoměli jakýs býval a věříme, že pan Peroutka velice národ povzbuzuje. Buďte, jak jsme vás znali a my už si vás rozdělíme. Posílám adresy, na které zašli Č. N. Chceme v nich víc klátilov- štiny, slovenčiny a opravdového čechoslováctví. S tím návrhem prof. Hlavatého by se mělo něco dělat i když ho strany zamítly. Čas letí, musíme být připraveni, protože můžeme být také překvapeni. Vincent Sedlák, Chicago O SLOVENSKU A DUCHU ČS. NOVIN Milý F. ‘Musím Ti vyslovit svou radost z toho, že jsem konečně dostal noviny, na které jsem se těšil co jsem v exilu. Jako důkaz svého opovážlivého tvrzení posílám předplatné za sebe i za krajana, kterému se Č. N. také hned zalíbily a dal mně rovněž 3 dolary se žádostí, abych Ti je poslal. Snad jedině mne trápí — je to má domněnka — že přestaneš být do určité míry volným. Možná, že se mýlím, ale musíš víc psát a podpisovat. Radil bych Ti, abys vybíral články, které zajímají nás dole ty malé a tlumoč to také těm pánům nahoře. Psát rozumné, к cíli a bez štvaní : к návratu svobody а к jednotě Čechů a Slováků a těch nešťastných bratří ještě dál na východ. Dávej hodně články slovenské. Prožil jsem nějaká leta na vojně i v civilu na Slovensku a poznal jsem, že naše generace si naprosto rozuměla. Za chaos, který pak vznikl, slovenský lid může tak málo, jako my. Zas budu Tvým oddaným a věrným čtenářem. Některým se nezavděčíš, ale většina bude s Tebou. Proto — naše hornické — Zdař Bůh.’ KOLIK SE NÂS VRÄTÍ? Milý příteli redaktore, Tvoji blízcí přátelé už nás tři leta ujišťují, že к nám do té Kanady přijedeš, ale my už tomu přestáváme věřit. Snad nyní z New Yorku to nebude takový problém. Mámme toho mnoho na srdci. Zde vidím, jak mnoho našich lidí propadá lhostejnosti к těm nej vážnějším věcem. Naši exulanti se asimilují rychleji, než jiné národnostní skupiny, pomalu aby ses bál, že svou češtinou někoho urazíš. Ve zdejším parlamentě se projednává zákon, který má usnadnit i uspíšit nabývání státního občanství kanadského. Nemohu říci, kolik jednotlivců myšlenku na návrat do vlasti již vypustilo z hlavy. ČESKOSLOVENSKA VÍDEŇ PROTI KOMUNISMU Vážený pane redaktore, budeme Vám v budoucnu zasílat náš týdeník protikomunistický list Čechů a Slováků ve Vídni “Vídeňské svobodné listy” a prosíme, abyste nám zasílal výměnou “Československé noviny.” Byli bychom vděčni, kdybyste občas přinesl ve vašem časopise nějakou zprávičku ze života československé menšiny ve Vídni, jejíž boj se zdejšími komunisty je někdy těžký a komplikovaný. Přijměte všechna dobrá přání listu a také Vám osobně. Váš J. Jonáš, redaktor V.S.L. Vídeň Milý pane redaktore, dostal jsem od vás první čísla Československých novin. Tomu se říká: to zde ještě nebylo. ‘Nechci zůstat jen při chvále. Pošlete mně prozatím 20 výtisků jsem jist, že získám mezí krajany zájemce a předplatitele. Brzy Vám sdělím výsledek, udělám vše, abyste byli mile překvapeni. Ruce Vám tiskne C. B. Vídeň CO DĚLA ČESKOSLOVENSKÝ ZAHRANIČNÍ ÚSTAV? Vážená redakce, vydavatelské středisko chicagské pracovní skupiny Čs. zahraničního ústavu v exilu uzavřelo ediční program Studies za uplynulý správní rok uveřejněním studie Vladimíra Rysa U. S. S. R., A Lesson in Social Stratification (str. 29 a II). Prvá část shrnuje diskusi o existenci odstupňované pracovní odměny, tříd a posic v SSSR podle současné literatury; druhá část popisuje životní sloh sovětské vysoké byrokracie na základě oficielních sovětských pramenů; a poslední část shrnuje různé závěry, které byly učiněny na základě poznatků, popsaných v prvních dvou kapitolách. Význam studie není jen v rozboru vrstvení sovětské společnosti; je také v přínosu к otázkám jak odstranit nerovnost v lidské společnosti a posílit demokracii. V posledních dvou číslech minulého roku přináší anglický bulleti The Cold War, vydávaný torontskou pracovní skupinou Čs. zahraničního ústavu v exilu, pět článků. Pouze jeden, “The Communist Struggle for Public Opinion”, je věnován situaci v Československu, ale je významný zhodnocením vývoje veřejného mínění doma. Dokazuje, že komunistický monopol informačních prostředků byl definitivně prolomen, byť v omezené míře, a že komunisté tím větší důraz položili na monopol intelektuálního vůdcovství. Ivuj A. 3. 1 or ont o Tvůj Bořek Cihlář, Cleveland P.K. [pageend12]ÚNOR 1956 ČESKOSLOVENSKÉ NOVINY STRANA 13 RANY A OZVĚNY. Koexistenční skotačení v Satelsku v ovzduší Vánoc bylo právě v nej lepším, když tu к sluchům národů dolehl vážný a rozhodný hlas amerického presidenta: ve svém poselství pozdravil zotročený lid, jehož osvobození zůstává jedním z cílů americké politiky. Z Moskvy v zápětí došla zpráva, že Chruščev odložil úsměv a popadl hůl hrozby. To znamenalo, že také všichni drábové a poklasní zkřivili ihned o- bličeje a místo mírové limonády po starém způsobu se opět začali spí jet hněvem. Již po několik týdnů jako kus hadru v blátě leží veškeré rekvisity úsměvů a mírové selanky. Hltavý imperialismus byl zasažen na místě, kde to nejvíc bolí. Ano, všechno snesou s úsměvem, nebo se zaťatou pěstí krom jediného: krom řeči o svobodě. Občansky by se mohlo říci, že taková řeč je útok na jejich existenci. Všechny součástky aparátnického mechanismu jsou opět v pohybu: noviny, rozhlas, sekretariáty, řečníci, “lid” a mohutné echo projevu amerického presidenta bylo slyšet také na pražské konferenci vojenských pohlavárů kde se měla utvrdit militaristická jednota vasalů. Je vždycky dobře, dá-li se tato lavina “rozhořčení” do pohybu. Porobený lid dobře ví a cítí, že jsou to projevy úzkosti a strachu před silami, jejichž vliv a dílo není menší tím, že j sou neviditelné a, že je zatím dělí moře a čas. INFORMACE . POZNÁMKY . KRITIKA BULGANINOVO RŮŽOVĚ PSANÍČKO. Vloni v létě se Moskvě podařilo zmást řadu důležitých lidí na Západě natolik, že považovali taktický komunistický manévr za novou fázi ve vývoji sovětské politiky. Byl to manévr s ‘Duchem Ženevy”, jedné ze zbraní používaných ve falešné sovětské “mírové ofensivě”, jejímž cílem je přimět Západ к psychologické demobilisaci а к politice appea- sementu. I když “Duch Ženevy” dlouho nežil, natropil dost škod, zvláště v myslích nerozhodných neutrálů — ale, jak říkáme, i v některých vlivných kruzích západního společenství. Musíme tedy očekávat, že Moskva se bude snažit Ducha vzkřísit. A jedním takovým oživo- vacím pokusem se zdál být dopis, který s velkými fanfárami poslal koncem ledna Nikolaj Bulganin presidentovi Eisen- howerovi. Po jeho uveřejnění Bulganin navrhoval Americe dvacetiletou smlouvu o přátelské spolupráci. Byl to velmi neoriginálni a celkem zbytečný odvar z Charty Spojených národů, a Bulganin pravděpodobně už předem věděl, že Eisenhower odmítne, což on také zdvořile učinil. Bulganinův dopis je čistě materiálem pro propagandistickou kampaň, kterou komunisté vedou jednak ve vlastní říši, jednak v neutrálních zemích, a - v tomto případě - jen polovičatě v táboře demokratických velmocí. Účelem kampaně je ukázat, že komunisté dychtí po míru a pokojném soužití, zatím co Západ se к míru staví vlažně a odmítá podepsat smlouvy, které by prý pokojné soužití zaručily. Zatím se nedá zhodnotit, zda toto umělé dýchání “Ducha Ženevy” skutečně oživuje. Zdá se, že velký úspěch Moskva mít nebude, a proto musíme očekávat nový pokus, možná jinou methodou a jinými křísícími prostředky i po druhé Bulganinově urgenci ný MLADÍ VYKROČILI. Nechvalme dne před večerem, ale chvály si zaslouží jistě úsvit onoho dne, kdy naše exilová mládež vykročila na novou cestu. Zatím byla celkem rozptýlena do různých politických skupin. Diskusní večer, uspořádaný 26. ledna v Novém Yorku, ukazuje však, že si naši mladí exulanti u- vědomili nejen generační, ale také pracovní sounáležitost. Večer svolával Emil Ransdorf, který také vedl diskusi na tři připravené otázky. Diskutuj ícícmi byli představitelé různých světových názorů: Dr. Radomír Luža, Dr. Milan On- druš a Dr. Mojmír Povolný. Těm exulantům, kteří dostali pozvánky, mohlo se zdát, že nevhodně volený název večera “Mobilisovaní či mobilisuj ici ?”, bude pro debatéry spíše chomoutem než odrazovým můstkem к rozletu svobodných myšlenek. Ke cti všech účastníků budiž řečeno, že nic takového se nestalo. Byl to po dlouhé, opravdu velmi dlouhé době, zas jeden diskusní večer, na kterém se ani nekritisovalo, ani ne- rekriminovalo, ale mluvilo se к věci. A to к věci nad jiné positivní a důležité: jak tato poslední demokratická generace lidí kolem třicítky může prospět boji o osvobození Československa, co kladného může přinést do tak zvané studené či ideologické války s komunisty a jak se může přičinit o to, aby západní demokratický svět nebyl ochuzen o československý duchovní přínos, kterým jsme světu к rozvinutí svobody a demokracie přispívali po staletí, od husitské revoluce až po dny, kdy naši zemi oddělila od svobodného světa Železná opona. Není úkolem těchto řádek zachytit myšlenky a podněty, které ú- častníci večera slyšeli, nebo sloužit těm, kteří ke své škodě nepřišli. Stačí ujištění, že mladá generace si uvědomila, že středem jejího zájmu je nikoli budoucnost zahraniční a exulantská, ale československá a kolik pro ní z toho vyplývá úkolů. Jsou to většinou mladí muži, vyškolení na amerických universitách, kteří si uvědomili, že toto privilegium svobodného vzdělání jim klade povinnosti vůči svobodnému světu — a tedy také vůči svobodnému Československu. Každý z nich, skorém každý projevuje dobrou vůli ke spolupráci. Ptáme-li se, proč mladí vykročili právě v této době a proč se toto uvědomění o nutnosti širší spolupráce projevuje právě v této době nyní, nesmíme zapomenout na iniciativu Pracovního sboru Rady svobodného Československa. Hn Ludvik Sláma Úmoru, únor, únor moru, ponurý jako mraky vran nad bílým polem bez obzoru. Únoru únor, únor moru, čas kletých zrad, čas krutých hran. Ta města padla, padly valy, tma proudí z vyvrácených bran, povodně tmy se valí, valí, brány jsou dokořán. A bylo ticho na bojišti, jen temný vítěz zůstal sám a meluzíny sviští, sviští-. Dohráno? Slyšte jen tu příští! Ten list je nedopsán. ÚNOR DEKLARÄCIA SPOLUZÄVISLOSTI - V rámci osláv výročia narodenín Benjamina Franklina bola vo Filadelfii dňa 17. januára t. r. slávnosť, na ktorej bola vyhlásená takzvaná Deklarácia spoluzávis- losti. Je to dokument, ktorý si osvojuje zásadu, že v tomto modernom atomic- kom veku národy a štáty nemôžu jestvovať ako naprosto nezávislé, politicky a hospodársky sebestačné jednotky, ale len ako vzájomne odvislé spoločenstvá. Slávnosť sa poriadala pod záštitou významných osobností slobodného sveta. Za národy za železnou oponou prehovoril bývalý československý veľvyslanec v Paríži, doktor Štefan Osuský. [pageend13]STRANA 14 ČESKOSLOVENSKÉ NOVINY ÚNOR 1956 VOLBY VE FRANCII - RÁNA MARXISTICKÉ DOKTRÍNĚ. Volby ve Francii neobyčejně zdůraznily sociologocký zjev, který dává látku к přemýšlení nejen Francouzům, ale i přátelům. Stalo se totiž, že volby se konaly v době všeobecné prosperity a plné zaměstnanosti, po čtyřech letech poměrné stability cen a stoupajících mezd. A přece komunisté dostali přibližně stejný počet hlasů jako v posledních volbách roku 1951, kdy kupní síla dělnictva byla podstatně nižší a všeobecné poměry mnohem nejistější. Ještě zajímavější je, že letošní počet komunistických hlasů je skoro stejný jako v předposledních volbách roku 1946, kdy Francie se ještě zotavovala z následků války a pustošení, nepostavila ještě své hospodářství na pevný základ, neměla stabilisovanou měnu a jedla na příděl. Na první pohled to znamená, že komunistům se ve volbách daří přibližně stejně dobře ve špatných časech jako v dobrých, že asi čtvrtina francouzských voličů hlasuje pro komunisty bez ohledu na to, zda se mohou do sytá najíst nebo zda si musí utahovat pásek. Jinými slovy, zdálo by se, že mezi počtem komunistických hlasů a životní ú- rovni lidových vrstev není žádná příčinná souvislost. To by ovšem byla vážná rána pro marxistickou doktrínu hospodářského výkladu dějin, která všechny sociální a politické zjevy připisuje přímo hospodářským podmínkám. Ve skutečnosti ovšem marxistická teorie je v této věci stejně nepoužitelná jako ve všech ostatních. V souvislosti se skutečným životem dneška se nehodí ani к vyvrácení společenských jevů. Francouzské volby to dokázaly naprosto jasně: hlasy komunistů, právě tak jako hlasy poujadistů, nebyly hlasy pro myšlenku, pro program ani pro nic jiného - byly to hlasy proti. A procento těchto hlasů, lidí, kteří oponují jenom aby oponovali, není větší, než bylo před tím. Z. Č. me ze zkušenosti, že Rusové nikdy nic nedarují, aniž za to chtěli nejméně dvakrát tolik náhradou”, byla reakce brazilského presidenta Juscelina Kubitsche- ka. Zdá se tedy, že Jihoameričané znají tento výrok Leninův : “V době míru se nepřítel odzbrojuje diplomacií a obchodováním . . .” Spojené státy se pak u- pokojují statistikami, podle nichž obchod komunistických zemí s Jižní Amerikou činil vloni pouze pět procent obchodního ruchu mezi Jižní Amerikou a Spojenými státy. Přesto však možná mají někteří Američané nepříjemný pocit, že se komunismus začíná přibližovat к jejich světadílu. Povzbudí je to к větší ostražitosti a bojovnějšímu postupu proti komunistům? ný PROČ PRÁVĚ ASIE? Do Asie se nyní přesunulo hlavní těžisko zápasu mezi světem svobody a světem diktatur. Lenin kdysi napsal, že komunismus zvítězil v Rusku, protože se mu podařilo proměnit primitivní venkovský lid Ruska ze zálohy buržoasie v reservu proletariátu. Přeneseno na pole mezinárodní, Leninovi žáci, Chruščev a Bulganin, pokoušejí se opakovat ve světovém měřítku to, oč se s úspěchem pokusil Lenin. Proměnit primitivní masy asijských národů, které jsou teprve v předvečer skutečné industrializace, v zálohu, reservu sovětského tábora, zatím co dosud tyto zálohy byly na straně západu. V leninském pojetí, které také sdílí Chruščev a Bulganin, komunismus má větší naději na úspěch v zemědělských masách Asie než v politicky a technicky průmyslových zástupech západních zemí — tedy přesně naopak, než jak to myslel a předpovídal Marx. V této souvislosti Chruščev a Bulganin naslibovali v Asii, v Indii, Číně, Burmě, Koreji a Afganistanu hory doly. I když z těch velkorysých slibů bude splněna sotva polovina a když z té splněné poloviny velká část půjde na účet Československa, Polska a východního Německa, hospodářský boj Sovětů proti Západu se bude nutně obrážet na životním standartu sovětských občanů. ZA HVĚZDAMI ORIONU. Tři chapadla sovětské chobotnice - hospodářské, diplomatické a kulturní - se vztahují po Jižní Americe. Zazpíval Nikolaj Bulganin: “Sovětský svaz je přirozeně o- choten navázat diplomatické styky . . . Možno doufat, že naše styky se zeměmi Jižní Ameriky se budou vyvíjet к oboustranému prospěchu . . . Sovětský sva je pro to, aby se obchod s Jižní Amerikou rozvíjel . . . Mohl by tam vyvážet zvláště průmyslové zařízení a stroje . . .” První ohlas z Jižní Ameriky Moskvě jistě nezalahodil. “Chtějí к nám vyvážet hlavně špiony a agitátory”, odsekl delegát Kuby u Spojených národů. MISTŘI JSOU DOBŘÍ, ale nebývali. Komunistická morálka učila dělníky, že mistři, dílovedoucí, inženýři a ředitelé jsou bídnými popohaněči a nástroji kapitalismu. Ukázali to také v prvním období svých výbojů kdy mnoho z čestných lidí z titulu “asociálnosti” bylo vyházeno jen aby na jejich místa přišli bezohlední a nekvalifikovaní darmošlapové. Dnes je tomu jinak. Režim se snaží naklonit si vedoucí a technický personál vůbec. Přicházejí zprávy, že do čela odborových organisací jsou voleni ponejvíce mistři a technikové. Systém zřejmě spoléhá, že v nich najde bezohledné karabáčníky. Spoléhá mylně protože tato vedoucí vrstva v práci i ve všech formách odporu jde s dělníky. TECHNOPROMFINPLÁN? Zase nový zmetek v sérii komunistického názvosloví, zrůda horší než telátko se dvěma hlavami. Snad to má znamenat - technický, programový, finanční plán - ale neručíme za to. Česká řeč nebyla takhle potvořena ani po Bílé Hoře. ROZBITĚ CHARAKTERY. Literární noviny se zlobí na spisovatele, že takové otázky jako je náboženství sice řešili, ale nedořešili. Náboženský život v lidu, jak sami doznávají - přesevše trvá, ale jde o charakter mladé generace, jejíž výchova se tříští mezi školou a rodinou. Ovšem: nekomunistická rodina a komunistická škola - to jsou dva světy v nepřetržitém konfliktu. NÁRODNÍ UMĚLCI. Při příležitosti jejich šedesátých pátých narozenin Zápotocký jmenoval “národními umělci” sochaře K. Pokorného, herce F. Smolíka a spisovatele K. Nového. Je to osud: zestárnout a dostat vyznamenáni od Zápotockého! HODNOTA KNIH. Čínští komunisté vydávají knihu o socialistickém rozvoji na čínské vesnici. Mao Ce tun napsal předmluvu, ale ta za tři měsíce zastarala. A tak ji bude psát znovu - tu předmluvu. TĚŽKÉ ROZSUDKY NA BRNĚNSKU. Pro nedovolené manipulace s textilním zbožím a na základě vlastního “doznání” v Brně byli odsouzeni : I. Pánek na 25 let, M. Sedláček na 23 let, O. Netušil na 22 let, R. Božek a L. Máslo na 21 let, E. Tschoener na 19 let a V. Jakubec na 17 let. CO JE LEŽÁK? Lenoch nebo pivo, ale v knihkupecké řeči kniha, která leží protože o ni není zájem. To je dnes jejich politická literatura. Občané se ženou po poesii a dobrém románu a komunističtí literární důvěrníci ničeho s nimi nesvedou - tak si stěžuje náměstek ředitele n. p. Kniha. Dělá se to tedy tak, že se knihy prodávají přímo v závodech kde je na lidi lépe vidět - aby se z té politické “vědy” nemohli moc ulejvat. OSVOBOZENI SATELITŮ. The Christian Science Monitor 24. ledna otiskl příspěvky spolupracovníků Československých novin Zdeňka Černého a Hanuše Hejnýho, pojednávající o osvobození porobených národů. [pageend14]ÚNOR 1956 ČESKOSLOVENSKÉ NOVINY STRANA 15 DRUŽSTVO „JEDINÄČEK”. Ťažkým hla- vyboľom sú pre komunistický režim roľnícke družstvá. Čo to len dá práce založiť také družstvo ! Koľko len treba násilia, koľko hrozby, koľko súdov pokút,žalárov — a keď ho už založíš, skoro pravidelne každé jedno gazduje od tisíca ku stu. Márne sú aj extra výhody, márne štátne subvencie — márne sľužby! A to preto, lebo náš roľník chce gazdovať na svojom a pre seba. Roľníci na východnom Slovensku boli už za prvej republiky uvedomelí. Boli si plne vedomí svojej úlohy a dôležitosti v ľudskej spoločnosti a v našej demokracii. Toto vedomie je v nich doteraz pevne zakotvené. Len tak si možno vysvetliť, že sa kolchozovanie našich dedín v spišsko-staroveskom, svid- níckom, sobráneckom a giraltovskom okrese komunistom nedarí. Pri tom treba mať na pamati, že giraltovský okres je prevážne poľnohospodársky. A práve v tomto okrese majú komunisti dosiaľ jedno-jediné roľnícke družstvo. Sami ho nazvali v ‘‘Pravde” zo 17. decembra “jedináčkom”. Ale rozprávka nie je u konca. Tento “jedináček” — družstvo v Remeninách — je vám príkladný nepodarok. Založili ho komunisti roku 1950, na tretí typ družstva ho premenili pred rokom, ale dosiaľ nesústredili svoj dobytek do spoločných maštali, ani nevenovali nijakú pozornosť výstavbe takých maštali ; stavebný materiál, ktorý im dala komunistická správa ako subvenciu, si družstevníci rozdelili medzi sebou; stanovy nedodržiavajú a narušujú vraj aj “vnútrodružstevnú demokraciu” pri rozdéľovaní naturálií. Orgány štátnej bezpečnosti hľadajú tu záškodníka — kulaka. V družstve ho nemohli nájsť. Našli ho teda v poľnohospodárskom odbore okresného národného výboru v Giraltoviciach. Za nepodarený vzrast “jedináčka" — družstva v Remeninách obvinili funkcianárov a úradníkov tohoto odboru : Vajdu, Ma- ťaša, Remeta a Kaščáka. — Nie je ľahké byť funkcionárom národného výboru: plníš príkazy režimu — si v očiach ľudu kolaborant; neplníš — si v očiach režimu nepriateľ ľudu a kulak. O 230 MILIONŮ budou letos, následkem technických opatření a zlepovacích návrhů - vyrábět Vítkovické železárny. Na konci pětiletky prý budou vyrábět docela už zadarmo. ŘAD ŠLECHTOVI. Zápotocký udělil E. Šlechtovi “za významné zásluhy" Řád republiky. Stalo se tak když bylo přednímu kolaborantovi 60 let. ZMATEK. Na závodní konferenci v letňanské Avii se dělníci ozvali proti zmatené mzdové politice v jednotlivých dílnách. Tak za práci na reduktorovém hřídeli se v jednom oddělení platí 16 Kčs, ale v druhé 25 Kčs, za opracování klikového hřídele má dělník 72 Kčs, ale v jiné dílně 115 Kčs. Z takového “mzdového katalogu” vzniká chaos v celé továrně. Protože dělníci se přirozeně snaží dostat práci v oddělení kde za stejnou práci je podstatně vyšší mzda. NEVINÉ HUSY. V Dolním Bezděkově prohlásil předseda zemědělského družstva: “Tak soudruzi, slavíme tříleté trvání našeho družstva. Jsou tam dvě husy a tak bychom je snad měli zabít” - “A proč” - povídá jiný soudruh. - “Ty husy přece za to nemohou.” TAK PŘECE. Mistostarosta města Stalingradu Andrej Zemljanskij po svém návratu z Československa řekl, že se “máme učit od svých československých přátel”. PROHNILA KULTURA je ovšem na Západě, ale přesto prý se nemají zavírat oči před vším dobrým a užitečným co lze v technice kapitalistického průmyslu podchytit. Totiž: z Moskvy došlo povolení, že mohou otevřít oči . . . NEÚNAVNÝ SPISOVATEL. Vyšla nová Zápotockého “O mládeži” s hlavní kapitolou o boji za vytvoření jednotné or- ganisace mládeže. Sotva se asi chlubí, že přes politický teror a policejní zákroky po roce 1945 vyrostla v Československu velká hnutí národní mládeže socialistické, katolické a protikomunistického studentsva. ONI O STEEDOVI v pražském tisku připustili, že se skutečně narodil a umřel. Ani slova o tom, jak pomáhal za první války T. G. Masarykovi, jak věrně a po celá desetiletí hájil a vysvětloval československou otázku v Anglii, jak za druhé války stál při Benešovi, jak odsoudil komunistickou ohavnost z února 1948. Ale, chtějte po nich pravdu, když jsou to komunisté. NA STRAŽ! MÍRU podle komunistického tisku bude stát lidová armáda Východního Německa. A proto českoslovenští komunisté souhlasí s jejím vytvořením “neboť je to i v zájmu naší bezpečnosti” - píší. Armáda Západního Německa - to je něco docela jiného; to jsou podle nich bývalí nacisté, kdežto Němci z východu jsou poslové humanity, bojovníci míru a ručitelé československé bezpečnosti. Tak máme po starosti. PŘÍLEŽITOST. Prodejna starožitností v Praze na Národní třídě ohlásila, že přijímá do prodeje, nebo přímo kupuje originály starých i moderních mistrů, zlaté i brilantové šperky, mince, orientální koberce, slohový nábytek a jiné znárodněné předměty. Mnozí pražtí komunisté přišli s těžkými zavazadly. O zvláštních vlacích z pohraničí zpráva zatím nemluví. SMLOUVAMI PROTI LIDU. Podle směrnic URA návrhy kolektivních smluv dělnictvu byly předloženy v měsíci lednu. Tyto návrhy obsahují všechny známé již “vymoženosti” pracujících: všemožné závazky, plnění a překračování státního plánu, soutěžení, výkonnové normy, dodržování zásad mzdové politiky, upevňování pracovní discipliny, uvolňování mužů do hornictví a zemědělství, zvyšování zaměstnanosti žen a invalidů. Aby toto vydřidušství tolik nebolelo, má být pamatováno také na preventivní opatření proti nemocem a úrazům. STRACH Z BALONŮ. Piloti civilního letectva v Praze zvláštní vyhláškou byli upozorněni na nebezpečí srážek s “balony se štvavými letáky “kterých prý je v poslední době tolik, že ohrožují vnitřní i mezinárodní dopravu. Kromě toho byl poslán protest Mezinárodní organi- saci pro civilní letectví. Kromě toho proti balonům jako obvykle, protestuje také “lid”. ODPLATA. F. Hečko, pilný služebník a předseda Svazu slovenských spisovatelů byl obviněn, že se také zúčastnil nedávné rebelie slovenských spisovatelů proti Koniášům a aparátníkům. Nyní - Hečko na svou funkci resignoval - ze zdravotních důvodů. ZE STÁTNÍHO KREV NETEČE. V Rudém právu si čtenář stěžuje, že za 37 Kčs byla vydána kniha “Katalog gramofonových desek” o 324 stranách. Prý je to kniha bezobsažná, zbytečná. Čtenář neví, že kniha patří do souboru bezhlavostí, jichž napáchal Václav Kopecký v literatuře stejně mnoho jako v politice. WERICH - ÚCHYLKA. Jan Werich znovu nastudoval někdejšího “Césara” z let třicátých, ale nezachoval se. V literárních novinách mu vyčítají, že nebojuje za nic a ničemu nepomáhá, že nevidí dobu, která má jiné Césary. Ne- řekli - které a Werich ovšem také ne. [pageend15]STRANA 16 ČESKOSLOVENSKÉ NOVINY ÚNOR 1956 PROF. DR. J. STRÁNSKÝ se rozloučil s H. W. Steedem v kostele St. Duncan v Londýně. ROZHLAS A KOLCHOZY. Agitační dvojice, které zas navštěvuji drobné zemědělce, aby se rozloučili se svým a nedostali cizí - si stěžují, že jejich práci maří “sedláci, bývalí statkáři, rozhlasové stanice a všechna ta smečka starého světa”. JAKO Z ČÍTANKY. Nic si z toho nedělal jistý dr. Joha, že na jeho školeni družstevních dojnic nepřišla ani jedna dojička. Zašel přímo do družstevního kravína v Kaplicích a tam začal přítomné poučovat. “Od nynějška už nevynecháme ani jedinou přednášku co se těch krav týče” - zadutaly Barunky. POŔÄDKY V TEXTILU. Textilní obchodní podniky v Brně a Karlových Varech neprodaly 130.000 kusů šatstva a prádla, ale proti plánu nakoupily desetisíce prádla a konfekce. Při nedostatku zboží leží ho jen ve dvou podnicích za 700 milionů korun - protože je špatné, drahé a protože v distribuci vládne or- ganisovaný chaos. DĚLNfKY NA DĚLNÍKY. Mezi neplniči dodávek jsou také dělnici, kteří při svém malého hospodářství pracují v továrnách. Ministryně výkupu vyzvala závodní odborové organisace, aby se takovými případy zabývaly, aby dodávkové povinnosti kovozemědělců byly projednávány v závodních výborech a na plenárních schůzích. ČESKOSLOVENSKÉ NOVINY - měsíčník Pracovního sboru Rady svobodného Československa. Vedoucí a odpovědný redaktor F. Klátil - Redakce, administrace, adsesa: Československé noviny, 31 East 72nd Street, Apt. 14B, Předplatné dol. 3.00 ročně, 1.50 na šest měsíců, jednotlivá čísla 25c. Tiskem Zeidler Press lne., 246 East 84th Street, New York 28, N. Y. ŠLECHETNÍ d ARCI. Militaristicko- mírové konference v Praze se zúčastnil také maršál Ču-Te z bratrské Cíny. Jménem “čs. lidu” mu Široký, Novotný a David odevzdali tyto dary pro čínský lid: strojní vybavení pro obilnářský statek ve výměře 7.000 ha s kolovými a pásovými traktory zn. “Zetor”, 40 samava- začů, 5 obilních kombajnů, 15 mlátiček, 5 nákladních automobilů, pojízdnou o- pravnu, neurčitý počet zemědělských strojů a závěsná nářadí. Krom toho ještě také model vysílače a uměleckou vázu. Je to tedy celý zvláštní vlak, do kterého bude naložen ještě přepychový automobil Škoda 440. Škodovku dostal pan generál osobně, aby nejel tak docela s prázdnem . . . ROZDÍL. Dělníkům keramických závodů v Horní Bříze přednášeli o výstavbě socialismu, ale dělníci se zajímali především o to, jaký je rozdíl v úloze odborářů za buržoasní republiky a jejich Dosláním dnes. Ti koukali’. NIČENI LESŮ v Československu, slibně zahájené nacisty, pokračuje. Kácí se pilně, ale rubiska nejsou vysazována. Chtějí tomu čelit novým sběrem papíru, aby prý se nemuselo tolik kácet. SOVĚTSKÁ AUTA “Poběda” jsou v Praze dávána do prodeje. Zpráva nepraví, komu, ani komu bude běda. STALINSKÁ VEDA nestačí a proto agenti pražského Antikvariátu shánějí po domech odbornou a vědeckou literaturu. Stavitelům, konstruktérům, lékařům spisy “dělnických presidentů” nejsou к ničemu. PĚT LET ZA LETÁKY. Rolník Mašin v Březí byl odsouzen na 5 let protože se u něj našly letáky a výpisky z vysílání Svobodné Evropy. OVČÁCI - ČTVERACI. Ovčáci na státním statku ve Volarech jsou kujóni. Chovají dvojnásobný počet ovcí než určeno, tedy nad normu - aby měli větší premie. Tak na ně žaluje dopisovatel R. P., který jim to závidí a volá na ně ministerstvo. S RAKOUSKEM podle nové obchodní smlouvy ČSR vymění v tomto roce zboží za 270 mil. Kčs. Do Indie bude Praha vyvážet spotřební zboží, lokomotivy a vagony. ZVÍŘÁTKA NA SCHŮZI. Protože na schůzích se nikdy nedebatuje, předseda závodního výboru rozvodového závodu v Pardubicích dělníkům předvedl film ze zoologické zahrady “Zvířátka pernatá, hravá i dravá”. Pak se vrátila volební komise, pracující mlčky zvolili závodní výbor a potěšeni šli domů. VZRŮST ÚRAZŮ v Praze zaznamenává komunistický tisk, který při tom viní technické správy z nedbalosti. ČS. KONSULAT V SALZBURGU má být zřízen, aby komunističtí agenti lační po exulantských duších, měli blíž к táborům uprchlíků. Jiných zájmů zde pražská vláda mít nemůže. PROTI PŘESČASŮM. Velké závody mají výroční konference . Zástupci UR A, kromě obvyklého pobízení к zvýšeným výkonům tentokrát přesvědčují dělníky, že pracovat přes čas neprospívá výrobě, ba ani ne zdraví dělníků. Dělníci by o práci přes čas nestáli, kdyby si normálně mohli vydělat na snesitelné živobytí. BOJ O DOVOLENĚ. Aparát si pospíšil, "aby pracujícím hned na počátku roku připomenul, jak to bude letos s dovolenými. Nástup dovolených bude určen se zřetelem na státní plán, při čemž plán dovolených má přihlížet především к potřebě provozu. HOLUB NA STŘEŠE. Stavitel Nykodým v Břevnově žádal ministerstvo kultury, aby na stavbu domu přišla brigáda těch, kteří v domě budou bydlet. Zájemci o byt z ministerstva si řekli, že to není tak jisté a tak raději nepřišli. ŠŤASTNĚ MLADÍ. Mládež v Československu pořádá hromadné výlety přímo ze závodů v neděli a “často” také již v sobotu. Rudé právo píše, že “o něčem podobném se mládeži v předmnichovské republice ani nesnilo.” To se to píše, když mladí nepamatují a staří к těmto nehoráznostem mlčet! MZDOVÝ CHAOS. Za šest měsíců bylo ve strojírenských závodech odpracováno 20 milionů hodin přes čas. To proto, že nebyly zavedeny “pokrokové” normy. Mzdová kalkulace v hornictví nebude vycházet z těžby celé osádky jako základny. Každá havířská dvojice bude mít svůj úkol a kolik narube, tolik vydělá. [pageend16]