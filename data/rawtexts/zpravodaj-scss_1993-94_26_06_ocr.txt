časopis Čechů a slovaků ve Švýcarsku ročník 26/1993 Kresba Jana Parel Zpravodaj 6 [pageend1]für Versicherungs-, Finanz- und Unternehmensberatung sowie Immobilienhandel und Vermittlung Kreuzplatz 20, 8008 Zürich (Schweiz) ze Švýcarska: 01 - 932 32 22 z Německa,ČSFR: 0041-1-932 32 22 z Velké Británie: 01041-1-932 32 22 Provoz s obsluhou 24 hodin denně, dtto neděle i svátky. TELEFAX: 01-932 52 03 * Čtyř a vícenásobné zvětšení kapitálu * Neutrální expertízy * Porady v pojištění, financování, podnikání, koupi a prodeji nemovitostí * Budete dědit ve CH, SRN, ČSFR? Pozor na paragrafy! * Jak vysoký bude Váš důchod? * Jak dlouho budete pobírat Vaši výplatu v případě nemoci či úrazu? * Zajímáte se o koupi akcií, obligací apod.? * Znáte výhody "třetího sloupce jistoty"? * Chtěli byste vědět, co je bezpodmínečně nutné a co méně nutné v otázkách pojištění? * Vyřizujeme náhrady škod z pojišťoven ve CH, SRN, ČSFR * Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám vždy objektivně poradíme. Naše firma je Vám plně k dispozici denně po 24 hodin již druhé desetiletí. PŘEDPLATNÉ 1993 zpravodaj Milí čtenáři, připomínáme těm, kteří dosud nevyrovnali předplatné, aby tak učinili co nejdříve. Při vyplňování složenek Vás prosíme, abyste uváděli pokud možno stejné jméno a adresu, na jakou Zpravodaj posíláme, ušetříte nám další dotazování. Pokud platíte pod jiným jménem případně adresou, uveďte jméno odběratele v poznámce. Za čitelně vyplněné jméno jsme Vám vděčni. Předplatné: Švýcarsko Fr 40.-. Evropa Fr. 45.-. Zámoří letecky Fr 50.- Česká republika, Slovensko: Předplatíte-li svým příbuzným nebo přátelům z ciziny, činí předplatné jen 20.- Fr. Čtenářům, kteří se nám odtamtud hlásí přímo, nabízíme výhodnější předplatné a možnost placení na konto České spořitelny v Kč. Za každého nového předplatitele, kterého získáte, máte k dobru 1/2 roční předplatné. Všechna Vaše sdělení, která nám někteří posíláte, někdy ze zemí hodně vzdálených, rádi pročítáme a touto cestou za ně děkujeme. Administrace Zpravodaje [pageend2]K hodnotám, tradične pokládaným za nedělitelné,jako jsou svoboda, lidská práva a demokracie, se plíživě přiřadilo i znečišťování životního prostředí. Po létech zastírání devastací všeho druhu na východní straně železné opony a po přílišné ekologické euforii po jejím pádu to konečně zřetelně pojmenoval evropský ekologický summit, který se koncem dubna sjel do švýcarského Lucernu. Čestmír Klos Mikuláš Dačický z Heslova (1555-1629 ) Ó BOHEMIA Není to v světě nic divného ifi vlast táhne k sobě svého: Česká země hladovitého živí i nepřítele mnohého. Nemá odměny od žádného trpí od cizích mnoho zlého. O Bože.chraniž národu českého ! Předešle a ^a pohanstva byla země Česká pusta zůstávaje tak od dávna lidského rozumu prázdna. Když pak z osudu božského od nátpdu slovanského skrze Čecha osazena, ve všem dobrém rozmnožena tu hned národové jiní závistiví, nepřízniví oč prve nikdá nestáli nestarali, nevzdělali, zosobjt usilovali a do Čech se velmi drali chtíce to Čechuom vydříli, z cizí práce rozkoš jmi ti a svou vůli provoditi o vše všudy připraviti o čež usilují až posavad, aby ledakdos v Čechách vlád, nemůže-li, aby okrad. ( Psáno po Bílé hoře ) POMĚR A POMĚRY POMĚR A POMĚRY Obecně se uznává, že v poměru mezi exilem a domovem je něco v nepořádku. Exil si stěžuje, že byl degradován na občany dmhého řádu a připraven o svoje občanské práva, že se hodnotí jen podle toho, co přináší v devizách, že se doma na něj hledí se závistí až nevraživostí, jako na nežádoucí prvek. Projevilo se to v restitucích, ve volebních zákonech, ve dvojích cenách pro domácí a cizí jakož i v dalších početných maličkostech. Vede to k bolestným pocitům křivdy, zejména když jsme se jich dožili u nejbližších příbuzných. Pokud příval denních starostí dovoluje lidem doma o poměru k exilu přemýšlet, obecná výtka zní, že exil utekl ( dosti zbaběle ) za lepším, že si žil a žije v blahobytu, zatím co lidé doma trpěli pod režimem, duševně i hmotně. Podobné výčitky nejsou nic nového - v trochu jiné formě se stali terčem závisti i legionáři z prvé světové války a příslušníci zahraničních armád z války č.II, kteří za vlast nasazovali svoje životy. Říká se, že závist je lidská, dokonce specificky česká vlastnost - tyto případy to, jak se zdá, potvrzují. 1 [pageend3]Jsou ovšem slyšet i hlasy,že nelze všechnu vinu svádět na lidi doma: také určitá část exilu, nebo přesněji, část emigrace především hospodářské, přispěla ke špatné reputaci tím, jak si upravovala “ poměr” k bývalému režimu a předváděla se nablýskanými bouráky, jak vznášela nepřijatelné požadavky a snažila se dávat nepoužitelné rady. Vzájemnými výčitkami se ovšem nic nevyřeší. Zázraky nelze čekat ani od připravovaného zákona o třetím odboji - bude to zřejmě jenom ušlechtilá deklarace, morální satisfakce na utišení svědomí, ale bez velkých praktických důsledků. Myslím, že exilu nezbude nic jiného a rozumějšího než překonávat pocity roztrpčení, oželet znova staré ztráty, s nimiž jsme se už jednou smířili a rozloučili. Přežili jsme mnohem horší doby, kdy nám bylo veřejně spíláno jako zrádcům, kdy byli naši blízcí doma pronásledováni, kdy nám bylo vyhrožováno špatnými konci. Musíme být a také jsme rádi, že nenáviděný režim padl, že nejen lidé doma, ale i my venku můžeme volněji dýchat, že máme zase svoji vlast. Je proto třeba překonávat minulost a zaměřit se na budoucnost, napomáhat k tomu, aby neblahé dědictví komunismu bylo likvidováno nejen v oblasti hmotné, ale především v duších - nás venku i našich doma. Nakonec by pro nás mělo - alespoň v rozumné, nepřehnané míře platit staré anglické heslo: Right or wrong, my country - ať v právu či ne, je to má vlast ! Truchlící pozůstalí . Určitá část slovenského tisku, která, jak nutno uznat, nesouhlasila s roztržením Československa, přináší nyní, když už je vše hotovo,, sentimentální úvahy o tom, jaké to bylo dobré, co se vše ztratilo, jaká škoda tu vznikla. Na české straně se ozývají především úvahy pragmatičtější - mluví se o ztrátě mezinárodní prestiže, o přetrhání obchodních pout a vazeb, o záležitostech měny, platebního styku a vzájemných dluhů. A přece i na české stran; by mělo být místo pro citové, sentimentální hodnocení ztrát. Vezměme třeba ztrátu slovenštiny jako druhého obcovacího jazyka. I zarytí Čehůni musejí přiznat, že slovenština je příjemný, lahodně znějící jazyk ( pokud npní zneužíván k nadávkám j.Zvláště mile a pěkně zní z dívčích úst. Dodnes si pamatuji školní výlet do Tater za hlubokých časů staré republiky, kde jsme se setkali se studenty ze Zvolena. Milý hlas slovenských studentek ( byla mezi nimi i jistá Zelka M.- kdepak je jí dnes konec ? ) mi ještě zní v uších:tenkrát si naše mládí dobře rozumělo, nevěděli jsme nic o nějakém nacionalizmu nebo separatizmu. Je to vlastně škoda, že jsme spolu žili tak krátce. Čeština toho tolik převzala ze staletého styku s německým jazykem, ale nestačila nic vstřebat z užitečného vlivu slovenštiny, která je v některých ohledech logičtější než čeština, dbá více na toho druhého. Vezměme si třeba české slůvko “ prosím “ - užíváme ho, i když o nic neprosíme, třeba jím jenom zdvořile odpovídáme na poděkování. Slovenština tu pěkně říká: “ nech sa páči “. Má to podobný smysl a význam jako francouzské “ s’ il vous plait “, jako by to bylo z ťranštiny převzato - a čeština nemá nic podobného. České “ jak je libo” už má vysloveně uražený nádech. A také slovenské příbuzné “ prepáčte “ se mi zdá leší než české “ promiňte, dovolte “, protože bere větší ohled na pocity druhého. Oficiální jazykozpytci, placení za údržbu jazyka českého (a vycházející často vstříc ne dost kvalifikovanému hlasu lidu ) měli si už dávno všímat všeho, co by se dalo udělat pro jazykové ztmelení obou jazyků. Ted už je asi pozdě - ale přesto bych se přimlouval za to, aby se aspoň v rozhlase a televizi udržela milá slovenština - to je to nejmenší, co můžeme pro udržení jakési vzájemnosti udělat. Vzdálení příbuzní. Ještě na začátku tohoto století se pěstovala tak zvaná slovanská vzájemnost. V kultuře i politice se hledala pouta, spojující nás s pokrevnými bratry: četl se Tolstoj, Dostojevskij a jiní klasici, byly tu dokonce vážné návrhy, aby se českým králem stal ruský velkokníže, byla tu vytvořena Malá dohoda, kde Slované hráli prim, a zpívalo se o tom, že duch slovanský ještě žije a žít bude na věky. Ve školách se učilo základům srbského jazyka : djeca uloviše ševu u šumi, školní sbor zpíval “ U boj na boj ... se závěrem ... nech puška govori “. Houfně se jezdilo k nejbližšímu teplému moři do Crikvenice, která byla skoro českou kolonií, a české učitelky jako oběť žraloků se staly každoročním oživením okurkové sezóny. To vše, jak se zdá, odnesl čas. Ze sympatií k ruské duši jsem byli radikálně vyléčeni, a vztahy k jižním Slovanům utrpěly v posledních dvou létech také vážnou ránu. To, co jsme kdysi uznávali jako jižní vznětlivost, projevilo se a stále projevuje jako civilizační nedostatek. Nacionalizmus jako heslo, pod kterým se vedou ony ukrutné etnické čistky, pod kterým se páchají zločiny proti lidskosti, to je jenom zástěrka pro nízké, primitivní pudy, které se po uvolnění přísného režimu prodraly na povrch. Je dostatečně prokázáno, že nedílnou součástí nebo spíše základnou oněch čistek isou loupeže a znásilňování civilního obyvatelstva. 2 [pageend4]Není divu* že civilizovaný svět si s těmito výbuchy násilí neví rady, že se zdráhá zaplést do těchto nesmyslných bojů, i když je jasné, kde jsou viníci a kde nevinné oběti,Vše, na co se demokratický svět zmůže, je jenom morální odsouzení viníků a jakási slabá pomoc obětem. Je to velmi slabá náplast, slabý trest za to, co se dnes v bývalé Jugoslávii děje. Na více se zřejmě nezmůžeme, ale měli bychom aspoň při této malé pomoci projevit důslednost bez kompromisů.Prakticky to znamená, že svoje pokrevní příbuzné odepíšeme: týká se to v prvé řadě Srbů, ale také i Chorvatů - jedině snad Slovinci se zachovali dost civilisovaně, protože se už dávno přikláněli k západu. Tam, kde “ puška govori “, končí onen všeslovanský sen: zbavíme se tak jedné staré iluse, ale také staré přítěže. lk Nevíte někdo, jak dlouho už chodí s tím džbánem pro vodu? Kresba Miroslav Kemel O ANTISLOVAKISMU Zdeněk Otruba Před pár lety, na konci vlády jedné strany, jsem si chtěl prohlédnout onu odvrácenou tvář našeho exilu: mám na mysli slovenské separatisty. Zavolal jsem do redakce jejich časopisu a pravil (česky), že bych si chtěl noviny předplatit. Hlas v telefonu chvíli mlčel a pak pravil Čechom a Židom nepředáváme. Chystal jsem se namítnout, že jsem vlastně katolík, narozený na Podkarpatské Rusi, ale v aparátu to cvaklo. S Čechy a Židy se dlouho nebaví. Mnozí Slováci nám před lety tvrdili, že jejich separatisti jsou zkameněliny z dob Tisový farské republiky, vesměs v penzistickém věku,bez vlivu na národ doma. Tři roky od pádu komunizmu každý může vidět, že ten odhad nějak nevyšel. Společný stát už neexistuje a antičeská propaganda se přestěhovala z obskurních separatistických týdeníků do seriozních slovenských medií. A jak dál my Češi? Odhlédneme-li od (patrně přirozené) uražené ješitnosti a pocitů nevděku, je zarážející pozorovat vzrůst antislovakismu, který si v mnohých případech nezadá s nenávistnou kampaní druhé strany. Stačí otevřít kterékoli české noviny. Velmi zřídka tam nenajdeme alespoň jedno píchnutí do Slováků, vytržený citát, který dělá z některého slovenského politika blbce. Je zarážející pozorovat škodolibost, se kterou se komentuje každý slovenský neúspěch, nedočkavost, kdy už budou tři slovenské koruny za jednu českou (jak svého času prorokoval i Nový domov.) 3 [pageend5]Nemůžeme dělat mnoho s tím, jak si vedou své věci lidé doma. Ale je zřejmě možné se snažit, abychom alespoň my v zahraničí nespadli do pasti antislovakismu, kterou na nás nastražili ti, kteří to s námi nemyslí dobře. Před nějakými dvěstěpadesátí lety řekl jeden prostořeký Francouz, že patriotismus je poslední útočiště darebáků. Vlastenectví často slouží jako výmluva politikům, kterým teče do bot. Není žádný důvod, proč bychom jim k tomu my zahraniční měli asistovat. Je zarážející, jestliže šovinismus začíná pronikat mezi naše exilové intelektuály, kteří by měli být strážci tolerance. Je už na čase přestat s českým masochismem, objeví-li se někde slovo Slovák. Je to podobné syndromu amerických růžových liberálů, jakým reagují na slovo "black", píše nám jeden univerzitní profesor. Nepatřím k těm, kteří si myslí, že Československo se někdy obnoví. To je tak: na rozbití státu stačil Mečiar s Klausem, na vytvoření státu musí být Masaryk se Stefáni- kem. Žádné takové na domácí scéně nevidím. Neplačme tedy za Československem, je pryč navždy. Ale Češi a Slováci žili spolu nebo vedle sebe tisíc let jako dva civilizované národy. Rozdělení státu nepřineslo žádné výhody, které nám slibovali. Od vpuštění do evropských dveří jsme dál než předtím. Česko-slovenské vztahy se prý po rozdělení měly zlepšit. Místo toho se na obou stranách nové zbytečné hranice hledá vnější nepřítel, který je vinen všemi domácími problémy. Politikům, kteří pro své momentální politické zisky rozdmýchávají mezi námi nenávist, bychom neměli naletět. Ale abych dopověděl tu komickou příhodu s tím separatistickým časopisem: opatřil jsem si tehdy jejich předplatné jinak a od té doby patřím k jejich nejvěrnějším čtenářům (alespoň mezi všemi Čechy a Židy). Je to velmi poučné čtení. Může mít nějakou odezvu mezi primitivy s komplexy méněcennosti, kteří jsou ve všech národech. Taky v českém. Ale ani antičechismus ani antislovakismus není cesta, po které bychom měli kohokoliv následovat. Nikam totiž nevede. (Nový domov, Kanada) O VLASTNÍM PRAHU Sobotní projev prezidenta republiky u příležitosti státního svatku Dne osvobození od fašismu byl průlomový v tradici slavnostních projevů hlav českého státu. Jednak šíří záběru, jednak předkládanými skutečnostmi a jednak jeho systémovou kompaktností. Nebylo v něm demagogie a nebylo v něm lži či falešné národní sebechvály. Byl o "pravdě, která osvobozuje". Byl plný úcty k činům, kteří si ji zaslouží a opovržením pro ty, které opovrženíhodnými byly. Poprvé hlava státu při podobné příležitosti historicky zařadila na správné místo okolnosti, které jsou dodnes pro mnohé z nás tabu tématem. Prezident Havel upozornil na přetrvávající fenomén ustupování zlu, který oprávněně pokládá za jednu z velkých příčin minulé světové války, ale i poválečného vývoje. Právem přisoudil t jednu z nejvíce negativních rolí v těchto dobách intelektuálům a jejich vlivu. Se vzácným státnickým vzhledem se V.Havel vyjádřil k lehkosti, s jakou se Češi postavili v době okupace k výběru mezi velikostí zla. Důsledkem je pak konstatování, že "oč méně vzdorovali lidé za války, o to více se po válce mstili." Odvaha, se kterou nastavuje Havel "pokleskům" z naší národní minulosti zrcadlo, z něho dělá skutečného bojovníka za novou Evropu, tedy žádného konjun- kturalistu. Historických obrazů V.Havel, v jeho případě, již tradičně, použil jako celoevropskou zkušenost pro překonávání dnešních krizových situací. Právě rozbor příčin vzniku nacismu v Německu, ale i v pevnosti komunistické moci je pro dnešní Evropu onou "osvobozující pravdou". Jakovždy^ všude, platí v kritice druhých zásada: nejdříve si ukliďme před vlastním prahem! Můžeme s potěšením konstatovat, že v našem posovětském světě máme jako státního reprezentanta člověka, jehož intelektuální váženost dokáže vyvážit občasné disharmonické kroky v praktické politice. Josef Landergott (Telegraf) <í [pageend6]PROHLÁŠENÍ SLOVÁKŮ V ČR My občania slovenskej národnosti, žijúca v ČR, vyhlasujeme, že chceme na demokratickom princípe občianskej spoločnosti žit svorne s bratským českým národom a národnosta- mi tu žijúcimi. Neosobujeme si žiadne iné práva nárikem, než aké zaručuje ústava ČR. Chceme však, aby sme sa mohli podielat na tvorbe materiálneho a duchovného života českej spoločnosti. Náš Zväz má ambíciu vytvárat duchovné a kultúrne zázemie pre všetkých Slovákov žijúcich v českých krajinách, aby nestratili národnú osobitost, jazyk, kultúru a tradície. Nechceme, aby za nás hovoril niekto iný a sme proti tomu, aby naše existencia bola zneužívaná ako predmet vydierania. Veríme, že české ústavné a výkonné orgány pochopia našu snahu o harmonické súžitie v ČR pri rešpektovaní našej národnej osobitosti. Dr. Jan Mlynářík předseda Svazu Slováků v České republice. rybí polévka Pavel Tigrid Poválečný proces stahování sovětské smyčky nad střední a jihovýchodní Evropou nebyl od počátku a jednoznačně rozhodnut ve prospěch Moskvy. Při vší sovětské výbojnosti totiž válkou vyčerpaný a oslabený Sovětský svaz nemohl a nechtěl mezinárodně politicky příliš riskovat. Tím spíše, že aspoň zpočátku nebylo jisté, jak by Západ reagoval na příliš okatou sovětskou výbojnost. Proto se spoléhalo na rejdy, intriky, zastrašování a teror sovětských místodržících v jednotlivých zemích, tedy místních komunistů. V některých zemích, zejména v těch ve válce poražených a Rudou armádou okupovaných to šlo jak po másle. Jinde boj o uchopení moci musel být ještě sveden. Tak došlo k tomu, že poválečný zápas o satelizaci zejména Československa se stal zápasem také vnitropolitickým. V něm pak rozhodující byla odhodlanost odpůrců komunistů, jakož i strategie, pro niž se rozhodli. A ovšem míra podpory, které se jim v celé společnosti dostalo. Jestliže na rovině mezinárodně politické neměli demokraté valné šance, tím větší význam měl ten vnitropolitický souboj. Ostatně kdyby nic jiného, vždycky zbývají dva druhy porážek: na štítě a pod ním. A jsme u toho trpkého poznání: pokud jde o nás, na štítě to nebylo. Nikoli snad jen únor 19^-8 sám, ale co mu předcházelo věru není povznášející. Důvody byly zpracovány v desítkách knih a dokumentů. Kdyby se měly vtěsnat do jedné věty, pak by ta věta zněla takto: demokraté prohráli, poněvadž si sami podminovali půdu, na níž stáli, a to tím, že vyměnili zásady za oportunismus, že jejich nevyhlášenou, ale důsledně aplikovanou parolou, jejich heslem bylo: když nemůžeš odpůrce porazit, spoj se s nimi Heslo zhoubné a zrádné zároveň, hodnoty a i pojmy matoucí. V jeho stínu se vylíhnul kapitulantsky odzbrojený demokrat, který chtěl s komunistickým vlkem výt, sedět s ním v podvodné Národní frontě, dělit se s ním o ukradený majetek, prznit zákony a vládnout dekrety a společně zvát sovětskou totalitu k nám na věčné časy. Takto zpronevěřelého demokrata od komunisty nerozeznáš. A tudíž také, nutně a logicky, za chvíli už nerozeznáš, už nemůžeš rozpoznat dobré od špatného, pravdivé od prolhaného, rovné od křivého, demokracii od lidově demokratického zmetku - a tím po tři poválečné roky Československo bylo. Také - zdůrazněme také - neslavným přičiněním nás, pokleslých demokratů. Tedy otců a dědů většiny těch, kteří tuto lamentaci čtou. Proč jsem se k ní, ostatně po nemalém váhání odhodlal? Inu, pro to poučení z ní - což je, mimochodem jeden z mnoha pojmů, jejichž užívání komunisté nadlouho znehodnotili. Před osmačtyřiceti lety začal, tři roky trval a prohluboval se proces hodnotového propadu, který proměnil vítězství v porážku. Došlo k zmatení pojmů a k převrácení hodnot, což nutně a vždycky vede k obecné nepřehlednosti mravní, matky to všech nedobrých věcí v životě jedince i společnosti. Jestliže dnes v naší zbrusu nové České republice se k ní občas projevují sklony, pak je třeba spustit varovnou sirénu. Včas, dřív než je pozdě. Podle známé poučky, že sice lze proměnit akvárium v rybí polévku, ale nikoli už rybí polévku v akvárium. 5 [pageend7]Konečně někdo ocenil moje léta ve státní správě... Dlužím státu milión tři sta tisíc Kresba Miroslav Kemel OD STOLU A OD LOŽE Karel Wendt OD STOLU A OD LOŽE Karel Wendt Manželství vznikají někdy z lásky a někdy z rozumu, nikdy z nenávisti. V tu se ale dost často obrátí, když se svazek nepovede a skončí rozvodem. Naše soužití se Slováky a náš nedávný rozchod se dá k takovému rozvázanému manželství dobře přirovnat. A je reálné nebezpečí, aby také jeho následky, přesto, že jde o rozluku po vzájemné dohodě, nebyly totožné. Láska a nenávist jsou totiž vždycky city intenzivní. Tam však, kde se to první zvrhne v druhé, nenávist se zmnohanásobí. K tomu by v česko-slovenských (teď je ta pomlčka konečně na místě) vztazích dojít nemělo a doufám, že nedojde. Doufám, ale hlavu bych za to nedal. Ve prospěch přátelských vztahů lze říci tolik, že vzájemné přátelství mezi v š e - m i sousedy je vždycky žádoucí a že přátelství k národu, který je nám, alespoň jazykově nejbližší, by mělo být nejen žádoucí, ale také přirozené a spontánní. Stejně pádný je argument, že úzké vztahy (větší trh atd.) znamenají oboustranné výhody hospodářské. To řečeno, realisticky nelze přehlédnout četná úskalí, která takovému žádoucímu sousedství stojí v cestě. Patří mezi ně vyhraněný nacionalismus, který zničil Československo a s nímž je rozumná debata vyloučená; uražená ješitnost,které chybí racionální podklad; vroubky z minulosti, jichž je na obou stranách řada; účty z rozdělování majetku jež nebudou nikdy úplně uspokojivě uzavřeny; politikářský oportunismus, jak nám ho předvedla ještě před rozdělením naše opozice atd... Vedle toho pak stojí ještě něco jiného a snad i závažnějšího; neslučitelnost, nebo alespoň odstředivost, zásadně odlišných politických systémů. Naše, tj. české zraky, třeba nejsou tak úplně objektivní. Možná, že, z výše již zmíněné uražené ješitnosti, vyhledáváme záměrně slovenské stíny a přehlížíme světla. Třeba přehnaně zdůrazňujeme narudlou minulost většiny bratislavských vládců. Možná, že zveličujeme protidemokratický tlak na slovenské žurnalisty. Kdoví, jestli nejsme, pokud je to vůbec možné, přespříliš pobouřeni případem trnavské univerzity. Kdoví? Proti tomu však mluví objektivní- fakt, že tak dnešní slovenský režim nevidíme jenom my. Jestli možno věřit australskému tisku (a proč ne?), tři tisíce Slováků žádalo v době kolem prvního ledna denně o české občanství. A není tomu tak dávno, co jeden ze slovenských novinářů, tuším že Hoffman, vyčítal Havlovi, že protestuje proti porušování lidských práv všude, jenom ne na Slovensku. Respektovaný časopis "New York Times" pak viděl slovenský režim tak růžově, že jej jeho ministr kultury Dušan Slobodník obvinil z nactiutrhání. Kdyby však měl pana ministra vzrušit v zahraničním tisku každý nepříznivý článek o Slovensku, neměl by čas na kulturu. Washington Post mu "utrhal na cti" zprávou, 6 [pageend8]že se mnoho Slováků obává, aby nezávislost nezničila naděje narychléhospodářské ozdravění a neposílila "vyhlídky nacionalistické a snad i totalitní vlády". Z článku v americkém týdeníku "The New Republic" (Dam Check, 21.12. 92.) stačí vyjmout jeden citát :"Cheops měl svou pyramidu, Lenin své mauzoleum, Mečiar chce svoji přehradu." A známý australský zahraničně politický komentátor N.Rothwell usoudil (The Australian, 29.12. 92), že "se starý komunistický blok ve střední Evropě pravděpodobně rozdělí na dvě části, jedna z nich bude tíhnout k tolerantní demokratické vládě, druhá k starým démonům výbušného nacionalismu a autoritářské kontroly". K tomu názoru dospěl bezprostředně poté, co označil Českou republiku zá "politicky vyspělou" a slovenské vedení za vyhraněně nacionalistické. Látka k zamyšlení... Co když, jak Rothwell zřejmě očekává, poběží jeden úsek jeho ideologické dělící čáry opravdu podél řeky Moravy? Přes takové dělící čáry se k přátelským stykům nesnadno natahují ruce. Ale aby bylo jasno. Nic není vzdálenější záměrům této úvahy a škodlivější českým zájmům, než malicherné živení nepřátelství mezi námi a našimi bývalými spoluobčany. Bylo by však pošetilé a nerealistické přehlížet skutečnost, že dosažení vřelých sousedských vztahů nebude snadné. Dost dobře totiž nelze ignorovat, že je nám sice Slovensko ze všech našich sousedů nejbližší příbuzensky, ale nejvzdálenější politickou orientací. Příznivý vývoj našich vzájemných styků nezáleží jenom na nás. "It takes two to tango" (k tanci je třeba dvou partnerů) říká anglické rčení a má svátou pravdu. Záležet bude, možná v první řadě, také na tom, jestli se demokratickým živlům na Slovensku podaří zabrzdit nebezpečný skluz k totalitě. Jenom když ten zvrátí, bude náš sousedský vztah diktován nejen příkazy "reál-politiky", ale skutečnou náklonností, pozůstatkem manželství, které se sice nepovedlo, ale neskončilo katastrofálně v nenávisti. KAM S MEČIAROM Keď Vladimíra ;Mečiara prvýkrát odvolali z funkcie premiéra, síúbil vo vtedajšej Slovenskej národnej rade, že sa do politiky vráti. Po voíbách hrdo z toho istého miesta oznámil, že svoj síub dodržal. Aké jednoduché a lacné zároveň by bolo teraz napísat, že je to jeden z mála síubov, ktorý splnil. Kdeže. Aj udalosti posledných týždňov nás presvedčili, že Vladimíra Mečiara ešte nepoznáme. Situácia posledných dní sa v mnohom ponáša na týždne, keď odvolanie Vladimíra Mečiara viselo ve vzduchu. Vtedy jeho vláda strácala pôdu pod nohami vďaka kompetenciám, ktoré pre nu s takým nasadením vybojoval. Aj vtedy parlamentná komisia vyšetrovala prinajmenšom zvláštne organizované zhraničné cesty slovenského premiéra, ktoré potom sám interpretoval sposobom, akým oznamujú generáli vítazstvo po bitke. To, že sa isté črty charakterizujúce sposoby Vladimíra Mečiara pri vedení štátu opakujú (s odstupom dvoch rokov), je pre slovenskú politiku istým signálom. Žiaí, opakuje sa i dnes menej skloňovaná epizoda z tohoto obdobia. Vtedy, pódia vyjadrenia Jána Čarno- gurského, ležala moc na ulici. Zodvihli ju nepripravení krestanskí demokrati, a tak ich to vyčerpalo, že aj ich hnutie sa onedlho rozpadlo. Dnes sa opoziční politici, v súkromných rozhovoroch, zhodnú na tom, že s Vladimírom Mečiarom to už dlho nepojde. Zároveň velmi dobre vedia dve veci. Zatial má slovenský premiér silné pozície v hnutí a nemá vážneho kandidáta na svoj dnešný post. A okrem toho, Vladimír Mečiar sa nevzdáva. Vie, že na Slovensku budú ešte niekolko rokov také podmienky, ktoré umožnia v politike účinkovat takým, ako je on sám. Okrem toho má aj vlastnost, ktorú si jeho zaslepení protivníci nechcú připustit - vie okamžite zareagovat a prisposobit sa. V čase zdanlivo neohrozeného existovania federácie bol federalistom, potom konfederalistom a neskôr stúpencom samostatného Slovenska. A všetky tieto obraty zvládol veími suverénne a dokonca ako prvý. Aj pre to mohol pred niekoíkými dnami obvinit SDĹ a KDH z toho, že ešte stále majú profederálne politické programy - myslel, samozrejme, programy predvolebné. Pravdu povediac, nedovo- lujem si presne odhadnút ten den, ale som presvedčený, že raz zaznie obvinenie nepohodlného politického súpera z populizmu... 7 [pageend9]Na Slovensku nie je najznepokojujúcejším faktom to, že je dnes předsedou vlády Vladimír Mečiar. O to sa postarali volby. Omnoho znepokojujúcejšia je neexistencia alternatívy za slovenského premiéra a jeho hnutie. Opozícia, či si to už pripúšta alebo nie, žije z Vladimíra Mečiara a jeho vlády. Keby ich nemala, musela by si ich vymysliet. Nesmelá, no častejšie kŕčovitá kritika len prospieva svojskému populizmu Vladimíra Mečiara. Ani v jednej politickej strane slovenský premiér ešte nemá súpera a vážneho protivníka. Okrem toho velmi dobre vie,že opozícia, ktorá sa nebola schopná dohodnut na prezidentskom kandidátovi, nie je priveími akcieschopná. Peter Weíss už v septembri minulého roku oznámil vznik tieňového kabinetu, no ten je pravdepodobne rovnakou potemkinovou dedinou ako podobne avizovaný Mečiarov kabinet z časov, keď bol v opozícii. Stačí si spomenút, s akými tažkostami neskôr obsadzoval post ministra školstva a vedy a ako obsadil iné ministerstvá. Ak sa aj teraz slovenská vláda položí na hospodárskych problémoch, je naivné čakat, že sa položí aj Vladimír Mečiar. Nie je typ, ktorý sa vzdáva sám a porazit ho zatiaí nemá kto. Preto aj úvahy špekulujúce nad tým, kam s Mečiarom, sú ešte predčasné. Ak aj nebude premiérom, určite zostane v slovenskej politike. A dnes je v situácii, že miesto v nej si určuje sám. A stačí ho určit aj tým, ktorí si lámu hlavu kam s ním. Ján Füle (Kulturná politika) Haďákova věčná anekdota z Mladého světa 1962 Repro LN NÁVRH ZÁKONA O PROTIKOMUNISTICKÉM ODBOJI Parlament České republiky, vědom si povinností svobodně zvoleného parlamentu vyrovnat se s komunistickým režimem a nastolit spravedlnost vůči jeho obětem i viníkům, konstatuje, že Komunistická strana Československa, její vedení i čieno- vé jsou odpovědni za způsob vlády v naší zemi v letech 1948 - 1989, zejména za programové ničení tradičních hodnot evropské civilizace, za vědomé porušování lidských práv, za morální a hospodářský úpadek provázený justičními zločiny i terorem proti nositelům odlišných názorů, nahrazením fungujícího tržního hospodářství direktivním řízením, likvidací vlastnického práva, podřízením výchovy, vzdělání, vědy a kultury politickým a ideologickým účelům, bezohledným ničením přírody, a prohlašuje, že ve své další činnosti bude vycházet z tohoto zákona. §1 Komunistický režim v Československu a ti, kteří ho aktivně prosazovali, a) upíral občanům jakoukoliv možnost svobodného vyjádření politické vůle, nutil je skrývat své názory na situaci ve státě a společnosti a nutil je veřejně vyslovovat svůj souhlas i s tím, co považovali za lež nebo zločin, a to perzekucemi nebo hrozbou perzekucí vůči ním samotným, jejich rodinám a blízkým, b) systematicky a trvale porušoval lidská práva občanů, přičemž zvlášt závažným způsobem utlačoval některé politické, sociální a náboženské skupiny občanů, c) porušoval základní zásady demokratického právního státu, mezinárodní smlouvy i své vlastní zákony a prakticky tím postavil vůli a zájmy komunistické strany a jejich představitelů nad zákon, d) používal vůči občanům všech mocen8 [pageend10]ských nástrojů k jejich perzekuci: - popravoval a žalářoval je ve věznicích a táborech nucených prací, při vyšetřování a v době žalářování vůči ním používal brutální metody včetně mučení a vystavování nelidským útrapám, - okrádal je o majetek a porušoval jejich vlastnická práva, znemožňoval jim výkon zaměstnání, povolání, nebo funkce a dosažení vyššího nebo odborného vzdělání, zabraňoval jim svobodně vycestovat do zahraničí, e) pro dosažení svých cílů neváhal páchat zločiny, umožňoval jejich beztrestné páchání a poskytoval neoprávněné výhody těm, kteří se na zločinech a perzekucích podíleli, f) od roku 1968 udržoval uvedený stav pomocí okupačních vojsk cizí mocnosti. $2 1. Zejména pro skutečnosti uvedené v §1 tohoto zákona byl režim založený na komunistické ideologii, který rozhodoval o osudech občanů v Československu od 25.února 1948 do 17.listopadu 1989, zločinný, nelegitimní a zavrženíhodný. 2. Komunistická strana Československa byla organizací zločinnou a zavrženíhodnou stejně jako další organizace založené na její ideologii. §3 Odpor občanů proti tomuto režimu, který na základě demokratického přesvědčení politického, náboženského či mravního projevovali odbojem nebo jinou činností nebo vědomě a veřejně vyjadřovali na území státu i v zahraničí, a to i ve spojení s cizí demokratickou mocností, byl legitimní, spravedlivý a hodný úcty. §4 Každý, kdo byl komunistickým režimem nespravedlivě postižen a perzkuován, si zaslouží účast. §5 Do promlčecí doby trestných činů se nezapočítává doba od 25.února 1948 do 29.prosince 1989,pokud v souladu s výslovnou nebo domnělou vůlí státních nebo stranických orgánů a funkcionářů komunistického režimu v Československu nedošlo z politických důvodů neslučitelných se základními zásadami právního řádu demokratického státu k pravomocnému odsouzení nebo zproštění obžaloby. §6 Soud na návrh v neveřejném přezkumném řízení zruší či zmírní trest uložený za trestný čin, na který se nevztahuje rehabilitace podle zákona č. 119/91 Sb. ve znění pozdějších předpisů, prokáže-li navrhovatel, že jeho jednání směřovalo ne zjevně nepřiměřenými prostředky k ochraně základních lidských a občanských práv. §7 Vzhledem ke skutečnostem uvedeným v §1 tohoto zákona nemusí oprávněná osoba prokazovat tíseň u převodu nemovitostí darováním, odmítnutím dědictví v dědickém řízení a uzavřením kupní smlouvy v době, kdy oprávněná osoba nemovitost fakticky nemohla užívat, a to podle zákona čís. 87/1991 Sb. o mimosoudních rehabilitacích ve znění pozdějších předpisů a zákona 229/1991 Sb. o úpravě vlastnických vztahů k půdě a jinému zemědělskému majetku ve znění pozdějších předpisů; u takto uzavřené kupní smlouvy se za nápadně nevýhodné podmínky pokládá i cena podle tehdy platných cenových předpisů. V těchto případech počíná lhůta pro uplatnění nároku u soudu podle zvláštních zákonů plynout ode dne účinnosti tohoto zákona. §8 Vláda České republiky je zmocněna, aby ve své působnosti napravila některé křivdy spáchané na odpůrcích komunistického režimu a na osobách, které byly postiženy jeho perzekucemi zejména v oblasti sociální, zdravotní a finanční. §9 Tento zákon nabývá účinnosti dnem l.srpna 1993. Poznámka: Těžiště tohoto návrhu spočívá v §2 a 3, kde komunistický režim je kvalifikován jako zločinný a odpor proti němu jako legitimní, to jest zákonný a spravedlivý. §4 má spíše symbolickou hodnotu: budou jím zklamáni ti, kdo očekávali příslib finanční náhrady za utrpěné příkoří, které je často velmi obtížné vyhodnotit. Nároky exulantů jsou v návrhu rovněž pominuty. Rozhodující ovšem bude, jakou konečnou formu a obsah bude mít zákon, který bude přijat parlamentem. 9 [pageend11]Svaz československých spolků ve Švýcarsku Verband der Tschechoslowakischen Vereine in der Schwei? Union des associations tchécoslovaques en Suisse Postfach 1288, CH-8058 Zürich-Flughafen předseda Poslanecké sněmovny Milan Uhde Sněmovní 4 118 26 Praha Česká republika Curych dne 29.května 1993 váženy pane předsedo. Dovolte nám, abychom Vašim-prostřednictvím připomeli Poslanecké snemovne skutečnost, že to byl politický exil, který od roku 1948 v / / * udržoval kontinuitu svobodného a demokratického Československa na / V V V / / V zapade a všemi prostředky bojoval proti komunistické nadvlade ve vlasti. Byli to take exulanti, kteří měli možnost osobně poznat aroganci moci ať již v komunistických žalářích, Pomocných technických / V / v V O 0 praporech nebo take ve školách a na pracovišti. Z těchto důvodů litujeme, že při projednávaní návrhu zákona o protikomunistickém odboji jsme byli opět "opomenuti". Ve zmíněném návrhu postrádáme zejména finanční zodpovědnost bývalých placených funkcionářů strany za hospodářskou a ökologickou devastaci naší vlasti. v* y * / / / * Protože nemáme v naši vlasti nikoho, kdo by hájil zájmy ceskych e » / / / / / V / v •/ / exulantu, zadame Vas, aby v návrhu zakona o složeni sněmu Ceske republiky bylo pamatováno na 2 zástupce exilu / 1 Evropa, 1 USA/. S rostoucí hospodářskou a politickou mocí bývalých struktur je nerozlučně spojena degradace politického exilu, kterou v žádném případě nemůžeme akceptovat. S krajanským pozdravem Jiří Sochor dipl.Ing. Jiří Nápravník dipl.Ing. předseda Svazu tajemník Svazu Co. RSC New York /% / / Ó ff\/n 'z /v.ř. 10 [pageend12]Novináři by si měli zopakovat zeměpis a dějepis: Průzkum užívání různých názvů pro Českou republiku v pěti nejsledovanějších denících a týdenících s celostátní působností ukázal, že v současnosti se nejvíc užívá zkratka ČR (52%) a plný název Česká republika (35%). Zcela vymizel název České země (proti např. poměrně vysoké frekvenci angl. Czech Lands v britských novinách) a název Čechy a Morava zaujímá necelé 1% výskytů. Odmítané i obhajované Česko se uplatnilo jen ve 2,5% užití, z toho ve třetině případů bylo užito nikoli neutrálně. Zato název Čechy pro ČR (tj. Čechy, Morava a Slezsko) se objevil v 10%. Čechy a Česko se používají často v titulcích a podtitulcích, stávají se tak textovou dominantou některých novinových článků a zkreslují celkový obraz. Česko nejvíc milují novináři z Práce, Lidových novin, Rudého práva, Respektu a Mladé fronty Dnes. Zeměpis své vlasti neznají a moravským separatistům názvem Čechy pro celou ČR nahrávají tíž, jen v trochu jiném pořadí, s Literárními novinami v čele. Slezsko z názvu státu v novinových článcích zmizelo vůbec. Název Čechie se vyskytl za dlouhou dobu jen několikrát, přestože je strukturně i sociolingvisticky přijatelnější než Česko. Účelné by tedy bylo obnovit užívání dvouslovného názvu České země jako vítaného synonyma a nenapravitelným zkracovatelům a zastáncům jednoslovnosti doporučit název Čechie. Užívání názvu Čechy místo Česká republika je nutné zamezit; Česko doufejme vymizí postupně samo. V rámci zvyšování úrovně pražských novin (a jinde u nás noviny s celostátní působností nevycházejí!) bych navrhoval povinné novinářské postgraduální kursy vlastivědy, zeměpisu a historie. V každé pražské redakci by pak mělo být pamatováno na systematizovaná místa pro Nepražáky, z toho několik pro obyvatele Moravy a Slezska. Pro Pražáka totiž často Praha = Čechy = Česká republika; tato rovnice pro ně platí přirozeně i v opačném pořadí. Oldřich Uličný Jazykovědec, vedoucí katedry FF UK Kterou? Kreslil Jiří Jirásek "PRE DOBROTU VYJDEŠ NA ŽOBROTU" Najlepším dokazom toho je bývalé Československo. Ak by kultúrne a ekonomicky vyspelí Češi v roku 1918 neboli trvali na tom, aby vznikol spoločný štát Čechov a Slovákov, tak dnes by Slováci ako národ sotva existovali. Keby Češi boli chceli len Českú republiku - bez Slovákov - a tie veíké sumy finančných prostriedkov, ktoré investovali do zaostalého Slovenska za tých 70 rokov, boli by investovali len do vlastnej Českej republiky, tak dnes by táto Česká republika bola druhým Švajčiarskom v strednej Europe. A za túto kultúrnu a hospodársku pomoc zaostalému Slovensku nedostalo sa Čechom zo strany Slovákov vďačnosti, naopak, po celú dobu trvania Československa Slováci Čechom vytýkali, že ich Češi "utláčali” a "okrádali". 11 [pageend13]V SME zo 17.3.1993 minister 3 Toth (v súvislosti so slovenskými DIK - mi) vytýkal Čechom, že "...česká strana nevychovala toíko odborníkov na Slovensku, aby ústredné orgány štátnej správy mohli začat fungovat s takým výkonným aparátom, ako to bolo v ČR", ale pred 60.rokmi slovenská reprezentácia vytýkala Čechom, že Slovensku nedali autonómiu: vtedy boli slovenskí odborníci? Kde je tu logika? Pokiaí ide o kupónovú privatizáciu, v ČSFR boli určité zásady: Kupony v kupónovej knižke v hodnote tisíc Kčs mohol investovat len dospelý štátny občan ČSFR na celom území spoločného štátu, ČSFR. Kupónové akcie nemali stanovenú pevnú a rovnakú nominálnu hodnotu, ale štát na každý kupon "daroval" neurčitú sumu zo štátneho majetku. Po rozdelení ČSFR vznikli dva samostané štáty, ČR a SR, a preto štátni občania SR "stratili" právo na "dar" zo štátneho majetku ČR. 3e samozrejmé, že obnos tisíc Kčs, ktoré "investoval" štátny občan bývalého spoločného štátu (ČSFR), ale dnes už občan cudzieho štátu (ČR, SR) musí cudzí štát vrátit po vzájomnom vyrovnaní pohíadá- vok a dlhov. Teda slovenským DIK om, ktorí investovali v ČR, ČR vráti SR skutočné ivestované finančné obnosy a SR musí tieto obdržané finančné čiastky "začlenit" do svojej kupónovej privatizácie. Že toto "začlenenie" zapríčiní zníženie hodnoty akcií SR, je riziko rozpadu ČSFR, ktoré znáša SR (ČR), teda nie "investori", lebo títo "investori" nezapríčinili rozdelenie spoločného štátu (ČSFR). Ako je známe, mnohí českí odborníci navrhovali, aby sa kupónová privatizácia uskutočnila zvlášt v Čechách a zvlášt na Slovensku. Ak by sa bolo tak stalo, po rozdelení spoločného štátu nebol by vznikol problém s "akciami". Ale pri uskutočňovaní kupónovej privatizácie zvlášt v každej časti ČSFR akcie na Slovensku by mali menšiu finančnú hodnotu, ako akcie v Čechách. Kupónová privatizácia sa netýka súkromného majetku a nejde o súkromný akciový kapitál, ale len štátneho majetku, a teda ide o štátny akciový kapitál, Nespadá do sféry medzinárodného finančného práva, je to výlučne záležitost ČR a SR, a preto tieto štáty majú právo samé rozhodovat o tom, ako naložia so štátnymi akciami, pričom "investori" - štátni občania cudzieho štátu - musia dostat ten finančný kapitál, ktorý skutočne do kupónov investovali. Nemajú právo žiadat niekoíkonásobne viac. Ak ČR slovenským DIK-om vráti len skutočne investované finančné sumy, nemožno hovořit o porušení medzinárodného práva. Ján Jančár, Bratislava AMERICKÝ BABYLON JAZYKU Ota Ulč Z mnoha návštěvníků, co sem k nám přijíždějí za velkou louži, nejednoho jsem už musel krotit v jeho příliš otevřeném vyjadřování. Když jsem nekrotil, koledovali jsme si o nepříjemnou chvilku, ne-li o malér. Vlezeme do výtahu, kde se též vezla neznámá osoba ženského pohlaví a Evropan bez zábran se pustil do komentování jejích tělesných půvabů či nepůvabů za předpokladu, že dotyčná česky nerozumí. Tento předpoklad ale měl asi tak dvacetiprocentní pravděpodobnost opačného výsledku: tolik tady totiž máme spoluobčanů se slovanskými kořeny a s povědomím nějaké té_ slovanské řeči. Binghamton ve státě New Yorku, kde žiji, je menší než má rodná' Plzeň. V telefonním seznamu tu ale máme Nováků, 9 Svobodů, jednoho Vytlačila, 12 Zapadalů a 5 Zápotockých. Z národů jsme tedy hodně různých, jak nám demografické statistiky bohatě potvrzují. New York Times uveřejnily (28.dubna 1993) podrobnou informaci o 32 milionech Američanů, kteří v roce 1990 ve svých domácnostech mluvili převážně jinou než anglickou řečí. V roce 1980, tedy před předchozími deseti lety, takových bylo 23 milionů - čili přírůstek o téměř 38 procent. A nikde není náznaku, že by vzestupný trend nepokračoval. 12 [pageend14]Náš stát je v této tabulce na pátém místě: každá pátá osoba od pěti let věku nahoru se vyjadřuje neanglicky. Tabulku vede stát Nové Mexiko, kde je to případ více než jedné třetiny obyvatelstva; na druhém místě je Kalifornie, která se k této třetině kvapně blíží. Následuje Texas a stát Hawaii. O první tři místa se zasloužil nadále neutuchající příliv z latinské Ameriky. Španělština suverénně vede, reprezentuje víc než polovinu všech těchto jinojazyčných Američanů. Na Havajských ostrovech je tomu ovšem jinak. Tam lze hodně slyšet orientální jazyky, zejména čínštinu a japonštinu. Existují tak zvané pockets čili kapsy, enklávy, kde rozený monoligvální Anglosas ve své vlastní zemi se bude cítit dost ztracen: výlučně Španělsky brebentící městečka na jihu, čínsky či filipínsky (řeč tagalog) v částech San Franciska, arabsky v Detroitu, kde žije velmi početná obec Palestinců, rusky v Brooklynu, oblasti zvané Brighton Beach a mezi lidem přejmenované na "Malou Oděsu" (Little Odesa). Na Floridě v přístavním městečku jménem Tarpon Springs převládají Řekové, kalifornská usedlost Solvang je dánská. A co je tedy české či slovenské? Městyse v lově, kde komponoval Mistr Dvořák, v Nebrasce, Kansasu a též v Texasu, kde jsem jednou nakoupil ty nejlepší možné jitrnice v uzenářství starokrajana pana Janáčka. Přistěhovalci pozdějšího data se ale po této velké zemi rozprchli, však se též nevěnují zemědělství. V městě New Yorku česká čtvrt na Manhattanu již dost zanikla, vytlačila ji výstavba nových, příliš drahých novostaveb o mnoha poschodích. O našince se proto spíš zavadí na Long Islandu ve čtvrti Queens. Jezdíval jsem tam za přáteli, sídlícími v činžácích, kde jsme si zachovávali solidní etnickou většinu. Bydlíval tam též Ferdinand Peroutka. Census Bureau uveřejnil tabulku 25 nejpočetnějších těchto minorit. My mezi nimi nejsme, na rozdíl od Poláků a dokonce i Maďarů. Demografové se diví, že po španělštině nejpočetnější je franština, dokonce i před němčinou a italštinou. Francouzsky se mluví jednak na jihu v Luisianě, jednak na severu ve státech New Hampshire a Maině, sousedících s frankofonní Kanadou. Největší percentuální vzrůst ale zaznamenávají jazyky z Asie. Zatím co Španělština za zmíněnou dekádu vzrostla o 150 procent. Ty ale všechny suverénně s 676 procenty předčí řeč Mon-Khmer přistěhovalců z Indočíny. XXX HARE HARE Přečetl jsem si v jednom pražském časopise vyprávění o tom, jak už se i v Čechách rozšířila... říká se tomu nějak indicky, ale nemohu si vzpomenout... dejme tomu řehole žáků Krišnových. Autor reportáže psal vlídně o těch mládencích v šafránovém rouše, snad jim i trochu fandil, třebaže nefandil hlava nehlava. Z článku se linul měkký, smířlivý tón, budící zdání ostrova lásky a nesobectví v tom českém popřevratovém světě, plném nervozity, chtivosti a ostrých loktů. Nu dobře. Tady na Západě známe Krišnovy učedníky už o něco déle a opravdu 0 nich nelze říci nic špatného. Na rozdíl od jiných indoamerických mystických hnutí nezavání Krišnův řád podvodem a oškubáváním hlupáčků. Jeho předáci si nekupují z bezplatné práce svých oddaných zámecká sídla, soukromá letadla a pro každý den jiného Rolls-Royce. Nebo to aspoň o nich není známo. A věřím dokonce, že mladí mniši nacházejí ve středu stejně cítících lásku, úsměv, štěstí. I když asi i to je jen ideál a ne holá skutečnost; ale dobrá, 1 jen blížit se k ideálu může být krásné. 13 [pageend15]Nicméně - kdyby za mnou přišel můj synek a sdělil mi, že zamýšlí odvrhnout tento bídný, do záhuby se ženoucí svět a odebrat se na blažený ostrov Krišnovy lásky, rozmluvil bych mu to s veškerou naléhavostí, jaké jsem schopen. Řekl bych mu: "Vzpomínáš si, chlapče, jak jsme spolu byli v těch zemích Východu, z nichž vzešla moudrost, již chceš následovat? A třeba je to i moudrost, nechci ji snižovat, jenže... potkávali jsme domorodé mnichy v šafránovém rouchu a byli to veselí, přirozeně se chovající chlapíci, s nimiž byla radost se zastavit, říci slovo, zasmát se. Pranic posvátného jim nesedělo na nose. Ale potkali jsme i zrzavého evropského proselytu v témž rouše a byl to fanatický fouňa, domýšlivou svatostí se jen vznášející. Jsou věci, které se nedají exportovat; a když, stane se z nich šaškárna. Můžeš si nastrkat do hlavy peří a omalovat se barvami, ale Indián z tebe nebude. Můžeš od rána do večera mlít indické formulky, ale východní myšlení a chování ti zůstane stejně vzdálené, nebudeš Ind, zůstaneš klukem z Dejvic. Kořeny nevyměníš, můžeš se převléci, ale ne přerodit. Nic cizího ti odjinud nepřiletí, ani meditací, ani indickými průpovídkami, ani horoucím přáním. Jen ty vlastnosti a schopnosti můžeš rozvíjet, které v sobě máš. A jsou to vlastnosti naše, západní, evropské. Přesto se mezi žáky Krišnovými změníš. Odlišíš s od zbytku člověčenstva, začneš se utrzovat v domnění, že jsi cosi jinačího, dokonalejšího, extrovnějšího než to tupé, ze světskými požitky se ženoucí stádo. Třeba to budeš pokládat za dokonalost, svatost... ale bude to zase jen ješitnost, pýcha a domýšlivost, jenže v mniš- ské roucho pokory se halící. Indický asketa může být muž svátý; u nás veškerá askeze zavání samolibostí. Orientální mnich může být naplněn moudrostí, sloužící tajemnému účelu; ale samé plesání a tančení nemůže být účelem lidské existence. Obávám se, že tví mistři nepochopili hloubku moudrosti, po níž se natahují. Vzpomeň si také, že jsme v Bangkoku i jinde potkávali mnichy všeho stáří, i ty docela staré, seschlé, sám obraz orientální mystiky. Všimni si dobře těch, k nimž se hodláš připojit; kde jsou jejich staří? Co se děje s žáky Krišnovými, když přijdou do let? Prozpěvují své hare hare po západním světě už nějakých dvacet let; že by se na ostrově Krišnovy lásky nestárlo? Nu, netrap se. I tvé svatosti bude jen do času, šafránové roucho tě začne škrtit, zrníčka se ti přejedí, plesání uprostřed štastných úsměvů tě začne nudit. Stále nesnadnější ti bude nasazovat si ten štastný škleb. Snad jsou lidské bytosti, které si natrvalo vystačí plesáním na rozkvetlé louce. Snad jsou i bytosti takové, které si vystačí s pocitem výjimečnosti a s pyšným přezíráním těch nezasvěcených tupců. Ale ty ne, můj synu, znám tě. Nepotrvá dlouho a začneš si myslet své... ano, jistě, láska a skromnost... ale tohohle nekňubu jaksi nemohu vystát; tamhleten zahlíží zase nějak divně na mne; u jednoho ti začne vadit ječivý hlas, u jiného předstíraná horlivost, až shledáš, že jsi ve společnosti docela obyčejných lidí, jenže lidí převlečených. Prohlédneš intriky, zjistíš, že i mezi svátými jsou oblíbenci a šplhouni. 14 [pageend16]Tehdy odejdeš, jako i jiní odcházejí. Zatoužíš... ne třeba po prostopášnostech a třeskutých radovánkách, nebudou ti tak důležité, jelikož jsi člověk přemýšlivý. Ale právě proto ti nepostačí myšlenka jedna, louka porostlá květinami barvy jediné, šafránové, budeš chtít srovnávat a třídit, sám vybojovat svá vítězství a sám překonat své pády. Poznáš, že z těch vítězství i pádů je ukut pravý život, že je utkán z vláken dobrých i zlých; a že každý jiný život je životem zbytečným. Že kdyby místo odříkaného askety jeho matka porodila rejžák na schody, vyšlo by to světu na stejno. Snad by rejžák byl i užitečnější. Rozhlédneš se po světě a shledáš, že jsi promarnil svá léta nikomu k užitku, ani sobě ne; podíváš se do minulosti a nenajdeš v ní nic. Prázdno, černou díru, nic. Kdyby ten tvůj Krišna nebo kterýkoliv jiný všemohoucí bůh byi chtěl vtvořit svět jako místo plné úsměvů, lásky a štastného tančení po rozkvetlé lučině, učinil by tak. Je domýšlivostí domnívat se, že Bůh udělal svět špatně a ty,jej teď musíš opravit. Ale Krišna byl moudřejší, než mu přisuzuješ. Věděl, že láskyplný ráj by byl místem jen zdánlivě dokonalým, protože nehybným, po ničem netoužícím, k ničemu nesměřujícím, mrtvým, zbytečným. Že dokonalost je cílem všech věcí, ale také jejich koncem, že dosažením dokonalosti přestává smysl všeho. Proto udělal svět takový, jaký je, plný nepravostí a bolestí, svět, v němž všechno má svou stránku dobrou i zlou. Svět zalidněný bytostmi velmi nedokonalými, dělajícími i horší věci než jen že jedí párky. Ne dokonalost, ale zdokonalování je úkolem člověka. Bůh, Krišna, příroda... nadali tě tvou mírou nepokoje, zvídavosti, nespokojenosti, touhy. Užij jich; dokážeš-li se vyhnout samolibosti a samoúčelu, dosáhneš jednou... ne dokonalosti, ne uspokojení a štastného plesání. Snad jen poznání, že jsi splnil svůj úkol. Že jsi žil dobrý život, nejlepší z možných. Že se tvé úspěchy i pády, radosti i trápení, naplnění i zklamání staly dobrým a pevným vláknem, z jakých je tkán skutečný život. Tkán, ne utkán." Josef Kratochvíl NÁS ZÁKAZNÍK, NÁS PÁN... "Proč nezvoní?' sténá moje sestra. Na mysli má zbrusu nový telefonní aparát, který stojí na nejméně vhodném místě, ale zaplatpánbůh, že vůbec stojí. Leč teď nejenže stojí, teď přímo zeje do prostoru a čeká, stejně jako my, to znamená celá rodina. "Jak může zvonit, když nikdo neví, že ho máme?", přijde jeden rodinný příslušník na jádro věci a všichni souhlasně pokývou hlavami. "To je fakt", vykulí oči sestra a už se chápe sluchátka, "komu zavoláme jako první?" Bezradně krčíme rameny a je nám jasné, že tato malinká, umělohmotná, zázračná skřínka je nadále velkým privilegiem, ne každému smrtelníkovi dostupným. "Přece známe někoho, kdo má telefon?", vyblafne značně vynervovaná sestra a praští sluchátko zpět do vidlice. "Chtěla jsi snad říci, někoho, kdo má prachy, ne?", poopravím její větu. Několik párů očí se na mě zadívá víc než podivně, a tak hned dotahuji myšlenku do konce, "přece jde o jednoduchou rovnici. Telefon má ten kdo si ho může zaplatit. Dvanáct tisíc za několikaleté čekání není zrovna zanedbatelný peníz. Přehrabte si všechny známé, kteří by teoreticky mohli vypláznout dannou sumu a pak se mrkni do seznamu, jestli v něm náhodou nejsou uvedení," rozvinu svůj skvělý nápad. Místností zavládne ticho. Slyším, jak mozkové závity přítomných pracujé naplné obrátky a přemýšlím, zda-li si nevzpomenu na dávné majetné přátele. "Jak jsi přišla na dvanáct tisíc?', vyruší mě z mého přemítání sestra. "Jednoduše," odpovím, šest táců oficielní faktura, dalších šest úplatky, výsledek je oněch dvanáct tisíc. Nebo to v množinové matematice vychází jinak?", neodpustím si malinké štouchnutí. 15 [pageend17]"Ty jsi teda z levného kraje!" rozježí se sestra, "a kde zůstalo podání žádosti, kde máš potlačné pro krajský úřad, aby konečně povolili protažení kabelu k domu? Údajně šlo o poslední rezervu, čímž se nám přidružuje všimne, a nebo povděčné..." "Dobrá," opravuji odhad, "řekněme, na čtrnáct tisíc", připouštím pod návalem důkazů a napadá mě, jak jednoduché by to mohlo být kdyby... "... a připočti si k tomu svačinu pro montéry, kafe, rum, pivo a něco málo do kapsy. Suma sumárum to hodí patnáct tisíc," dojde k cíli sestra a viditelně zbledne. "Za patnáct ti ho mohli namontovat na lepší místo," dotknu se bolestivé rány, která od prvního momentu dusila euforii pomyslného vítězství, "a zástrčka by byla míň nápadná u země a ne uprostřed zdi....", spolknu slova v půlce věty a raději zmlknu. Bod varu se nebezpečně přiblížil. "Na štěstí máme šikovného kamaráda, elktrikáře," odsykne sourozehkyně, "přesune nám ho, kam budeme chtít. A zadarmo!!" Vítězně se chopí sluchátka a vytočí stodvanáctku. "... je osmnáct hodin a dvacettři minut... je osmnáct hodin dvacetčtyři minut...... je osmnáct hodin dvacetp...." "Ale hlavně, že funguje!!" rozzáří se čerstvá a už zase spokojená majitelka. P.S. Připomíná vám to doby minulé? Nedejte se mýlit, jsme v roce 1993. Jolana Fantová Čestné pohřebiště vojáků zahraničních armád a čs. odboje z druhé světové války na Olšanských hřbitovech v Praze bylo Jen Jedním z mnoha míst, kde byla o víkendu uctěna památka bojovníků za svobodu Československa Foto Karel Cudlín - LN NÁVRATY Květnová Praha byla prosvícena kvetoucími kaštany a šeříky a na státní svátek, oslavující konec války již ne 9.května, ale 8.května, vlála před’sv. Václavem česká a americká vlajka, Z 90metrové - televizní věže na Žižkově zazářily jako hvězdy vycíděné kostely a věže a červené střechy Prahy. Rozkvetla a prohlédla Kampa a jen nápisy v loubí - Cikáni do Indie - napovídaly, že i tam mají své problémy. K zaskvění Prahy přispěly obnovené střechy a fasády a celková renovace, zdaleka ne pouze v turistickém středu města. Pokaždé znovu se potěším pohledem na Letnou, na místo bývalého Stalinova pomníku, zajdu se podívat, co se stalo ze všemocných ministerstev a všeho dočasu hrůzu nahánějících úřadů. 16 [pageend18]Na budově bývalého Leninova muzea, tam, kde hned po revoluci jako výsměch bolševické zpupnosti byla uspořádána skvělá výstava karikatur, "žírávin" a koláží Karla Trinkewitze, vlaje americká vlajka. Vedle České strany sociálně demokratické je tu zřízeno Americké středisko. Moje pozastavení byla určována především událostmi v kultuře, platila divadlům a Třetímu mezinárodnímu knižnímu veletrhu v Praze, Literární kavárně, která byla k té příležitosti v Paláci kultury otevřena a kde se čtenáři mohli seznámit s autory nových knih, s jejich vydavateli i redaktory literárních časopisů a platila i návštěvám poměrně nových kulturních institucí. Takovou je kupříkladu Libri prohibiti, nezávislá knihovna a studovna "zakázaných knih" na bývalém Gorkého, nyní Senovážného náměstí. Knihovna drobná co do metrů čtverečních a velká tím, co vše se jejím zakladatelům za necelé tři roky podařilo. Najdeme zde soustředěnu většinu samizdatových a exilových pubikací, knih a časopisů. Tato, dnes již opravdu rozsáhlá kolekce nezávislé literatury, slouží studentům i širší veřejnosti. Pro všechny, kteří by měli zájem sbírku rozšířit nebo doplnit o chybějící tituly, se mi podařilo vyhotovit alespoň částečný seznam, který na požádání zašle redakce Zpravodaje. Pro Helvetia v Jilské ul. na Starém městě se zabývá švýcarsko-českou kulturní výměnou a udělá vám radost dvojnásob. O zatím nevelký archiv tu totiž pečuje drobná dívka, Slovenka, která vyrostla a má rodiče ve Švýcarsku a přesto jí Praha přirostla k srdci tak, že se v ní rozhodla studovat a pracovat. Ostatně jev nikoli ojedinělý. Krom toho příklad, jak snadno se s mladým elánem a bez předsudků dají zvládnout národnostní problémy. Většinu exulantů z 68. dostrkal čas do věku, ve kterém je už zatěžko znovu začínat. Skutečnost, že se nám podařilo vést děti tak, že se domů, a třeba i jen dočasně rády vrací, může těšit jak nás tady, tak naše doma. Poměrně rozsáhlý byl i květnový divadelní repertoir. A měla jsem štěstí, v Divadle za branou se pořádala výstava divadelních kostýmů Jana Skalického, českého umělce narozeného v Americe, jehož domovem vedle Zurichu jsou vlastně všechny velké divadelní scény. Světové jméno si získal spoluprací s desítkami významných režisérů, tvořil jak pro scénu ND v Praze, tak v Paříži, Vídni, Londýně, New Yorku a mnoha dalších. Ze srovnání vystavených kostýmů i jejich návrhů a kreseb byla nejlépe patrna jejich originalita, skutečnost, že jsou šité nejen na roli a herce, ale dokonce i na místo inscenace. Výstavu uvedl Otomar Krejča osobními vzpomínkami. Květnová Praha se ukázala a honosila ve znamení nově se zrodivší světové metropole. Úmyslně jsem dnes psala jen o tom pěkném - ale jistě, je toho ještě dost, co se člověku nelíbí, co by si přál změnit, co by se mělo zlepšit nebo co tíží při našich návratech domů. Ale je i velice pěkného a nového. Pokaždé se ve mně ozve pocit hořkosti, když se setkám s neobjektivitou, nevůlí či docela jednoduchou zapomnětlivostí. Možná, že bychom se při našich návratech mohli snažit připomínat, kdykoli je toho zapotřebí, aby to negativní, drobné a všední neotravovalo ovzduší a nedusilo to, čeho bylo dosaženo. B lanka Kubešová ZCELA IMAGINÁRNÍ PARALELA V nedávných dnech jsme oslavili výročí květnového osvobození Československa z nacistické okupace. Poslední dny nacistické hydry mohou leckdy evokovat jisté paralely, které se svým významem mohou srovnávat s některými skutečnostmi, zasahujícími nás právě dnes. 17 [pageend19]XXX Přenesme se tedy do oněch dnů, kdy davy německých vojáků prchaly na Západ a kdy v Praze vypuklo povstání. Představme si zároveň zcela imaginární situaci, ke které mohlo tehdy dojít. Každý již ví, že konec války se blíží nezadržitelným tempem. V tu chvíli dostane velitel protektorátního vládního vojska a jeden z jeho podřízených velitelů geniální nápad, jak si zajistit svou existenci na dlouhá léta dopředu. Oněm důstojníkům říkejme třeba generál Fracek a podplukovník Dobytek. Ten druhý je, dejme tomu, posádkou v Příbrami, díky čemuž zná velice dobře střelnici SS a výcvikový prostor Wehrmachtu na území Neveklovska a Sedlčanska, na území, které museli opustit čeští civilisté, aby se zde mohla cvičit okupační armáda. Rozjede se tedy za veliteli okupační armády, kteří stejně tak dobře vědí, že to mají "za pár", a odkoupí od nich pozemky a budovy na území prostoru. Na vše dostane "papír und gebír" a než se o kousek dál v Praze rozezní garmošky jiné armády, má pod palcem mejetek, o kterém se nesnilo druhdy ani nejbohatším šlechtickým rodům. A prakticky za babku, Němcům na tom nezáleží, ti jenom přemýšlejí, zda pro ně bude v Německu dostatek bytů. Konečně se vrací do Prahy československá vláda, Jedním z jejích úkolů je i zajistit revitalizaci celého území Sedlčanska a Neveklovska. Vyhlásí proto konkurz, na jehož základě bude tento úkol zadán firmě, která jej vyhraje. Jaké je však její překvapení, když se jednoho krásného dne objeví dva pánové, již penzionovaní Fracek a Dobytek, jako zástupci firmy, které s požehnáním velitelů okupační armády patří na celém území, na co si jen vzpomene. S tím, že vše bylo legálně podepsáno a zaplaceno. Není těžké si domyslet, jak by se vláda v tuto chvíli zachovala. Pokud by z této transakce pro její realizátory nevyplynul rovnou provaz, rozhodně by strávili celý zbytek života na Pankráci. A zcela po právu. Dopustili se přece spolupráce s okupační mocností a vlastizrady. Tehdy se tomu říkalo kolaborace. O možností, že by se zapojili do úsilí o obnovu zpustošeného území,by se s nimi nikdo nebavil. To, co se by však zcela ^imaginárně stalo před čtyřiceti osmi lety, nemusí být jednoznačné pro dnešek. Asociaci necht si laskavý čtenář udělá sám. Snad ještě jednu poznámku. Fracek i Dobytek byli vlastenečtí oficíři, a proto by je nikdy například nenapadlo poslat tanky proti pražskému povstání, proti lidu, jenž se po létech poroby zvedl v odporu proti okupantům. Dušan Šrámek (Telegraf) FRANCOUZŠTINA PRO CIZINCE Ivan Kraus Francouzština bývala vždy jazykem diplomatů, tedy těch, kteří řeknou vše, co mohou, aniž řeknou něco, co nesmějí. Tato tradice pronikla i do dnešního jazyka. Ne vše, co je řečeno, je tak míněno. Díky svým mnohaletým zkušenostem mohu zde uvést řadu příkladů. Génial - znamená v běžné řeči slušné. Genial, génial - dobré. Génial, génial, génial - velmi dobré. Protože slova geniální používají Francouzi tak často, je spousta lidí, věcí a událostí geniálních. Na druhé straně není doopravdy geniální vlastně nic. La saloperie - v přesném překladu svinstvo, v běžné řeči se tímto slovem označuje vše, od povinnosti platit daně až po francouzskou vládu. Independant - nezávislý. Obvykle se tak označuje člověk, který pracuje za pomoci nejméně sedmi lidí. Étranger - cizinec. Je to každý člověk, s výjimkou rodilých Pařížanů, tedy i Francouz žijící zakonečnou stanicí metra. Amical - přátelský. Takto se nejčastěji hovoří o občanu, který parkuje své auto na chodníku jen v sobotu, o svátcích a v neděli. Feu rouge - červené světlo dopravní signalizace na křižovatce. V Paříži znamená tento signál na rozdíl od jiných světových měst: Jedl 18 [pageend20]Sensitive - doslovně citlivý. Je to například pařížský řidič, který sice přejede chodce, ale nevynadá mu. Trés sensitive - velmi citlivý. Tentýž řidič, který po srážce dokonce zastaví. La regle de la main droite - pravidlo pravé ruky. Jede-li Francouz zprava, má přednost. Jede-li zleva, také. Renseignement - informace. Odpověď, která obvykle vyvrací minulou odpověď danou stejnou osobou na stejnou otázku. Promis - slib. Velmi euforický řečené slovo, nemíněné však obvykle vážně. Lze spíš porovnat s anglickým oh nebo well, s německým ja nebo ah so. Voilá. Původně hle nebo ejhle. Používá se však v desítkách nejrůznějších spojení, významů a v různých situacích. Znamená též: Já to říkal. Tak vidíte, co jsem povídal? Mám pravdu. A je to. A není to. Nebude to. A má to. Zkušený Pařížan použije tohoto slova dokonce v okamžiku, kdy vidí padat balkón, nebo srážce tří aut. Sám jsem zažil následující použití tohoto slova. Hledal jsem v obchodním domě nůžky. Když jsem je nemohl najít, zeptal jsem se slečny u pokladny, zda mají nůžky. Pravila, že ne. Když jsem opouštěl obchodní dům, náhodou jsem nůžky zahlédl. Řekl jsem slečně, že mě mylně informovala a že nůžky mají a ona že to neví. "Voilá", řekla s pokrčením ramen. Výrazu voilá používá často také francouzský prezident při pohledu na operu, Louvre, stávku, Champs Elysées, manifestaci nebo volební výsledek. II faut - velmi rozšířený výraz s celou řadou významů. Musí se. Mělo by se. Je nutno. Je zapotřebí. Někdo by měl. Výrazu se používá velice často při politických projevech, zejména v předvolební kampani. Například: Je nutno zlepšit životní úroveň. Musí se snížit nezaměstnanost. Musí se lépe a víc pracovat. Parce que - protože. Používá se však často jako odpověď. Příklad: Proč nejede metro, prosím vás? Odpověď: Parce que. Protože. II est fou - je to blázen. Nebo-li a) člověk, který pracuje a nešel na oběd, b) člověk, který nepracuje a nešel na oběd, c) člověk, který nešel na oběd. Absolument - absolutně. Používá se absolutně u všech slov, at pozitivních, nebo negativních. Absolutně fantastickél Absolutně debilní! L argent - peníze. Neznamená to však peníze všeobecně, nýbrž dolar, marku, švýcarský frank. Tedy označuje se tak silnější měna. Francouzi sami tvrdí, že vydělávají desetníky. Fatigant - únavný. Jakýkoli druh činnosti vzbuzující únavu, včetně hovoru a takové činnosti. Manger - jisti. Obřad trvající řadu hodin. Být pozván k někomu na oběd znamená rezervovat si čas od dvanácti do šesti. Vive la France! - At žije Francie! Tradiční zvolání všech francouzských politiků a zejména prezidentů na závěr projevu, v němž opět varovali občany, že se blíží neodvratný konec Francie. (Z knihy: Výhodné nabídky aneb Život na Západě) 19 [pageend21]Jak jíst jablko... ...a přitom zůstat v cizině Zatopit v kuchyňských kamnech, sušit si na plotýnce škvarkový placky, pít kafe a číst humoristické povídky... Nedávno jsem takto potlačil horečku sobotní noci s knihou povídek PROSÍM TĚ, NEBLÁZNÍ (Rozmluvy 1992), jejíž autor IVAN KRAUS (nar. 1939), jak praví záložka, "je bohužel čtenářské obci skoro neznám. Žije totiž od roku 1968 v cizině." Nejsa čtenářskou obcí, jen nahodilým jedincem, kterého osud posadil nakrátko do jedné školní lavice s autorem, mohu tvrdit, že tento člověk plný "chápavého ba přímo milého porozumění pro lidské slabosti" býval již v mládí humoristou, ba skandalistou. V někdejší hospodě proti kapli na pražském Betlémském náměstí např. vnutil pivařům (zdarma) svůj páteční studentský one-man kabaret, který zakončoval pantomimickými etudami na přání otrávených zákazníků. Tahle éra skončila, když ho jeden z místních přátel chmelového keře vyzval, aby pantomimicky znázornil neposkvrněné početí Panny Marie. Mladý umělec zaváhal jen maličko, etudu zvládl i k úžasu, na DÁMU ho však nevzali - a do té hospody jsme už také nesměli. Ivan Kraus se vytratil z Prahy, útočiště našel v Pardubicích, městě básníků Pištory, Grůši a Kabeše, a do metropole se vracel jen jako člen parodického kabaretu o dvou lidech. Tím druhým byl Jiří Sýkora, později filmový a semaforský herec a ještě později hlasatel a fejetonista Hlasu Ameriky. Po roce 1968 tedy Ivan Kraus sešel z očí nejen mně, ale celé vlasti, aby se vystavoval očím cizáků, svému hereckému údělu, v Rvropě a v zámoří. Teprve loni vyšel u nás první cyklus jeho povídek nazvaný To na tobě doschne (viz fejeton Jak odejít - a přitom zůstat doma, Národní 9, č. 37). Doma znamená v crazy hájemství autorovy rodiny v pražském činžáku. Avšak: "Autor se nikterak nepoučil tím, co zažil se svými rodiči a založil vlastni rodinu", jak přiznává na okraj další knížky, která pojednává o trampotách se sebou, s manželkou, dcerkou a světem lidí a věcí okolo té malé enklávy domova, pošetilé mikroskopické tečky na globusu. Žánr a vyprávěcí poloha Prosím tě, neblázni si vynucuje srovnání s "rodinnými" knížkami Miroslava Horníčka a Františka Nepila. Jistě, šachovnici mají všichni tři stejnou. Jistě, nehrají na ní šach, nýbrž jen trochu upovídanou dámu. Ale Krausovy ambice jsou jiné: cílem mu není vtipná úvaha, laskavé moudro, vědoucí pohlazení. Jeho komika je převážně situační, herecká a ve vršení a rozvíjení gagových situací Jaksi filmársky vizualizovaná. Jinou cestou než kdysi Horníček a nyní Nepil dochází Kraus k výsledku, pro něž se vžilo to blbé slovo pohoda. Dokonce pohoda, která se asi lip poslouchá než čte, tyhle texty jako by byly psány pro rozhlas, pro monolog jednoho herce. Nevím, nevznikaly tak? Ale já je četl, přikusoval jsem k nim škvarkovou placku a poučil se, jak jíst jablko: "Jablka jíme obvykle součastně... Ani já, ani žena totiž nesneseme ten příšerný zvuk chroupání, který člověk vydává, když jablko jí." Je to návod, tvrdím, platný doma i v cizině. PAVEL ŠRUT NADACE A VALUTY Teď když už cestování a světa poznávání přestaly bránit důvody politické, leč stále trápí důvody ekonomické víc energie by se mělo věnovat pátrání po nadačních příležitostech. Většina žadatelů sice neuspěje, ale čím častěji a na více adresách se člověk ozve, na pravděpodobnosti úspěchu přibývá. V USA existují tlusté knihy s údaji o tisícovkách takových zdrojů. Poštou jsem právě obdržel informaci o dvou příležitostech, jichž by někteří Češi a Češky mohli využít. Kvalifikovat může kdokoliv bez ohledu na občanství. Důkladná znalost angličtiny a i jiné znalosti se ovšem předpokládají. WOODROW WILSON FELLOWSHIP v oblasti humanitních a společných věd. Žadatel musí předložit projekt, který ale nemá být přespříliš specializovaný. Vybraní kandidáti budou mít k dispozici kancelář s IBM kompjůtrem ve Washingtonu, pěkně v centru města pár kroků od budovy Konkresu, přístup do konkresové knihovny (Library of Congress, zdaleka největší knikovny na světě). Zpravidla jde o pobyt v období amerického akademického roku (od září do května), ale lze zařídit pobyt kratší, minimálně čtyři měsíce. Výše finanční podpory: 56 000 USD maximum, 42 000 USD v průměru. Nadace hradí cestovní výlohy přes Atlantik pro kandidáta a jeho rodinu, nehradí ale výlohy s ubytováním. Žádat mohou osoby z různých povolání, tedy nejen z akademického světa. Pro bližší informace a formulář žádosti kontaktovat The Fellowship Office, The Woodrow Wilson Center, 1000 Jefferson Drive S.W., Washington, D.C. 20560 nebo telefonem (202-357-2841) nebo faxem (202-357- 4439). Lhůta k podání žádosti: 1. říjen 1993. Rozhodnutí se kandidáti dozví k 1. březnu 1994. 20 [pageend22]SOCIAL SCIENCE RESEARCH COUNCIL - MACARTHUR FOUNDATION oznamuje Visiting Scholar Fellowship Competition v trvání 3-6 měsíců. Žadatelé mohou být jak z univerzit - mladší lidé, ne déle než 7 roků po promoci, tak právníci, žurnalisté a podobně. Předložený projekt se má soustředit na nedávné změny ve sféře kulturní, sociální, ekonomické a geologické. Výslovný důraz se klade na oblast střední a východní Evropy. Není tu ale uvedena výše podpory. Kontaktní adresa.: Social Science Research Council, 605 Third Avenue, New York, NY 10158. Lhůta k podání žádosti je 15. září 1993. Ota Ulč DOBRÁ ZPRÁVA PRO EMIGRANTY Od l.února t.r. Bill C-68 změnil imigrační zákon v Kanadě. Po mnoha diskusích mezi imigračním ministrem Bernardem Valcourtem, právníky a jinými skupinami, konečně forma zákonu je zvlášt výborná pro ty, kteří by z Čech či Slovenska chtěli do Kanady emigrovat, a i pro ty, kteří už v Kanadě jsou, ale stále ještě nemají legální postavení (Permanent Resident). Pro rok 1993 Kanada má v plánu přijmout 250 tisíc emigrantů. Mezi nimi je i počet 41 tisíc, které Kanada nutně potřebuje kvůli jejich povolání a zkušenostem. Nový zákon zaručuje, že ten, kdo má vyhledávané povolání a zkušenosti, které Kanada potřebuje, bude do Kanady přijat mnohem snadněji než tomu bylo při platnosti starého zákona. Podle starého zákona měli ti žadatelé, kteří měli v Kanadě rodinu, mnohem větší šanci se sem dostat a tím se stalo, že do Kanady často přicházeli lidé, kteří zde svá povolání nemohli uplatnit, protože zde nebyli potřební a byli přijati jen proto, že zde měli rodinu. Nový zákon se koncentruje na lidi, kteří by zaplnili potřeby Kanady. Má-li zde žadatel rodinu, je situace o něco jednodušší, ale zvýhodnění je mnohem menší, než tomu bylo třeba dříve. Aplikační proces je založen na systému bodování. Je proto důležité, aby žadatel věděl, o co se jedná a jak je možné se kvalifikovat. Různé počty bodů se dostávají za věk, povolání, vzdělání, zkušenosti a za další kategorie, kde zjistit počet bodů může být komplikované. Kanada čas od Času vytiskne velmi dlouhé seznamy profesí, které jsou v Kanadě potřebné a vyhledávané. Např. průměrný člověk, který je kuchařem, fyzioterapeutem, opravářem dieslových motorů, elektronickým inženýrem, kompjútrovým programátorem, radiologem a nebo má další ze stovky jiných profesí, má nyní velkou šanci se do Kanady jako emigrant dostat. Máte-li v České nebo Slovenské republice přátele, kteří mají zájem do Kanady emigrovat, je velmi důležité, aby se spojili s kanadským právníkem. Ten vám může říct, zda váš příbuzný nebo přítel má šanci se v rámci tohoto programu do Kanady dostat. Za tuto právní službu byste neměli nic platit. Dávejte si, prosím, pozor na lidi, kteří právníky nejsou a označují se za "emigrační konsultanty". Ti vám velmi často potvrdí, že váš přítel či příbuzný se v rámci tohoto programu kvalifikuje, vyžádají od vás tisíce dolarů přesto, že dobře vědí (nebo by vědět měli), že budoucí žadatel žádnou šanci nemá, a pak zmizí i s vašimi penězmi. Právník vám ale také může poradit, v tom případě, že žadatel nemá potřebnou, vyhledávanou profesi, jinou cestu než onu "bodovací", o které se zmiňuji. Máte-li příbuzné nebo přátele, kteří jsou v Kanadě nelegálně nebo mají být deportováni, protože jim nebyl přiznán status uprchlíků (nebo i pro jiný důvod). Také oni mohou být kvalifikovaní jako emigranti podle nového bodovacího systému. Dr. Jiří Kubeš (360 Bloor St.West, Suite 505, Toronto, Ont. M5S 1X1) Dr. Jiří Kubeš (360 Bloor St.West, Suite 503, Toronto, Ont. M5S 1X1) Nová dvacetikoruna 21 [pageend23]Jak nám má akcionářská veřejnost důvěřovat, když smrdíme korunou Kresba Miloslav Kemel O TOM, JAK SE RUKA K RUCE VINE Josef Lhoták V době bezprostředně po listopadu jsme opět začali vyhledávat prodejny Krásné jizby a Díla. Tehdy ještě neprevažovala všeobecná honba za lehce vydělanými penězi a dalo se tam koupit originální a hlavně vkusné, řemeslně perfektně zpracované umělecké zboží. Ceny sice poněkud v průběhu posledních let povyrostly, ale i tak jsme byli s nabídkou spokojeni. Bohužel, Dílo pomalu dožívá - v řadě míst už likvidovalo a jeho osud je i jinde velmi nejistý. Stejný má snad být, jak jsme nedávno slyšeli i osud Krásné jizby a její výrobní i prodejní organizace. Má být zlikvidována a o její palác na Národní třídě má zájem jedna paní, vlastnící knižní velkoobchod v jednom moravském městě. Ta paní má obchodní vztah k jednomu také velkoobchodníku s knihami, jinak tedy byvšímu politikovi a graduovanému zubnímu lékaři, který ji ze svého pražského velkoobchodu dodával knihy nákladními auty. Velkoobchodník a zubař je ve stejné straně s manželem potenciální majitelky paláce Krásné jizby. Protože to prý je skoro jisté a když se ruka k ruce vine, tak se dílo podaří. Manžel snad vyhrožuje, že každého, kdo podobné pověsti o vinutí rukou rozšiřuje hodlá žalovat. Paní svrchu uvedená nedávno, pobíhajíc po chodbách budovy na Národní třídě vykřikovala - "že ten barák chce mít do konce června prázdněji" Asi to tedy má zcela jisté, že jej "koupí", (za kolik asi?) protože prý ji v tom nejmenovaném městě hrozí výpověď z dosavadního sídla jejího knižního velkoobchodu a ona bude muset stěhovat svoje knížky do nového bydla, kde se mimo to plánuje zřízení různých kanceláří a boutique i jiných zařízení, která budou zajisté lukrativnější, než správa Krásné jizby. Fakta jsou taková: v Krásné jizbě se dnes vyprodává většina zboží se slevou až 50%1 Paní, které jsou tam zaměstnané nevědí, co s nimi bude, ale o likvidaci tohoto "rodinného stříbra" (jak se nyní v Čechách říkává) hovoří jako o záležitosti zcela jisté. Říká se, že v Praze se podpisovali, nebo dodnes podpisují lidé na petici, ve které se apeluje na to, aby Krásná jizba byla v té či oné formě zachována. Protože to je jedinečná instituce, která se o propagaci české kultury a lidového umění zasloužila. To tvrdí shodně jak domácí, tak i cizinci, kteří Krásnou jizbu obdivují a upřímně nám ji závidí. A jenom se podivuji, že jakási paní, která má příslušné vitamíny B (jako Beziehungen) na příslušných místech a která jde zcela bezohledně jenom za svými zájmy a ziskem se může u nás prosadit, tentokrát opravdu proti zájmu celé společnosti. 22 [pageend24]Máme zato, že ty překotné výprodeje pod nabývací cenou mají "zdeúředně" na poslední chvíli dokázat, že Krásná jizba je ztrátový podnik, který na sebe nedokáže vydělat a tím dát záminku k tak zvanému velkorysému likvidačnímu zachránění objektu. Dosáhne se tím podcenění pasivní instituce před případnou dražbou a na ulici se vyhodí několik desítek bídně placených zaměstnanců, dělajících svoji práci opravdu se zájmem, s láskou a se sebezapřením (protože to, jak jsou ty dámy placeny je opravdu na těsné hranici mzdového minima.) Současně ztrácí svoji prodejní základnu mnoho umělců, uměleckých řemeslníků a výrobců, kteří nebudou mít možnost svoje výrobky nabídnout v prostředí prodejen, odpovídajících uměleckému zaměření. Přichází tím naše společnost i o know-how, které bylo nabyto během mnoha let a která se nedá získat jenom tím, že se někdo něčemu rychle naučí. To jsou znalosti a zkušenosti zcela nezaplatitelné. Dejte konečně karty na stůl, pánové a paní a neskrývejte svoje kořistnictví pod pláštíkem svých byvších zásluh a dnešních funkcí. Nedělejte se lepšími a ušlechtilejšími než jste. Lišíte se od čepičářů na Karlově mostě jenom v kvantitě. V nekvalitě a nemorálce je dokonale předčíte. Byl kdysi jeden český státník, který o poslancích a příslušnících vlastní strany řekl toto: "Když už žerou, tak at si žerou, jenom kdyby při tom tak nemlaskali!" Myslíme si, že to platí v Čechách a na Moravě i v roce 1993. XXX POLITICI NA SILNICÍCH O britské společnosti se říká, že se v ní silně uplatňuje třídní vědomí, že každý musí znát své místo. To je jistě pravda, ale existuje pár pravidel, podle kterých se musí bez výjimky řídit každý občan tohoto státu, a právě na jejich základě si Angličané myslí, že žijí v demokratickém systému. Každý, vyjma královny, má například povinnost platit danně (to mu pak umožňuje klást požadavky vůči státu) a musí dodržovat platné zákony, mezi nimi i pravidla silničního provozu (s výjimkou policie a záchranek.) V této zemi by bylo absolutně nemyslitelné, že by si politikové odhlasovali právo dopravovat se vlastním vozem nebo vozem řízeným šoférem vyšší rchlostí, než stanoví dopravní pravidla, nebo že by mohli parkovat v místech pro jiné občany nedostupných jenom proto, že by nejvyšší policejní komisař s hlasitými protesty určitě rezignoval. Samozřejmě se občas stává, že poslanec, filmová hvězda, mladá princezna nebo slavný hráč kriketu se rozhodnou riskovat a rozjedou se po dálnici novým silným vozem rychleji, než je povoleno. Když mají smůlu, policie zahájí honičku, předepíše vysokou pokutu, nebo dokonce dojde i k soudu za dopravní přestupek. Malý rozdíl tu však přece jenom je a tkví ve zmíněné společenské stratifikaci: Taková významná osoba má nejenom mrzutost, ale navíc i celonárodní ostudu, neb je podrobena soudu veřejným míněním prostřednictvím sdělovacích prosředků. Seriozní noviny obyčejně zahrozí prstem a upozorní, že slavný fotbalista nebo televizní herec jou důležitými příklady pro mládež, a proto musí vést svým chováním. Politika upozorní, že pro něho platí předpisy stejně jako pro každého jiného, jinak že by mohl získat pověst arogantního hulváta. To ale není nic proti bulvárním plátkům, které incident s gustem rozmáznou na první stránce i s fotografií rozpačitého veřejného činitele stíraného policistou. Nejenom že popíší osobu, funkci, postavení a příbuzenské vztahy provinilce, ale pustí se i do podrobného rozboru důvodů, proč tak bystře spěchal. Obyčejně to bývají rodinné záležitosti. Noviny se zvědavě ptají, co se doma mohlo přihodit, že tak rychle ujížděl tam či odtamtud - a kam asi? 23 [pageend25]Kdyby poslance nedejpámbu napadlo říci, že jeho rychlá jízda směřovala na zasedání parlmentu, na schůzi, mezi voliče či tak podobně, noviny by měli teprve pré a hned by se našel kolega z opozice, který by si neodpustil sarkastický vtip. V Anglii si na pompéznost příliš nepotrpí. Vychází se jednoduše z předpokladu, že rychlá jízd je nebezpečná jak pro řidiče, tak pro veřejnost. Že dopravní pravidla obecně mají svou logiku, že byla vymyšlena pro usnadnění pohybu na silnicích, a tudíž je musí ve vlastním zájmu i v zájmu veřejnosti dodržovat pán i kmán. Jarka Stuchlíková (Lidové noviny) všechny mercedesy nám vyfoukli před nosem mafiáni, wv ukradli zase poláci a všechny bmw jugoslávsci. tohle je to jediné co tam ještě zůstalo! SOUDNÍ REHABILITACE Dne 16.12.1992 došlo v ČSFR, ČR a SR ke změně právních předpisů o soudní rehabilitaci. K zákonu č. 119/1990 platnému od 1.7.1990 a již pozměněnému od 1.3.1991 zákonem č.47/1991 přibyla nyní další novela - zákon č. 633/1992 Sb., kterým se mění a doplňuje zákon č. 119/1990 Sb., o soudní rehabilitaci, ve znění zákona č. 97/1991 Sb. Soubor těchto tří zákonů byl převzat zákonem ČR č. 9/1993 Sb. a od 1.1.1993 tvoří součást právního řádu ČR. Tato novela rozšiřuje okruh skutku, které podléhají režimu rehabilitace, i o ty případy, jež byly součástí odbojové činnosti nebo s ní přímo souvisely, na které se však předchozí rehabilitační zákony nevztahovaly, a v tehdejším trestním rozsudku nebyly jako trestný čin politické povahy posouzeny. (Byly posuzovány samostatně jako kriminální trestné činy proti majetku, proti zdraví a pod. mnohdy se záměrem politickou činnost kriminalizo- vat. (Např. když při odchodu z ČSFR do ciziny bylo rehabilitovanými při útěku před státní mocí v krajní nouzi zcizeno cizí motorové vozidlo a tento skutek byl pak soudem kvalifikován jako trestný čin krádeže a za takovýto trestný čin byl uložen odsuzujícím rozsudkem nepodmíněný trest odnětí svobody). V takovýchto případech se dříve před touto novelou domáhal odsouzení spravedlnosti prostřednictvím podnětu, který adresovali prokurátoru, [pageend26]aby k Nejvyššímu soudu podal i proti takovému kriminalizujícímu rozsudku stížnost pro porušení zákona, což bylo mnohdy časově zdlouhavé. Nyní mají právo navrhnout soudní rehabilitaci takovýto odsouzení sami. Mohou je za ně podat osoby jim blízké (příbuzní v pokolení přímém, sourozenci, osvojitelé, osvojenci, manžel, manželka, druh, družka), resp. je může podat i prokurátor a to u soudu, kterému přísluší o rehabilitacích rozhodovat (soud, který rozhodoval v původním odsuzujícím řízením v 1.stupni, neexistuje-li již tento neexistující sídlo, rozsudky bývalého Státního soudu a rozhodnutí Nej vyššího soudu jako 1.stupně přezkoumává krajský soud, byl-li odsouzený osobou podléhající pravomoci vojenského soudu, o věci nyní rozhoduje vyšší vojenský soud.) Rehabilitaci i nadále ovšem nepodléhají takové činy, v nichž šlo prokazatelně o prosazování fašistických nebo obdobných cílů, nebo které byly spáchány v úmyslu zakrýt či usnadnit jiný obecný trestný čin, nebo se vyhnout odpovědnosti za tento čin a ani činy spáchané za použití násilí vůči osobě (vyjma případu krajní nouze nebo nutné obrany spáchaných na obranu vlastního života nebo svobody při činnosti, která soudní rehabilitaci podléhá a tyto činy s ní přímo souvisí), a to činy, k jejichž postihu byla ČR (dříve ČSFR) mezinárodní smlouvou vázána. Návrh na rehabilitační rozhodnutí podle této novely č. 633/1993 Sb. je nutno podat do 31.12.1993. V případě, že původní rozhodnutí o rehabilitaci nabylo právní moci až v roce 1992,lze návrh na rehabilitaci za dosud soudně neočistěné skutky podati do jednoho roku od právní moci tohoto rozhodnutí. Novelou č. 633/1992 Sb. se prodlužuje i lhůta pro uplatnění nároku rehabilitovaných pro uplatnění nároků na majetkové odškodnění /za vazbu, výkon trestu, za škodu na zdraví, náhrada zaplacených nákladů obhajoby, zaplaceného peněžitého trestu atd./ Tyto nároky je zapotřebí nejprve uplatnit u ústředního správního orgánu /u ministerstva spravedlnosti ČR, Praha, Vyšehradská 16, telefon 02/299 059, pokud se jedná o odsouzení civilního soudu nebo u Správy vojenských soudů v Praze, 160 00 Praha 6, poštovní úřad 61, jedná-li se o odsouzení vojenského soudu. V případě, že by rehabilitovaný zemřel, mají právo na odškodnění jeho dědici, pokud jsou jimi děti, manžel, rodič a není-ii jich sourozenci. Jestliže by ústřední správní orgány nároky oprávněných do 6 měsíců nepřiznaly, mají oprávnění možnost domáhati se tohoto nároku u soudu do 3 let od právní moci rehabilitujícího rozhodnutí. Po dobu projednání nároků u ústředních orgánů lhůta pro uplatnění nároků na odškodnění, /nejdéle však po dobu 6 měsíců/ u soudu neběží. Novela také zkracuje splatnost státních zúročitelných dluhopisů, jimiž stát hradí část přiznaného odškodnění, přesahující 30.000,- Kč, u vyšších náhrad /nad 150.000,-/ přesahující 30% celkové náhrady, a to z původních deseti na nynějších pět let. ZÁKONY ČESKÉ REPUBLIKY KTERÉ SE TÝKAJÍ I NÁS VENKU Oprava minulého sdělení: První dva odstavce na straně 29 Zpravodaje č.5/1993 následující po heslu "Vložka strana la" patří hned za heslo "viz na straně 2a vložka la" uvedené na straně 23 onoho vydání Zpravodaje 5/1993. Jinak ostatní části článku "Zákony České republiky, které se týkají i nás" na straně 23 až 26 Zpravodaje 5/1993 již zůstávají beze změny. PŘECHODNÝ POBYT V ČR Počínaje rokem 1993 všichni občané ČR s trvalým pobytem v cizině bez ohledu na to, ve kterém státě mají svůj trvalý pobyt, mají povinnost se přihlásit v ČR k přechodné25 [pageend27]mu pobytu do 3 dnů po svém vstupu na území ČR, jestliže doba jejich pobytu v ČR bude delší než 30 dnů. K takovému přechodnému pobytu se tyto osoby v ČR přihlašují u oddělení pasové služby Policie v sídle okresních měst (v Praze u oddělení pasové služby v obvodech města Prahy), v jejichž obvodu přechodný pobyt hodlají realizovat (zákon č. 135/1982 Sb., o hlášení a evidenci pobytu občanů,vyhláška č. 146/1982 5b., které byly převzaty do právního řádu ČR zákonem č.4/1993 Sb.) Výhodou tohoto nového postupu je jednotná delší 30denní doba pobytu, který se nyní oproti předchozí praxi nepřihlašuje (předtím totiž občané z tzv. "kapitalistické ciziny" měli povinnost přihlásit svůj pobyt na území Československa, který byl delší než pouhé 3 dny). Na nové moderní právní úpravě v této oblasti, která by tolik nezatěžovala naše občany trvale žijící v cizině, se v současné době v ČR intenzívně pracuje. O jejich výsledcích Vás budeme zavčas informovat. OBČANSKÉ PRŮKAZY Dnem 1.5.1993 nabyla účinnosti vyhláška ministerstva vnitra ČR č. 128/1993 Sb., kterou se provádí zákon o občanských průkazech. Tato vyhláška vedle jiného upravuje také to, že podkladem pro vydání prvního občanského průkazu občanu po jeho nabytí státního občanství ČR prohlášením, udělením nebo volbou podle zvláštních předpisů (podle zákona č.áO/1993 Sb., o nabývání a pozbývání občanství CR, podle zákona č.88/1990 Sb., kterým se mění a doplňují předpisy o nabývání a pozbývání čs.státního občanství) nebo pro vydání prvního průkazu po ukončení jeho trvalého pobtu v cizině, jsou tyto doklady: 1/ rodný list nebo rodný a křestní list, 2/ dvě fotografie (ostré, neretušované, zhotovené z téhož negativu na hladkém lesklém polokartonu nebo zhotovené přístrojem se současnou expozicí více objektivy, o rozměru 3,5 x á,5 cm, zobrazující občana ve tříčtvrtečním profilu, v občanském oděvu, bez pokrývky hlavy a brýlí s tmavými skly, s výškou obličejové části hlavy od očí k bradě minimálně 13 mm, 3/ doklad o státním občanství ČR (listina o udělení tátního občanství ČR, osvědčení či potvrzení o státním občanství ČR), 4/ doklad o rodném čísle, jestliže není rodné číslo uvedeno na jiném překládaném dokladu (rodné číslo přiděluje Český statistický úřad ve spolupráci s matrikou), 5/ doklad o rodinném stavu, jde-li o občana, který je ženatý (vdaná), rozvedený nebo ovdovělý. Občanský průkaz vydává občanu ČR, který dovršil 15 let, okresní ředitelství Policie ČR, v jehož obvodu je tento občan hlášen k trvalému pobytu. Žádá-li občan při vydání nového občanského průkazu současně o zápis svého akademického titulu, akademicko-vědeckého titulu nebo jiného titulu absolventa vysoké školy, je povinnen o tom předložit příslušný doklad (např. vysokoškolský diplom, osvědčení vysoké školy a pod.) Žádá-li občan při vydání občanského průkazu o zápis údajů o závažných chorobách, které za určitých okolností vyžadují okamžité podání léků nebo poskytnutí jiné první pomoci, o zápis údajů o krevní skupině nebo podskupině, předkládá o těchto skutečnostech lékařské potvrzení. Místo matričního dokladu vystaveného orgánem cizího státu se předkládá výpis ze zvláštní matriky (Magistrát města Brna, oddělení zvláštní matriky, 602 00 Brno, Ponáv- ka 12). Doklady potřebné k vydání občanského průkazu se předkládají v originálu nebo ověřeném opise (fotokopii); u cizojazyčných dokladů se předkládají též se svým ověřeným překladem do jazyka českého. Doklady potřebné k vydání občanského průkazu může za občana předložit jím pově řený zástupce vybavený potřebnou plnou mocí (podpis zmocnitele na ní nejlépe úředně ověřit). 26 [pageend28]Občanské průkazy vydané po 30.4.1993 se vystavují na kartě s parametry odpovídajícími modernímu celosvětovému standartu. Staré občanské průkazy vydané do 30.4.1993 zůstávají v platnosti po dobu v nich uvedenou. Občanský průkaz je dokladem mimo jiné o tom, že jeho držitel je státním občanem ČR s trvalým pobytem v ČR. Z hlediska devizových předpisů dokládá, že je devizovým tuzemcem, který má právo v ČR nabývat nemovitý majetek na základě právních úkonů učiněných mezi živými účastníky (např. koupí, směnou, darováním). JUDr Roman Prosa vedoucí konsuiárního oddělení velvyslanectví v Bernu nie-žiadného tlumočníka! teraz u nás tak budú aj hovoriť po našom! ČESKÁ KORUNA PEVNĚJŠÍ V dubnu besedoval spolu s dalšími představiteli ODS (Občanské demokratické strany) s občany Vimperku v Jižních Čechách místopředseda české vlády a ministr financí Ing. Ivan Kočárník. Kromě otázek o jednání po rozdělení státu, o potížích podnikatelů zejména s pomalými platebními převody bank a jejich neochotě poskytovat novým podnikatelům úvěry, pokud nejsou garantovány nemovitostmi, padla také otázka "Kdy ztvrdne koruna?1. A odpověď: "Ta koruna tvrdne průběžně, jakkoliv se to nezdá. I když nominálně je k marce stále stejná. Zhruba 18 Kč za marku je vlastně od prosince 1990. Co se však mezitím stalo? Zvedly se ceny u nás a zvedly se více než cenová hladina v Německu, takže Němec si dříve koupil za marku čtvrtku másla, ale dnes si koupí 0,7 čtvrtky. Koruna tedy relativně ve vztahu k marce ztvrdla. V té době byl průměrný plat u nás asi 3.500.-Kčs, dnes je to kolem 5.000,-Kč a marka stojí stále těch 18 Kč. Takže když si ji kupujeme, dáváme za ni menší část svého platu. Čili ona v realitě koruna zpevňuje a nominálně zůstává stejná. My nechceme nominálně revalvovat. Koruna tedy revalvuje takto reálně popsaným procesem. Ona je to totiž hůl o 27 [pageend29]dvou koncích, každý kdo exportuje, ví, že kdybychom revalvovali korunu, kdyby pak marka nebyla za 18, ale za 15 korun, tak za tu marku, když ji utrží, nedostane marku krát 18, ale jen krát 15 íedy méně. Současně by se zlevnil dovoz. A my musíme hlídat platební bilanci, abychom měli devizy a uměli udržet směnitelnost, abychom mohli splácet úvěry v zahraničí. Čili jdeme politikou nominálního kurzu koruny." (Podle Zpravodaje oblastního sdružení ODS Prachatice.) Leckteří si vzpomenou, jak Miloš Zeman kritizoval měnovou politiku Václava Klause, tehdy federálního ministra financí, a že on sám by zavedl kurs 3,50 Kčs za 1 marku. Černý trh by ho rychle přesvědčil o skutečné síle koruny, jak jsme to znali po celou dobu trvání komunistického režimu. I to je jeden z příkladů, kde by asi republika byla, kdyby se svěřovala takovým spasitelům. -rk- ZE SVĚTA KULTURY Pavel Tigrid byl vyznamenán cenou, kterou uděluje město Plzeň k výročí 1.června 1953 novinářům, kteří svými pracemi podporují demokracii a svobodu. 1. června se právě v Plzni pozvedli k otevřenému odporu proti komunistickému režimu - stávkovalo zde 20.000 občanů. Český skladatel Karel Husa, působící od r. 1954 v USA, získal Grawemeyer Award for Music Composition 1993. Tuto cenu mu udělila univerzita v Louisville za koncert pro violoncello a orchestr, který byl poprvé hrán 2.března 1989. Cena je spojena s částkou 150.000 USD. Galerie elity národa ( GEN), krátké televizní portréty vynikajících, slavných až geniálních Čechů, musela být pro protesty z řad diváků přejmenována na prostý název “ 100 Čechů dneška”. Každý z těchto portrétů natáčí jiný režisér a snaží se portrétovanou osobnost podat neobvykle, ale především lidsky. Tak bylo vidět mlsného prezidenta i světoznámého tvůrce, veselého opata a premiéra běhajícího za tenisovým míčkem, bylo vidět rozpaky a slabůstky nadaných lidí. Seriál se těší velké oblibě: zvláště příznivě byl přijat portrét vynálezce Silonu a měkkých kontaktních čoček akademika Wichterleho.Seriál je vysílán vždy v pondělí na kanálu 1. Václav Havel byl vyznamenán další cenou: cenu Athinai 93 ( 100.000 USD ) mu udělila Onassisova nadace za službu člověku, lidstvu, lidské důstojnosti a vytrvalý boj za lidská práva a demokracii. Prezident ji osobně převzal v Athénách a pronesl při této příležitosti projev, v němž srovnával bezprostřední antickou demokracii s hierarchizovanou demokracií dnešní. Nepochybujeme o tom, že další významná cena V. Havlovi vyvolá novou vlnu závisti u nás doma .... Také Václav Klaus byl vyznamenán, a to cenou Ludwiga Erharda za ekonomickou publicistiku. Cenu převzal na mezinárodní konferenci “ Evropa na cestě k politické unii,” kterou pořádala Nadace Konráda Adenauera za účasti předsedů vlád Německa, Holandska, Švédska , předsedy Evropského parlamentu a dalších významných hostí. Mezinárodní knižní veletrh se konal v květnu v Praze za účasti 27 zemí - vystaveno bylo na čtvrt milonu knih. Praha je nepochybně vhodné místo pro takovou akci: je málo míst na světě, kde se ( dosud) tolik čte, kde se v pouličnícjh Stáncích prodává i hodnotná literatura, kde každý čtvrtek se tvoří fronty před knihkupectvími, která v ten den dostávají nové knihy. Město Hronov uspořádalo symposium k uctění památky svého rodáka Egona Hostovského. Tom Luke, přítel Hostovského, žijící nyní ve Švýcarsku, vyčítá veřejné městu Hronovu, že se za války a po válce špatně chovalo k občanům židovského původu, a vyslovuje pochybnost,zda by se Hostovský ke svému rodnému městu hlásil. Evropské kulturní dni v Karlsruhe, pořádané začátkem května, se příliš nevydařily. Tématem tohoto setkání bylo Slovensko, což, jak se ukázalo, nebyla právě nějšfastnější volba. Organizace dní měla řadu nedostatků, ale ze všeho nejtrapnější bylo vystoupení slovenského ministra kultury a školství Dušana Slobodníka. Ten si zaměnil vědecké forum za tribunu propagandistických útoků proti politickým protivníkům, kteří usilovali o zachování Československa. Slobodníkovy výpady , i když se další referenti jako profesor Thomas Strauss a Dušan Šimko snažili uvést je na pravou míru, neodpovídaly nijak představě spojené Evropy, kterou měli pořadatelé na mysli. Pěvecké sdružení moravských učitelů bylo založeno před devadesáti lety a proslavilo se doma i za hranicemi. K lesku jubilejních oslav přispěje i japonský ženský pěvecký sbor Tokai, který oplácí návštěvu PSMU před dvěma lety v Japonsku. Nadace Charta 77 pořádala v Praze ve výstavní síni Agnesa prodejní výstavu předních českých umělců - i těch, kteří působí v zahraničí. Výtěžek výstavy, která končí ( bohužel ) už 16. června, bude věnován na podporu handicapovaným v ČR. 28 [pageend30]ZE STARÉ VLASTI Sudetátí Němci volají po dialogu.Prohlásil to na 44. sudetonémeckém sněmu v Norimberku nový předseda bavorské vláda E. Stoiber. I když se tvrdí, že sudetoněmecký Landsmaschaft je dnes bezvýznamné hnutí, hlas bavorské vlády je těžké přeslechnout. To také bylo asi podnětem k tomu, aby se předsedové koaličních stran dohodli na vytvoření nevládní pracovní skupiny, která by dialog s Němci vedla. Doufejme, že česká strana nebude při jednání tak ustupovat jak už to známe odjinud: bylo by paradoxní, kdyby Němci , kteří se na českém národě tak provinili, měli dostat nazpět zabavený majetek anebo náhradu za něj, zatím co exil, který za republiku bojoval, vyšel naprázdno.... Dovoz roste, vývoz stagnuje- to je bilance zahraničního obchodu ČR za první čtvrtletí tohoto roku. Je zřejmé, že snaha ministra Dlouhého zlepšit odbyt domácího zboží je oprávněná. Tak např. obchodní dům Máj v Praze, patřící nyní ( podobně jako 8 dalších obchodních domů v ČR ) americké firmě Kmart, prodává jen 20 % domácích výrobků, zbytek je z dovozu. Velmi často se dováží ze zahraničí, zejména z asijských zemí, kde levnou pracovní sílu tvoří namnoze i děti, zboží podřadné jakosti. Zdá se, že českým podnikům, zejména těm, které dosud nebyly privatizovány, chybí chuť do práce, nápady a průbojnost. Nejoblíbenější politik v České republice je ministr průmyslu Vladimír Dlouhý, kterému důvěřuje podle posledního průzkumu 72 % občanů. Václav Havel je na druhém místě s e 70 %, Václav Klaus až za J. Stráským na čtvrtém místě se 65 %. Nejspornější je Miloš Zeman, který má stejné procento příznivců jako odpůrců. Problém Ralsko musí nyní řešit vláda. Bývalý vojenský újezd , obhospodařovaný sovětskou okupační armádou, nese nesmazatelné stopy chaotického hospodaření - ohromné znečištění naftou, velký , avšak nepodchycený počet staveb v lepším nebo horším stavu. V době, kdy sovětská vojska újezd opouštěla, dva vedoucí příslušníci bývalé federální armády vytvořili společnost Svobodná zóna a skoupili nebo si zajistili co se dalo. Hodlali zde zřídit mezikontinentální letiště a oblast volného obchodu. V konkursním řízení byla ale oblast přiřčena společnosti Waldstein, která zde chce zřídit rekreační oblast - Svobodná zóna ovšem nechce ustoupit. Navíc se v oblasti těžil uran, jehož těžba by se měla zastavit -tím by ovšem přišlo o zaměstnání mnoho lidí. Zatím se Ralskem zabývá ministerstvo kontroly. Až vydá svoji zprávu, uvidí se jak dál... Jan Koukal,nový pražský primátor, je přítelem Švýcarska: dovednou “ manipulací “ zajistil, že dodávka počítačů pro město Prahu byla zadána švýcarské firmě. Trh s realitami v ČR se pomalu uklidňuje. Ceny vyhnané do nesmyslných výšek budou muset klesat. Je to způsobeno na jedné straně nedostatkem kapitálu u domácích zájemců, na druhé straně poklesem zahraničního zájmu. Jsou stížnosti na nesolidnost českých partnerů, byrokracii, korupci, nedostatečné zákony a nevýhodný daňový systém. Ministerstvo obrany a ministerstvo vnitra, dvě instituce nejvíce zamořené bývalými kádry, se nehodlají nijak uskromňovat. Zatímco na školství a zdravotnictví se šetří ( chirurg operující srdce má hodinový plat 37.- Kč jministr obrany žádá na přezbrojení zmenšené armády 10 miliard a nový policejní ředitel jednu miliardu, aby mohl koupit pro své lidi rychlejší auta a pilné lépe odměňovat. Ukázalo se ostatně, že ministerstvo vnitra si dovede přivydělat: prodává reklamním kancelářím adresy občanů ze svého ústředního seznamu, aby pak tito občané mohli být obtěžováni nabídkami firem. Lidové noviny mají nového , za tři roky už třetího šéfredaktora: stal se jím Jaromír Štětina, dosavadní zahraniční dopisovatel. Brněnské výstaviště se snaží- běží tam jeden veletrh za druhým. Od 5. června se tam koná veletrh zbraní a vojenské techniky, tedy oboru, který přes všechny mírové snahy stále kvete, protože hodně vynáší. I české firmy doufají, že si utrhnou slušný kousek z tohoto dobře prodejného koláče. V poslední době se vyznamenaly tím, že dodaly např. desítky tun munice do Mosambiku, zmítaného dlouholetou občanskou válkou. Střelivo pravděpodobně objednala vládní, marxistická strana Frelimo. Jiný dobře prodejný artikl je Semtex, který proslavil Východočeské chemické závody v Semtíně u Pardubic. Škoda -Favorit ve sportovní či závodní úpravě vytáhne z motoru 1289 ccm celých 95 koní a je přitom docela levný - 300.000 Kč. Tento typ se docela dobře umístil nedávno v Ralye Acropolis. ZE SPORTU Martina Hingis, švýcarská tenistka českého původu, byla velkým překvapením velkého turnaje v Paříži. Ačkoliv je jí necelých třináct let, porazila v závěrečném utkání o čtyři roky starší BelgičankuL. Courtois a stala se tak nejmladší šampiónkou mezi juniory. První Čech na severním pólu se jmenuje Miroslav Jakeš. Dostal se tam s podporou švédské firmy Lux ve skupině 12 polárníků dne 10. května. Známý český polární cestovatel Běhounek nad pólem pouze přeletěl ( tuším jako člen neštastné výpravy italského generála Nobile ). 29 [pageend31]VÝvoj rozložení politických sil v České republice V následující tabulce jsou shrnuty výsledky průzkumu volebních preferenci před volbami v červnu 1992 a po nich, jakož i výsledky těchto voleb: Politiclá strana 10.91 2.92 5.92 volby 11.92 3.93 nebo seskupeni 7.6.92 Vládni koalice ČR: ODS (později ODS/KDS) 18 22 17 30 30 27 ODA 5 9 7 8 11 KDU-ČSL 658 75 5 Strany nevládni (nad 5% v březnu 93): ČSSD 7 10 9 7 5 11 KSČM/LB 7 9 11 14 9 7 Strany nevládni (pod 5% v březnu 93): SPR-RČS 66 64 LSU 6 8 7 5 4 HSD-SMS 67 - - Nerozhodnutí 28 23 16 ... 22 22 Z ostatních stran, které nejsou zastoupeny v parlamentě, nedosahuje podle průzkumu v březnu 1993 žádná hranice 5%. Mezi ně patří na př. OH, KAN. I u stran, které jsou zastoupeny v parlamentě dochází k rozpadu nebo k poklesu pod 5% (viz tabulka). Tíha zodpovědnosti za uskutečňování vládního programu spočívá na ODS. Menší strany ve vládni koalici (ODA, KDU-ČSL) využívají někdy potíží, které se při tak rozsáhlých úkolech v České republice vyskytuji, aby se v televisi nebo v tisku zvýraznily, ne vždy v zájmu dalšího vývoje, kdy je potřeba přijímat i nepopulární opatřeni. Vcelku však lze říci, že vládni koalice funguje a odvádí dobrou práci. Skutečná oposice, která by měla jasný program a početně něco znamenala, neexistuje. Současný vývoj naznačuje, že pozbudou vlivu strany, které získaly hlasy diky líbivým heslům nebo demagogii, nenabízejí vhodný program nebo v nich došlo k osobním roztržkám (LSU, HSD-SMS, SPR-RČS). Na líbivá hesla a demagogii každý národ těžce doplatil. Naopak prosperitu státu a jeho občanů lze vytvořit jen tvrdou prací. Nápadný je počet nerozhodnutých v období mezi volbami. Poslední volby ukázaly, že ve volbách dávají tito občané hlas nejsilnějším stranám. Ukazuje se, že je pořád nadbytek těch, kteří dávají přednost neustálé kritice, sami vědí, jak to' nejlépe udělat, ale ruku k dílu nepřiloži. Demokracie však závisí na angažovanosti svých občanů a na tom, aby zodpovědně volili své zástupce a tyto potom v jejich činnosti podporovali, samozřejmě také jejich jednáni kriticky sledovali. V r. 1994 budou volby komunální volby a volby do senátu. Příprava na ně již začíná. -rk- 30 [pageend32]POLEMIKA KOLEM JEDNOHO DOPISU Když Zpravodaj ve 2. čísle tohoto ročníku otiskl gratulaci Svazu Václavu Havlovi k jeho zvolení prezidentem České republiky ( nezapomínejme, že Zpravodaj je orgánem Svazu čs. spolků ve Švýcarsku ), netušili jsme, že to vyvolá živou polemiku. V čísle 4. se proti dopisu ozval J. Polínek, ale neuvedl své výhrady, které vůči V. Havlovi má. Tajemník Svazu J. Nápravník na to reagoval vysvětlením v č. 5. A nyní dostala redakce obsáhlý dopis od pana V.Rotha ( Aarmattweg 5, Aarau ), který živě polemisuje s J. Nápravníkem a upřesňuje výtky vůči V. Havlovi. Už pan Voltaire kdysi dávno napsal, že učiní všechno pro to, aby jeho protivník mohl projevit svůj názor, i když on sám s ním nesouhlasí. Redakce toto stanovisko plně sdílí a chce dát krajanu Rothovi možnost, aby svůj názor přednesl. Nemůžeme ovšem otisknout celý dlouhý dopis a vybereme z něho proto jen ty podstatné části, aniž bychom skreslili jejich smysl. ( Měli bychom snad dát příležitost i J. Nápravníkovi, aby s k dopisu vyjádřil, ale upouštíme od toho z jednoho prostého důvodu: myslíme, že bude nejlépe ukončit tuto poněkud trapnou záležitost ěo nejdříve a neprotahovat ji do dalších čísel. J. Nápravník dostane ovšem k disposici celý dopis a může se s krajanem Rothem spojit přímo,bude-li chtít v polemice dále pokračovat). Pan Roth píše: Když ne Havel, kdo tedy ? Tuto otázku položil čtenářům Zpravodaje ( mezi něž také patřím ) p.J.Nápravník, když reagoval na kritiku J.Polínka k dopisu, v němž Svaz gratuloval V.Havlovi k jeho zvolení prezidentem ČR. Pan Polínek s touto gratulací nesouhlasil, neuvedl však konkrétně proč, čehož p.Nápravník náležitě využil ve své odpovědi. Já jsem téhož n ázoru jako p. Polínek a na rozdíl od něj ( a mimo to, co už ve svém výpočtu negativ uvedl gratulant Nápravník) uvedu proč. Pan Nápravník píše, že nemáme důvodu k jásotu ani spokojenosti s vývojem v naší vlasti, ale myslí si, že útoky na V.Havla nejsou opodstatněné, neboť dle české ústavy nemá prezident téměř žádnou legislativní či exekutivní moc. To není tak docela pravda a navíc se p. Nápravník tímto zdůvodněním dostal do zcela jiného časového horizontu.Mně se některé útoky proti p.Havlovi protiví, ale nikoli pro svou neopodstatněnost, ale pro primitivnost a povrchnost, protože opodstatněné rozhodně jsou. V další části svého dopisu uvádí p.Roth tyto konkrétní názory a výtky: 1. )Když při volbě prezidenta vystupovali Sládkovci proti V.Havlovi, měl on sám hned v přímém přenosu vystoupit a obvinění vyvrátit.Proč to neudělal, to ví prý jen on sám. 2. ) Strýc V.Havla, p. Miloš Havel, spolupracoval prý s Gestapem. 3. ) Není prý vyloučeno, že V.Havel má vztah k německé zpravodajské službě. 4. )V.Havel vrhá celý český národ do hanby, protože využívá každé příležitosti k omluvám Němcům a zapomíná přitom na statisíce zničených životů našich nejlepších lidí. 5. )Nelze zapomenout na prázdná gesta V.Havla a jeho sliby nám exulantům. 6. ) V. Klaus zastiňuje svou popularitou V.Havla a byl by lepšímm kandidátem na úřad prezidenta. Dále p.Roth pokračuje: Na rozdíl od p. Nápravníka si vůbec nemyslím, že by naše práce v exilu pozbyla smyslu, pokud nebudeme podporovat V.Havla, ale právě naopak. Naše práce by tento smysl rozhodně pozbyla, pokud se nebudeme namísto toho věnovat vyhledávání a podpoře mladých a schopných lidí, kteří provedou a zaručí morální obnovu a stabilitu naší vlasti skutečnými činy a nikoliv přímo komediálními výzvami, které nic podstatného neřeší. Stoupající kriminalita, korupce a nakonec 31 [pageend33]bezradnost policie a justice je toho důkazem. O to více mne překvapilo, jak se p.Havel po tom všem sám od sebe a v rozporu se svými dřívějšími prohlášeními podbízel a navrhoval za kandidáta na prezidenta ČR. Pokud by měl v těle kouska osobní cti, tak by tak rozhodně nečinil. Nepochybuji o tom, že by se vhodný a schopnější kandidát na tuto funkci našel a on sám mohl být všech těch útoků i kritiky ušetřen.Ovšem to je ted zbytečná polemika. Tolik tedy k příspěvku p.Nápravíka a na obranu pana Polínka. Postavení exilu bude vždy mizerné, pokud se jeho představitelé budou před současnou politickou representací hrbit - což je případ p.Nápravníka. Důvod k tomuto hrbení nemáme. Nedělali jsme to dřív, nedělejme to ani ted ! ( Doslov redakce:Dali jsme slovo i názorům, se kterými nesouhlasíme a které lze ostatně snadno vyvrátit. Copak mohl např. V.Havel, v době volby prostý soukromník, zasahovat v televizním vysílání do debaty v parlamentu a obhajovat se proti nesmyslným obviněním ? Nebo: budeme zase podle vzom komunistů pronásledovat děti za to, co snad dělali jejich rodiče, jejich strýc ? Je také značně primitivní tvrdit, že za všechno může Havel - za stoupající kriminalitu, korupci, bezradnost policie a justice. V takové polemice nemá smysl pokračovat. Pokud by ovšem někdo, stojící dosud mimo, přišel s novým, seriosním a závažným argumentem, najdeme pro něj místo.) MUSÍ ČEŠI A MORAVANÉ V MNICHOVĚ ŽEBRAT ? Předesílám: Město Mnichov trpí v pěší zóně různé muzikanty, kejklíře a artisty.Tento způsob žebroty, rozhodli městští radní před několika lety, však musí zůstat vyhražen jen opravdu potřebným a chudým. Jak však chudobu zjistit, to už usnesení neříká a nikdo nekontroluje. Pěší zóna ve středu Mnichova v sobotu dne 7.května: V podloubí obchodu s ložním prádlem hraje česká učitelka v chodském kroji na dudy. Na housle ji doprovází mladý muž v bílých teniskách jedné světové značky, v džínscch a jupce, která připomíná jihočeský kroj. Učitelka zpívá: “Zádnej neví, co jsou Domažlice, žádnej neví, co je to Taus “. Kousek dál kvílí harmonika a český baryton v kroji ruského mužika zahučí: Moskevské večery. Když se zeptám, proč vystupuje v rubašce a proč zpívá ruský, odpoví: “ Voni jsou ty Němci na Rusáky ňák zatíženi... ” Učitelka odněkud z Chodska nemá proti “ mužikovi “ šanci.Dudačka i houslista usednou do stínu a pijí z jednoho papírového poháru bavorské podmáslí.Dopoledne jim.žebrota v mnichovské pěší zóně “hodila “ jen 22 marek. Učitelka z Chodska si trpce stěžuje: před týdnem jim výlet do Mnichova “ hodil celou stovku márů. Ale dnes se tó v pěší zóně hemží černými hubami, skřítky z jižní Ameriky a Rusáky, takže kšeft je špatný “. A jestli se nestydí žebrat ? “ Však nás tady nikdo nezná”, odpovídá houslista. 32 [pageend34]Dobrou akustiku v podloubí jednoho obchodního domu s pánskymi obleky využívá mladý cellista. O klobouk, v němž jsem odhadem napočítal asi 5 marek, opřel ručně napsaný text: Člen pražského komorního orchestru....Kousek dále, ve stínu obchodního domu, hraje a zpívá harmonikář Ivan Hájek s citem, s vervou a hlučně, aby překřičel konkurenci, skupinu bolivijských ‘indios *, La Palomu. Před obchodním domem Kaufhof se skoro nesrozumitelnou německo-anglickou hantýrkou rozčiloval Indián z chilských And: “ Co tady chtějí ti Čekos ! Plac před Warenhäusern patří přece naší partě !” Čekos byla dechovka z moravského Slovácka. Moravský tatík, asi principál dechovky, se tuze naštval a odplivl si: “ Ze já tej indiánskej opici dám přes paštěku ! Včil tu hrajeme my, a šmytec ! Kousek dál, už na náměstí před mnichovskou radnicí, předváděla česká artistka ve velmi odvážném, spíše nedostatečném oblečení, svou pětiletou holčičku: Danuška v kostýmu šaška metala kozelce, salta, stála mamince na hlavě,v mžiku se proměnila ve spletenec hubených paží a nohou. Když představení skončilo, popadla holčička klobouk a vybírala. Kdo dal jen jednu marku nebo méně, toho Danuška popadla za rukáv a řekla důrazně: “ Zwei Mark ! Dvě marky”! Proč se o Češích a Moravanech v mnichovské pěší zóně rozepisuji ?Dělají nám totiž ostudu.Musí čeští a moravští muzikanti a kumštýři v Mnichově skutečně žebrat ? Jsou doma opravdu tak chudí, jako třeba ‘indios ‘z jižní Ameriky ? Jsou na tom členové dechovky z jižní Moravy, povoláním technici a inženýři (dokonce, jak se mi oravský tatík pochlubil - “ aj dochtora máme sebú “) tak špatně jako američtí somráci a narkomani, kteří se “prožebrávají “ Evropou, nebo jako černoši z Afriky, kteří ted nemají v Německu nárok na asyl a žijí tady na černo ? Je Česká republika, jak mi vysvětlovala učitelka z Chodska, “ tak chudinká, že se mi vyplatí jet každou sobotu hrát do Mnichova “? Ctěl jsem se učitelky odněkud z Chodska zeptat, co soudí o české národní hrdosti, ale radši jsem mlčel. OTA FILIP KAREL LAVIČKA MEČE NA PLUHY MEČE NA PLUHY KAREL LAVIČKA Překovat meče na pluhy - takový nápad nemohl vzniknout nikde jinde než v zemi, kde včera znamená zítra . Myslím dokonce, že jsem už viděl vyobrazení, jak si to tamější sochař představoval. Musel přitom projevovat obzvláštní důvtip, protože udělat z plátku ocele ve velikosti meče celý pluh, nad tím může laik oprávněně žasnout a odborník pochybovačně potřást hlavou. I s hlediska historie je tohle heslo dost pochybné, protože meče už nemají v moderní válečné výzbroji žádné místo - ovšem říkat, že se na pluhy mají překovat Kalašnikovy anebo tanky, to by sice bylo reálnější, ale zdaleka ne tak básnické. Tohle byl ovšem pouze úvod k historii, která s úvodem zdánlivě vůbec nesouvisí. Musím totiž po polích válečných odbočit na pole orná. Když jsem se ve Švýcarsku domohl vlastní zahrádky, něco mi stále chybělo: tady totiž vůbec neznají špičatý rýč !Ať jsem hledal jak chtěl, všude mi nabízeli rýče s plochou, rovnou spodní hranou, které pochopitelně nezajedou tak lehce do země jako rýč se špicí - dnešní terminologií vyjádřeno : rýč špičkový. Nedá se říci, že Švýcaři špičkové rýče nepotřebují, neboť jejich země se lehce přerývá - leda že by ji napřed zkypřili nějakým strojním kultivátorem. Z vlastní zkušenosti vím, že dobývat se do uleželé, panenské půdy je ve Švýcarsku stejně lopotné jako v té požehnané zemi české.( Vůbec musím při této příležitosti říct, že v některých technických ohledech Švýcaři zřetelně zaostávají za českými zeměmi: prakticky neznají vynález Prokopa Diviše z Přímčtic u Znojma a na svoje statky nedávají hromosvod, následkem čehož každoročně v době letních bouřek vyhoří několik usedlostí, protože je zřejmě pohodlnější uzavřít pojistku než namontovat kus měděného drátu. Také tu není znám starý český stavební předpis, že dvéře veřejných mísností se musí otevírat směrem ven , a našlo by se jistě i řada dalších nedostatků na kráse ). 33 [pageend35]Když se konečně naše drahá, značně drahá vlast otevřela i nám prostým exulantům, pochopitelně mne vedly prvé kroky do Rottova železářství na Malém rynečku a sháněl jsem se po špičkovém rýči. Ovšem že jej měli, dokonce v luxusním provedení z titanové slitiny. Bohužel titan se neprojevil jako TITAN, ale zůstal mnoho dlužen své pověsti: při prvém pořádném zabrání se prohnul tak, že by pan Uri Geller jej mohl pouhým šimráním lehce zlomit, jak to předváděl se lžičkami. Nezbylo než hledat znovu. Obrátil jsem se na novou hvězdu na železářském nebi, závod pana Břendy, a tam skutečně měli rýč kovaný s vyztuženou násadou, prostě špičkový. Dostal jsem jej dobře zabalený, bez rozbalování jsem jej převezl a hned vyzkoušel. Bylo vidět a cítit, že je to rýč špičkově špičatý: zajížděl do země jako do margarinu. Největší překvapení přišlo nakonec, když jsem uklízel obalový papír: byla na něm nenápadná cedulka napsaná azbukou a hlásající, že “lopata “, což je ruský název pro rýč, byla vyrobena v mašinostrojitělském závodě někde na Urale. Ejhle, řekl jsem si: ono to funguje ! Když ne pluhy, tak aspoň pořádné rýče ! To je třeba podporovat - nepotřebuje náhodou někdo opravdu špičkový, špičatý rýč za přijatelnou cenu ? JAN Z POMUKU V březnu - přesně 20. března - uplynulo 600 lei od smrti Jana z Pomuku, dnes známého jako sv. Jan Nepomucký. Jeho památce je zasvěcen celý tento rok. Jan z Pomuku se narodil někdy okolo roku 1340 v osadě Pomuk na úpatí Zelené hory. Nepomukem byla později nazvána část obklopující původní osadu. Jan Nepomucký se vždy podpisoval jako rodilý z Pomuku: Johannes filius olim Welflini de Pomuk. Teprve od doby kanonizace sv. Jana se dává přednost jménu Nepomucký- proto je oficiální jméno světce sv. Jan Nepomucký. Otec Janův jménem Welflin byl místním zemědělcem nebo řemeslníkem a působil v letech 1355 až 1367 jako rychtář. Historik V.V. Tomek soudí, že Janův otec byl rodem Němec, ač samotné jméno nemusí být v dané době důkazem národnosti. Jan ovládal němčinu dobře, češtinu však lépe - dokladem toho jsou četné bohemismy v jeho latinských notářských listech. Na místě jeho narození stojí dnes barokní kostel sv. Jana, vystavěný v letech 1734 -1738. V křížení hlavní a příčné lodi je oltářík s nápisem, že na tomto místě se světec narodil a že tu stála jeho kolébka. Základní vzdělání nabyl Jan z Pomuku v nedalekém klášteře, a když odešel do Prahy, pracoval v kanceláři pražského arcibiskupa Jana Očka z Vlašimi. Zde získal titul císařského notáře a tento úřad zastával 10 let. Roku 1380 přijal kněžské svěcení a téhož roku se stal farářem kostela sv.Havla. Když získal na pražské právnické fakultě titul bakaláře, obstarává si u sv. Havla zástupce a odchází do italské Padovy, kde obhajuje doktorát církevního práva.Nemohl to být muž bez schopností - v Padově byl zvolen rektorem zaalpských studentů. Po návratu do vlasti se stal kanovníkem vyšehradským a arcijáhnem žateckým. Nemohl být ani mužem zištným a toužícím po moci - to by se stěží v době vrcholícího zápasu mezi králem Václavem IV. a arcibiskupem Janem z Jenštejna stal v r. 1889 generální vikářem. V té době totiž už neústupného a prohrávajícího arcibiskupa opustilo několik věrných. Konflikt pražského arcibiskupa s českým králem dosáhl v zimě r. 1393 dramatického vrcholu. V té době umírá opat Racek, představený kláštera v Kladrubech. Jenštejn dává pokyn pro volbu nového opata a generální vikář Jan z Pomuku tuto volbu dne 10.3.1393 potvrzuje. Královská 34 [pageend36]rada, která měla vlastního kandidáta, byla tímto jmenováním podrážděna a král vzplanul hněvem.Následující sankce proti církevním hodnostářům padly plnou vahou právě na generálního vikáře». Spolu s Mikulášem Puchníkem byl zatčen, podroben výslechu a mučen tzv. “ štosováním “ t.j. věšen za svázané ruce a tažen ke stropu mučírny. Poté byli oba páleni pochodněmi v bok, “tak, aby znamenitý pryskýř měli Mučení se osobně zúčastnil i král. Protože po mučení nebyl Jan schopen jakékoliv akce, rozkázal král svrhnout ho s mostu do Vltavy. Stalo se tak dne 20.března 1393 kolem deváté hodiny večerní. Poslední antropologický a lékařský průzkum pozůstatků v r. 1972 prokázal, že zlomeniny obličejového skeletu vzikly zaživa opakovanými údery tupého nástroje. Vzniklé zranění bylo zřejmě provázeno bezvědomím a po určité době vedlo k smrti, i když nelze vyloučit zranění srdce, jater a dalších orgánů, které mohly být poškozeny při pálení boků. Vzhledem k tomu, že tělo Jana z Po muku vyplavalo na hladinu - na rozdíl od dvou týdnů u běžných utopenců - až za čtyři týdny, lze usuzovat, že do vody bylo svrženo již mrtvé tělo. To bylo 22.listopadu 1396 pohřbeno ve svatovítském chrámu, kde zůstalo netknuto 323 let. Antropologický výzkum ostatků identifikoval údajně zachovalý “ jazyk “ jako zachovalou mozkovou hmotu. Havlíčkův epigram o tom, aby Čechům jazyk neshnil v hrobě, byl tak modifikován do aktuálnější varianty. (Podle Dr.E. Vlčka, JAN Z POMUKU ) (Podle Dr.E. Vlčka, JAN Z POMUKU ) LUSTRACE, RADA EVROPY A KPVČR. Paní Kateřina Lalumiérová v několika interview vyslovila minku, že "lustrační" zákon se příčí chartě lidských práv a že kvůli němu bude mít Česká republika potíže s přijetím do Rady Evropy. Předseda KPVČR Stanislav Drobný a tiskový mluvčí Miloš Slabák se během minulého roku marně snažili písemně přesvědčit paní Lalumiérovou, že se mýlí. Na svůj dopis neobdrželi žádnou odpověď, což je dosti divné. Západní veřejní činitelé, na rozdíl od českých, (např. V.Havel) obvykle prostřednictvím svého sekretariátu odpovídají na všechny obdržené seriozní dopisy. Dne 11.ledna 1993 představitelé politických vězňů nové republiky učinili nový pokus. Ve svém dalším dopise píší: "Je nepochybné, že informace, na jejichž základě dosud stavíte své doměnky, pramení u bývalých komunistů nebo jejich názorově blízkých, kteří si říkají socialisté. "Socialista" z postkomunistické země je v podstatě komunista, který si změnil jen pojmenování." Jestliže je obava, že v okolí paní generální sekretářky Rady Evropy příznivci pánů Dienstbierů a spol. by se opět mohli "postarat" o nový dopis, poslali představitelé KPV druhopis výboru Západoevropské pobočky KPVČR v Zurichu a tito jej předali svému tiskovému mluvčímu, jenž shodou okolností žije od roku 1968 ve Francii a má přátele v novinářských kruzích. Jeden z nich mu slíbil, že buď sám, neb prostřednictvím svých konekcí ve Štrasburku, dopraví dopis přímo k rukám adresátky. Jelikož "sichr je sichr", jak jsme říkali na lágrech pro uctění pana Manlichera, představitelé KPVČR zaslali svůj připiš generální sekretářce Rady Evropy též v jedné kopii českému ministrovi zahraničí Zielieniecovi s žádostí, aby při svém případném setkání s paní Lalumiérovou vysvětlil oč jde. "Máme spoustu důkazů o pravdivosti našeho tvrzení a rádi bychom Vám je v případě potřeby poskytli," píší naši představitelé ministrovi. Myslíme, že by ho při tom mohli přesvědčit též o tom, že český lustrační zákon je ve srovnání např. s denacifikačními akcemi v Německu po válce až příliš mírný. Tato očista byla provedena z iniciativy spojenců, USA, Velké Británie, Francie a tyto jistě není možno podezřívat z nerespektování lidských práv. Paní Lalumiérová by si měla všímat více opravdového nerespektování těchto práv, jakým je např. odmítání restituce majetků uloupených komunistickou justicí bývalým československým politickým vězňům, kteří byli nuceni před další persekucí odejít do exilu a z různých důvodů nejsou sto se natrvalo vrátit do vlasti. Ostatně u mnohých návrat je nemožný proto, že nemají kde bydlet, zatím co v jejich rodinných domcích dosud bydlí různí nomenklaturisté a dokonce i jejich bývalí mučitelé z řad Státní bezpečnosti! Z.F.Leiner 35 [pageend37]S J K Z I) I) K L E G Á T 0 SVAZU československých spolků ve Švýcarsku se konal dne 15. května t.r. ve Fribourgu. Byly zde zastoupeny všechny členské spolky s výjimkou St.Gallenu, který se pro nemoc delegáta J. Tichého omluvil. Jako hosté byli přítomni ( při odpoledním zasedání ) Dr.Jan Kalvoda, předseda Občanské demokratické aliance a místopředseda české vlády, dále chargé d’affaires čs. velvyslanectví v Bernu, rada Dr.Jiříček, a konsul Dr.R.Prosa. Po zahájení předsedou Svazu Dr. M Mičátkem a volbě pracovního předsednictva (jednání sjezdu řídil dále věcné a pohotové R.Němeček) byl bez připomínek schválen zápis ze sjezdu 1992.Jako prvý bod přednesl Dr. Mičátek zprávu předsedy. Zabýval se hlavně činností Svazu před a po rozdělení Československa a zdůraznil nutnost pokračovat dále v duchu česko-slovenské vzájemnosti. Vyzdvihl pozitivní spolupráci s čs. velvyslanectvím, jehož dosavadní představitelé skončili již svoje funkční období Jednatel J.Nápravník uvedl pozdravné dopisy evropských krajanských spolků, které byly sjezdu zaslány, a referoval o poměrně rozvinuté činnosti předsednictva. Z pokladní zprávy V.Baumeltové vyplynulo, že hospodaření Svazu skončilo malým přebytkem Kulturní referent Dr. O.Černý připomenul, že na podnět Svazu udělila Karlova universita svoji medaili Dr. M. Cuendet a Dr.J. Strnadovi za jejich záslužnou dlouholetou práci pro exilovou obec i osvobozenou vlast. Přispěním Svazu a ženevského spolku Domov byla v Karolinu odhalena busta Dr.M.Horákové. Informoval dále o zřizování kulturních čs. center v cizině, o působeni Rady národností při úřadu předsedy vlády a o nové obsazeném Odboru pro nevládní styky při ministerstvu zahraničí. Dr B.Hostička podal zprávu o úspěšné činnosti Masarykova fondu při podpoře krajanů, kteří se ocitli v nouzi. Podpory se udělují z došlých darů a výnosu kmenového jmění, které zůstává v podstatě nedotčeno. Redaktor Zpravodaje L.Křivánek se krátce zmínil o dvou problémech svazového časopisu- o nedostatku původních příspěvků od členských spolků jakož i o vzniku nových časopisů pro Čechy a Slováky v zahraničí. Administrátor Zpravodaje R. Němeček se mohl ve své zprávě odvolat na to, že předsednictvo dostává o situaci Zpravodaje pravidelné zprávy. Byl zaznamenán určitý vzrůst předplatitelů, hospodaření r 92 skončilo malým přebytkem. V diskuzi po přednesených zprávách bylo namítáno, že podrobný program sjezdu nebyl včas předložen. Dr Vlček za Sokol Lucern kritizoval předsednictvo a navrhl, aby mu nebylo uděleno absolutorium. Oba tyto body se podařilo dát do pořádku, takže jednání sjezdu mohlo právoplatně pokračovat. Po zprávě revizorů schválili delegáti přednesené zprávy a udělili jednohlasně odstupujícímu předsednictvu absolutorium. Předsedající R.Němeček poděkoval všem činovníkům za dobrou práci, zejména pak Dr.Mičátkovi, který ze zdravotních důvoů nekandiduje dále na předsednictví Svazu. Než bylo přikročeno k volbě nového předsednictva, přijali delegáti (15 hlasů pro, 8 proti )usnesení, aby Svaz byl jedním členem zastoupen v Nadaci politického exilu, která si vytkla za úkol vybudovat bytové jednotky pro exulanty, vracející se do vlasti. Rozdělení Československa vytvořilo novou situaci, která by se měla také odrazit ve stanovách Svazu. Po diskusi, při níž bylo poukázáno na nutnost zachovat spojení mezi nově vzniklými státy, bylo rozhodnuto ponechat dosavadní název: Svaz československých spolků ve Švýcarsku. V dalším textu stanov byly přijaty v podstatě jen formální, upřesňující úpravy. Ve volbách, které následovaly, byl jednohlasně zvolen za předsedu Ing.J.Sochor, za členy předsednictva ( s různým počtem hlasů ) V.Bäumeltová, O.Černý, J.Etegny, M.Mičátek, J. Nápravník. M Nenadálová. Za revisory byli zvoleni: V.Eliášová, V.Koppová, K. Kožlínek, J.Kraus, do smírčí komise St.Hladík a B.Hostička. Do Masarykova fondu byli v doplňovací volbě zvoleni E.Bosley a B.Hostička. Odpolední jednáni Svazu mělo na pořadu referát Dr. Jana Kalvody, místopředsedy české vlády. Přednášející úvodem nastínil složitost současné politické situace, která se rozvíjí na oslabených demokratických tradicích. Pominulo už ono období prvého porevolučního nadšení, kdy se zdálo všecko být možné, a nastoupilo období vystřízlivění a konsolidace. Na konec prvé republiky lze navázat jen v oblasti duchovních tradic. Dnešní ústavní a politický systém je zcela odlišný a na nějakou tradici v této oblasti nelze navázat. 36 [pageend38]Často se nyní vrací otázka, zda bylo v roce 1990 uděláno vše, co bylo možné udělat. Ukazuje se, že tomu tak vždycky nebylo. Tak např. byla zamítnuta restituce občanů, žijících v zahraničí, i když Demokratická Aliance (ODA ) se proti tomu rozhodnutí stavěla. Projevila se tu určitá legislativní nedůslednost. Občané, kteří očekávali morální a majetkovou restituci byli zklamáni. Dnes už se ovšem majetkové vztahy podstatně změnily a bylo by velmi těžké ono staré rozhodnutí napravovat. To, co bylo možné v roce 90, není už možné v r. 93. Pokud se týká rozdělení republiky, byl to vývoj, který se nedal zastavit. Už v roce 1990 všechny slovenské strany nebezpečně koketovaly se separatismem. I když se prohlašovaly za profederální, vznášely požadavky, které ve svém důsledku znamenaly rozdělení. Nebylo na Slovensku takové strany, na které by bylo možno celistvost republiky budovat či zachraňovat. Už v r. 90 tu byla zcela odlišná politická koncepce. Dnes není možné se utěšovat, že se Československo opět spojí- rozpory jsou příliš hluboké a ještě se prohlubují v procesu majetkového vyrovnání. Slovensko ovšem není jen pan Mečiar. Jeho popularita klesá, hospodářský bankrot se nedá odvrátit, třetí čtvrtletí tohoto roku bude kritické. Mečiarova politika se opírá o přesvědčení, že česká strana má zájem na dohodě. Až dosud mu jeho taktika vychází- je otázka, jak dlouho ještě. Osobně se přednášející dočkal neúspěchu, když se stavěl proti tomu, aby slovenským účastníkům kupónové privatizace byly vydány jejich akcie. Zbývá ještě dostatek dalších sporných bodů: slovenské banky jsou zadluženy u České státní banky a tyto závazky nechce slovenská strana uznat. Je třeba ovšem pochopit stanovisko české vlády, která nechce vztah ke Slovensku řešit nějak radikálně a chce se dohodnout- protože dobrá politika se odvíjí na základě jednání. Je zřejmé, že tato jednání a diskuze okolo nich se ještě dále potáhnou. Jde ostatně nejen o vztah České republiky ke Slovensku - je nutné si ujasnit i vztah k Evropě a celému světu. Polistopadové představy o rychlém vstupu do Evropy je třeba korigovat. Vstup by se měl řešit s ohledem na celou východoevropskou oblast, za spolupráce s Maďarskem a Polskem, nikoli jako soutěž kdo dřív.Ostatně pojetí spojené Evropy není také dost ujasněné a bez obtíží - to je třeba také respektovat. Po projevu J.Kalvody následovala diskuze, v níž místopředseda vlády odpovídal upřímně a věcně i na některé ožehavé otázky. Z jeho vývodů uvádíme: - zákon o třetím odboji byl již ve vládní koalici vypracován, předložen parlamentu a jeho přijetí se dá očekávat v měsíci září. Bude také obsahovat klausuli o nepromlčitelnosti, kterou zatím státní prokuratura neuznávala. - ODA už při vytváření prvého volebního zákona navrhovala, aby čs. občané v zahraničí mohli volit na zastupitelských úřadech nebo korespondenčně. Požadavek nebyl přijat- pro novelu volebního zákona ODA opět bude na tomto požadavku trvat. - vztah mezi prezidentem Havlem a vládou se teprve vytváří. Skončil čas “nepolitické politiky “, jaká charakterisovala Občanské forum, v němž se nahodile shromáždilo mnoho politických amatérů. Ti propadli představám, které pokládali za reálné, ale ve skutečnosti měly k realitě daleko. prezident má podle ústavy dostatečný prostor k tomu, aby oplatňoval svůj politický vliv. Nemá vždy šťastnou ruku, chce zasahovat do mnoha věcí, ale Ing. Jiří Sochor nový předseda Svazu např. v otázce zásahu v Bosně měl pravdu: neměl by se vytvářet precedens, že násilím lze všechno získat. -nízká nezaměstnanost a pokles produktivity: privatizace není lék na všechno. Ve velkých podnicích se dosud všude dobře nehospodaří: tak např. dosud neprivatizovaný státní podnik Škoda Plzeň neměl téměř na výplaty, ale vydržuje nákladem 30 mio zimní stadion v Plzni, má 12 rekreačních objektů a přispívá zaměstnancům na rekreaci v cizině milionovými částkami. Takové hospodaření nelze pokládat za normální podnikání, -budova parlamentu: poslanci zaniklého federálního parlamentu si ještě před rozpuštěním odhlasovali velké investice do dosavadní budovy u Musea.Faktem ovšem je, že tato budova je spíše representační s velkými prostorami, ale pro práci demokratických, ne pouze hlasujících poslanců nemá dostatečné vybavení . Česká národní rada se odvolává při volbě svého nového sídla na úctu k tradicím: ve Sněmovní ulici býval odedávna český parlament. Dnes ovšem si poslanci kladou vyšší nároky na vybavení, které bude něco stát. Kdo není s rozhodnutím poslanců srozuměn, nemusí je příště volit. -vztah domova k emigraci: kdo odešel ze své vlasti, vyjádřil tak svůj nesouhlas s komunistickým režimem, a měl by podle toho být také hodnocen. Exil by ovšem neměl hodnotit svůj vztah k vlasti podle toho, 37 [pageend39]kolik musí platit za hotel- to není záležitost státu. Je třeba uznat, že takové změny jako Českoslovemnsko a Česká republika neprodělal žádný stát na světě. Není proto ještě vše v pořádku, státní aparát ještě nefunguje jak by měl, unikají mu miliardy v neplacených daních, při bezcelném pašování zboží. Ani policie nepracuje efektivně, ale všechny tato problémy nelze řešit najednou. Neměli bychom se proto poddávat příliš zklamání- všichni jsme nějak poznamenáni. Závěr diskuse vyzněl docela smířlivě: byly to zejména delegátky, které se zastaly staré vlasti . Připomenuly, že i v exilu nebylo a není všecko tak, jak by to mělo být. Přes všechny nepříznivé kritiky se vracejí z návštěv staré vlasti nadšeny. NADACE POLITICKÉHO EXILU - Residence Exil Dne 29. května 93 se v Curychu sešlo 34 zájemců o výstavbu Residence Exil. Přítomni byli: Dr R.Prosa, konsul, Dr Nováková ( zástupkyně honorárního konsulátu v Curychu )a J. Zavázal z Čs.obchodní banky. Informovali krajany ze Švýcarska a Němnecka o nejnovějších předpisech, týkajících se důchodového zabezpečení, nemocenského pojištění, daní a státního občanství vracejících se exulantů. Bylo dohodnuto, že přípravný výbor nadace upřesni v rámci současných možností náklady na jednu bytovou jednotku a vypracuje dvě varianty vybaveni residence, to jest maximální a minimálni Vzhledem k tomu, že krajanska veřejnost nebyla o schůzce z technických důvodů včas ve Zpravodaji informována, je možne se dodatečné přihlásit o podklady na adrese : Svaz československých spolků ve Švýcarsku, Postfach 1288. 8058 Zurich. Za přípravný výbor NADACE V.Koppová J.Nápravník HUSŮV SBOR ČECHŮ A SLOVÁKU V CURYCHU A ČESKOSLOVENSKÁ BESEDA "SVATOPLUK ČECH" V CURYCHU oznamují, že letošní POUŤ DO KOSTNICE k uctění památky M.3.Husa se koná v neděli dne 4.července 1993, kde u Husova a Jeronýmova kamene v Kostnici promluví Jiří Král. Zahájení je v 10.30 hod. dopoledne. K tomuto tradičnímu setkání jste srdečně zváni. PRODEJNA asketi Knm PŮJČOVNA <WO VIDťfl I Velký výběr knih, gramodesek, CD a videokazet ( s českými filmy ), které v České republice neseženete, najdete stále na BADENERSTRASSE 698 CH-8048 ZÜRICH TELEFON 01/43168 78 TELEFAX 01/432 95 92 Hledáte levné ubytování u Prahy? PRAHA Q7 OBORA Mníšek J je ideálním pod Brdy ^ / místem i pro / rodiny s dětmi. Dobříš O/ 25 km od Prahy, ^ v městečku Mníšek, uprostřed Brských lesů. Příbram Klidná poloha v centru \ s parkovištěm. 2+2 lůžka .2 \ s K/WC + kuchyňka, s I o I ---------------------- « / Oldřich Krejčí 55 / 252 10 Mníšek pod Brdy ® Skalecká 880 tel: 0042 305/92 1 01 Horská chata " KAČEROV ", li km od Kašperských hor, zve Vás k pobytu v překrásném prostředí šumavských lesů a luk. Ceny stejné jako pro domácí. Telefon 0042 / 187 / 92 24 95. Hezké a levné ubytování s bohatou snídaní v srdci Šumavy - Pension MATAS, 34 192 Kašperské Hory, 28.října 100, tel. 0042 - 187 - 92 23 39. 38 [pageend40]Nezávislá Čechošvýcarka z kantónu Bern hledá pro své občasné pobyty v Praze (ca 3-4 půldne týdně) sympatického, positivně myslícího průvodce (důchodce) Znalost němčiny vítána. Znáte třeba někoho v Praze kdo je sám a uvítal by také společnici? Zn.: "Vzájemná sympatie". Hledám partnerku (30-37), českého původu, česky mluvící, žijící již déle v NSR, CH nebo Rakousku. Středoškol. nebo odb. vzdělání vítáno, není ale podmínkou. Je mi 42 let. Informatik. Na dopis s fotografií odpovím tímtéž. Zn. "Léto" do adm. Zpr. Zdrav, sestra, 41 let, Slovenka, by ráda pečovala o těl. nebo duševně postižené. Praxe v psych, ústavu, znal. něm. jaz., možnost bydlení - odměna - CH - BRD - A. Inf. tel. 01/ 821 32 03. Prodám RD 5+1 u Boskovic, 2 koupelny, garáž, předzahrádka, ústřední topení, dvougenerační, cena 29.000 SFr. Prodám RD 2+1 + 2000 m2 zahrady ne velmi pěkném místě v Brně-Lišni, cena 93.000 SFr. Informace: Reality Slavia, Tř. kpt. Jaroše 3, 602 00 Brno. Predám 2 izbový byt v Trnave v stredu mesta, v budove šporitelne. 3.poschodie. Informácie: tel. 056/ 94 91 35 nebo 0042/ 804 246 47. Prenajmem: chatu v Oraviciach 800m n.m.( Vysoké Tatry, WC, sprcha, kuchyň + 4 miestnosti, 10 postelí, 200 SFr. na týždeň. Velmi pekná príroda. Tel. 056/ 94 91 35. Pronajmu v Praze blízko centra (Smíchov) 2 pokoje (2-4 lůžka). 15.-SFr na osobu se snídaní. Tel. 0042 2 54 06 39. Potřebujete něco odvézt do ČR/SR nebo opačně? Dopravu Vám za výhodnou cenu zajistí Fa. ICOM AG Grenchen, tel. 065 53 00 30. Pomůžeme s vyřízením celních papírů. Pronajmu pokoje s příslušenstvím v Praze. SFr 30/35 za noc. Tel. 0042 2 781 03 34. Pronajmu v Praze (15 min. od centra) pokoje s příslušenstvím. 1 osoba/noc 25 SFr. se snídaní. Tel. 0042 2 684 76 01. Pronajmu v Praze, 6 minut od metra A, moderní jednopokojový byt s ústředním topením zrenovovaný a zařízený pro 2 osoby. Cena Sír. 20.~ na osobu a den, při delším pobytu cena dle dohody. Září a říjen 1993 obsazen. Beru záznamy i na rok 1994. Zn. "Vinohrady". DELPHI, REISEN AG - zástupce p. U. Schwabenski, Tel.+ Fax 052/ 2227806 Haltenrebenstr. 162, 8408 Winterthur (v případě, že není k dosažení , volejte prosím paní M.Constantinidis tel. 01/ 8256568 Praha s CSA Fr. 375, se Swissairem Fr.395,- do Brna rovněž Fr. 395,- (let do Bratislavy, autokarem z Bratislavy do Brna). Thajsko - 2 dny Bankgkok, 7 dní koupání v Hua Hin, cena v dvoulůžkovém pokoji Fr. 1590,-11 (platí do konce června). Čína - 8 dní Peking Fr. 1890,- (snídaně+ večeře, různé výlety. v ceně Fr. 180,-inkl. Hongkong - 8 dní Fr. 1480,- vč.snídaně v luxushotelu Park Bane, prodloužení možné. (Do konce června 'i A každý den nové nabídky "grauer Markt". reissebüro Vážení krajané, ráda bych upřesnila inserát z minulého čísla ohledně letu do Prahy. Zlevněné lety byly možné do konce května a budou zase možné od 16.září do 24.října. Je možné letět však pouze od čtvrtka do do neděle, nebo od neděle do čtvrtka, reservace je možná, pokud jsou volná 39 [pageend41]místa nejdříve 10 - l*f dnů před odletem. Autobusy reservujeme v nejkratších termínech a jízdenky s místenkami zasíláme obratem. Co se týče našich běžných letů do Prahy, které pro Vás organizujeme: Náš let stojí sice SFr. 395.- s CSA, ale jak už jste se mnozí přesvědčili naše ceny jsou absolutně Neto a tedy fair. U nás neexistují žádné tak zvané "Bearbeitungsgebühren", pojištění bez ptaní, nebo jiné poplatky nad kterými zákazník zpravidla skřípe zuby. Mimo to, my jsme schopni pomocí komputeru Váš let vyhledat a potvrdit okamžitě, takže nemusíte na nic čekat. Jsme pro Vás nepřetržitě denně od 8.30 - 18.30 a v sobotu od 8 do 16 hod. ve službě. V případě jakékoliv nouzové situace použijte prosím bez váhání mé soukromé číslo: 052/ 325 970. Zvažte prosím objektivně, co je pro Vás důležité a kde budete seriozně a kvalitně obslouženi. Nabízíme odlety až do 30.6.93: Algarve 1 týden Fr.569.- 2 týdny Fr.588.- Mallorka 1 týden Fr.íf90.- 2 týdny Fr.586.- Ibiza 1 týden Fr.590.- 2 týdny Fr.659.- Teneriffa 1 týden Fr.653.- 2 týdny Fr.842.- Fuerteventura 1 týden Fr.668.- 2 týdny Fr.88á.- Lanzarote 1 týden Fr.599.- 2 týdny Fr.791.- Gran Canaria 1 týden Fr.690.- 2 týdny Fr.977.- Tunesien 1 týden Fr.590.- 2 týdny Fr.905.- Djerba 1 týden Fr.599.- 2 týdny Fr.956.- Kreta 1 týden Fr.4*f9.- 2 týdny Fr.603.- Kos i týden Fr.490.- 2 týdny Fr.630.- Rhodos 1 týden Fr.499.- 2 týdny Fr.639.- Samos 1 týden FrA99.- 2 týdny Fr.639.- Südturkei -1 týden Fr.599.- 2 týdny Fr .774.- Zypern 1 týden Fr.699.- o 4- , n?v- o o i Jachtu na turecké riviéře pro 8 osob s posádkou a kuchařem. Červen Fr. 520.-, červenec Fr.580.-, Srpen Fr.730.- pro jachta a den. Karibské ostrovy jsou teď vlétě mimořádně levné, zeptejte se u nás! Hledáme pro atraktivní, společenskou a veselou padesátnici (učitelku), partnerku či partnera pro cestu na dálný východ v červenci či v srpnu. Reisebüro C-TOURS EffiMärt Märtp/atz 5 8307 Effretikon 052 / 32 70 70 AUTODOPRAVA ČR - CH osob a nákladů (až do 1.6 t) rychle, spolehlivě, levně. Informace: 037 - 42 74 10. Reise - Versicherungen ČEKÁTE NÁVŠTĚVU Z DOMOVA I ODJINUD? Starosti s nemocí, event, úrazem Vás zbaví vhodná pojistka. Naše pojištovna pojištuje Vaše známé a příbuzné do 80 let. Převoz do místa bydliště, podle případu za doprovodu lékaře i přes 80 let. Frau LADA HÁJEK Wurmbühlstrasse 2/30 8405 Winterthur tel. 052/ 232 47 87 nebo 052/ 232 65 60 PŘEKLADY českých listin do němčiny a naopak pečlivě a rychle provádí, ověřuje a opatří úředním ověřením soudní tlumočnice jazyka českého a německého lie.phil.I.Markéta KARASOVÁ Saumstr.54 8003 Zurich Tel.01/463 96 10 Pro krajany podstatná sléval 40 [pageend42]ARENT AG PRÁVNICKÁ KANCELÁŘ levně poradí, pomůže a zastoupí při: rozvodových a rodinných řízeních dědických a majetkových záležitostech před švýc.úřady (Beschwerden) pojišťovacích a nemocenských problémech vymáhání dluhů (Betreibung) právních probl. v samost. firmách přihlašování švýc. patentů zakládání společností (AG - Gründung) a jiných problémech a procesech ve švýcarském a čs. právu! ARENT AG Allg. Rechts und Unternehmensberatung Marktgasse 36, 3011 Bern, Tel. 031/ 220522 a 220770 PENSION MILAN, Zellermoosstr.75 A-5700 Zell am See - Rakousko Vás zve k levnému pobytu v£. českých specialit z naši kuchyně. Výlety do blízkých velehor s celoroč. lyžovaním - Kaprun, Kitzsteinhorn, Krimmler Wasserfälle, Grossglockner, Badgastein, Salzburg, Salzkammergut, Innsbruck, Cortina. Volejte na Tel. 0043/6542/7113 Ověřený překlad z češtiny i slovenštiny do němčiny pro švýcarské a do češtiny pro české úřady a soudy i pro Vaši soukromou potřebu provede ihned JUDR Miloslav KOŘÍNEK Postfach 269, 8132 Egg/ZH Tel. 01/984 17 14 Zavolejte mne od 9-11 hod. a od 16-19 hod. kterýkoliv den &eóáuuianf ■ At 7s//ssJ JT73/7/» 7 r/s/Zsv/ AfsAAr/t//, /tsf/s//fA/ /tfí/Af/ž/, rst/vs//s ///sjus/s/syAs// ť 7/jAf yif.z7f////y, //sy/s-. J/v/As/sv/, /'fy////'/// Jf zsAszt f/ As//jAs/'ýs/// As/s/7/fAy, AfAft'Ay: /AžA/vs/v, s/sAs J ysi/srvýs/is Asifs/A/Ay. .Af/rAsty // A//Jy 7fis// yi/y/sn/ý/ns //// fAyf/T/isi/A//. ■ iff 7/fJ/ ft/f/>J/s/'// jf T/J7 /iffi ft //ptf T/a/fixa //Y/stA/vteArrrjJs .9 WW2u*trJ .%■/ 0/-3/27470 PORADY - POMOC - ZPROSTŘEDKOVANÍ zprostředkování partnera v mezinárodním měřítku kursy, terapie, sociální a právní porady, finanční analýzy, ukládání kapitálu & investice, pozemky a nemovitosti mezinárodně Zavolejte nám, poradíme Vám Servis 1 56 česky: 1 56 70 70 34- všeobecné informace 156 70 70 35 pozemky a domy v Cechách Videotext a#c 7667 Ttl. 01/312.18.19 (23) Fax 01/312.18.33 ciub/H/nvowr Dörflistr.1 0 CH-8057 Zürich [pageend43]AZB 8048 ZÜRICH PP / Journal CH - 8048 ZÜRICH Postretouren an: Administration ZPRAVODAJ Postfach 12, CH - 5233 STILLI Switzerland Vydává: Svaz čs. spolků ve Švýcarsku Redakce: L.Křivánek, Allée des Chěnes 1, CH- 1723 Marly Administrace, inserce: Zpravodaj, Postfach 12, CH-5233 Stilli Druckerei: Sazba, grafická úprava a tisk: Milan Cimburek, Badenerstrasse 698, CH-8048 Zürich Tel. 01/ 431 68 78, Fax 01/ 432 95 92. PC Konto: Zpravodaj, 80-70357-1 Bank. Konto: SKA, 8022 Zurich - Rathausplatz, ZPRAVODAJ, 634699-71. Časopis Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Monatszeitschrift / Vychází měsíčně Celoroční předplatné: ve Švýcarsku SFr.4O.- v Evropě SFr.45.- zámoří (letecky) SFr.5O.- Ceny inserátů ve Zpravodaji: Celá strana 380.- 1/2 strany 190.- 1/3 strany 130.- 1/4 strany 100.- 1/6 strany 70.- 1/8 strany 55.- Malý oznamovatel: Za 1 řádek o šířce 40 písmen SFr. 7.- Zvláštní slevy: při opakování inserátů, oznámení o kulturních pořadech, seznáméní. Podepsané články nemusí vždy vyjadřovat názor redakce. Nevyžádané rukopisy se nevracejí. Inseráty zasílejte na adresu: Zpravodaj, Postfach 12, CH 5233 Stilli nejpozději do konce měsíce. •••••••••••••••••••••••••••••••t für Versicherungs-, Finanz- und Unternehmensberatung agentur pazdera Kreuzplatz 20, 8008 Zürich (Schweiz) sowie Immobilienhandel und Vermittlung Telefon: 01 -932 32 22, Telefax: 01-932 52 03 Provoz s obsluhou 24 hodin denně, dtto neděle i svátky. Pojištění návštěv z ČSFR či Zpra vo daj Jistě Vám přijde vhod možnost uzavřít výhodné pojištění na nemoc, úraz a úmrtí, event, převoz nemocného či zemřelého na náklady pojištovny (i nad stáří 85 let). Pojištění od 0,22 šv. Fr. na osobu a den II! [pageend44]