časopis čechů a Slováků ve Švýcarsku časopis Čechov a Slovákov vo švajčiarsku ročník 27/1994 zpravodaj 4 [pageend1]agentur für Versicherungs-, Finanz- und Unternehmensberatung Pazdera sowie Immobilienhandel und Vermittlung Kreuzplatz 20, 8008 Zürich (Schweiz) ze Švýcarska : 01 - 932 32 22 z Německa, ČSFR: 0041-1-932 32 22 z Velké Británie: 01041-1-932 32 22 TELEFAX: 01-932 52 03 * Čtyř a vícenásobné zvětšení kapitálu * Neutrální expertízy * Porady v pojištění, financování, podnikání, koupi a prodeji nemovitostí * Budete dědit ve CH, SRN, ČSFR? Pozor na paragrafy! * Jak vysoký bude Váš důchod? * Jak dlouho budete pobírat Vaši výplatu v případě nemoci či úrazu? * Zajímáte se o koupi akcií, obligací apod.? * Znáte výhody "třetího sloupce jistoty"? * Chtěli byste vědět, co je bezpodmínečně nutné a co méně nutné v otázkách pojištění? * Vyřizujeme náhrady škod z pojišťoven ve CH, SRN, ČSFR * Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám vždy objektivně poradíme. Naše firma je Vám plně k dispozici denně Vážení a milí čtenáři Zpravodaje, máte všichni zaplacené předplatné? Švýcarsko................. Fr.40.-- Evropa.......................Fr.45.- Zámoří letecky......... Fr.50.- Při placení šekem v cizí měně sráží banka 8 až 10 Sfr, lépe platit bankovkou ( Sfr. popř.jiná měna) v dopise. Česká republika, Slovensko: Předplatíte-li svým příbuzným nebo přátelům z ciziny, činí předplatné jen 20.- Fr. Inseráty posílejte administraci, ceny jsou uvedeny na poslední straně. Za každého nového předplatitele Vám připíšeme k dobru 1/2 ročního předplatného. Administrace Zpravodaje PŘEDPLATNÉ 1994 Těm odběratelům, kteří dosud nezaplatili předplatné na rok 1994, přikládáme v tomto čísle složenku. Prosíme, aby předplatné vyrovnali. Děkujeme. Administrace Zpravodaje. [pageend2]Senát je organicky začleněn do ústavy, je její integrální součástí, a já se proto domnívám, že ústavu musíme ctít, že senát by měl být proto letos zvolen. Domnívám se, že bychom velmi zaútočili na obecné právní vědomí,kdybychom libovolně zacházeli s ústavou. Pokud by se parlament dopracoval k názoru, že se spletl a že bycbom měli mít systém jednokomorový, pak by to znamenalo nikoli vyškrtnout pár paragrafů z ústavy, ale přepsat celou ústavu. Nepůsobilo by dobře, kdybychom dva roky poté, co jsme ústavu přijali, ji celou přepisovali a přijímali novou. Nicméně stále by to bylo lepší než alternativa třetí, to jest, že senát v ústavě zůstane, ale nebude naplněn. To je naprostý výsměch právu, právnímu systému, právnímu řádu. Pak se nemůžeme divit, že roste kriminalita a že si každý dělá co chce, když by i ti nejvyšší se tímto způsobem chovali k zákonu. Václav Havel ( Hovory z Lán 3. dubna 1994 ) Bohumil Hrabal REKREAČNÍ STŘEDISKO Když ráno navracím se z noční šichty a z noci ranní se zase plouží hutníci, zře kolem sebe samé utrápené ksichty, na nebi hledám třeskutou Zornici a v ní si omývám své rozlámané ruce i obličej popelem celý zsinalý, nemoha nikdy pochopiti, jaký to má účel že ruce mé celou noc děla dělaly, když nepřály a nemyslily nikdy na víc, než šťasten být a jiným štěstí přát. Je to dnes všechno na nic, jen lidstvo zas jinou deskou obelhat a světu dát víc šibenic a hranic. Dnes je mi z toho všeho nanic. POSTMODERNA [ 1950 1 Začnu jako správný Laudator temporis acti, vychvalovač byvších časů: za dávných dob prvé republiky se na Bílou sobotu slavil Svátek míru. Byl to v létech dvacátých vlastně průkopnický čin: úderem dvanácté hodiny zavládla minuta ticha, vše se zastavilo. Prezident TGM stanul na schodišti Rudolfina, s ním členové vlády a předsedkyně Čs. červeného kříže Dr. Alice Masaryková, z jejíž iniciativy asi všechno vzešlo. Bylo tak důstojně vzpomenuto padlých v první světové válce a zároveň to byla tichá modlitba za trvalý mír. 1 [pageend3]V době, kdy nebyla televize a kdy rozhlas teprve nesměle začínal, nebylo snadné takovou akci organizovat a popuiarizovat. Krizová léta třicátá a následující válka se už postaraly o to, aby tato tradice zanikla. Dnes, kdy skoro každý den je vyhlášen za něčí mezinárodní svátek, ať už jsou to matky, rodina, nekuřáci či prostí spotřebitelé, zapadl by svátek míru docela nenápadně mezi ostatní svátky.Snad se ještě oslavuje konec druhé světové války, ale to je spíše den vítězství s vojenskými parádami, které nemají s mírem co dělat. Je dnes vůbec možné mír oslavovat, když víme díky televizi a novinám, že se někde ve světě bez přerušení, teď a stále bojuje, když péče o prosperitu zbrojního průmyslu se stala přední starostí cestujících státníků, když pokusy nastolit mír v našem blízkém okolí mají docela nepatrný úspěch? Československý svátek míru ztratil svůj význam jako mnoho z těch hodnot, které vznačovaly první republiku. Čije to vina? Říká se, že žijeme v jiné, postmoderní době. Nevím, kdo si ten název vymyslel - podle mne je to logický nesmysl. Že by moderna skončiia, že už žádná nebude - to mi asi zapoměli říct. V běžném chápání je modernost pojem časově nevymezený: modernost je tu stále, jen její náplň se mění. Jako postmoderní by se mohlo označit jen to, co ještě není, co teprve po dnešní módě přijde. Zřejmě se asi mýlím. Právě tato nelogičnost a neurčitost je jedním z hlavních znaků postmoderny a dovoluje, aby se sem schoval kdejaký nesmysl. Názorně je to vidět ve výtvarném umění: dnešní sochaři se nestydí vydávat za umělecký výtvor prostou betonovou krychli, železný trám či budovu zabalenou do plastiku (o horších příkladech raději pomlčíme). Umělec už dnes není ten, kdo něco umí, jak např. Praxiteles, Rodin nebo Moore, ale ten, kdo má odvahu nebo spíš drzost se za umělce vydávat, a je mu přitom jedno, zda svým dílem obohatí lidský život - myslí jen na sebe. Podobný vývoj nalezneme v malířství, hudbě, literatuře, i když je to trochu méně nápadné. S výjimkou spisovatele E. Kishona se zatím nenašel nikdo, kdo by měl odvahu veřejně vystoupit a říci nahlas, že král je nahý.... Mnoho lidí se dnes diví, co všechno je na světě možné. Jak by nebylo, když i sama věda o životě, věda všech věd, filosofie se dala do služeb postmoderny, žije jejím duchem. Staré zákony, svoboda, zodpovědnost už dnes nic neplatí. D.Třeštík píše v Lidových novinách (23.2.1994): "Dnes už víme, že věr a jejich pravd, kultur a jejich hodnotových systémů je na této planetě nespočet a že nám nic nedává právo považovat jednu z nich za lepší nebo dokonce za jedinou možnou." V.Bělohradský ve své knize Kapitalismus a občanské ctnosti se domnívá, že filosof má hledat způsob, jak vytvářet nové a přesvědčivé verse světa, v nichž se lidé budou cítit lépe, protože budou více odpovídat jejich potřebám. Jinde tvrdí: "Liberální společnost pojímá společnost jako pluralitu osob, z nichž každá má nezrušitelné právo mít své názory na to, co je dobro a pravda. " A také : " Jen malý počet situací lze řešit příkazem, apelem na mravnost a dokonalost člověka - skutečné řešení problémů je ekonomické řešení ". Bylo by možné pokračovat v dalších podobných citátech, ale je snad dostatečně jasné, o co běží v postmoderně si každý bude moci najít svoji pravdu, svůj způsob života, svoji morálku, která nejlépe odpovídá jeho potřebám.Tento způsob myšlení se promítá i do otázek práva, které jsou zvláště citlivé.Vytváří se tak předpoklad, aby se právo mohlo vykládat zcela libovolně, jak se komu hodí. Tak např. poradce českého ministra financí, pan Jiří Kinkor rozlišuje pozitivní a negativní právo a tvrdí " Právo na něco znamená, že mi to něco nesmí nikdo vzít, nikoli že mi to musí poskytnout " . Tím by ztratila smysl celá naše ústava a zbylo by z ní jen právo na holý život - protože je málo platné, že mi nikdo nesmí vzít právo na vzdělání nebo právo volební. Nebude to ani moci, protože to právo nebudu mít, a nebudu je moci uplatnit, když mi je nikdo nedá. Jak je vidět, zaspali jsme my, občané české republiky žijící za hranicemi, vývoj doby, který šel ve staré vlasti tak rychle, že už překonal to, co 2 [pageend4]bývalo moderní. Nemůžeme se pak divit, že tam už neplatí zásady a právo, které jsme znávali a vyznávali. Ústava se krásně vyjímá na papíře, ale její zásady lze vyložit různým způsobem. Dopouštíme se sebeklamu, když trváme na tom, co jsme vyznávali dříve. Jen ti z nás, kdo pochopili dobu a dovedli se rychle přizpůsobit, mohli svoje nároky uplatnit. A ti ostatní, odchovanci staré školy, budou se muset spokojit s tím, že jim jejich práva nikdo sice nevezme, ale také na ně nic nedá. Ik Václav Havel HOVORY Z LÁN 20. března 1994 Nemyslím, že tím, co se stalo, skončila na Slovensku krize a začala éra stability. Z mnoha a mnoha různých důvodů bude trvat ještě dlouho, než se na Slovensku skutečně stabilizuje politická scéna a vytvoří se takový typ politické kultury, který je zapotřebí ke klidnému rozvoji země. Nicméně je to nepochybně významný a dobrý krok správným směrem. Neřekl bych, že je to vítězství jedněch nad druhými. Je to vítězství parlamentaris- mu, vítězství demokracie. Když vláda ztratila důvěru parlamentu, velmi rychle byla jmenována vláda nová, která se ujala své práce a celý parlament se shodl na termínu předčastných voleb. Tak to má být. Jsou to fáze, které známe i z těch nejstabilizovanějších demokracií. Obešlo se to bez nějakých zmatků, nejistot, bezvládí apod. Nerad bych novou slovenskou vládu nějak hodnotil nebo komentoval. Věřím, že to bude vláda, pracovitá, nekonfrontační. Nového slovenského premiéra pana Moravčíka poměrně dobře znám, protože v době, kdy jsem byl federálním prezidentem, byl federálním ministrem zahraničí. Byli jsme spolu i na summitu KBSE v Helsinkách. Musím říci, že se mi s ním spolupracovalo neobyčejně dobře. Je to člověk vstřícný a velmi slušný. Věřím, že v této vládě bude demokratická atmosféra, duch dialogu a spolupráce. Vláda, kde je na jedné straně SDL, na druhé straně KDH, to znamená oba póly politického spektra, by bez velké vůle ke kompromisům, ke spolupráci, k dialogu těžko pracovala. Zrovna tak, jako nám nemůže být lhostejno, co se děje v Bosně a Hercegovině, nemůže nám být lhostejno, co se děje v okolních zemích. Dvojnásob nám nemůže být lhostejno, co se děje právě na Slovensku, u našeho nejbližšího souseda, s nímž jsme mnoho dobrého i zlého prožili, s nímž jsme tisícerými nitkami svázáni. Myslím si, že napravit křivdy nelze. Jsou křivdy, které jsou prostě nenapravitelné. Když někdo byl deset let v nacistickém koncentráku nebo v komunistickém kriminále nebo nemohl celý život vykonávat své povolání apod., to mu žádným způsobem nenapravíte, i kdybyste mu dali milion korun. Pokusíme se, někdy lépe, někdy hůře, zmírňovat křivdy a vlastně demonstrovat vědomí, že se křivdy staly. Samozřejmě je důležité, že konečně bude humanitárním gestem - jednou miliardou - vyjádřeno i to, že víme o utrpení našich spoluobčanů za druhé světové války. Aniž si troufáme myslet, že touto částkou se smaže utrpení, které prožili. Je ovšem velmi důležité uvědomit si, že gesto naší vlády neznamená rezignaci na jednání s Německem o tom, co se nazývalo odškodněním. Jednání budou pokračovat a já sám si to beru za svůj úkol. Bezpočet jednání jsem na toto téma vedl. Nyní je taková trošku prodleva s ohledem na volby, které probíhají v Německu a které vyvrcholí parlamentními volbami na podzim. Nicméně to nepovažuji za věc uzavřenou a naopak pevně věřím, že se podaří dosáhnout narovnání i s Německem. Určitě to přispěje k pročištění vztahů s tímto velkým a důležitým sousedem. 3 [pageend5]Vážení čtenáři, jak víte, vztah mezi exilem a Českou republikou se zatím nevyvíjí zrovna ideálně. Polistopadová euforie vyprchala a nyní šlapeme v realitě. Důvodů k rozporům je mnoho. Jsou to restituce, volební právo, občanství i trvalý pobyt a ještě řada dalších věcí, na které jsou různé názory. Pokud je ovšem dobrá vůle porozumět stanovisku druhého, shoda bývá na dosah. I přesto, že čtyřicet let spuštěná železná opona a neúnavná komunistická propaganda vykonaly své, zcela od sebe oddělit domácí a zahraniční větev národa nedokázaly. I přes dlouhou a úmornou devastaci zůstaly základy zdravé a dnes je na čem stavět. Jen je třeba chtít, a to na obou stranách. Jen je třeba vědět, jak na to. Jen je třeba nalézt lék proti závisti, nedůvěře, podezřívavosti a nekultúrnosti, ale i proti onomu zde tak citlivě vnímanému nadhledu příchozích, který chvílemi působí až jako přezíravá nadřazenost. Aby si lidé mohli porozumět, musí se poznat, co nejvíce se o sobě dozvědět. Těžko se sice vysvětluje někomu něco, co neprožil, ale vzájemnou komunikací je možné i téměř veřejné názory značně korigovat. Člověk, který nikdy neprchal, neopouštěl své blízké a nezakládal pak často se zcela prázdnýma rukama zhola novou existenci v cizí zemi, asi nikdy úplně nepochopí, jak krušné a smutné chvíle s sebou nese exil. Stejně tak utajené zůstanou tomu, kdo žil dosud nebo alespoň delší dobu ve svobodné demokratické společnosti, pocity člověka, kterého se dlouhodobě systematicky pokoušeli charakterově a morálně mrzačit. Těžká doba poznamenala všechny na obou stranách. Není-li nám však lhostejný osud naší společné malé, ale krásné země, chceme-li jí pomoci, pak je potřeba, abychom se skutečně poznali, domluvili a spolupracovali. Abychom na své straně mohli působit co nejlépe, potřebujeme znát Vaše stanoviska, připomínky a požadavky. Rádi bychom s nimi také seznámili širší veřejnost, která často právě díky neinformovanosti má o svých krajanech zkreslené názory. Dovolujeme si Vás požádat o to, abyste nám napsali a zareagovali konstruktivně na vše, co Vás ve vztahu ke staré vlasti osobně nejvíce tíží. Chceme znát Váš názor na vzájemnou spolupráci. Napište nám, jak problémy řešit a odstranit. Jen tak se přiblížíme k vzájemnému souladu. Součastně Vás žádáme o dovolení uveřejnit Váš dopis nebo jeho část v tisku. Nebudeti-li si to přát, či nechcete-li být osobně jmenováni, prosíme, abyste to ve Vaší odpovědi uvedli. Doufáme, že opravdu věříte, jak mnoho nám žáleží na tom, abychom se dorozuměli a aby naše spolupráce prospěla všem. S upřímnými díky a pozdravy PhDr. Petr Kolář ředitel odboru krajanských a nevládních styků MZV ČR 4 DOPIS MINISTERSTVA ZAHRANIČNÍCH VĚCÍ ČESKÉ REPUBLIKY ČECHŮM ŽIJÍCÍM V ZAHRANIČÍ [pageend6]Josef Kratochvíl SLOVO K DUŠEVNÍ REKONVALESCENCI Našel jsem na čtenářské stránce jediného čísla Českého deníku tolik květnatých slovíček, jimiž si dobří lidé čeští pomáhají k zvýraznění svých názorů, že jsem je začal zatrhávat. Shledal jsem tudíž, že oponent či člověk jinak smýšlící bývá označován takto: hlupák, politický dobrodruh, idiot, agent KGB, blbec, nafoukaný gauner, vůl; jeho názory jsou pokládány za nabubřelý canc nebo prostě a jednoduše za hovna, která ovšem nemohou nic než smrdět. Aspoň třetina veškerých přispívatelů pocítila potřebu podepřít plot svého ducha tímto druhem zemitosti. Inu, jsme to bohatýři, my Češi: dlouho se s ničím nepářeme a hned se vrháme do vřavy. Zejména, jde-li o vřavu slovní. Na slovní vřavy, na to jsme kabrňáci. Naskýtá se otázka, jakou ozdobou je nám toto slovní kabrňáctví a čeho je svědectvím. Je jakousi českou specialitou; kdo si počte libovolný výběr západních novin, najde v nich hojnost nejrůznějších naivit i mnohou politickou řevnivost, nikoli však výrazové hulvátství. I tyto listy mají své čtenářské rubriky, i v nich čtenáři s ledačím hluboce nesouhlasí a mnohé příkře odsuzují; ale o hovnech, blbcích a cancech jsem v nich zatím nečetl. Trochu se za vás stydím, drazí čeští čtenáři. Co jste vlastně hodlali takovým způsobem vyjádřit, pisatelé bohatýrských dopisů? Koho přesvědčit? Přečetli jste si po sobě, co jste napsali? Nenapadlo vás, že tlustými slovy nejspíš dosáhnete pravého opaku, že jimi opepřený dopis sotvakoho přesvědčí, že jimi svůj názor stěží podepřete, spíš že každého naplníte ošklivostí? Že jimi spíš nakloníte vážku sympatií na druhou stranu vašeho odpůrce? Je ovšem možné, že jste ani tak nechtěli vyjádřit svůj názor a někoho přesvědčit, ale prostě jen si zchladit žáhu. Jenže, víte, ono takové prskavé zchlazování žáhy je také čehosi příznakem: stavu duše otrocké, navyklé nenávistně nadávat, protože nic jiného otrokům nezbývá. Všiměte si, prosím že otroctví už bylo před čtyřmi léty zrušeno. Že už nejste bezprávní nevolníci, chladící si žáhu nadáváním, nýbrž občané; že zvuk vašeho nesouhlasu nezanikne metr od vašeho půllitru, nýbrž bude slyšen a posuzován. Posuzován mimo jiného i podle způsobu, jakým byl vyřčen. Kdo dlouho ležel nemocen, musí se znovu učit chodit. Kdo dlouho nemohl vyslovit svůj názor jinam než do pivní pěny, musí se znovu učit mluvit, vyjadřovat se, diskutovat i nesouhlasit. Chápu to a je mi líto, že jsme tak dopadli. Ale snad už by pomalu mohlo být té rekonvalescence dost. Snad si už lidé, hodlající povědět své slovíčko novinám, mohli pomalu uvědomovat, že jistá stupnice nesouhlasu, kterou zde v stručnosti uvádím: 1.: Pochybnosti. 2.: Výhrady. 3.: Částečný nesouhlas. 4.: Zásadní nesouhlas. 5.: Protivnictví. 6.: Nepřátelství, nenávist, zášť a jed. Jsou ovšem i stavy názorové rozdílnosti, které vyústí do toho posledního, šestého stupně; ale jen málokdy bývají opodstatněné. Zřídkakdy skutečně nezbývá nic jiného než nenávidět. Stává-li se pravidlem politické diskuse záštiplná nesmiřitelnost, kde by stačila slova pochybnosti či výhrad, je to znamením, že cosi není v pořádku v myšlenkovém režimu společnosti. Že v nás ještě příliš hluboko sedí duševní proletářství, jímž jsme byli tak dlouho napájeni, až jsme je nevědomky přijali za své. Proletářské, hulvátské dědictví. Spolehlivě znešvaří a učiní nedůvěryhodnou i každou myšlenku jinak dobrou a správnou. Pokusme se jej co nejdřív a co nejdokonaleji zbavit, zejména my kteří se hlásíme ke konservativnímu, pravicovému názoru. V tom názoru je totiž 5 [pageend7]i něco víc nežli odpor k vyčichlým idejím marxismu; k němu patří i gentelmanská umírněnost, plynoucí z duševní převahy, aristokratický nadhled a slovník nevzrušený, korektní. Mastně vulgární výrazivo naopak nese neomylnou pečeť duchovní spřízněnosti s jistým proletářem, který se nám tady kdysi spojoval, jakož i s ideologickými proudy, davšími si onoho proletáře do erbu. VOLEBNÍ PRÁVO A EXIL Po čtyřech letech soustavné degradace lze sotva očekávat, že se exulanti budou hrnout k volebním urnám ve vlasti. A přesto mnozí politici, jako by chtěli ulehčit svému svědomí a sebe přesvědčit, že mají pravdu, snaží se zdůvodnit svůj negativní přístup k občanskému / tedy i volebnímu / právu Čechů žijících v zahraničí tvrzením, že se volby exulantů netýkají / V.Klaus L.N. 4.3.1994/. Tak tedy: vlastenců, kteří udržovali kontinuitu svobodného a demokratického Československa, těch, kteří byli neodmyslitelnou součástí protikomunistického odboje, těch se vývoj ve vlasti netýká. Těm má být lhostejné, zda výsledky voleb povedou naši vlast na cestu ke kultivovanému státu, nebo na cestu zkorumpované banánové republiky. Nestačí tedy, že jsme byli zbaveni majetku, účasti na privatisaci a obecně všech iluzí - ještě máme být dále poníženi. Ti, kteří z Masarykovy republiky udělali vazalský stát, - mají na svědomí smrt mnoha krajanů, - mají na svědomí hospodářský úpadek republiky, - zruinovali naše životní prostředí, - devalvovali morální hodnoty značné části národa, - soustavně okrádali národ - pluli v proudu a udržovali vedoucí sílu KSČ na věčné časy - znovu se derou k hospodářské moci, ti všichni mají dodnes plná občanská práva, jen oni mají mít právo určovat budoucnost naší vlasti, té vlasti, kterou nesčíslněkrát zradili. Pro přátele nejvěrnější, občany s čistým štítem, pro ty není ve vlasti místo. Jiří Nápravník tajemník Svazu ČS spolků ve Švýcarsku 6 [pageend8]SVĚTOVÝ KONGRES ČECHŮ A SLOVÁKŮ V PRAZE Společnost pro vědy a umění (SVU) pořádá v Praze ve dnech 26. do 29. června t.r. svůj již XVII. světový kongres. Kongres se koná pod patronátem presidenta Havla a pod záštitou Akademie věd České Republiky, jakož i Slovenské akademie vied, hlavních universit a předních kulturních institucí v obou zemích. Podle informací dra. Míly Rechcigla, který má na starosti celkový program, přípravy jsou v plném běhu a všecko nasvědčuje k tomu, že to bude mimořádná událost. Kongres má zaměření na téma "Co dali Češi a Slováci lidstvu a světové kultuře". Kromě vyloženě historicko-vědeckých a uměleckých a kulturních přednášek v tomto zaměření, část programu bude věnována odborným sekcím v různých přírodních, technických a sociálních vědách, humanitních odborech a v umění. Kongres bude zahájen v neděli ráno 26. června v pražském Rudolfinu za přítomnosti presidenta Václava Havla, předních representantů české a slovenské vlády, parlamentu a hlavních představitelů českého a slovenského života. Odpoledne se bude konat historické plenární zasedání "O poslání a práci čs. exilu pro vlast". Hlavními řečníky budou představitelé předních zahraničních organizací, které se podílely na práci pro samostatnost a osvobození ČSR, které propagovaly jeho jméno ve světě a které pořádaly pomocné akce ve prospěch vlasti. Pondělí a úterý 27. a 28. června jsou reservovány pro vědecké a umělecké přednášky a diskusní panely a středa 29. června pro symposia generálního rázu. Účastníci kongresu budou mít možnost pestrého výběru, takřka ve všech oborech a fázích lidského dění. Přednáškový program, který bude soustředěn na areálu ČVUT v Dejvicích a částečně na Vysoké škole zemědělské v Suchdolu (pro specialisované přednášky v zemědělství), je organizován společně s místní skupinou SVU v Praze za pomoci Rady vědeckých společností. Podle předběžných zpráv přijede do Prahy velká řada odborníků a uměleckých a kulturních činitelů z ciziny a podobně účast na Kongresu přislíbil velký počet vědců, umělců a kulturních pracovníků z Českých zemí a ze Slovenska. Kulturní a společenský rámec Kongresu zahrnuje celou řadu atraktivních událostí. V zahajovací den se bude konat slavnostní společenský večer s hudbou v Míčovně Pražského hradu. Následující večer je plánována okružní gastronomická plavba "Na vlnách" Vltavy pod světly majestátní Prahy. Na úterý večer se připravuje slavnostní banket s tancem ve Valdštejnské zahradě. V poslední den Kongresu se nabízí slavnostní koncert ve Smetanově síni pod taktovkou dirigenta Libora Peška anebo Mozartův Don Givanni ve Stavovském divadle. Kromě toho účastníci Kongresu si budou moc vybrat z mnoha jiných kulturních podniků a plánovaných exkurzí Prahou a českou krajinou. V rámci Kongresu bude též uspořádaná výstava "Češi v Americe. Historie vystěhovalectví v českých muzejních archivech", připomínající 350. výročí příjezdu prvního českého historicky doloženého vystěhovalce Augustina Heřmana na americký kontinent. Výstava bude realizována ve Vojenském historickém muzeu. V této souvislosti pořadatelé by uvítali vhodný dokumentární materiál z Ameriky. Ubytování účastníků je již zajištěno v hotelu Krystal, který je ve společném vlastnictví University Karlovy a ČVUT, v blízkosti programových center. Kongres SVU se koná v době proslulého českého hudebního festivalu a před zahájením prvního porevolučního všesokolského sletu v Praze. 7 [pageend9]Poteňciální zájemci o účast na Kongresu a případně na programu se mohou přihlásit u dra. Miloslava Rechcigla, 1703 Mark Lane, Rockville, MD 20852, USA. Nečlenové SVU jsou též vítáni. VĚK CVOKŮ Karel Wendt (Melbourne) - Přátelé mi často vyčítají sklony k pesimismu. Rád bych jim vyhověl, rád bych se ve vlastním zájmu oddal bujarému optimismu. Jenomže, jak řekl proslaveně jeden filosof: "Cogito, ergo sum" (myslím, tedy jsem). Navíc jsem byl vedle mozku jako všichni lidé vybaven také zrakem a sluchem. Kombinace těchto čivů mě vedla nenávratně k elementárním nálezům, která k optimismu jakéhokoliv stupně příliš neopravňují. Vezměte tento: v životě jediné generace, lidé, pro něž je označení cvok lichotkou, ovlivnili naše osudy pronikavěji, než ty nejbrilantnější mozky. Lenin, Stalin, Hitler, Mussolini, Mao Ce-tung... za nimi v sevřeném šiku miliony mentálních trpaslíků. A vedle " cvoků cvočci: Franco a Tiso, Tito a Gottwald, Castro a Ho Či Minh, Pol Pot a Enver Hodža... Za nimi v těsném sledu další davy tvorů, kteří první slovo v "cogito, ergo sum" tvrdě popírají. Když se však před několika málo lety zdálo, že s pádem "vědecké" ideologie a postupným odumíráním zmíněných "geniů" doba cvoků nenávratně zašla, i věčný pesimista ve mně propadl v náhlém pominutí smyslů téměř blaženému optimismu. Bohužel, zlatý věk nadvlády rozumu neměl dlouhého trvání. Jednoho rána přišlo, co vlivem lidské podstaty a stavu stádních mozků nevyhnutelně přijít muselo: Cvoci slavili návrat. A jaký! Nic nového pod sluncem. Jenom pořadí se tentokráte změnilo. Cvočci předcházeli "óbrcvoka". Napřed Miloševič, Karadžič, Mečiár, Sládek a další. Teprve po nich na bujném komoni nejnovější světlo světa - Vladimír Žirinovskij, panslovanský buditel, který nastolí vládu Slovanstva, kde nutno, třeba i jadernou bombou. A za ním, včera jako dnes, miliony mentálních skřetů. Kolár by byl na rozpacích. "Zardi se závistná Teutonic, sousedko slávy", nebo: "Gott sei Dank für Deutschland"? Hej Slované? Nebo, s Janem Masarykem: "Čím více poznáváme Slovani, tím radši máme Dánové"? Jeden nový "arcicvok" a všechno je nové: nová hrozba, nová situace, nový náhled na svět. Tradiční nepřítel, v dávném folklóru "závistná", ve skutečnosti dneška však solidně demokratická "Teutonic", už nevypadá přes historické zkušenosti a dotěrný sudetský problém "kór" tak nebezpečně. Zato z velkého bratra, záštity Slovanstva, který k demokracii ještě ani nepřičichl, začíná jít strach. Okolnosti jak by Výmarské republice z oka vypadly a jeden cvok jako druhý. Adolf nebyl ještě na cestě k moci o nic méně směšný, než teď Vladimír a přece se davy daly na pochod. Smích ustal až když přišly koncentráky a začala téct krev. "Svět se dnes nepozná, koho se má bát a komu se smát...", zpívali tenkrát s gustem Voskovec a Werich. Od slávy listopadového osvobození neuplynulo ani celých pět let a jejich písnička je znovu aktuální. Vše při starém: šašci zleva se posunuli doprava (rozdíl mezi nimi byl vždycky minimální) a pomatenost bezuzdného nacionalismu znovu nahradila pomatenost samospásné idelogie. 8 [pageend10]Co se mého pesimismu týče, bojím se, že není dost pesimistický. Historie totiž naznačuje, že ono asi nejde jenom o "věk cvoků", o jednu ukrutně zasmolenou generaci, jak jsem se optimisticky domníval. Jde o svět cvoků, nadřazený věkům, v němž je vždycky po ruce nevyčerpatelná zásoba pitomců, ochotných mašírovat přes mrtvoly pro "pravdu", která je jejich, nebo pro tu povznášející "zásluhu", že se něčím narodili. OTA ULČ POČÍNÁNÍ BÝVALÝCH PREZIDENTŮ Co s doslouživšími předáky? V diktatúrach se zpravidla taková otázka nevznáší: vůdce sedí na trůnu dokud neumře nebo je umřen. Zrovna před pár dny zesnul další z čínských gerontů v politbyru, jehož někteří členové se doškobrtávají ke svým devadesátým narozeninám. V někdejším Sovětském svazu z úřadu odstraněný, ale neodpravený Nikita Sergějevič Chruščov dožil v potupné penzijní anonymitě a o Michalovi Sergějeviči Gorbačovovi se dnes rovněž příliš nedozvídáváme. V USA v úřadě zemřel nejeden president včetně toho sloužícího nejdéle (F.D.Roosevelt, 12 roků) i nejméně (W.H.Harrison, 1 měsíc v roce 1941). Nebýt střelby v Dallasu, byl by při Clintonově inauguraci ve Washingtonu na tribuně hostí zasedl pětasedmdesátiletý John F.Kennedy, Bože, to to letí! Být v r. 1964 znovuzvolen, úřad by byl musel definitivně opustit v památném roce 1968 ve věku 51 let. Psal by memoáry, nechal se ověšovat čestnými doktoráty, ale co dál? Z úřadu vystrnadění senátoři, guvernéři se vrátí do zdaleka pro ně výnosnějšího soukromého života, sedí ve správních radách, řídí nadace nebo i univerzity nebo jsou odexpedováni do zahraničí v roli velvyslanců. Což ale lze nabídnout bývalému prezidentovi pomlázku v podobě diplomatického cylindru někde v Tramtárii? Nejmladším naším ex-prezidentem se v r. 1909 stal výjmečně energický Theodor Roosevelt, všemi zvaný Taddy. Zehdy mu bylo 51, přesně tolik jako Kennedymu, kdyby se dožil. Neposedný Taddy, laureát Nobelovy ceny míru (1906), byl náruživý válečník, lovec divé zvěře v Africe a zakladatel národních parků, za něž máme důvod mu vděčit dodnes. Máme tu pět žijících hlav státu mimo činnou službu: Richard M. Nixon (1969 - 1974), Gerald R. Ford (1974 - 1977), James E. Carter (1977 - 1981), Ronald W. Regan (1981 - 1989) a teď i George H. Bush (1989 - 1993). Bush momentálně někde rybaří, přemýšlí o nevděku národa a nepochybně se brzo pustí do sepisování memoárů, tak jako všichni jeho předchůdci. Ti se rovněž postarali o zbudování "pamětních knihoven" (Memoria! Library), kam pak svezli hory papírů z doby svého úřadování. V texaském Austinu v centru Lyndona B. Johnsona jsem též zaznamenal výstavu zajímavých darů od všemožných potentátů světa. (Jestliže by někdy v Rusku došlo k otevření centra Brežněvova, zdali pak by tam kromě posbíraných luxusních automobilů ukazovali i hodinky, které uzmul Henrymu Kissingerovi?) Američtí ex-prezidenti se ve věcech veřejných angažují různě. Ford a Reagan se hodně věnují golfu. Carter nadále usiluje o blaho světa, navštěvuje krizové oblasti, pokusil se i řešit neřešitelné v Somálsku. Nejaktivnější je ale Nixon, nyní již osmdesátiletý, fénix z popele potupy znovu vzlétlý. Však to byl jediný z nájemníků Bílého domu, který za víc než dvě století existence této republiky musel rezignovat. Je známo, zničila ho aféra Waitergate: ne že by byl ono amatérské vloupání do místnosti opoziční strany inicioval ba i o něm aspoň věděl, ale proto, že aféru pak mínil ututlat. 9 [pageend11]Nixon není postava, do které se lze zamilovat. Ale i jeho zarputilí odpůrci mu už zase přiznávají kvality a zásluhy nikoliv tuctového politika. Však pňpomeňme si jeho iniciativu začátkem sedmdesátých let ve vztahu k Číně, jak on studenoválečník a ultraantikomunista se s Maotsetungem a posléze i s Brežněvem domluvil o mírové soužití - s následky k nezastavení. Pária Nixon, jemuž se nepodařilo koupit condominium čili družstevní byt na Manhattanu, je dnes vítaným hostem v Bílém domě, kde se mu bedlivě naslouchá. Nedávno navštívil Rusko a cestou se stavěl v Praze. Své závěry o rozpadlé supervelmoci a o potřebě iniciativy západních zemí energicky propaguje. Vždy důsledně antinixonovské New York Times uveřejnily 5.března 1993 jeho zásadní článek - doporučení, nazvané Clinton's Greatest Challenge. Bubnuje na poplach a k probuzení v zemi, kde podle Gallupova průzkumu jen 4 procenta americké veřejnosti pokládají zahraniční politiku za něco důležitého: "Bez podstatného zvýšení pomoci ze Západu Jelcinova vláda nepřežije." Zdůrazňuje, že zahraniční a domácí politika jsou přece siamská dvojčata, kde jedno nemůže přežít bez druhého. Jestliže Jelcin padne a moc převezmou nacionalisté, prosazující tvrdý, neototalitní kurs, bude to mít na Ameriku mnohonásobně větší dopad než všechny Clintonovy zamýšlené reformy dohromady. Západní zdroje nedávno citovaly Jelcinův údajný výrok o nebezpečí, že Rusko se rozpadne na padesát kusů, které pak mezi sebou budou válčit tisíc let. Nixon o tom píše: "Ruská demokracie prochází smrtelnou krizí, z negativních faktorů jde strach. Rusko má 31 republik a oblastí, již vyhlásivších svou nezávislost, má 132 národností..." Zdůrazňuje neexistenci zkušenosti s politickými a ekonomickými svobodami a dodává: "Co funguje v Polsku, České republice a v Maďarsku, tak nefunguje v Rusku." O Slovensku se nezmínil. Údajný válečný štváč, v někdejších zemích tábora míru tolik proklínaný, se pak vyjádřil takto: "Je na čase přestat zacházet s Ruskem jako s poraženým nepřítelem. Rusko studenou válku neprohrálo. Komunisté ji prohráli. ...Rusko si zaslouží, aby se s ním zacházelo jako s hrdým přítelem ve velkých potížích (struggling), ne jako se slabým, bývalým nepřítelem, který se rozhlíží po milodarech." Snad za takovou iniciativu by si Nixon také zasloužil Nobelovu cenu míru jako kdysi Teddy Roosevelt, lovec elefantů. Zatím co jiní dávají přednost strefovat se do golfového míčku, osmdesátiletý pán se pachtí po světě a alarmuje. 10 [pageend12]Mimo ČR a SR žije skoro tri a pol milióna krajanov DEJINY A ŠTATISTIKA EXODU Česká a Slovenská republika sa dnes stali útočišťom mnohých utečencov z iných krajín. Češi a Slováci takto aspoň čiastočne splácajú to, čo po stáročia sprevádzalo oba národy - emigráciu. Štatistika ČTK poskytuje zaujímavé údaje nielen o počtoch našich emigrantov od 17. storočia po rok 1989, ale aj o príčinách a okolnostiach jednotlivých emigračných vtn. Z rovnakého zdroja doplňujeme tieto údaje utečeneckou problematikou v celosvetovom meradle. PRVÁ VLNA Prvá väčšia emigračná vlna Cechov sa datuje v 17. storočí, keď po porážke českých stavov v bielohorskej bitke opustili svoju krajinu všetci tí, ktorí odmietli prijať katolickou vieru. Cechy opustila šlachta, mešťania, kňazi a učitelia. V roku 1627 vydal cisár Ferdinand II. dva patenty, ktoré vyzývali obyvatelstvo, aby prijalo katolickou vieru. Kto sa nepodrobil, musel sa vysťahovať do šiestich mesiacov. Následkom bola ďalšia emigračná vlna, počet vysťahovalcov sa odhadoval na 36 000 rodín. V tejto emigrácii boli čelní predstavitelia českej inteligencie ( Ján Amos Komenský, Pavel Skála ze Zhoře, Karel ze Žerotína, Václav Hollar a ďalší ). Osemnásté storočie je v dejinách českej emigrácie známe predovšetkým odchodom vynikajúcich českých hudobníkov, ako bol Josef Mysliveček, Antonín Reicha, Ján Václav Stamic, bratia Bendovci a iní. PO ROKU 1848 sa začala nová vlna vysťahovalectva. Čásť l'udí odchádzala na východ a juhovýchod Európy, ďalší do Ameriky. Tu mnohí emigranti, účastníci májového povstania 1848 (okrem iných Vojta Náprstek ), prispeli zásadnou mierou k formovaniu českých osád v Amerike a ovplyvňovali ich život. V druhej polovici 19. storočia smeroval vysťahovalecký prúd do západoeurópskych krajín, hlavne do Nemecka, Francúska a Anglicka a do USA. Podía odhadu žili po prvej svetovej vojne mimo hraníc Československa vyše dva milióny Čechov a Slovákov. V Európe zaznamenali najpočetnejšiu menšinu v Rakúsku - vyše 200 000 krajanov, v Maďarsku ich úradne narátali 149 000. Tretia najväčša menšina bola v Juhoslávii. V USA v roku 1920 žilo 623 000 Čechov a 620 000 Slovákov. Ďalej sa krajania usadili v Kanade ( asi 40 000 ), v Argentíne ( vyše 30 000 ) a menšie počty v ďalších krajinách, ako Brazília, Mexiko, Kuba, Čína a Austrália. Obdobie vzniku Československej republiky v roku 1918 až zhruba do polovice roku 1924 sa vyznačovalo repatriáciou. V roku 1922 vydali zákon o vysťahovalectve, ktorý obmedzoval vysťahovaleckú agitáciu, ale zaručoval právnu ochranu vysťahovalcov so zárukou slobody rozhodovania. Odchod odborníkov do cudziny reguloval od roku 1928 11 [pageend13]zákon o cestovných pasoch, odopierajúci pas osobám, ktorých cesta do cudziny by mohla ohrozovať dôležité hospodářské záujmy. Od roku 1920 do roku 1930 opustilo Československo vyše 320 tisíc ludí z hospodársko-existenčných dôvodov. Prevažná časť emigrantov smerovala do USA, neskôr do Anglicka, Francúzska, Belgicka, Holanska, Rakúska a dalších krajín. PO MNÍCHOVE, tesne pred druhou svetovou vojnou a počas nej, odchádzali do zahraničia ľudia odlišných politických a náboženských názorov a rozdielneho siciálneho postavenia. V prvej vlne to boli nemeckí a rakúski antifašisti, v dalších Češi a Slováci ako politickí emigranti, predstavitelia prvej republiky a komunisti, ako aj vojaci. Politická reprezentácia smerovala na Západ, predovšetkým do Francúzska, Veľkej Britanie a USA, komunisti do Sovietskeho zväzu. Přesný počet emigrantov pramene neuvádzajú. Po skončení druhej svetovej vojny sa dočasní exulanti a repatrianti vracali, ale krátko nato - v roku 1948 po uchopení moci komunistami - sa začala prvá povojnová emigračná vlna. Najviac ludí, asi 60 000, opustilo republiku v prvých dvoch rokoch po februári 1948. Spočiatku to boli ľudia, ktorým znárodnili továrne a zabavili nehnuteľný majetok, neskôr sa k nim pridávali umelci, technici, vedci, novinári, diplomati a lúdia, ktorí už mali v zahraničí rodinných príslušníkov. Zvýšená emigrácia do všetkých štátov západnej Európy, Kanady, USA a Austrálie nastala v šesťdesiatych rokoch, ked prišlo politické uvolnenie a cestovanie na Západ sa ulahčilo. V období rokov 1948 až 1967 opustilo Československo približne 255 000 občanov. PO OKUPÁCII ČESKOSLOVENSKA vojskami Varšavskej zmluvy v auguste 1968 nastala dalšia emigračná vlna, v ktorej do konca roku 1969 opustilo republiku skoro 104 000 obyvatelov. V tejto vyše 20 rokov trvajúcej emigračnej vlne odišlo do exilu celkom štvrť milióna ludí všetkých sociálnych vrstiev. Dve tretiny z nich boli v najproduktívnejšom veku - od 20 do 40 rokov. V rokoch 1969 - 1989 emigrovalo ročne v priemere 10 000 obyvatelov. Podľa odhadu žilo v roku 1990 mimo územia ČSFR 3 412 000 emigrantov. Tento počet krajanov v zahraničí reprezentujú tak potomkovia predchádzajúcich generácií, ktoré boli nútené opustiť vlasť zo sociálno-ekonomických dôvodov, ako aj pofebruároví a poaugustoví emigranti. Podľa údajov z roku 1990 žije v rôznych štátoch Európy 205 600, v Severnej a Strednej Amerike 1 950 000, v Južnej Amerike 9 400, v Afrike 10 000, v Ázii 6 500 a v Austrálii 15 000 krajanov. DNEŠNÝ SVET UTEČENCOV Údaje OSN uvadzajú, že v posledných troch rokách vzrástol globálny počet utečencov na svete z 15 na 19 miliónov. Hlavnú vinu na tom majú ozbrojené konflikty sprevádzané zločinmi na civilnom obyvateľstve v Bosne, v strednej Ázii, v Zakaukazsku, v Somálsku a v ďalších afrických krajinách. Pripravil OTO ŠIMKO ( Mosty ) 12 [pageend14]Karel Kukal DESET KŘÍŽŮ Obálka a ilustrace Jana Kristoforiho nenechají na pochybách, o jakou práci se jedná. Brzy však zjistíme, že chceme-li se prokousat svědectvím z táborů 50. let, předčí míra bolševických zločinů a míra utrpení připravenost, jíž jsme se obrnili. Autor, politický vězeň Karel Kukal byl odsouzen celkem ke dvaatřiceti letům žaláře. Odseděl čtrnáct. Proč, jaký spáchal zločin, to ať si přečte každý sám. Pak pochopí, že se na místě obžalovaného mohl octnout kdokoli, dle libovůle úřadů a že je tudíž v zájmu každého postarat se o to, aby svědectví jako tato, neupadlo předčastně v zapomnění. Ústředním motivem je útěk 11 muklů z Tábora X na Jáchymovsku v říjnu '51. Není tajemstvím, že věznice a pracovní tábory té doby, kdy přicházela ke slovu příslovečná ruská neúcta k lidskému životu, ono "nas mnógo", předčily krutostí a vynalézavostí tábory nacistické. Autor podává zprávu z věznic a pevností tak, jak jimi postupně prošel, z Borů, Jáchymova, z Pankráce, Mírová, Klatovy, Kartouz a z vyhlazovací věznice Leopoldov. Jako dlouhá nit se jimi vlečou osudy zastřelených a umučených. Vyprávění není bolestínské, jen humor je poněkud trpký, jinak tomu ani být nemůže. Vzpomínky jsou doplněny výpověďmi svědků a obohaceny z protokolů Státního soudu v Praze, které by se daly označit za humorné, kdyby se nejednalo o lidské životy: "...a poněvadž nelze se u nich nadíti, že by byla možná jejich náprava, nutno je jako vyložené a nenapravitelné nepřátele pracujícího lidu přímo zneškodnit." Tři tresty oběšením a mnoho let žalářování bylo méně než žádala obhajoba. Případ není vyjmečný, bohužel. A o mnoha zločinech se i dnes mlčí. Nakonec nevíme: nebyly nebo jen o nich nechceme vědět? Tady i tam inklinujeme k zapomění. Cítíme se spoluviníky. Není to tak docela nepravda, v tomto apoštolském pocitu se však nakonec praví a skuteční viníci vytratí, vyjdou bez trestu. Křivdy a oběti zůstanou. Zapomenout je sice jednodušší, ale vedle nespravedlnosti k těm, kteří si "to odnesli", to nese i nebezpečí, že nám jednou bezpráví docela přeroste přes hlavu; že nám splyne, že přestaneme rozlišovat. Tak jako se naše generace učily, že je nutné trestat zlo a odměňovat pravdu, učí se nová generace od nás, že se dobro a pravda nevyplácí; že to vyjde přinejmenším nastejno a že zloduch a chytrák vždycky nějak uteče. Deset křížů je dokument. Očité svědectví. Údaje zde shromážděné by mohly posloužit jako základní materiál do doby, kdy i doma pochopí, že není přípustné přecházet a promlčovat násilí. Ale protože "lidé dokáží být nepoučitelní", měli by se s touto na stránky drobnou prací seznámit všichni, kteří už zase koketují s tím, že "to nebylo tak zlé." Práce vyšla v pravé době. Je totiž, jak říká autor, přímo určena lidem vychovaným v socialismu. Všem, kteří si pletou odpuštění a smíření s napomáháním tomu, aby se zlo smělo i v nové společnosti beztrestně zakořenit. Reportáž Karla Kukala DESET KŘÍŽŮ vydalo nakladatelství Nová Inspirace v Praze 5. Blanka Kubešová 13 [pageend15]Randall Lyman " AHOJ, ČEŠI! Jak se máte?" (Jak to vidí americký žurnalista pracující v České republice) "Ahoj! Jak se máte?" Tento pozdrav je ve Spojených státech, odkud pocházím, naprosto běžný. Lidé ho ze sebe vychrlí, aniž tím míní něco víc než jen pouhé ahoj. A snad proto, že tím nic víc nemíní, považuje většina Čechů i Evropanů Američany za povrchní lidi. Namítají: "Vždyť vás vůbec nezajímá, jak mi doopravdy je! Je vám to fuk. Jste strašně povrchní". Abych toto zvláštní nedorozumění objasnil, rád bych tento pozdrav i některé další běžné americké fráze vysvětlil a zároveň ukázal, jakou mohou mít spojitost s vašimi listopadovými událostmi. Není pravda, že Američané neprojevují účast. Je docela běžné na otázku "Jak se máte?" jednou větou odpovědět, daří-li se člověku zrovna zle nebo má-li nějaké problémy (pokud nejsou příliš vážné). Nabízíme svým spoluobčanům "minutovou psychoterapii" - 14 ^oi- AK? YWífa - Yiß-IÄl- t>o'^0^A / ^¥A/ ^^A2-7 AXO ^o^ý' ^LAT^ <PR2S1^ £5XV^v£ [pageend16]mohou si takto, třeba jen na chviličku, ulevit a cítit se trochu lépe. Denně si tak pomáháme přežít. Nedávno mi jeden kamarád vyprávěl, jak vzal svoji českou přítelkyni na návštěvu do Ameriky. Šli se najíst do jídelny a ona nevěděla, co si dát. Nevyznala se v menu a zeptala se, co si má objednat. Přerušil jsem ho. "A tys jí řekl: Dej si, co chceš." "Přesně tak," odpověděl mi. "Ale ona se naštvala." Jak jsem to uhodl? "Dej si , co chceš," je totiž další americká fráze, která doslova zosobňuje výsledky dvousetletého vývoje kapitalismu. Má nám připomínat jako jakási autokontrolka, že i když si mnohdy nevíme rady, žijeme ve svobodné a prosperující demokracii. Když mi v Americe přijde vynadat soused, abych si ztlumil přehrávač, kdože má ten rámus poslouchat, mohu své demokratické právo poslouchat hudbu, jak hlasitě chci, vyjádřit jediným způsobem: "Mohu si dělat, co chci. Tohle je svobodná země." Touto odpovědí vyvedu svého souseda z míry - začne pochybovat o správnosti, dokonce o legitimitě své žádosti. Uvědomí si, kruci, to je fakt, tohle je svobodná země; a já, jelikož soused už dál nenaléhá, se mohu těšit z pocitu, že můj životní styl není nijak omezován. Samozřejmě že můj soused může ke mně přijít, zničit mi přehrávač a zastřelit mě, protože Amerika je svobodnou zemí i pro něho a také on si může dělat, co chce. Mně se to nemusí líbit, ale koneckonců žádná demokracie nevyhoví každému. Co mají uvedené fráze společného s událostmi 17. listopadu 1989? Nejdřív se musím přiznat, že jsem byl poněkud překvapen tím, že sdělovací prostředky věnovali loňskému výročí minimální pozornost a že chyběly jakékoliv oslavy. Předloni uspořádalo Ministerstvo kultury aspoň velký koncert. Loni se nekonalo nic. Jen hrstka folkových zpěváků z řad bývalých disidentů zahrála pro své přátele ve staré budově Ministerstva vnitra. V Lidové demokracii dokonce napsali, že 17. listopad vlastně žádnou revolucí nevyl, že byl jen návratem k normálnímu způsobu života, a že tedy není důvod k oslavě. Nebyl náhodou 17. listopad nakonec "normalizací"? Lidová demokracie nebyla výjimkou - téměř ve všech českých novinách bylo listopadovému výročí věnováno zoufale málo prostoru. Stanovisko Lidové demokracie mi přišlo dost zvláštní. Zdá se mi totiž, že ve světě, který je dost šílený a děsivý, by měl být jakýkoliv návrat k něčemu normálnímu důvodem k radosti. Jako člověka ze Západu, a Američana obzvlášť, mě reakce na 17. listopad zklamaly a rozladily. Nemyslím, že by Češi měli každý rok pořádat průvody, mít proslovy a psát do novin důkladné rozbory - chraň Bůh -, ale mohli by projevit aspoň trochu nadšení. - Vždyť jste si celých 45 let stěžovali na komunismus, a teď říkáte, že jeho pád zas tak velkou událostí nebyl. Tak proč jste se jej nezbavili dřív? Proč ty nářky, kterými jste nešetřili ani sebe ani druhé? Nedostatek nadšení nejspíš pramení z toho, že po čtyřech letech transformace a zmatků (rozdělení Československa, růst kriminality a řádění mafie, inflace, stoupající nájemné, nedostatečné finanční prostředky ve zdravotní péči a vzdělávacím systému, zničené životní prostředí, podobně jako Američané, vypěstovali jednoduché každodenní fráze, aby se přesvědčovali, že žijí v demokracii. Například: 15 [pageend17]1. Klaus je jediný člověk, který může naši zemi v tuto chvíli řídit. Pan premiér je jistě skvělý ekonom a kupónová privatizace jen potvrzuje, že český národ se může pochlubit v jakémkoli oboru. Ale Klaus jistě není jedinou osobou, která může tuto zemi řídit, a to je dobře. Češi ať děkují Bohu za koalici. Z premiérova článku (Český deník 22.10.1993) o takzvané "ekonomické redukci" jedno jasně vyplynulo: Klausova vlastní slova potvrdila, že ti, kdo ho osočují z tržního řešení neekonomických problémů, mají pravdu. Klaus se sice může hlásit k ekonomickým názorům Ronalda Regana a Margarety Thatcherové, ale tyto názory (stejně jako jeho) trpí stejnou základní chybou jako marxismus - redukují člověka na ekonomickou jednotku. Marxismus byl přece také vědecký, vycházel z toho, že člověk bude jednat rozumně a předvídatelně v souladu s danými ekonomickými zákony. Ale u lidí nelze nic předvídat, a rozumní jsou jen někdy. Najděte mi ekonomické ukazatele v umění a kultuře. Státa a národy se chovají jako lidé, a chovají se tak v důsledku určité rovnováhy sil. Tyto síly zahrnují faktory ekonomické, geopolitické, historické a také náboženské a psychologické. Odmítáním jiných než ekonomických faktorů je Klausův ekonomický determinismus pravým opakem demokracie. Kdokoli může mít výhrady vůči politice ODA, KDS, KDU nebo ČSSD, ale díky jejich přítomnosti a úsilí, díky jejich důsledné opozici existuje v této zemi vůbec demokracie. Klaus prohlásil, že bezplatné učebnice na základních školách jsou pozůstatkem komunismu! Dokonce i v Americe je všeobecné a bezplatné vzdělání považováno za základ demokracie. Američan nemusí po celé základní a středoškolské vzdělání zaplatit za učebnice ani šesták. Tak je to i v jiných západních demokraciích, ale to vám pan Klaus neřekne. 2. Je nám lip bez ekonomického břemene Slovenska. Jak lip? Přišli jste o perspektivní možnost slovenského průmyslu a zemědělství, přišli jste o tvůrčí potenciál Slováků. Nechali jste si vnutit, aby se Slováci pro vás stali cizinci a soupeři, nikoli spoluobčany. Je vám lip bez břemene nenávistných slovenských poslanců, kteří brzdili práci Federálního shromáždění. Je vám určitě lip! Ted máte poslaneckou komoru plnou nenávistných Čechů. Nejde mi však o to, zda stát měl zůstat společný. Pozoruhodné je to, že 14 miliónů lidí se nepostavilo za právo jednoho miliónů občanů, kteří podepsali petici a žadali referendum. Nikdo se nestaral o to, aby tito lidé byli vyslyšeni. 3. Havlovy ideály jsou sice hezké, ale nepraktické. Jistěže jsou nepraktické, pokud chce člověk co nejrychleji dosáhnout bohatství jakýmikoli (i nelegálními) prostředky. Jsou nepraktické pro zneužití politického postavení k získání ekonomických výhod (viz Macek). Dají se použít jen k prosazování občanských hodnot a spravedlivé společnosti, jež dbá zákonů. Češi si stejně jako Američané pletou svobodnou honbu za ziskem s demokracií. President Regan se jednou vyjádřil ke své představě o demokracii takto: "Amerika musí vždycky zůstat zemí, kde může kdokoli zbohatnout." Takovou koncepci demokracie má i Klaus. Ne už Havel. - Nevidíte, k čemu vedla tato koncepce ve Spojených státech? K obrovským finančním skandálům, k následným bankrotům úspor - tyto finanční katastrofy 16 [pageend18]budeme jako daňoví poplatníci nespravedlivě až do smrti. K neúměrně drahé zdravotní péěi, k růstu nezaměstnanosti a bouřím v Los Angeles. Podporuji státní ekonomickou reformu a právo podnikatelů a firem na vydělávání peněz. Reformy jsou pro vaši zemi nutné a dobré. Ale součastně by měly probíhat reformy duchovní a sociální. Není možné s nimi čekat, až skončí ekonomická reforma a bude dost peněz na financování zdravotnictví, kultury a vzdělání. Nikdy nebude dost peněz. Není jich dost ve Spojených státech, ani nikde jinde. Češi loni zapoměli na 17. listopad z jednoho důvodu: zapoměli na to, co sehrálo tak důležitou roli při porážce komunismu - na aktivní opozici. - Většině z vás se tak zalíbilo, jak vláda pomáhá vaší zemi k bohatství, že jste ochotni ji odpouštět jakékoli jiné přestupky. Stejně jako Američané máte připravené fráze, abyste přesvědčili sami sebe, že všechno je přesně tak, jak má být. Začali jste věřit tomu, že vláda, která vám poskytuje bohatství, vám dává i demokracii. Chyba. Neexistuje na světě vláda, ani ve Spojených státech, která by svým občanům zajišťovala demokracii. Občané se o ni musí hlásit sami, musí ji umět vzít. Demokracie neruší potřebu aktivní opozice, naopak, aktivní opozice je nejdůležitější složkou demokracie. Demokracie je něco, o co se musíte každý den po celý život brát. Nejde o svobodné volby (za účasti více stran), o svobodný trh a svobodu tisku. Demokracie funguje tehdy, když lidé ve svém srdci věří, že mohou opravdu něco změnit. Demokracie není forma vlády, demokracie vládu léčí. Zcela pochopitelně mluví česká vláda stále jen o věrnosti "polistopadovému vývoji", ale nepřipomíná 17. listopad. Češi by si totiž mohli náhodou vzpomenout na to, že změnu této zemi přinesla opozice, a ne smířlivost.V takovém případě by pak lidé mohli začít nebezpečně uvažovat o opozici vůči nové vládě. Když mě potkáte na ulici, tak vám tohle všechno nepovím. Česky mluvím ještě pomalu a vy budete samozřejmě někam pospíchat. Nejspíš do práce. Takže vám řeknu jenom: "Ahoj. Jak se máte?" Přeložila Eva Slámová 17 v ax sř a v -h i/ upsxx c w l azAc ë- otu^-c 'XW A t^Xpol-SÖ [pageend19]Jaromír Neumann (ODA) KRAJANÉ A OBČANÉ ZA HRANICEMI Často se zamýšlím nad tím, co je vlastně hlavním problémem při řešení vztahu mezi námi a krajany. Zdá se, že při diskusích se vždy snažíme řešit jen část tohoto problému. Soustředíme se např. na problém navrácení zabaveného majetku. Problém je však zřejmě daleko širší, a tak je ho třeba vnímat. Sami si musíme odpovědět na otázku, zda považujeme své krajany za občany spojené s naší společností, s našimi tradicemi, kteří ve většině případů odešli, protože nesnesli tak silné omezení občanských svobod (včetně např. možnosti svobodného podnikání). Jistě se jedná o souhrn lidí s různým vztahem k naší současné společnosti. Ale stejně různorodá je naše společnost sama. Mnozí z našich krajanů svůj vztah k nám jasně prokázali při aktivní podpoře pádu totalitního režimu v naší zemi. Mnozí se svými současnými aktivitami podílejí na transformaci naší společnosti. Těm všem jistě patří náš dík. Je tedy přirozené, že prvním krokem při řešení našeho vztahu ke krajanům by měla být jasná definice vládní politiky v této oblasti. Tu zatím rozhodně postrádám. Na základě této definice by měl pak pracovat úřad státní služby, který by měl příslušnou autoritu u našich krajanů. Úkolem takového úřadu by měla být vedle styku s různými krajanskými spolky starost o otázku návratu našich krajanů ať již z oblastí, kde jsou ohroženy jejich životy, nebo z demokratických zemí v případě, že se prostě rozhodnou žít v České republice. Vždyť tím dokazují, že důvody, pro které odešli, pominuly. Tento úřad by měl mít na starosti kontakty s potomky našich krajanů, navázání spojení s lidmi pocházejícími z české společnosti a kteří nejsou třeba aktivní v žádném krajanském spolku. Mnozí z nich zastávají významné postavení v zemích svého nového působení. Zkrátka mohou se stát účinnou podporou snah naší zahraniční politiky a zdrojem odborníků, kteří jsou naší státní službě velmi zapotřebí. Mnozí své kvality již osvědčili, nebo v součastné době osvědčují. Často diskutovanou bývá též otázka volebního práva. Je třeba jasně říci, že zde se nejedná o problém našich krajanů, ale o zabezpečení základního občanského práva, ústavně deklarovaného, pro občany České republiky zdržující se v době voleb mimo republiku z nej- různějších důvodů (služební cesty, zaměstnanci zastupitelských úřadů, dlouhodobé zaměstnání v cizině atd.). Podle mého názoru je naprosto nepřijatelné vázat toto právo na jiné podmínky než na státní občanství. Protože vycházíme ze základního postoje občanské společnosti, že stát je zde pro občana a nikoli občan pro stát, měl by stát zabezpečit nejsnazší možné technické řešení, aby se všichni občané mohli voleb zúčastnit. Že taková řešení jsou možná, je patrné z mnoha demokratických zemí (volba na zastupiteských úřadech, zástupná volba, korespondenční volba). Jistě je třeba změnit vízovou praxi pro naše krajany, žijící ve státech s vízovou povinností tak, aby se usnadnily návštěvy v původní vlasti. Je třeba též vyřešit problémy se státním občanstvím související se smlouvou o zabránění dvojího občanství mezi USA a ČSR 1928. 18 [pageend20]Pro krajany, kteří mají zájem získat české občanství a byli od 25.února 1948 do 31. prosince 1989 československými občany, je třeba zjednodušit a zrychlit vyřizování formalit s tím spojených. Jako posledního bodu celého komplexu problému se chci dotknout otázky navrácení zabaveného majetku. Federální shromáždění při přijímání restitučních zákonů nevzalo ohled na oprávněné restituční nároky našich krajanů žijících v zahraničí. Stalo se tak přes snahu např. poslanců Občanské demokratické aliance o co nejúplnější restituci. Je třeba konstatovat, že se jedná o křivdu. Vzhledem k již rozsáhle proběhlému procesu privatizace a transformace ekonomiky bude jistě nesnadné tuto křivdu zcela napravit. V případě, kdy již není možná naturální restituce, protože došlo ke změně vlastnických vztahů ze státu na jiné subjekty, je třeba přijmout opatření alespoň ke zmírnění této křivdy. Přichází v úvahu finanční náhrada nebo zvýhodnění investice krajana v České republice o finanční hodnotu zabaveného majetku. Krajanům, kteří někdy byli v době totality československými občany a nechtějí získat české občanství, by mělo být umožněno, aby se mohli stát vlastníky nemovitostí, které se nacházejí na území České republiky, což vyžaduje novelu devizových předpisů, neboť podle platného devizového zákona "může devizový cizozemec nabývat vlastnické právo k nemovitostem pouze pokud tak stanoví zvláštní zákon, nebo děděním". Myslím, že je naší povinnosti zabývat se řešením všech problémů vztahů našich krajanů s námi a tyto vztahy nadále rozvíjet. Jistě to bude ku prospěchu jak nás, tak naší krajanské veřejnosti. ( Poznámka redakce: Se stanoviskem představitelem Občanské demokratické aliance lze plně souhlasit až na maličký detail: materiální restituce by měla být v případech, kdy došlo ke změně vlastnických vztahů ze státu na jiné subjekty, nahražena nějakou finanční náhradou. Má to znamenat, že za majetek, který od státu levně koupili komunističtí pohlaváři, zaplatí náhradu stát? S tím se rozhodně nedá souhlasit! ) Ivan Medek ÚKOLY DOBY BÝT UŽITEČNÝ Mne trápila od mládí otázka, zda vůbec člověk může dělat, a jak může dělat nějakou užitečnou práci. Protože být užitečný lidem je povinnost, která platí pro každého. Ale být politicky nebo kulturně užitečný, už je trochu vyšší požadavek, náročnější. Pokoušel, jsem se o to od svého mládí v době protektorátu, i od své dospělosti po roce 1945, když jsem spolupracoval s lidmi jako byl Václav Talich. Z rodiny i z pozvolna se tvořících vlastních stamovisek politických jsem měl zafixovanou představu, že mým snem - nechci říkat úkolem, protože to by bylo příliš nafoukané - je udělat něco pro to, abych se dožil konce 19 [pageend21]komunismu, protože konec komunismu, anebo jak jsme tomu říkali, změna režimu, se mně zdála být klíčovou otázkou pro československou společnost dvacátého století. Je nesporné, že naše společnost se do komunismu dostala také vlastní vinou, ale ne vinou většiny lidí. A je také nesporné, že mnozí, kteří se na tom ze začátku podíleli, tu míru své viny, svého omylu poznali ještě dříve, než k tomu konci došlo. A ve jménu a ve spolupráci se všemi lidmi, jak těmi, kteří byli režimem pronásledováni, tak těmi, kteří jej jenom trpěli, tak i těmi, kteří proti němu něco dělali, i když třeba předtím se mýlili, jsem si řekl, že my všichni musíme udělat něco pro to, aby se režim změnil. To se stalo. Nejenom mně, ale většině lidí bylo jasné, že veliký problém nastane teprve potom. Vidím ho, stručně řečeno, v tom podaří-li se nám vybudovat občanskou společnost, podaří-li se nám docílit toho, aby lidé měli zodpovědnost za to, jak žijí, ale nejenom oni a jejich sousedé a jejich bezprostřední spolupracovníci, aby to nebylo jenom na vládě, aby tuto zodpovědnost nedelegovali někam nahoru, ale aby ji vzali sami na sebe. V tu chvíli otázka, zda žijeme nebo nežijeme ve společném státě - to jest my , Češi, a vy, Slováci - nebude už tak důležitá. Pro moji generaci, lidé, kteří vyrostli v Československu a jsou ím poznamenáni, je bolest a ztráta z rozpadu státu nahraditelná jedině tím, jedině cestou k občanské společnosti. Jsem šťastný, že jsem ve své práci, kterou tady pro prezidenta mohu dělat, našel lidi, kteří si to také myslí a chtějí pro to něco udělat. Bych byl šťastný, kdyby mně, upřímně a prostě řečeno, Pán Bůh dal pár let života a zdraví, abych to dokázal. JAKÝ JE ÚKOL INTELEKTUÁLA Znakem intelektuála je nedůvěra k tomu, co je a priori dáno, potřeba vidět věci z různých stran a o nich i pochybovat. A to je možná jeden z důvodů, proč se intelektuálové dvacátých a třicátých let s určitou naivitou dostali k tomu, že se většina z nich hlásila k levici. Myslím si, že to byla spíš zrada intelektu než charakteru. Protože kdyby byli důslednými intelektuály, to znamená, důsledně se dívat na věci z různých stran a snažili se najít při veškeré nedůvěře k předem daným pravidlům ten správný úhel pohledu, museli by dospět k tomu, že to je na levici, konkrétně na ideji komunismu nejnebezpečnější, je její sebejistota. Sebejistota komunismu a jeho představa o tom, že má pravdu a patent na vyřešení všech otázek. V tom směru intelektuálové zradili především sami sebe. Jaký je úkol intelektuála? Zůstává stále stejný. Je to povinnost věci nepřijímat jako předem dané, umět je analyzovat, podívat se do nich, pochybovat o nich i tehdy, když se mně zdá, že jsem zahlcován zvnějšku poučkami, které zní příliš primitivně růžově. Jenomže, pokud intelektuál nemá součastně s touto nutností pochybovat a nutností být nedůvěřivý, zároveň schopnost vytvořit nějakou syntézu, pak je to opět zrada na intelektualismu, protože nedůvěra a pochybnosti jsou jenom první část charakteru intelektuála, který musí nakonec dojít k mašlení podobajícímu se myšlení třeba venkovské babičky. Musí být schopen rozpoznat podstatné od nepodstatného, pravdu od lži a jednat podle tohoto svého poznání bez ohledu na to, jestli mu to přinese osobní výhody nebo ne. To už je povinnost nejenom intelektuála, ale statečného člověka jako takového. (Mosty 1. 2. 1994 ) 20 [pageend22]Dušan Neumann, USA KONEC KREMELSKÉHO KRTKA V USA byl pro špionáž ve prospěch Ruska zatčen podplukovník CIA Každý den jezdil Rick Ames, specialista CIA na kontrašpionáž proti SSSR a později Rusku, do práce okolo běžné poštovní schránky v tiché washingtonské čtvrti. Kdykoliv na ní uviděl křídou napsaný hieroglyf, věděl, že ho někde čeká tajná schůzka. Příjem instituce potvrdil také křídou na jiné poštovní schránce o několik ulic dál. Stejným způsobem oznamoval rezidentu ruské rozvědky získání důležité informace a čekal na příkaz uložit zprávu do mrtvé schránky. Ke kontaktu Rusové používali i rubriku osobních oznámení v nedělních New York Times. Spisovatel špionážních románů by nevymyslel lepší rekvizity. Ames vstoupil do služeb CIA v roce 1962 a postupně se vypracoval na vedoucího protisovětské kontrašpionáže. Pro Rusy podle obvinění začal pracovat v roce 1985, tedy přibližně v době rozpadu svého prvního manželství. Jeho druhá žena Maria Rosario del Casas pochází z Kolumbie. Ames se s ní seznámil, když pracovala pro CIA v Mexiku. Pro konspiraci byl její původ výhodou. Schůzky se mohly odehrávat v Bogotě. Rieka Amese odhalila FBI. Dopustil se prastaré chyby, která přivodila pád většiny špiónů - utrácel více, než vydělával. Od roku 1985 do roku 1993 dostal jako úředník třídy GS 14 336 000 dolarů a utratil přibližně o milion více. Tím na sebé upozornil FBI, i když si jinak byl jistý v kramflecích, protože všechny testy na detektoru lži absolvoval bez zaváhání. Sebevědomí mu vůbec stouplo příliš do hlavy. Agenti FBI vybrali z popelnice pásku do stroje, z níž vyluštili část správy pro Moskvu. Také z odposlechnutých telefoních rozhovorů s Marií Rosario bylo okamžitě patrné, že Rick Ames hraje dvojí hru. Prezident Clinton veřejně prohlásil, že je to velmi vážný případ porušení státní bezpečnosti, který bude důkladně vyšetřen a bude mít i nepříjemné mezinárodní důsledky. Ministr zahraničí Christopher byl pověřen předáním protestní nóty ruskému velvyslanectví. Spojené státy požadují, aby Rusko učinilo "specifické kroky" v zájmu vyřešení aféry. Oznámil to ve Washingtonu nejmenovaný představitel administrativy Billa Clintona. Bílý dům požádal, aby Rusko okamžitě stáhlo své agenty, kteří, pod pláštíkem diplomatického poslání pracují na ruském velvyslanectví ve Washingtonu. V opačném případě se podle amerických úřadů neochota Moskvy projeví výrazným ochlazením vztahů mezi oběma zeměmi. Jak uvedl představitel Bílého domu, "není to výhrůžka", ale logický následek špionážní aféry. Představitel Bílého domu řekl, že Washington trvá na stažení nejméně dvou ruských diplomatů, kteří jsou podle amerických úřadů zapojeni do špionážní činnosti proti USA. K tomuto kroku musí Moskva přistoupit "okamžitě", jinak Washington "bude muset reagovat sám". Senátor De Concini z bezpečnostního výboru Kongresu vyjádřil naivní pohoršení, když se ho novináři ptali, zdali Spojené státy nedělají právě totéž. "Jistě, dělají to všechny státy," řekl De Concini, "ale my jim dáváme tři miliardy pomoci, tak by mohli mit aspoň trochu respekt." Největší škodu Ames způsobil, když Rusům odhalil skutečnost, že šéf jejich kontrašpionáže byl na výplatní pásce CIA. Život miluje ironie. 21 [pageend23]Milan Dubský JEN POLOVIČNÍ VOLEBNÍ PRÁVO PRO ZAHRANIČNÍ ČECHY Se smyslem pro zákonnost je to pořád stejné. Jak vichrem odvátá zmizela nostalgie z Masarykova večera po otevření Lidových novin druhý den ráno. Václav Klaus tam více než autoritativním tónem rozkládá, že vnitřní záležitosti státu se zahraničních občanů netýkají a ti proto do nich nemají co mluvit. Byl by nejvýš ochoten souhlasit s účastí na volbách do senátu. Ani jeden z argumentů k tomu uvedených ale nemůže obstát před jen málo kritickou analýzou. Svým sofismatům však nasadil korunu, když je závěrem ještě prohlásil za legální. Na pomoc mu hned přispěchal Dušan Neumann, dopisovatel LN, se zprávou z amerického kontinentu. Titulek je hned i jejím závěrem: Volební právo emigrantům? Nejdříve rozdělil, jak se patří černobíle, tamní českou kolonii na příslušníky exilu a nově příchozí. Tam zařadil turisty, studenty a odborníky. Ti prý jsou jiní. Sebevědomí, většinou hrdí na svůj pas a stát. K dobru jim také připočítává, že nelkají nad rozpadem vlasti. Starousedlíci se naproti tomu novým podmínkám doma už přizpůsobit nedokážou, většinou je ani nechápou. Pak informované rozebral nějaké hrbaté duše z těch, kteří jezdili do staré, ještě socialistické vlasti. Tam, jak se mu doneslo, měli bez výjimky statut privilegovaných exotů, které si i vlivní soudruzi předcházeli. Jejich pozlátková váženost však zmizela i s režimem, po němž teď prý tajně vzdychají. Bezděčně se dere se na jazyk otázka, jak si vlastně ten člověk vybírá společnost? Vlastence zřejmě nepotkal žádné. Souvislost s daným thematem až sem veškerá žádná. K zdůvodnění svého zájmu na občanské diskvalifikaci příslušníků exilu se dostal až v poslední třetině svých vývodů. I ti nejinformovanější zahraniční Češi zůstávají podle něj jen v roli pozorovatelů a nejsou buňkou společnosti. Proto si nemohou zodpovědně činit nárok na volební právo,na rozhodování o osudech země, ve které nežijí. Na tohoto poslužného novináře se ale nelze zlobit, i když stále ještě nepřestal psát stylem normalizační éry. On totiž zřejmě trpí jakousi schizofrenií. Pro sebe si vyhradil právo volit v Praze a při tom toužit po Americe. Toho kýženého poklepání po rameně se mu asi dostalo a budiž mu i přáno. Trpko nám může být jen nad premiérem, který je sto prohlásit za legální to, co odporuje jak ústavě tak i Listině základních práv a svobod. A nezůstal jen při tom. Pár dní později ohlásil, že má své stanovisko projednané s řadou krajanských sdružení, a ti si podle jeho tvrzení přesně to přejí, co on hlásá. Takže máme opět něco, jako po Únoru. To se tenkrát se bralo pár posvěcených, kteří nedbajíc zákonů legalisovali pod jménem «akční výbor» všechno, na čem se strana a vláda usnesly. Bylo by zajímavé zjistit, která "řada krajanských sdružení" dala k tomuto porušení ústavy souhlas. Švýcarský svaz spolků, který rozhodně není malé či bezvýznamné sdružení, nebyl vůbec dotázán, snad proto, že by naprosto jasně nesouhlasil. Jestliže se skutečně našli tak vstřícní exulanti, že z nepochopitelných důvodů odstoupili od svého práva volit do poslanecké sněmovny, mohli tak učinit jen, a to výlučně jen za sebe. A to by měl vědět každý, především ale předseda vlády. Tomáš Krystlík RUSKO A EVROPA Rusko se snaží omezit újmy, které mu vznikly relativně rychlým stažením sovětských vojsk ze zemí Varšavského paktu. Ruští politikové sice nesní o tom, že by mohli vyslat svá 22 [pageend24]vojska zpět, ale jsou připraveni zamezit úmyslu Západu a protestovat již proti jakýmkoli jeho známkám, rozšířit vojenský vliv na území bývalých komunistických států. Šéf ruské rozvědky Jegenij Primakov konstatoval, že vstup středoevropských zemí do Nata by znamenal oslabení ruské obranyschopnosti a Rusko by muselo v důsledku toho přepracovat svou strategii. Týdeník Moskovskije novosti se zabýval novou ruskou vojenskou doktrínou a zveřejnil názory několika zasvěcenců. Generálmajor Dmitrev prohlásil doslova, že Polsko, Česká republika, Slovensko, Maďarsko a Ukrajina musí jako případní členové Nata počítat s nemilou skutečností, že se stanou potenciálním cílem ruských jaderných zbraní. ( V originálu bez přídavného jména "potenciální" ). Ruský vojenský časopis Soldat nastínil na mapce scénář klešťového útoku na Ruskou federaci. Jedna větev útoku vedla přes Baltské moře a pobaltské republiky, druhá z jihu, z členské země Nata z Turecka. Je zcela logické, že státy střední Evropy, především Polsko, Česká republika a Maďarsko hledají bezpečnostní záruky v členství v Natu. Leč západní politika vychází z mylné premisy, že dobré úmysly budou odměněny, že nakonec všechno dopadne dobře a Rusku ustupují. Středoevropským zemím nenabídli plné členství v Nato, nýbrž jen tzv. partnerství pro mír, zaručující pouze konzultace v případě útoku, popř. eventuální vytvoření mírových sborů. Pregnantně to vyjádřil britský týdeník Sunday Telegraph v titulku jednoho svého článku: "Ruský medvěd zavrčel a Nato přirazilo Východu dveře před nosem." Došel k závěru, že vstupu postkomunistických zemí do Nata zabránil strach - strach z Ruska. Pokud se k celé záležitosti Moskva staví záporně - konstatovala Severoatlantická obranná aliance - není naděje na to, aby postkomunistické státy Evropy obdržely spolehlivé záruky vojenské bezpečnosti od Nata, o které usilují od konce studené války. "Je to druhá Jalta", prohlásil Robert Pszczel, čelný polský vyjednávač při bruselských rozhovorech o vstupu Polska do Nata. "Západ se nestará o naše zájmy". Deník Iz- věstija s uspokojením konstatoval, že Nato vychází vstříc ruským požadavkům a k Jelcinovi kritický list Krasnaja zvězda napsal, že Západ nemůže ignorovat ruské požadavky. Na druhé straně zastánce rozšíření Nata o středoevropské země, německý ministr obrany Volker Rühe, byl názoru, že by se Moskvě nemělo poskytovat právo veta, když jde o rozšiřování Severoatlantické obranné aliance. Podobný názor zastával i generální tajemník Nata Manfred Wörner, který začátkem prosince dokonce prohlásil, že Jelcin zasahuje do práv suverénní organizace, kterou Nato je. Ač ve svých rozhodnutích je nucen respektovat názory členských států Nata. Nejpregnantněji to opakovaně vyjádřil bývalý ministr zahraničí Spojených států Henry Kissinger, který trval na vstupu Polska, Česka a Maďarska do Nata za stejných podmínek, za kterých byla do něj začleněna bývalá Německá demokratická republika, tj. že na jejich území nesmí být umístěny žádné spojenecké jednotky. Na druhé straně, podle něj, musí Rusko obdržet od Nata bezpečnostní záruky. Je hazardem z bespečnostně politického hlediska ponechávat mezi Německem a Ruskem tzv. pásmo nikoho. "Odolávali jsme vydírání, když bylo Rusko silné. Má tedy smysl Moskvě vydírání povolit, když je slabá?" Potud Henry Kissinger. Vedoucí západní představitelé činí idalší chybu. Vždy si v Rusku zamilují nadlouho jednu osobu, jednoho politického představitele, jehož někdy nepříliš správné činy dlouho omlouvají a jejich důsledky zlehčují. Nejdříve to byl Gorbačov a pak, po dlouhé době, než Západ definitivně pochopil, že Gorbačov nenávratně mizí z politické scény, Jelcin. Na faktech příliš nezáleží. Že Rusko vyslalo vojsko do Gruzie nebo do Moldávie? Že Moskva žádá, aby východní Evropa byla v její sféře vlivu? I na to se najde vysvětlení, například: "Náš drahý Jelcin s tím určitě nemá nic společného a pokud ano, tak Rusko má přece určité "legitimní" zájmy!" Protože oblast stability v Evropě není možné rozšířit hned na celý subkontinent, nýbrž po etapách, měl by se Západ soustředit na postkomunistické země střední Evropy, ve kterých má ekonomická reforma reálnou 23 [pageend25]naději na úspěch a tyto země co nejdříve začlenit do Nata a Evropské unie. Ekonomická pomoc Rusku by měla pokračovat, leč by měla být spojena s politickými podmínkami, se strategickými zájmy Evropy, ve kterých by neměly osobní sympatie či antipatie k ruským politikům hrát žádnou roli. S výjimkou pobaltských států byla většina bývalých sovětských republik přinucena opět vstoupit do Společenství nezávislých států. Recept, jak toho docílit je jednoduchý. Jakoby mávnutím kouzelného proutku vznikala v mnoha republikách bývalého SSSR nacionalistická hnutí, která se snažila na části území vytvořit nezávislý stát. A to se zbraní v ruce. Přitom byla tato hnuti lépe vyzbrojena než legitimní vládní armády. Jeden příklad za všechny. Abcházské povstání v Gruzii skončilo ve chvíli, kdy Eduard Ševarnaze podepsal smlouvu o připojení Gruzie ke Společenství nezávislých států. Strategickým cílem i prostředkem destabilizace je tedy rozdmýchávání národnostních antipatií v zahraničí. Kdo tuší za hnutím za větší samostatnost Moravy, za spory mezi slovenskou většinou a maďarskou menšinou, či za rozdmýcháváním česko-sudetských, lépe řečeno česko-německých resentimentů v českých sdělovacích prostředcích prsty Moskvy, se možná nemýlí. Pátrání po ulitých stranických penězích z bývalé NDR. Odměna až 5 milionů DM. Neobvyklými prostředky se snaží německé instituce pátrat po ulitých penězích SED (Socialistická sjednocená strana Německa) a StaSi (Stámí Bezpečnosti) z bývalé NDR. V německých novinách byly uveřejněny inseráty, nabízející odměnu tomu, kdo poskytne informace, které povedou nakonec k zajištění zcizeného majetku: 3 % z navrácené hodnoty, horní hranice odměny je 5 milionů DM. Insérât podává "Nezávislá komise pro přezkoumání majetku stran a masových organizací NDR" a Treuhandanstalt (instituce, která provádí privatizaci společností v býv. NDR). V inserátech jsou uvedena telefonní čísla, kam je možno se obrátit s informacemi. Podle mínění těchto institucí je ještě hodně majetku zcizeno v Německu či v zahraničí, protože metody zpronevěry jsou rafinované. Pátrá se nejméně po 1 miliardě DM. Užitečné informace by mohly navrácení majetku urychlit. Navrácený majetek bude použit zejména k zlepšení ekonomické struktury v nových spolkových zemích. Celá akce je nesporně legitimní a užití stažených peněž bez kazu. Švýcarské noviny Neue Zürcher Zeitung byly požádány o uveřejnění inserátu, odmítly ho však uveřejnit v původním znění. S ohledem na švýcarské právo nesmí být uveřejněny adresy a telefonní čísla německých institucí, protože přímé sdělování informací cizí zemi je trestné. NZZ uveřejnily 2.4.1994 rozbor situace a také insérât v upraveném znění, v němž je uvedena adresa a telefonní čísla švýcarského úřadu pro poskytnutí právní pomoci v trestních záležitostech (Bezirksanwaltschaft Zürich, příslušný v této záležitosti pro celé Švýcarsko), kam mohou občané své informace postoupit. Podle sdělení tohoto úřadu obrátily se německé úřady na Švýcarsko od května 1992 černými žádostmi o právní pomoc, další žaloby jsou připraveny. Ve více případech bylo již rozhodnuto. Banky dobře s curyšským úřadem spolupracují. Objem peněžních transakcí, které tento úřad přezkoumává, přesáhl dosud 500 milionů SFr. Jistě lze počítat s tím, že doklady, které mají německé úřady k disposici, jsou v prvotřídním pořádku. Avšak hledání chybějících dokladů ke zkompletování informací je zřejmě velmi pracné a je nadále nebezpečí dalších přesunů peněz. Neobvyklá cesta, kterou německé instituce nyní volily, má doplnění chybějících podkladů usnadnit. Občany České i Slovenské republiky zajímá, co v záležitosti ulitých peněz z komunistického režimu podnikly příslušné úřady a s jakým výsledkem. Hospodářsky silnému Německu není lhostejné, že exponenti bývalého režimu v NDR zcizili trestným způsobem majetek, který vyždímaly ze svých občanů, ačkoliv jeho výše ve srovnání s rozsahem pomoci, které dřívější západní Německo zemím býv. NDR po sjednocení již poskytlo, je vcelku malá - v neposlední řadě jde přece o uplatnění práva. O to více musí občanům České a Slovenské republiky, jejich zástupcům a vládám záležet na výprátrání a vrácení zcizeného majetku, pro který se rozumného uplatnění najde jistě více než dost. S právní pomocí úřadů v cizině mohou počítat. -rk- 24 [pageend26]Slovensko koriguje privatizační politiku. (Podle NZZ 31.3.1994) Nová slovenská vláda blokovala po přezkoumání privatizační politiky předchozí vlády 13 z celkem 45 kontrolovaných transakcí. Šetření bylo nařízeno bezprostředně po změně vlády, protože Mečiarova vláda schválila v neobvyklém spěchu černé přímé prodeje a u mnoha z nich bylo namítáno, že jsou prováděny z protekce. Nový ministr privatizace uveřejnil nyní listinu 13 podniků, jejichž prodej byl vzhledem právním a technickým nedostatkům zastaven. Část transakcí mohla být po odstranění nesrovnalostí provedena, jiné byly postoupeny prokuratuře. Ministr privatizace dále oznámil, že chce urychlit druhou vlnu privatizace, která se pod Mečiarem sotva hnula z místa. Proti plánům dřívější vlády má být uplatněna především kupónová privatizace jako v první vlně a odstartována pokud možno ještě před parlamentními volbami koncem září. Privatizovány mají být podniky v hodnotě ca 100 miliard SK. NA SKOK DOMŮ PO VLNÁCH ETÉRU Zvýšení poplatků za radiovou koncesi v ČR je už asi neodvratné. Na počátku stálo sdělení nového ředitele Českého rozhlasu, že pro nedostatek peněz bude vysílání nejposlouchanější stanice Radiožurnál na dlouhých vlnách zastaveno. Vyhlásil to bez uvážení, že vysílače v ostatních pásmech nepokrývají celé státní území a ne všichni posluchači mají aparáty vybavené pro příjem na UKW. V následné polemice bylo slyšet málo souhlasu. Kladný přístup ukázal například Ivo Slavík z Lidových novin, který věnoval celý sloupec obhajobě tohoto zřejmě ukvapeného rozhodnutí. Opřel se o vysokou energetickou náročnost provozu dlouhovlnných vysílačů. Kritiku vyřídil postaru, krátkou cestou. Oznámkoval ji jako sentimentální, bolestínský nářek. Odříznutí části Slovenska od českého vysílání je pro něj nutný důsledek nechtěného rozdělení fede- race.Závěr jeho povídání nesvědčí o právě kultivovaném způsobu myšlení. Uvolní-li se přece jen prostředky na udržení dlouhé vlny, rozhlas prý je stejně použije k jiným účelům. A basta. Nakonec neměl pravdu nikdo. Vlk se sice ke koze nedostal, ani ta však nezůstala celá. Vedle zvýšení poplatků bylo vysílání stanice Radiožurnál na střední (1233 kHz) a na dlouhé vlně (270 kHz) omezeno na dobu mezi 4:30 a 22:00, (ve dnech pracovního klidu od 5:30) hodin. Signál dlouhovlnného vysílače byl snížen a je nyní hůře slyšitelný než stejný program na střední vlně. Nedávno pro zahraniční posluchače zavedený přenos na krátké vlně byl zrušen docela. Překvapivě dobrý poslech a líbivý program nabízí frekvence 639 kHz (stanice Praha), a to od čtyřech hodin ráno. Ještě o něco lepší výsledek docílíte na frekvenci 1287 kHz (Svobodná Evropa). Vždy v prvých deseti minutách jsou zprávy. České vysílání má vyhraženo časy od 5 do 7:10 večer do 20, od 23:10 hodin do půlnoci. V mezičase večer je dobře slyšitelný slovenský program. Vždy v prvých deseti minutách po celé hodině jsou zprávy. Nejzajímavější relace můžete slyšet o 6.,18.,21.a 23. hodině. V sobotu a v neděli ranní vysílání odpadá. Příjem českých stanic je v oblasti cyryšského jezera s aparáty s vestavěnou anténou zpravidla možný jen asi do sedmi ráno, potom až zase večer. Čistota příjmu se za určitých atmosférických podmínek rapidně zhoršuje. Obecně je příjem v autě lepší, zvláště pak na výše položených místech,ale také okolo Bodamského jezera. Dobrý poslech ranním ptáčatům a nočním motýlům je tedy zajištěn - obyčejným občanům už méně! A ještě poslední aktualita: Síť středovlnných vysilačů má být privatisována. MD ( Poznámka redakce: byli jsme požádáni, abychom se zeptali čtenářů Zpravodaje, zda a kdy poslouchají vysílání českého rozhlasu do zahraničí. Napište nám! ) 25 [pageend27]STÍHÁNÍ S E NEKONALO Chci psát příběh horroru nekrvavého, takřka mírumilovného, v němž nevšíma- vost, lhostejnost a snad i trochu zlomyslnosti mne přivedlo do situace blízké infarktu, z níž mne k dobrým koncům přivedla dobrá vůle, nevšední ochota pomoci a snaživost druhých. Zajímá-li vás přibližné datum příběhu, pak vězte, že se odehrál necelé dva týdny poté, kdy byla zrušena vízová povinnost pro Čechy cestující do Švýcarska;vízum vykoupené dlouhou frontou a čekáním na velvyslanectví jsem nakonec ani nepotřeboval. Ale začněme od počátku. Cestovní kancelář X. (nechci jí dělat reklamu) vysílala jednou týdně, a to v pátek večer, jeden nebo dva autobusy z Prahy do Curychu, aby pak v sobotu večer opět jiné cestovatele přivezla do Prahy. Je to spojení levné a velmi výhodné. V Curychu si pohodlně sednete a po klidné noční jízdě jste v neděli ráno v Praze na Florenci. Můj krásný týdenní pobyt v rodině horolezce Duriho Stupana v Pontresině skončil. Původně jsem se měl vrátit autem svého syna, ale protože jedna z vnuček v Praze onemocněla, z jeho cesty do země helvétského kříže sešlo, a tak jsem musel použít dobrodiní cestovní kanceláře. Syn mi v Praze koupil jízdenku a poslal mi ji po řidiči autobusu, pro jistotu ještě kopii jízdenky mi poslal do Švýcarska poštou ke Stupanům do Důrntenu (30 km od Curychu). Nemám rád, když je všechno takříkajíc "na doraz", a vždycky vítám časovou rezervu, abych neblahým zaváháním nepromarnil dobře připravenou akci. Proto jsem se připravil velmi svědomitě. Na dlouhou cestu jsem měl dostatek vitamínů in natura a objemnou lahvici studeného čaje. K autobusu, který měl odjet v 19 hodin, jsem se dostavil s dvacetiminutovým předstihem, vyzvedl si jízdenku od šoféra a uvelebil se na přikázaném sedadle zelenobílého autobusu. Zůstal jsem jen v košili a kalhotách, obul si domácí trepky a bylo mi dobře. V hor: kém podvečeru se odjezd zjevně opozdil. Většina cestujících se procházela na stinných místech nedaleko 26 [pageend28]autobusu, hodina odjezdu minula a stále se nic nedělo. Vzpomněl jsem si, že k pocitu úplné blaženosti mi chybí ještě navlhčená houbička, abych si mohl po cestě ovlažovat ruce a obličej, a tak jsem se rozhodl tuto drobnou vadu krásy odstranit. Proslechlo se, že se pojede až o půl osmé, a když jsem se u řidiče ujistil, že se ještě nepojede, vyběhl jsem s hubkou z autobusu. Oba záchůdky na parkovišti byly právě obsazeny, a tak jsem zamířil k jezernl zátoce hned vedle parkoviště. Přistup však blokovalo několik nevábných individuí, zřejmě drogově závislých, a tak jsem šel za vodou dále, přesvědčen, že je času ještě dost. Obešel jsem tedy nejbližší blok domů, abych se dostal k parkovišti z druhé strany. Obchody byly však již zavřeny, jedině knihkupectví na rohu zívalo otevřenými dveřmi. Kýžené navlhčení hubky bylo dílem několika desítek sekund. Když jsme s lehkou myslí zrychleným krokem vyrazil z obchodu, spatřil jsem věc, která mi vyrazila dech. Z parkoviště vzdáleného asi sto metrů důstojně vyjížděl zelenobílý autobus, vjel do silnice a počal nabírat rychlost. V této kritické situaci jsem vzal trepky do rukou a rozběhl se v ponožkách za rozmarným autobusem, který nestál o mou přítomnost. Jakkoli vehementně jsem sprintoval, na moderní automobilovou techniku jsem neměl nárok. Světelný autobus zmizel z dohledu a já přestal marně mávat a snažil se pochopit vzniklou situaci. Bylo 19 hodin 25 minut. Věc byla jasná: zůstal jsem zcela sám v cizím městě, v cizí zemi, bez zavazadel, bez dokladů, bez peněz, jen v košili, letních kalhotách a pohodlné domácí obuvi, s kapesníkem a navlhčenou houbičkou v kapse. Veškeré moje dobře připravené pohodlí na cestu uhánělo nenávratně směrem k rodné hroudě. Co teď? První zoufalá myšlenka: Chytit taxík a sledovat proradný autobus jako v dobrých televizních inscenacích. Ale co když stíhačka skončí neúspěchem, jak pak odměním taxikáře? Nápad však stejně nešlo realizovat, protože široko daleko žádné drožky nebylo. Vrátil jsem se sklíčen na parkoviště, již téměř prázdné, a nemohl jsem pochopit: Proč autobus odjel předčasně? Jak to, že řidič nezkontroloval přítomnost cestujících? Jak je možné, že si nikdo ze spolucestujících nevšiml osiřelé tašky a polobotek ani prázdného sedadla? Faktem však zůstalo, že autobus byl pryč a že musím podniknout cokoli, nebo i něco jiného. Ani jsem nechtěl domyslet, co by se asi stalo, kdyby u mne došlo k náhlé příhodě srdeční a curyšští policisté nalezli bezvládného muže důchodového věku bez dokladů. Asi by jim to dalo pořádně zabrat, než by zjistili jeho totožnost. Naštěstí si mého rozpačitého čekání všimla skupinka místních občanů, jímž jsem vzrušeně vylíčil své poslední soudy. Dobromyslná paní Anna Můllerová z Hottingenu mi vnutila něco drobných na telefon a situace se začala obracet k lepšímu. Telefonní automaty, poctivě vracející peníze a vybavené velmi dobře Zachovalými telefonními seznamy velké části Švýcarska, byly už bez front, v seznamu jsem objevil číslo Duriho, které jsem sice několikrát volal marně, ale nakonec přece zastihl doma. Na jeho radu jsem jel vlakem na černo do Bubi- konu, kde mne čekal s autem, a pak mi v Dürntenu poskytl večeři, lože i možnost zavolat do Prahy. Syn byl doma, v neděli měl volno, takže mohl při příjezdu autobusu vyzvednout moje zavazadla, svršky i doklady (dal mu je jeden dobrák z Klášterce nad Ohří, který při přechodu hranic vzal pas k sobě), koupil jízdenku na vlak Curych-Praha, zajel na letiště a požádal jednoho ochotného cestujícího, který mi přivezl jízdenku i pas do Klo- tenu, kde jsem pak na letišti čekal. (Až doma jsem se dozvěděl, že záležitost nebyla tak docela bez problémů, protože když syn při koupi jízdenky předložil pas, zjistil, že onen muž z Klášterce mu dal omylem svůj vlastní pas místo mého. Musel tedy rychle zajet na autobusové nádraží, tam si ho dát vyvolat a doslova v posledním okamžiku ho vytáhnout z autobusu, jinak by můj 27 [pageend29]pas cestoval směrem ke Krušným horám a moje švýcarská odysea se ještě o nějaký den protáhla). Vystartoval jsem tedy z Curychu do vlasti o necelý den později, ale vlakem, i když s místenkou. Přesto byl úsek cesty ze Stuttgartu do Prahy v kupé přeplněném Rumuny tak svízelný, že se mi zdálo, že je to nejhorší noc, kterou jsem kdy strávil ve vlaku. Příjezd do Prahy byl pro mne vysvobozením. Pro úplnost zbývá dodat, že cestovní kancelář, jejíž autobus dopravil do Prahy pouze moje doklady a zavazadla, ale tělesnou schránku nechal v Curychu, na mou písemnou žádost uhradila jízdné Curych-Praha. Díky aspoň za to, nemuseli mi dát taky nic. Arnold Kořalník (1.cena letní soutěže Telegrafu) ZE STARÉ VLASTI 2. vlna kuponové privatizace je v plném proudu. Držitelé investičních kuponů (DIK- ové) dostanou v této vlně možnost získat akcie kolem 850 podniků v bilanční hodnotě přes 150 miliard Kč. Úspěšní držitelé zhodnotili v prvé vlně, kdy byly nabízeny akcie téměř 1500 podniků, svůj základní vklad 1000 Kč až 200krát, v průměru asi 35krát. Ve hře je nyní asi 5,5 milionu budoucích bursiánů. 40 % z nich investuje na vlastní pěst, 60 % svěřilo správu svého budoucího majetku investičním fondům, které se i na západě zřetelně rozmáhají. Na českých bursách se bude obchodovat až 1700 emisí - majetek bude ovšem značně rozdroben zhruba na 2,5 milionu drobných držitelů. V tomto směru představuje kupónová ‘privatizace sice lidový kapitalismus, ale jinak světové unikum. Vzhledem k tomu, že akcie jsou rozdávány prakticky zdarma, nemusíme se obávat, že by budoucí bursiáni po krachu skákali z okna. Občané ČR žijící v zahraničí jsou z této bursovní nadílky vyloučeni. Nebylo ovšem slyšet ani jediný hlas, který by si na tuto nespravedlnost stěžoval- a pak že emigrantům jde jen o peníze. .. Styky ČR s Nizozemím se začínají dobře rozvíjet. Po návštěvě prezidenta Havla v Holandsku přijela do Čech nizozemská královna Beatrix. Mimo Prahu navštívila hlavně severní , dokonale devastované Čechy. Holándané mají opravdový zájem o ochranu přírody - je to právě holandská společnost, která pomáhá zalesňovat Krkonoše. Na Šumavě mělo příležitost poznat naši krajinu 33 holandských námořních pěšáků, kteří absolvovali s našimi vojáky malé desetidenní vojenské cvičení. Zámek v Litomyšli uvítá v polovině dubna 7 prezidentů: kromě hostitele V.Havla, který jak doufáme bude už zotaven z virového onemocnění plic, mají přijet prezidenti ze Slovenska, Slovinska, Maďarska, Rakouska ,Polska a Německa. Protože prezidenti nemají, jak známo, velkou pravomoc, půjde spíše o vyjasňování vzájemných stanovisek. Ministerstvo zahraničí ČR zakázalo svým spolupracovníkům nosit bílé ponožky. Jak to říkal pan Načeradec ? “ Vaše starosti na moji hlavu !” Máme už šest dobrých manažerů: v celostátní soutěži byli jako manažeři roku 1993 vybráni: ředitel a.s. Český porcelán Dubí, gen. ředitel a.s. Setuza Ústí, předseda JZD Trhový Štěpánov, gen.ředitel a.s. Chemické závody Sokolov, gen.ředitel a.s. Glavunion Teplice a gen. ředitel a.s. ZPA Zlín. Gratulujeme a přejeme si: jen houšt ! Žhavá půda v Jižní Africe už donutila 100 rodin krajanů, aby se vrátili do staré vlasti. O návratu uvažují i další rodiny- doufejme, že jim lidé doma návrat usnadní. 28 [pageend30]MY VE ŠVÝCARSKU Saving Our Heritage se jmenuje nový spolek pro záchranu kulturně - historických památek v České republice. Spolek je zatím ve stavu zrodu: hledá členskou základnu, výkonný výbor i finanční fondy. Zájemcům zašle bližší informace, písemný a obrazový materiál předseda Petr Stránský, P.O.Box 15, 4515 Oberdorf SO. Další nehoda českého autobusu se odehrála koncem února v engadinských Alpách a bylo při ní zraněno 20 studentů. Příčina nehody: selhání brzd. Nehoda dala podnět k pověstem, že vstup českým autobusům značky Karosa do Švýcarska bude zakázán. Určitě má být omezena autobusová doprava z České republiky, kterou úspěšně provozovala ČSAD Tišnov. Linka má mít konečnou stanici v Curychu a ne v Bernu jako dosud. Už se ovšem hlásí náhradník, hodlající dopravovat cestující z Bernu až do Ostravy. Informace podá telefon č. 031 371 96 34, Natel 089 300 20 94, v ČR 0651 56 33 79. Na 1. apríle vyšel v Lidových novinách celostránkový článek, pojednávající o jakémsi Dr. Pavlu Petříkovi, nositeli řádu Zlatého Tellova šípu, odborníkovi v teorii mezioborových štěrbin, o nichž přednáší na univerzitě Viléma Telia v Ženevě. Jako bydliště je udán hausbot na Bodamském jezeře. Protože o výšeuvedenou teorii máme eminentní zájem, rádi bychom navázali s panem doktorem kontakt a prosíme jej, aby se v redakci přihlásil. Hledají se podnikatelé.Jistý politik - říkejme mu pan Peinlich - vyčítal zahraničním Čechům, že opustili svou vlast z čistého prospěchářství, hledajíce lepší bydlo. Když se mu nepodařilo přinést důkazy o obecné platnosti jeho tvrzení, docela otočil. V krásném logickém kotrmelci dnes naopak vyčítá, že se Češi v zahraničí nedopracovali takového majetku, aby jej mohli ve staré vlasti uplatnit. “ Přivefe mi jednoho českého podnikatele,” říká, “ který uzavřel s českými podniky joint venture, který jim pomáhá, a já s ním uspořádám tiskovou konferenci a vystoupení v televizi “. I tento návrh stejně jako ony dřívější snahy o zviditelnění má trapnou až komickou příchut. Ale na druhé straně by opravdu neškodilo ukázat, že zahraniční Češi své staré vlasti pomáhají nejen jako devizoví turisté, ale i ve výrobní oblasti. Redakce Zpravodaje se ráda ujme úlohy prostředníka k podobnému setkání. Najdou se čeští podnikatelé ve Švýcarsku a okolí, ochotní odpovědět na tuto výzvu- dejme tomu koncem června 94 ? ZE SVĚTA KULTURY V londýnské královské opeře se toho času hraje Janáčkova Káta Kabanova pod taktovkou nizozemslého dirigenta Bernarda Haitinka. Titulní roli vytvořila Ruska Jelena Prokinová s výbornými kritikami. Pro zajímavost: opera je zpívána česky. Zasnoubení ve snu se jmenuje opera českého skladatele Jana Krásy, po 60 let ztracená a znovu objevená. V pražské Státní opeře bude hrána jenom pětkrát- více času jí bude dopřáno v červnu v Mannheimu, jehož divadlo nastudování spolufinancovalo. Kritika vyzdvihuje melodičnost hudby, hluboké psychologické pochopení látky a dobrou práci dirigenta Israel Yinona. Skladatel byl u nás málo znám - pocházel z židovského prostředí a zahynul 1944 v Osvienčimi. Dr. Miroslav Macek, politik, podnikatel a básník, neví zřejmě, co s volným časem. Podle nezaručených pověstí hodlá překládat Satanské verše Salmana Rush- 29 [pageend31]dieho, za které byl autor v Iránu odsouzen na smrt. Podle kritických hlasů by se Cechy bez této knihy dobře obešly- je to kniha nejen sporná, ale i slabá, Rushdie napsal jiné, lepší Prezident Havel byl 12. března přijat papežem Janem Pavlem II.Nebyli jsme přitom, ale zdá se, že si oba dobře rozuměli. 28. března oslavil Bohumil Hrabal 80 let. Je nemožné vystihnout v několika řádcích tuto bohatou osobnost a musíme tedy čtenáře odkázat na literární revue. Jenom na ochutnání přinášíme dvě malé ukázky-báseň ze samých prvopočátků a záznam rozhovoru z poslední doby. DOPISY ČTENÁŘŮ: Na večer k oslavě narozenin TGM v Curychu dne 5. března reagovalo několik čtenářů nepříznivým komentářem - jeden z nich otiskujeme. Vysvětlení přináší dopis velvyslance České republiky Dr. Belcrediho, zaslaný Svazu čs. spolků ve Švýcarsku. Pan velvyslanec lituje, že došlo k nedorozumění: o chystaném večeru byl sice informován, ale ke konkrétnímu písemnému dojednání nedošlo. Když se dodatečně o večeru dozvěděl, ale nemohl se ho v daném termínu pro služební cestu zúčastnit, vypracoval pan velvyslanec písemně svůj projev a pověřil velvyslaneckého radu Dr. Jiříčka, aby jej za něho přednesl. Nepříznivá dopravní situace zavinila, že Dr. Jiříček se na večer dostavil až v jeho závěru. Byla to nepříznivá souhra okolností, za kterou pan velvyslanec rozhodně nemůže. Mohl proto na závěr svého dopisu vyslovit přesvědčení, že toto nepříjemné nedorozumění nebude překážkou ve spolupráci s krajanskou obcí. Připravuje se setkání pana velvyslance s krajany v Curychu: věříme, že po těchto zkušenostech se organizace lépe vydaří. Tlustou čáru za minulostí, říkají doma četné hlasy,a nám, občanům žijícím mimo republiku, nezbude asi nic jiného než tuto čáru udělat. Čas pracuje proti nám: už jen 11 % občanů se domnívá, že by se měl emigrantům vrátit ukradený majetek. Vedoucí politici jsou rovněž pro tlustou čáru a navíc hlásají názor, že ti, co jsou venku, nemají právo mluvit do ničeho, co se děje doma, i když jde třeba o zákony, které se těch venku také dotýkají ( např. dvojí občanství, dvojí zdanění, důchody, školy, vojenská služba aj.v. ) Přítel docela osvědčený mi napsal:”všichni emigranti mi můžou vlézt na záda, at si rozeberou třeba celou republiku..." Bude obtížné mu vysvětlit, že nároky emigrantů na rozebrání republiky nestačí- spíš by se měl zamyslet nad miliardami, které se stále ztrácejí na daních prodejem nezdaněného topného oleje. A co ten organizovaný zločin, podnikatelská aktivita, která se neohlíží na společenské normy, kriminálními činy dosahuje vysoké zisky, které dále legálně investuje - a nikdo proti ní nemůže zakročit, protože chybějí zákony ? Restituce, to je jen jeden z našich požadavků, který se opírá o práva zaručená ústavou, ale právě ten je trnem v oku prostým lidem, protože tu jde o majetek a peníze. A na ústavu se skoro zbytečně odvoláváme - jak je vidět z politického handrkování, zda zřídit senát či ne, není ústava brána příliš vážně. Odvolání k ústavnímu soudu přinese po delším čase, o to bych se chtěl vsadit, nemastný a neslaný výsledek, a další odvolání k Evropskému dvoru už je záležitost budoucí generace. Čtyři roky zkušeností by nám měly stačit, abychom poznali, kam se bude ubírat další vývoj. Zůstaňme realisty, překonejme zklamání a iluse. Na dvou židlích nelze trvale sedět. Kdo měl možnost se znovu uchytit ve staré vlasti, našel obydlí a přátele, ať je rád, že má »zase domov, a nevzdychá po jiném. A komu se to nepodařilo, af si připomene starou zásadu: 30 [pageend32]“ Kafé Kulík - kafé Meinl” - a zařídí se podle toho. Jan Bláha Příspěvek ke vzpomínkovému večeru T. G. M. V pátek 5. 3. 1994 v 19.30 hodin byl uspořádán v Lavaterhausu v Curychu vzpomínkový večer u příležitosti narození T. G. M., za účasti brněnské televize. Účast slíbil též velvyslanec ve Švýcarsku Dr. Bei- credy. Slavnost začala se zpožděním, protože se stále čekalo na pana vyslance, který se však nedostavil. Po úvodním proslovu Dr. Rejmona, který zdůraznil zásluhy českého exilu a jeho pomoc při obnově demokratické republiky, následoval kulturní pořad. Vzhledem k tomu, že z vyslanectví stále nikdo nepřicházel, začal improvisovaný kulturní program. Po 9 hodině pořad skončil a krajané se začali rozcházet, když pojednou se dostavil Dr. Jiříček z vyslanectví. Zbytek krajanů se tedy vrátil, Dr. Jiříček omluvil nepřítomnost velvyslance tím, že musel odletět do Prahy a on sám měl důležitou schůzku, na které se zdržel. Potom přečetl vyslancův krátký, nic neříkající projev, kde nebyla ani ta nejmenší zmínka o zásluhách českého exitu. Tím pořad skončil, za roztrpčení účastníků vzpomínkového večera. Měla jsem tentýž nepříjemný pocit jako mívám v Čechách při jednání na úředech a to, že my exulanti jsme občané druhé kategorie. Je úplně neomluvitelné, že cokoli je důležitější než dlouho předem slíbená účast na schůzce krajanů, kteří přišli v počtu přes dvěstě při vstupném Fr. 10.- na osobu. Dr. H. Švestková Dvojí metr na trvalý pobyt Podie zákona č. 87/ 1991 Sb. ten, kdo chce podat soudní žalobu pro navrácení svého majetku, musí být občanem České republiky a musí mít trvalý pobyt na jejím území. Rovněž podle privatizačního zákona každý, kdo se zúčastňuje kupónové privatizace musí být občanem České republiky a mít trvalý pobyt na jejím území. Tedy dva různé zákony s naprosto stejnou podmínkou trvalého pobytu. V roce 1982jsme opustili republiku, náš dům nám byl ukraden a prodán tehdejšímu vychovateli stranických kádrů na Vysoké škole politické ÚV KSČ. Po své rehabilitaci jsme požádali navrácení svého domu. Na konzulátu v Austrálii, na oddělení policie v Praze a také mnoho právníků nás ujišťovalo, že policejní přihlášení a razítko v občanském průkazu o našem trvalém pobytu jsou jediné a dostačující podmínky k tomu, abychom byli považováni za osoby oprávněné. O navrácení našeho domu rozhodovala "nezávislá" soudkyně, která, jak sama řekla, byla za totality v komisi pro přidělování takových domů, jako je ten náš. Podle jejího názoru ( dle soudního rozhodnutí ) na navrácení domu nemáme nárok, protože nesplňujeme podmínku trvalého pobytu na území republiky. Občanský průkaz s potvrzením o našem trvalém pobytu na území republiky jí nestačil. Tímto nás zbavila možnosti získat dům zpět a také o nárok na finanční odškodnění. Navíc musíme podle příkazu soudu zaplatit tomuto stranickému vychovateli jeho soudní výdaje. Naopak pň registraci kupónové knížky bylo potvrzení v občanském průkaze o trvalém pobytu dostačujícím důkazem o splnění podmínek k účasti v kupónové privatizaci. Jak je možné, že jednou podmínku trvalého pobytu splňujeme a podruhé ne? L.a J. Zářický, Praha A já tu vilu nedám! S rozhořčením se dovídám, že emigranti chtějí své majetky zpátky. To je zpochybňo- 31 [pageend33]vání majetkových vztahů, a to i pan prezident řekl, že pro to nejní, když prohlásil, že sice je pro odškodnění emigrantů, ale jen když to nenaruší nynější majetkové vztahy. On to jistě procítil s tou svou určitou identitou, jak onehdy řekl. Jak bych taky já k tomu přišel. Já jsem tu vilu přece neukradl a těch šedesát tisíc, co stála, jsem zaplatil. Tenkrát jsem ty peníze neměl, ale zaplatil jsem to, když jsem prodal kus zahrady, co k tomu patřila. Ten chlap, co jí postavil, to byl ňákej obchodník nebo továrník, zkrátka vydřiduch. Taky, když upláchnul, hned ho odsoudili. Musei mít něco určitě na svědomí, jinak by neodcházel, vždyť nikdo nemusel odcházet, jak to řekl pan Jiří Dienstbier, a ten měl nějakej přehled, když byl nejdřív komunista, potom disident a nakonec je z něj kovanej demokrat. Ten ty problémy viděl ze všech stran, jinak by si ho pan prezident Václav Havel nevybral, aby nás reprezentoval v celým světě. A já tu vilu nedám! Já jsem jí zaplatil, a co jsem se jíjenom naspravoval, taky trávu jsem musel sekat. Jo dneska když bych za ni mohl dostat čtyři miióny, to by ten uprchlík bral. A proč tam vůbec nezůstane. Zradil nás a šel za lepřím a my jsme tady pod tím komunismem trpěli, zatímco on se tam válel v dolarech a jezdil v bouráku. Já jsem v tý straně taky byl, ale protože jsem musel, jinak bych toho mistra byl neudělal a dnes bych neměl kde bydlet. Ještě že máme pana Klause, ten to má v hlavě srovnaný. Nic se dávat nebude z našich mozolů těžce vydřenejch. Udělali jsme tlustou čáru v únoru 1948 a za tu nepůjdem, udělali jsme druhou po letech padesátých, na ty radši nevzpomínat, a udělali jsme jednu v listopadu 1989, a hon na čarodějnice se taky konat nebude, řekl několikrát pan prezident. Za to, že několik těch zrádců pověsili nebo umořili, nikdo nemůže. To přišlo shora. ( Hlas lidu obecného ) 27. Juni-Konzertwochen von 10. bis 26. Juni 1991 HUDEBNÍ LÉTO V THUNU Vážení krajané, srdečně Vás zveme na "Pražské kulturní léto" v Thunu, v jehož průběhu se ve dnech 10. - 26. 6. 1994 představí švýcarskému publiku celá řada známých českých umělců a hudebních těles (program naleznete v příloze Zpravodaje). Bezpochyby se jedná o mimořádně kvalitně obsazenou kulturní akci, kterou pořádá "Schlosskonzerte Thun" ve spolupráci s velvyslanectvím České republiky ve Švýcarsku. Jsme přesvědčeni, že o koncerty české klasické hudby bude mezi našimi krajany velký zájem. Proto jsme pro Vás zajistili možnost zakoupení vstupenek ještě před zahájením předprodeje. Vstupenky si můžete objedant písemně nebo faxem do 15.5.1994 na adrese: paní Léonie GILGEN, "Bellevue", Hofsatettenstrasse 25, 3600 Thun, fax 033 23 56 33. Oficiální zahájení "Pražského kulturního léta" je 10.6.1994 v 19.00 hod. (apéro). Ti z Vás, kteří si zakoupí vstupenky nçi první koncert Pražského symfonického orchestru ( 10.6.1994 ve 20.00 hod.), jsou organizátory srdečně zvány i na apéro. Velvyslanectví ČR v Bernu 32 [pageend34]ČS BESEDA SV.ČECH Postfach 1288 8058 ZÜRICH Beseda SV.ČECH zve Vás a Vaše přátele na krajanský diskusní večer, kterého se zúčastní Dr. R. Belcredi velvyslanec Čs. republiky v Bernu a Dr. R. Prosa vedoucí konzulárního oddělení Téma diskuse: dnešní velvyslanectví a exulanti, změny v sociálním zabezpečení českých občanů, návrh sociální smlouvy mezi Českou republikou a Švýcarskem 13. května 1994 v 19.00 hodin Lavaterhaus, St.Peterské nám. č 6 v Curychu, parkoviště Jelmoli 17. světový kongres svu se bude konat v Praze od 26. do 29. června 1994 pod záštitou prezidenta Václava Havla a s patronací předních českých a slovenských universit jakož i akademie věd České republiky a Slovenska. Příprava kongresu je nyní v plném proudu jak v USA tak i v Praze. Pražské výbory, programový a organizační, se scházejí každý druhý týden. Za programovou část na české a slovenské straně odpovídají ing. Jiří Ullschmied a dr. Jaroslav Folta. Místní organizaci kongresu má na starosti dr. Lenka Měchurová z Rady vědeckých společností (RVS) při Akademii věd ČR ve spolupráci s dalšími členy místní skupiny SVU. Za celkovou přípravu kongresu jsou zodpovědní dr. M. Rechcígl a prof. Z.SIouka. Dr. Blanka Kudějová přijala funkci hlavního koordinátora kongresního programu. Kongres zahájí v pražském Rudolfinu čestný člen SVU Václav Havel. Zahájení se rovněž aktivně zúčastní další přední osobnosti českého a slovenského politického a kulturního života. Podrobnosti o programu a o logických opatřeních ( doprva, ubytování, atd.) budou zavčas oznámeny. S kongresem budou spojeny kulturní a společenské programy (hudební, divadelní, výtvarnické a jiné), podle výběru účastníků. Kongresní kalendář je rovněž přímo napojen na začátek proslulého Jihočeského hudebního festivalu a na dny prvního porevolučního všesokolského sletu. Ústředním tématem sjezdu je "Český a slovenský příspěvek světové kultuře" 33 [pageend35]Za Miroslavem Levým V sobotu 2.dubna jsme se ve Fribourgu rozloučili s novinářem Miroslavem Levým.Zemřel po krátké a těžké nemoci a opustil nečekaně svoji rodinu, svoje přátele a svoji práci ve věku nedožitých 60 let. O Mirkovi je možné říci, že vždy stál na správné straně. Po sovětské okupaci opustil svoji vlast, protože jako novinář nechtěl pracovat v nesvobodě. Jako pracovník švýcarské telegrafní agentury dal již od začátku svoje nadání do služeb československé věci. Spolupracoval se Svobodnou Evropou, psal pravidelně články do švýcarského a krajanského tisku. Bojoval perem za svobodu, proti útlaku, ale zůstával skromně v pozadí, málo znám široké veřejnosti. Rád cestoval a jeho velkou láskou byla Vulkanologie. O svých cestách dovedl poutavě psát - čtenáři Zpravodaje jej ovšem znají jen pod pseudonymem Stanislav Kříž. Účastnil se aktivně krajanského života a dočkal se s námi i osvobození naší vlasti. Pak byl jeden z prvních, kdo organizoval naléhavou pomoc. Byl dobrý kolega, vždy taktní a plný pochopení, který nepokazil žádnou legraci. Až do poslední chvíle pracoval - sbíral a publikoval anekdoty, které nás těšily v těžkých chvílích. Nsakonec nás přece jen zarmoutil - vydal se sám na dalekou cestu, ze které není návratu. Přejeme mu lehké spočinutí: novinář Mirek Levý si zaslouží, abychom mu zachovali čestnou památku. SDRUŽENÍ BÝVALÝCH POLITICKÝCH VĚZŇŮ V ZAHRANIČÍ zve širokou krajanskou veřejnost na tradiční setkání u památníku obětem komunismu v Altnagelbergu na česko-rakouské hranici u Gmündu, které se koná v sobotu, dne 14. května 1994 od 10.00 hodin Na programu je bohoslužba, sloužená opatem Vítem Tajovským, potom položeni věnce s projevy a pak přátelské posezení v místním kulturním domě. Na hojnou účast se těší Dr. Ing. Jaroslav Anděl Karel Kukal předseda kulturní referent 34 [pageend36]SMUTNÁ HÁDANKA kdo je to, co rebel byl, co za svou vlast se bil, co snil i pil, duch jehož v obou hemisférach žil, ba i domeček zdil, a na zahrádce stále ryl až jen vzpomínek květ po něm zbyl? To byl Karel Kryl Dejž mu Bože tiché odpočinutí, březen 1994 Dušan Koutek černého humoru z let totality V kanceláři na Hradě jsou Husák a Bilak. Volá Moskva. Husák bere telefon. "Ano, soudruhu Brežněve...ano...ano...ano... to ne... ano....” Rozhovor je u konce. "Gustave! Jak ses, prosím tě, opovážil říci mu jednou ne?" - "On totiž říkal, že v Moskvě prší a optal se, jestli v Praze taky." Orgán SNB při pochůzce spatří kamaráda, který se pokouší vylézt na telegrafní sloup, ale nedaří se mu to, stále padá. "Prosím tě, co to tu vyvádíš?" - "Můj nadřízený mi nařídil, abych zjistil jak je vysoký." - "To máš snadné. Sloup porazíš a klidně ho změříš po délce." Nedostižné sovětské technice se podařilo přivést exhumovaného Karla Marxe opět k životu. Ihned ho táhli do rozhlasu, aby prý něco řekl pracujícím. Sotva Marx vstoupil do studia, vrhl se k mikrofonu a omluvným tónem prohlásil: "Proletáři celého světa promiňte mi!" Socialistická výstavba je u nás opožděna. Co dělat? Socialismus mohl být již dávno dobudován, kdyby ho pracující dostali jako melouch. Setkají se delegáti Velké Británie, Francie, SSSR a ČSSR. V přestávce mezi jednáním piknikují. Brit si rozloží před sebe vyšívaný ubrousek, pojídá šunku, zapíjí skotskou. Francouz vybalí paštiku s husími játry, popíjí koňak. Sovět vysype z papírového kornoutu posolený krajíc chleba, na pití prý zapoměl. Čechoslovák vytáhne z kapsy suchý chléb bez soli a posteskne si: "Achjo, zase už nás Sovětský svaz v něčem předstihl..." Stanislav Kříž JAK SE DĚLÁ CHALUPA Jan Nepil Život začíná každé ráno v tramvaji, která je již několikátou generaci nikoliv dopravním prostředkem, ale jakousi mlýnicí lidstva: vejdete dovnitř jako slušný člověk, a vystupujete jako vandrák, jenž se rávě vyhrabal ze stohu. 35 [pageend37]Dále pokračuje život v zaměstnání, které je vám v prvních letech spíše na obtíž; podvolujete se mu jen ze zbabělosti a slabosti, asi tak, jako se dítě zúčastňuje očkování proti záškrtu. Potom vám však zvýší plat o padesát korun měsíčně, což ve vás zapálí smysl pro odpovědnost a touhu být svému podniku prospěšný. V tom vám však zabraňuje rota břídilů, jež vleče podnik neúnavně k absolutnímu bankrotu. Začnete houževnatě usilovat o to, aby k němu nedošlo, což vám přináší nečekaná šikanování a půtky. Navíc vás v té době začínají olizovat úřady, například proto, že vám přijde na svět dcera. Takové narození dcery je po administrativní stránce tak rozsáhlá a složitá záležitost, že to z každého vyžene chuť na další otcovství. Člověk má jakž takž čas dítě počít a dát mu krupičnou kaši, ale kde vzít čas na to věčně své dítě přihlašovat, razítkovat a dokládat, a přitom shánět byt, prádelník a sunar a dát si opravit podpatky a ždímačku, to ví pánbu. Ostatně pro tyto případy byly zřízeny okresy, kraje, výbory všeho druhu, prodejny, opravny a jiná osvětlovací střediska, která člověku osvětlí, že to, co chce, není, nebude či teprve bude, a že je jemom to, co nechce, a že to nejde, ať je rád, že je rád, protože není na světě sám. A v tom to je! Není na světě sám, ba právě naopak. Na světě je lidí, že by se z toho jeden zvencnul. Všichni všem překážejí, berou vzduch a pletou se pod nohy, panebože, kde se na světě tolik lidí vzalo, ať mi vlezou všichni na záda, kde je Malthus, co je to za hloupost, že je malthusiánství zakázámo - dejte mi pokoj s předvoláními, výměry a poradami - cože dneska je? - třídní schůzka? Že bych mohl vzít domovního důvěrníka? - Tůhle, trhněte si nohou! ! ! A v takovém záchvatu životní vzpoury si najednou člověk všimne, že na světě nejsou jen výnosy a dekády, ale i konopky, šalvěje, cejni, otakárci fenykloví a jívy a že kousínek od konopky a otakárka by se dala krásně postavit překrásná chata, napěchovaná vůni pryskyřice a velepřenádhemým tichem. No pravda - chata! Není to ohromný nápad postavit si chatu a každou neděli se tam zavřít před cinkáním, troubením, hučením a jekotem, před účty, poukázkami a pozvánkami, a před lidmi a před světem? 36 [pageend38]Tělocvičná jednota Sokol Luzern pořádá v neděli 11. září 1994 v Rossmooshalle v Emmenbrücke 4. ročník otevřeného volejbalového turnaje. Turnaje se zúčastní sokolská a nesokolská družstva z České republiky, z Paříže, z Vídně a ze Švýcarska. Začátek turnaje v 8 hodin, předpokládaný konec v 18 hodin. Podrobné informace hlavní organisátor Georg Jordan tel. 041/55 98 58. Zveme všechny zájemce o volejbal k hojné návštěvě. ČESKOSLOVENSKÝ SOKOL V ZAHRANIČÍ - ŽUPA ŠVÝCARSKÁ OETZ v tyrolských Alpách Je dnešní Oetz pouze místem, kde v řece Ache zahynul zakladatel Sokola dr. Miroslav Tyrš? Z mého pohledu ne. Jeho dnešní význam je, domnívám se, daleko hlubší. Dnešní Oetz je místem setkání Sokolů z celé Evropy. Zde se před lety uzavřená přátelství v prostředí krásné alpské přírody stále udržují. Když dnešní turista přijede do Petzu a zeptá se místních obyvatel, kde v době svatodušních svátků bydlí Češi, dostane určitě odpověď, že všude. K tomu patří i "Sokol menu" na Piburgu, hrdě vytištěné na jídelním lístku "u Platnéřky". Jak se přesně hospoda jmenuje, ani nevím. Dlouhé roky toto setkání organizoval Sokol Mnichov, kde patří dík především rodině bratra Beneše za vytrvalost a obětavost. Letos tento úkol připadl župě švýcarské. Organizace, vždyť to vlastně ani organizace v pravém smyslu není. Hlavním organizátorem je zde vždy počasí. Když je špatné a prší, máme všichni smůlu. Hlavně ti, kteří si lámali hlavu s přípravou tradičních volejbalových a nohejbalových zápolení, běhu kolem jezera a přípravou táboráku. Nechci, aby celý úvod vyzněl patheticky. Je to však zamyšlení nad tím, co mnohým z nás tak nějak přirostlo k srdci a domnívám se, že se již mnozí těší na pozdrav "Nazdar". A kdo už je vlastně tady? Nevíš, přijedou všichni ze Solothurnu, kdo přijede z Vídně, bude letos lepší počasí, nebo se probudíme a vrcholky budou bílé? V minulosti byly roky silné, Oetz byl doslova přeplněn našimi krajany. Byly roky slabší, hlavně po otevření hranic. Tato tradice vybudovaná mnichovskými Sokoly by však neměla zmizet v minulosti. Měla by se pěstovat nadále, ne pouze setkání Sokolů, ale i setkání našich krajanů z celé Evropy. Vždyť dnes je již toto setkání i na kalendáři Sokolů z celého Česko-Slovenska. Oetz by měl být i nadále o Svatodušních svátcích českou doménou. Cítíte se osloveni? Řeklo Vám něco těchto pár řádků? Pak Vám určitě nebrání nic v tom, použít telefon nebo adresu uveřejněnou na konci tohoto článku, zajistit si nocleh a těšit se na cestu do Oetzu na další již 21. setkání. Program letošního setkání: 21. května - sobota odpoledne zahájení volejbalových zápasů, večer táborák, se vším co k němu patří (buřty a dobrou náladu si musí každý donést sám ) 22. května - neděle 10.00 hod. dopoledne pokračování ve volejbalových zápasech, závod kolem Piburgersee, podle kategorií, večer táborák s vyhlášením vítězů a předání diplomů 23. května - pondělní shromáždění na seřadišti a průvod k pamětní desce dr.M. Tyrše. Informace a zajištění ubytování: Tyroler Landesreisebüro, Verkersbüro Oetz c/o Turismusverband, A - 6433 OETZ Telefon 0043 - 52 - 52 66 69 37 [pageend39]MALÝ OZNAMOVATEL Čech, 46, rozv., 83/187, nekuřák, žijící v kt. Zürich, hledá ženu okolo 40 let pro společný život. Zn. "Jen čestně" do adm. Zpr. Prodám usedlost se zahradou 1200 m2 v Křídlůvkách, okr. Znojmo. Cena Sfr. 13.800.-. Zn "Rybářský ráj" do adm. Zpr. Pro Vaše děti, pro Vaše přátelé: Zábavnou formou zpracovaná progresivní učebnice češtiny - způsob Assimil- "MALÝ MOST". Humor, poesie, liter, texty. Úspěšná ve Francii, Kanadě i Belgii. Cena Sfr. 20.-. Objednávky: Editions de Mai, Les Combre- mants 6, CH -1510 Moudon. AUTODOPRAVA ČR-CH osob a nákladů ( až do 1,6 tun) rychle, spolehlivě, levně informace037/42 74 10 Hledám krajana do 69 let, který chce žít ve vile se zahradou a bezénem. Inf. ma tel. čísle 0034 65' 74 01 65. Zn.: Španělsko. Pension SAMOTY - Střední povltaví - uprostřed lesů. Plná pense 2O.-Sfr./den. 2 -3lůž- kové pokoje s příslušenstvím. Sauna, kurt, bazén, půjčování kol, turistika, kuželník, možnost jízdy na koních. Inf. tel. 0042 304 21 583, CH 01 / 810 47 57. Nezávislý 45 / 181, nekuř., sport, typ (lyže, kolo, cestování), žijící v kantónu ZH, by rád poznal ženu ke společnému trávení volného času. Zn. "Jaro 94" do adm. Zpr. VŠ 45 let, 168 / 68, nekuřácká, se 2 dospělými dětmi, žijící v Praze, rada by se seznámila s inteligentním a čestným mužem do 50 let. Foto vítáno. Zn "Náhoda" do adm. Zpr. Vdova hledá přítele kolem 65 - 67 let. Zn. "Ráda cestuji" do administrativy Zpravodaje. Penzion ESPERO SKOKOVÝ v Českém ráji, MUDr. Josef Hradil, 294 12 Žďár u Mnichova Hradiště, 80 km od Prahy, nabízí rekondiční pobyty s lékařským dozorem, i dlouhodobě, vhodné pro seniory, invalidy, 25.- DM denně, prospekt zašleme. Zahrajte si volenej mariáš na vašem PC (EGA/VGA). Disketa s programem a popisem Sfr. 40.-. Demodisketa Sfr. 6.- (udejte typ diskety). M.D., Postfach 257, 3963 Crans VS POZOR! Neobvyklá příležitost pro Vaše příbuzné a známé v ČR. Mezinárodní firma (v 60 zemích a 35 roků na trhu) zahájila 1.3.1994 činnost v ČR a hledá spolupracovníky. Vysoký výdělek. Vhodné pro každého a kdekoliv. Zajímavé i v CH! Tel. 062/52 25 30 Klub cestovatelů GLOBE v Prosiměřicích u Znojma by rád navázal kontakty s krajany ve Švýcarsku. Klub je velmi agilní v oblasti cestování a přednáškové činnosti a rád by rozšířil pole své působnosti. Na podzim bude pořádat již sedmé Mezinárodní setkání přátel turistiky a cestování, na které všechny zájemce zve. Kdo by měl zájem na navázání styků, nechť napíše na adresu: Klub cestovatalů GLOBE Prosiměřice Ing. Jaroslav Hladík P.O.Box 162 671 61 Prosiměřice , Česká republika Nová restaurace v Praze 2 vám nabízí své služby KLUB STELLA Lužická 10, 120 00 PRAHA 2 Vinohrady Provozní doba: od 11.00-03.00 hodin Pro zájezdy a výpravy platí zvýhod-něné ceny; volejte 0042 231 49 58 od 21 do 23 hod. Stella Nova, Elišky Krásnohorské 11, Praha 1 38 [pageend40]REISEBÜRO travelphot Pavel VOKÄČ Hauptstrasse 50 CH - Hausen bei Brugg Telefon 056 / 41 00 93 Fax 056/42 11 73 Na Svatodušní svátky od 20. - 23. 5. 1994 jsme zajistili dostatečný počet letenek do Prahy včetně ubytování v Hotelu Atlantic a snídaně za Fr. 770.-. Letenky do Prahy za Fr. 395.- v určitých termínech již za Fr.245.- (15.5. - 19. 5.) pro důchodce od 24. - 28.4.94. Letenky do Brna za Fr. 520.- a do Bratislavy za Fr. 460.- do Budapešti za Fr. 295.-. SLET PRAHA - červenec 1994 nabízíme Vám levné ubytování v Praze v ubytovnách Rea, Sol, Luna v jedno - dvou a třílůžkových pokojích od Fr. 30.- za osobu. Mimořádné nabídky: Síam-Phuket týdenní pobyt v hotelu Holiday Inn včetně snídaně za Fr. 1590.-, Zypern Silver Sands Beach Protara se snídaní od Fr. 789.-, nebo pětihvězdičkový hotel Grecian Park včetně snídaně za Fr. 890.-, Kos s plnou pensí v hotelu Marmaris Týdenní pobyt Fr. 690.--, dvoutýdenní Fr. 1054.-, nebo v hotelu Sunset za Fr. 590.- 1 týden , Fr. 758.- 2 týdny. Tunis hotel Les Oranges se snídaní týden Fr. 690.-/1096.- dva týdny. Djerba s polopensí ve ****hotelu Quatre Saison za Fr. 790.-/1147.-. Malta hotel Atlas se snídaní za Fr. 590.-/751.-, Marokko hotel Aladin se snádaní za Fr.590.-/744.- Israel hotel Moon Valay se snídaní Fr. 790.-/ 1042.-, Egypt hotel St. Joseph se snídaní Fr.690.-/907.-, Fuerteventura appart. San Augustin bez jídla Fr. 590.-/730.-, Teneriffe studio El Paradiso za Fr. 690.-/830.-. Jiří Suchý KYTKA Míval jsem tisíc nesplněných přání To protože jsem neúměrně snil Došlo mi tisíc různých předvolání A na dvě jsem se ba i dostavil A tak mi život jednotvárně plynul A nevím ani proě jsem ho měl rád Jelikož jsem však dosud nezahynul Můžu si tady s vámi zazpívat Často se mi zdá že Se mě někdo táže Proč se umím pouze smát Odpověd vám nedám Teprve ji hledám Jednou ji však budu znát Kdysi se mi řeklo Budeš hochu velkej Nastane ti peklo Ty však nikdy nelkej Od těch dob mi stačí Kytka v květináči Abych byl na světě rád 39 [pageend41]reisebüro ČESKOSLOVENSKÝ SKAUT VE ŠVÝCARSKU pořádá letní tábor. Na Poradní skále vůdců a činovníků Švýcarské oblasti byly dohodnuty podrobnosti: STANOVÝ TÁBOR VÁLENDA '94 se koná opět na našem romantickém tábořišti na Horním Rýnu od soboty 16. července do soboty 6. srpna 1994. Pozvali jsme na něj 2 družiny skautů z Boru u České Lípy, jejichž vůdcové i tábor povedou za spolupráce s našimi vůdci ze Švýcar. Táborový poplatek pro zahraniční skauty je Sfr. 320.-. Pro obtížnost vysokohorských výletů není tábor vhodný pro vlčata a světlušky. Tip na dárek: Zaplaťte svému skautujícímu vnukovi či synovci táborový poplatek. Prožije prázdniny v krásném prostředí. Cestování by bylo možné na kolektivní lístek horského oddílu z Prahy. Vyžádejte si ukázkové číslo našeho časopisu TAM TAM. Naše adresa: Verband der tschechosl. Pfadfinder, Postfach 295, 8021 Zürich. 40 NoVA STRANA NENM^E STÁRA žTRA?^ j^£ NOVA STRANA ?£51RANo TJ IHoVoWMJ V^7y< ÆMÊ $1TÁLI To ŠTÍTU včlAKpU I' - VoWÄlRöV^1 FíLPéoťicKoo Aí^LĚNKZJ.' -Z HĹOíJSt ľO^g. S VAMi «So u h l a s ím, a u ě ^á a i SVÓ3 ž-ivo-r ZA ^A^YSVß svůl NAZd K. NřAíoHL VyggpVlT f — [pageend42]PRÁVNICKÁ KANCELÁŘ levně poradí, pomůže a zastoupí při: rozvodových a rodinných řízeních dědických a majetkových záležitostech před švýcarskými úřady (Beschwerden) pojišťovacích a nemocenských problémech vymáhání dluhů (Betreibung) právních problémech v samostatných firmách přihlašování švýcarských patentů zakládání společností (AG - Gründung) a jiných problémech a procesech ve švýcarském a českém právu ARENT AG Allg. Rechts und Unternehmensberatung Marktgasse 36 3011 BERN Telefon 031 /311 05 22 a 311 07 70 VLASTNÍ DŮM VE ŠVÝCARSKU na klíč. Nabízíme Vám různé typy domů: 120 m2 - 170 m2 (5 -6 pokojů), zařízená kuchyně + koupelny, tapety, koberce kachličky dle vlastního výběru, okna dřevěná nebo plástová, vakuová skla, vnitřní členění je variabilní základová deska nebo sklep a) stavbu zajistí zákazník b) provede jí naše firma Cena bez pozemku, garáže, spodní desky, poplatků Sfr. 280 000.— 310 000 .— skutečná hodnota domku 340 až 530 000.— Miroslav HRŮZA Gempenstrasse 25 CH - 4053 BASEL Telefon 061 / 35 23 90 a 039 / 55 10 48 Fax 039 / 55 10 48 Ověřený překlad z češtiny i slovenštiny do němčiny pro švýcarsaké a do češtiny pro české úřady a soudy i pro Vaši soukromou potřebu provede ihned JUDr. Miloslav KOŘÍNEK Postfach 269, 8132 EGG / ZH Telefon 01 / 984 17 14 Zavolejte mne od 9 - 11 hod. a od 16 - 19 hod. kterýkoliv den PŘEKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého lic. phil. I. Markéta KARASOVÁ Saumstrasse 54 8003 Zürich Telefon 01 /463 96 10 Pro krajany podstatná sleva! PRODEJNA ČESKÝCH KNIH PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 [pageend43]AZB 8048 ZÜRICH PP / Journal CH - 8048 ZÜRICH zpravodaj Vydává: Svaz čs. spolků ve Švýcarsku Redakce: L.Křivánek, Allée des Chenes 1, CH- 1723 Marly Administrace, inserce: Zpravodaj, Postfach 12, CH-5233 Stilli, Telefon 056/44 25 15 Sazba, grafická úprava a tisk: Druckerei Milan Cimburek, Badenerstrasse 698, CH - 8048 Zürich Tel.: 01 / 431 68 78, Fax 01 / 432 95 92 PC Konto: Zpravodaj, 80 -70357 -1 Bank, konto: SKA, 8022 Zürich - Rathausplatz, Zpravodaj, 634699 - 71 Podepsané články nemusí vždy vyjadřovat názor redakce. Nevyžádané rukopisy se nevracejí. Postretouren an: Administration ZPRAVODAJ Postfach 12, CH - 5233 STILLI Switzerland Časopis Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Monatszeitschrift / Vychází měsíčně Celoroční předplatné: ve Švýcarsku......................................Sfr. 40.- v Evropě............................................. Sfr. 45.-- zámoří (letecky)............................... Sfr. 50.- Ceny inserátů ve Zpravodaji: celá strana.................................... 380.1 / 2 strany 190.1 / 3 strany................................... 130.— 1 / 4 strany.....................................100.1 / 6 strany 70.1 / 8 strany...................................... 55.- Malý oznamovatel : Za 1 řádek o šířce 40 písmen Sfr. 7.-. Zvláštní slevy: při opakování inserátů, oznámení o kulturních pořadech, seznámení. Inseráty zasílejte na adresu : Zpravodaj, Postfach 12, CH - Stilli, nejpozději do konce měsíce. für Versicherungs-, Finanz- und Unternehmensberatung sowie Immobilienhandel und Vermittlung Kreuzplatz 20, 8008 Zürich (Schweiz) Telefon: 01 -932 32 22, Telefax: 01-932 52 03 Jistě Vám přijde vhod možnost uzavřít výhodné pojištění na nemoc, úraz a úmrtí, event. převoz nemocného či zemřelého na náklady pojištovny (i nad stáří 85 let). Pojištění od 0,22 šv. Fr. na osobu a den II! [pageend44]