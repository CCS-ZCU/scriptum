SPOLEČNOSTI PRO VÉDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. svu ROČNÍK VI. ZÁŘÍ 1964 ČÍSLO 7. VÍTÁME DO NEW YORKU ÚČASTNÍKY II. VĚDECKÉHO SJEZDU SVU V těchto dnech dokončil hlavní část své obětavé práce vědecký tajemník sjezdu dr. Míla Rechcígl sestavením definitivní listiny přednášek, jež budou na sjezdu předneseny. Okolnost, že na sjezdu bude předneseno 114 přednášek, stačí k tomu, abychom si uvědomili, jaké množství korespondence s tím bylo spojeno. Vlastnímu korespondování však předcházelo předběžné sestavení programu celého sjezdu a výběr přednášejících, rozvrstvení přednášek do příslušných skupin a celá řada dalších problémů. Netroufáme si ani přibližně odhadnout, kolik set pracovních hodin dr. Rechcígl musil této práci věnovat po svém vlastním zaměstnání. SVU zůstane navždy zavázána dr. Rechcíglovi za jeho práci spojenou se sjezdem a úspěch sjezdu bude především jeho zásluhou. Nyní, v době několika týdnů před sjezdem, těžisko práce se přesunuje na organizačního tajemníka sjezdu dr. Hanuše Lexu a na newyorskou pracovní skupinu SVU jako hostitelku účastníků sjezdu. Pokud někteří členové této pracovní skupiny se dosud nepřihlásili dr. Lexovi ke spolupráci, nechť tak učiní okamžitě na jeho adresu: 47-16 Austel Place, Long Island City, New York 11101 Dr. Lexa potřebuje ještě několik dalších dobrovolníků pro sjezdovou registrační službu, pro telefonní službu po celou dobu sjezdu a pro informační službu na Výstavě čs. výtvarného umění ve svobodném světě a na Výstavě knih, časopisů a hudebnin. Sjezdové zprávy uveřejněné v květnovém a červnovém čísle ZPRÁV SVU doplňujeme dnes podrobnějšími infor- POZNAMENEJTE SI ČÍSLO SJEZDOVÉ TELOFONNÍ SLUŽBY MO 6-4480 DOTAZY SE ZODPOVÍDAJÍ V DOBĚ SJEZDU OD 8 HOD. RANNÍ DO 6. HOD. VEČERNÍ. macemi o Večeru české a slovenské poezie a hudby, který se koná v pátek večer, 11. září t.r. v Hewitt Lounge na Kolumbijské universitě. Večírek po stránce umělecké sestavil a řídí básník Pavel Javor. Úvodní přednášku o české poezii přednese spisovatel a literární kritik Petr Den. Z českých básníků přednesou ukázky svých básní nestor čs. novinářů v zahraničí, arizonský básník Josef Martínek a kanadský exilový básník Pavel Javor. Dále budou předneseny básně ZPRÁVY [pageend1]těchto autorů, kteří se nemohou sjezdu osobně zúčastnit: Jiřího Kavky (literární pásmo z poemy Labyrint), Ivana Jelínka (Harfeník, Její rada), Inky Smutné (Jeden den nového života), Věry Stárkové (Heiligenštadtská závěť, Vítězství Samothrácké), Gertrudy Goep- fertové (Můj milý měsíci záři, Samota, Netřesk v kamení, Cestující), Roberta Vlacha (Z těch dní, Praha), Františka Listopada (Umírání Josefa Hory, Soumrak, Lehce se pohnul) a Jar. Měšťana (První naříkání na smrt malíře Karla Černého, Povzdech, Česká krajina, Vzpomínka na Čechy). Ze slovenských básníků přednesou své básně: Mikuláš Šprinc (Pieseň vlasti), Rudolf Dilong (Keď unaví ťa nostalgia), Marian Žiar (Milovníkom poezie), Andrej Žarnov (úryvok z básne Slovenský žial) a Karol Strmeň (úryvok z básne Amerika). Překlady z ruštiny z děl Ševčenkových a Lermontovových přednese Neresnic- ký-Slávik. V hudební části večera vystoupí operní pěvkyně paní Milena Šu- strová a slovenský klavírista Igor Horský. Newyorská pracovní skupina SVU, která si pokládá za čest, že Druhý vědecký sjezd se koná v New Yorku, vítá účastníky sjezdu a jejich přátele a hosty a doufá, že si všichni odnesou ze sjezdu ty nej lepší vzpomínky a vědomí dobře vykonaného díla. V. W. Dr. PAUL J. EDWARDS, newyorský advokát, jeden z prvních členů SVU, zemřel po krátké nemoci dne 27. června t.r. Dr. Edwards, rodák z Prahy, po dosažení doktorátu práv na Karlově universitě, se stal advokátem v Praze. Do Spojených států přišel r. 1939. Po zakončení svých právnických studií na St. John universitě v Brooklynu, věnoval se advokátní praksi. Až do komunistického puče v Československu byl právním poradcem československého vyslanectví a čs. generálního konsulátu. Dr. Edwards přeložil do němčiny knihu prvního ministra financí československé republiky, dr. Aloise Rašína, “Československé národní hospodářství.” V roce 1947 otiskl ve Wisconsin Law Review obsáhlou studii “Trend of Law in Czechoslovakia.” Zesnulý dr. Edwards byl tchánem vědeckého tajemníka Druhého vědeckého sjezdu SVU, dr. Míly Rechcígla. VLADIMÍR NOSEK, bývalý československý vyslanec v Brazílii, člen SVU, zemřel náhle v Rio de Janeiro ve věku 69 let. Zesnulý zahájil svou diplomatickou kariéru vlastně již v roce 1915, kdy si ho vyvolil profesor T. G. Masaryk za svého prvního osobního tajemníka v Londýně. V letech 1918 až 1938 Vladimír Nosek zastával řadu diplomatických funkcí a svoje vzpomínky na svou spolupráci s T.G.M. zachytil v poutavé, anglicky psané knize. Hned po nacistické okupaci vyslanec Nosek se dal do služeb presidenta E. Beneše a později do služeb londýnské exilové vlády, která jej jmenovala vyslancem v Brazílii. Když zesnulý musil po komunistickém puči opět pustit svou vlast, nalezl politický asyl v Brazílii. Vyslanec Nosek však nezahálel ani ve svém třetím exilu. Pracoval soustavně pro znovuobnovení demokratického Československa a stovky našich exulantů mu vděčí za to, že svým vlivem jim opatřil přistěhovalecká visa do Brazílie. 54 ODEŠLI NÁM... [pageend2]PŘEDNÁŠKY NA II. VĚDECKÉM SJEZDU SVU Hlavní částí programu Druhého vědeckého sjezdu SVU, který se koná ve dnech 11. až 13. září t.r. ve Ferris Booth Hall na Kolumbijské universitě v N. Y. (vchod z Broadway u 116. ulice), jsou vědecké přednášky a sympozia. Celkem bude předneseno 114 půlhodinových přednášek. Přednášející budou representovat 60 různých universit, z toho 9 zahraničních. Na prvním vědeckém sjezdu SVU ve Washingtonu před dvěma lety bylo 68 přednášejících. Okolnost, že pouze 24 přednášejících přednášelo na prvním sjezdu a bude přednášet také na druhém sjezdu, je důkazem, že SVU sdružuje velký počet odborných vědeckých pracovníků a že uskutečňování vědeckých sjezdů SVU má značnou přitažlivost též u mladších členů, což je opět dobrým příslibem pro budoucí práci a další rozkvět SVU. Vědecké přednášky se budou konat v sobotu, 12. září a v neděli, 13. září dopoledne i odpoledne vždy od 8.30 ráno do 1 hod. polední a opět od 2. hod. odpolední do 6. hodiny večerní. V sobotu se bude přednášet současně ve čtyřech přednáškových sálech, v neděli současně ve třech sálech. Přednášky jsou rozděleny do těchto odborných skupin: 1) Stará a středověká historie a civilizace. Předsedové: Prof. Milíč Čapek (Boston University) Prof. Howard Kaminský (University of Washington) 2) Přírodní vědy. Předsedové: Dr. F. S. Hoffmeister (Roswell Park Memorial Institute) Dr. Miloslav Rechcígl, Jr. (National Institute of Health) 3) Dnešní Československo s hlediska politického a mezinárodního. Předsedové: Prof. Josef Korbel (University of Denver) Prof. Jan F. Tříska (Stanford University) 4) Historický vývoj Československa a vztahy mezi Čechy a Slováky. (Český a slovenský pořad.) Předsedové: Prof. Otakar Machotka (Harpur College) Prof. Vojtěch E. Andic (Union University) 5) Symposium: První československá republika. Předsedové: Prof. Antonín Basch (University of Michigan) Prof. Edward Táborský (University of Texas) 6) Jazykozpyt-Literatura. Předsedové: Prof. Henry Kučera (Brown University) Prof. Ladislav Matějka (University of Michigan) 7) Hudba - Výtvarné umění. Předsedové: Prof. Karel B. Jirák (Roosevelt University) Prof. Mojmír S. Frinta (State University of New York) 8) Dnešní Československo s hlediska kulturního. Předsedové: Prof. Vratislav Bušek (Charles University) Prof. Václav Mudroch (Carleton University) 9) Moderní dějiny. Předsedové: Prof Victor S. Mamatey (Florida State University) Prof. Peter A. Toma (University of Arizona) 10) Současné umění v Československu- Dějiny umění v Československu. (Český a slovenský pořad.) Předsedové: Prof. George Gibian (Cornell University) Klement Šimončič (Columbia University) 55 [pageend3]11) Dnešní Československo s hlediska sociálně-hospodářského. Předsedové: Prof. Frank Munk (Reed College) Prof. Jiří Nehněvajsa (University of Pittsburgh) 12) Symposium: Československo a jeho sousedé: Nacionalism či federalism. Předsedové: Prof. Robert A. Kann Rutgers University) Prof. Stephen Borsody (Chatham College) 13) Literatura. Předsedové: Prof. René Wellek (Yale University) Prof. William E. Harkins (Columbia University) 14) Sociální vědy. Předsedové: Prof. Joseph S. Rouček (University of Bridgeport) Prof. Jaro Mayda (Universidad do Puerto Rico) Všechny přednášky budou předneseny v jazyce anglickém mimo skupinu číslo 4 a 10, v nichž se bude přednášet česky a slovensky. Skupiny 1-4 budou mít přednášky v sobotu dopoledne, skupiny 5-8 v sobotu odpoledne. Skupiny 9-11 vneděli dopoledne, skupiny 12-14 v neděli odpoledne. Seznam přednášek a přednášejících v jednotlivých skupinách, jakož i přesná doba a číslo sálu bude uvedeno v seznamu přednášek, který obdrží každý účastník sjezdu při registraci. VÁCLAV HLAVATÝ, profesor matematiky na universitě státu Indiana v Bloomingtonu a první předseda SVU, byl pozván na sjezd rakouských matematiků, který se koná počátkem září. Dr. Hlavatý bude na sjezdu přednášet jako akreditovaný představitel zmíněné university na thema “Paralelismus v prostoru času a teorie relativity.” Americké vojenské letectvo, jehož profesor Hlavatý je stálým vědeckým poradcem, se nabídlo, že jej zvláštním tryskovým letadlem odveze do Vídně a zpět. JAN ROČEK, až dosud mimořádný profesor chemie na Catholic University of America ve Washingtonu a člen SVU, byl v těchto dnech jmenován řádným profesorem této university. Dr. Roček, rodák z Prahy, působil až do roku 1960 jako vědecký pracovník v Chemickém ústavu Československé akademie věd. Toho roku se mu podařilo uprchnout na západ, když s celou svou rodinou vyskočil s výletní lodi do moře u dánského pobřeží. Hned po svém útěku byl profesor Roček pozván na Harvardskou universitu, kde pracoval ve výzkumném oddělení po dobu dvou let, a roku 1962 přijal nabídku od Catholic University of America na mimořádnou profesuru. Dr. Roček se specializuje na fysikální organickou chemii a v tomto vědním ú- seku napsal již přes 30 vědeckých prací. P. LUDVÍK NĚMEC, profesor na Rosemont College v Pennsylvanii a hostující profesor university Villanova, člen SVU, uveřejnil v týdeníku NÁROD serial anglických studií pod názvem “The Portrait of Father Francis Dvorník”, jenž zahrnoval celoživotní vědeckou dráhu profesora Dvomíka. Nedávno P. Němec otiskl několik recensí knih v časopisech Pastoral Life, The Way a The Catholic Historical Review. V červnu t.r. se prof. Němec zúčastnil theologického semináře na Catholic University of America ve Washingtonu, kde přednesl tři přednášky na thema Cyrilometodějská theologie a Slovanská liturgie. Pro podzimní číslo newyorského čtvrtletníku “St. Vladimir’s Quarterly”při- pravuje dr. Němec obsáhlou studii pod názvem “Successful Vindication of Patriarch Photius”. 56 NÁŠ KULTURNÍ PŘÍNOS: [pageend4]RUDOLF FIRKUŠNÝ, klavírista světového jména, člen SVU, se vrátil ze svého koncertního turné po Evropě a Jižní Americe. Koncem července měl koncert na Lewisohnově Stadionu v New Yorku, který byl věnován skladbám Antonína Dvořáka. Koncert dirigoval československý dirigent Allers. Počátkem srpna hrál Firkušný v kanadském Statfordu v rámci Shakespearovského festivalu skladby Dvořákovy, Janáčkovy a skladby Bohuslava Martinů. JIŘÍ ŠKVOR, profesor českého jazyka a čs. literatury na universitě v Montrealu, básnickým jménem Pavel Javor, člen SVU, otiskl v posledním čísle “Etudes Slaves et Est-Européennes” studii “Les écrivains soviétiques a la recherche de 1’homme”, v níž analyzuje vzpouru sovětských spisovatelů proti “ždanovismu” a na řadě sovětských literárních novinek vysvětluje současný stav sovětské literární liberalisave. Do posledního čísla “Indian Sociological Bulletin” napsal dr. Škvor obšírnou úvahu na námět “The First World War-A Catalysis of World Literature”. V červnu se professor Škvor zúčastnil sjezdu kanadských “Učených společností” v Charlottetow- nu v provincii Prince Edward Island, kde měl přednášku v sekci slovanských literatur. LADISLAV SUTNAR, největší ze současných českých grafiků, jenž si získal jedinečné jméno ve Spojených státech, někdejší ředitel Státní grafické školy v Praze, člen SVU, bude mít v druhé polovině září výstavu svého celoživotního díla ve výstavních síních Kolumbijské university v New Yorku. Bude to obsáhlejší soubor Sutnarových prací, než jaký vystavoval před dvěma lety ve výstavních síních společnosti Pepsi-Cola v New Yorku. Několik prací profesora Sutnara bude rovněž vystaveno na vý- Novým opatem kláštera českých benediktinů v Lisle u Chicaga byl zvolen dosavadní rektor Koleje sv. Prokopa, dr. Daniel W. Kučera, OSB. Nastolení nového opata provedl chicagský arcibiskup, Albert kardinál Meyer a slavnostním kazatelem při instalaci byl slovenský biskup Ondřej Grutka z Gary, Indiana. Předseda a generální tajemník SVU zaslali novému opatovi telegram, v němž oceňují jeho dosavadní práci na poli kulturním mezi našimi krajany ve Spojených státech a jeho úspěchy jako rektora Koleje sv. Prokopa v Lisle. Blahopřejí mu k jeho zvolení a vyjadřují své přesvědčení, že benediktinský klášter v Lisle za jeho vedení bude pokračovat v šíření osvícené vzdělanosti, ve snahách unionistic- kých a v udržování tradic sv. Václava, Vojtěcha a Prokopa. Jsme přesvědčeni, že nový opat dr. Kučera půjde ve šlépějích svého předchůdce, opata Ambrože Ondráka, jak v boji proti atheistickému komunismu, tak v úsilí udržet ve Spojených státech český jazyk, včetně dvou týdeníků “Národ” a “Katolík”, které čeští benediktini v Chicagu vydávají. stavě čs. výtvarného umění ve svobodném světě v rámci Druhého vědeckého sjezdu SVU. KAREL HUSA, hudební skladatel a profesor hudby na Cornellově universitě v Ithace, N. Y., člen SVU, nahrál na gramofonovou desku v Paříži na pozvání francouzského Hudebního a literárního klubu dvě skladby maďarsko-americké- ho skladatele Bély Bartóka: Le Mandarin Merveilleux a Druhou rapsodii pro housle a orchestr. Skladby provedl vynikající orchestr Cento Soli pod Husovou taktovkou. Po návratu z Evropy 57 NOVÝ OPAT V LISLE [pageend5]profesor Husa dokončil další svou průbojnou skladbu: Kvintet pro dechové nástroje s doprovodem smyčcového orchestru. Tuto novou Husovu skladbu provede Newyorský dechový kvintet na svém evropském zájezdu začátkem příštího roku. VOJTĚCH N. DUBEN, bývalý ostravský novinář, nyní dlouholetý redaktor Hlasu Ameriky, člen SVU, vydal v těchto dnech v nakladatelství Universum Press v New Yorku česky psanou knihu s názvem “Ledy se hnuly . . .” Autor vyjádřil obsah knihy podtitulem, jenž zní: “Československý kulturní a politický kvas v roce 1963”. Redaktor Duben v knize nejen vysvětluje, co se událo v Československu v roce 1963, ale také dokumentárně shrnuje nej důležitější projevy domácích kritiků stalinského údobí, jež pak vtipně konfrontuje s odpověďmi kritizovaných. V závěru knihy redaktor Duben uvažuje, jaké stanovisko by měli k těmto událostem zaujmout Češi a Slováci žijící ve svobodném světě. VLADIMÍR KUČERA, někdejší šéfredaktor deníku “Obroda Národa”, vycházejícího v Brně, nyní profesor českého jazyka na universitě státu Nebraska, člen SVU, vydal právě novou učebnici češtiny pod názvem “Mluvme česky!” Kniha vedle výkladu gramatiky, obsahuje také ukázky konversace a příruční slovníček. Jako doplněk je připojen výběr dobrých českých národních písní. Nové romány Egona Hostovského. Kanadský týdenník NOVÝ DOMOV otiskuje na pokračování novou literární práci spisovatele Egona Hostovského, člena SVU, pod názvem “Literární dobrodružství českého spisovatele v cizině” aneb “O ctihodném povolání kouzla zbaveném.” Jsou to literární vzpomínky Hostovského na dobu od roku 1939, kdy BRACKETT LEWIS, člen SVU, působící nyní v kongresové knihovně ve Washingtonu, dožil se 18. července t.r. sedmdesáti let plodného života vyplněného prací pro Československo. V době mezi světovými válkami B. Lewis působil v Československu jako nadšený organizátor YMCY. Za druhé světové války řídil v New Yorku pomocnou organizaci American Friends of Czechoslovakia a po skončení války stál v čele American Relief for Czechoslovakia, kterážto organizace díky jeho vedení snad nejvíce přispěla k rekonstrukci Československa po skončení německé okupace. Brackett Lewis je autorem známé knihy “Democracy in Czechoslovakia” a jeho choť Míla je autorkou anglicky psané knihy o Charlotě G. Masarykové “First Lady of Czechoslovakia.” JAROSLAV V. ŠEJNOHA, člen SVU, se dožil 24. srpna t.r. 75 let. Za první světové války jubilant, rodák se Sebranic u Litomyšle, spolupracoval ve Francii a ve Švýcarsku s T. G. Masarykem. Za druhé světové války velvyslanec Šejno- ha spolupracoval velmi úzce s presidentem E. Benešem v Londýně jako šéf protokolu československého ministerstva zahraničí. Vedle své práce diplomatické, Šejnoha se zabýval malířstvím. Nyní velvyslanec Šejnoha žije v Torontu v Kanadě, kde měl již několik úspěšných výstav svých obrazů. SVU přeje oběma jubilantům mnoho a mnoho dalších let mezi námi. žije v cizině, většinou ve Spojených státech. Nakladatelství Nového Domova po otištění této práce na pokračování vydá ji v knižní formě. Stejně tak hodlá vydat knižně největší Hostovského' román “Všeobecné spiknutí”, který zatím vyšel jen anglicky v New Yorku a v Londýně. 58 JUBILANTI SVU [pageend6]Zpráva předsednictva SVU. Předsednictvo SVU žádá oblastní jednatele SVU, předsedy, případně tajemníky místních pracovních skupin a předsedy komisí, aby připravili pro valné shromáždění stručný referát o činnosti za správní období 1963-64. Referáty laskavě zašlete okamžitě k rukám gen. tajemníka SVU, dr. Rudolfa Šturma, 107 Regent Street, Saratoga Springs, N. Y. 12866. Poslední pokyny pro účastníky sjezdu. Informační telefonní služba. Po dobu Druhého vědeckého sjezdu SVU od čtvrtka (10. září) do neděle (13. září) bude v provozu mimořádná telefonní stanice číslo MO 6-4480 ve Ferris Booth Hall na Kolumbijské universitě. Naši dobrovolní pracovníci budou zodpovídat veškeré dotazy ohledně sjezdu v uvedené době od 8 hod. ranní do 6 hod. večer. Parkování soukromých aut. Nejbližší parkoviště pro soukromá auta účastníků sjezdu jsou: CEE-GEE Garage na rohu Broadway a 113. ulice a University Garage, 512 W. 122nd Street. Obě garáže účtují asi $2._ za parkování vozidla na 1 den. Registrační poplatek. V registračním poplatku je zahrnuto vstupné na všechny přednášky na sjezdu, vstupné na Výstavu čs. výtvarného umění ve svobodném světě a na Výstavu knih, časopisů a hudebnin, jakož i vstupné na večer české a slovenské poezie a hudby. Pokud se někdo neúčastní přednášek (nezaplatil registrační poplatek) a chce se zúčastnil Večeru české a slovenské poezie a hudby, zaplatí režijní poplatek $1.-. V ceně registračního poplatku jsou také zahrnuta tištěná abstrakta sjezdových přednášek, katalogy obou výstav a seznam přednášek. Západní Českobratrská Jednota v Cedar Rapids (Iowa), jedna z největších českých životních pojišťoven ve Spojených státech věnovala $3.500.- chicagské universitě s výslovným určením, že tato částka je věnována na podporu vyučování českého a slovenského jazyka na této universitě. Jak jsme již oznámili dříve, Matice Vyššího vzdělání v Chicagu darovala téže universitě již celkem $8.000.- Věříme, že se najdou další organizace nebo i zámožní jedinci, kteří budou následovat tohoto zářného příkladu. “Ať žije život” je název krátkého filmu, který promítá firma Johnson and Johnson z Wisconsinu ve svém pavilonu na Světové výstavě v New Yorku. Film, který trvá 17 minut, je jednou z největších atrakcí Světové výstavy. Autorem tohoto pozoruhodného filmu je někdejší odchovanec Baťových filmových ateliérů, český filmař Alexander Hackenschmied, který žije již delší dobu ve Spojených státech; pod uměleckým jménem Hamid vytvořil zde již řadu velmi originálních a úšpěšných filmů, jako na př. film o životě amerického pianisty Arthura Rubinsteina a o životě světoznámého houslisty Jasy Heifetze. Televizní stanice v Hollywoodu nedávno vysílala třicetiminutový pořad o díle známého českého malíře-exulanta, člena SVU, Aloise Kohouta, jenž je znám mezinárodní veřejnosti pod uměleckým jménem Lecoque. Televizní film byl již prodán do Francie, Itálie a záp. Německa. V krátké době bude promítán po celých Spojených státech a Kanadě. Malíř Kohout právě dokončil další film, 59 Poplatek za ubytování. Dodatkem k naší zprávě v červnovém čísle ZPRÁV SVU upozorňujeme, že sazby za ubytování v New Residence Hall, jak byly uveřejněny, se rozumí za jeden den. ZÁZNAMY: [pageend7]přinese kromě nových veršů a básnických překladů a kromě rozhovorů a polemik a kritických poznámek dokončení článku Juraje Slávika o americké armádě v Československu v roce 1945. K výročí slovenského povstání se otiskuje studie Jozefa Lettri- cha. Jubileum narozenin Shakespeara připomíná Věra Blackwellová esejem o českých překladech Hamleta. Václav Láska píše o neznámém Mexiku. Joža Procházka rozjímá o subjekti- vismu jako předzvěsti rozpadu západního umění. Čtvrté, to je říjnové číslo, otiskuje i dokumentovaný článek o komunistických zásazích do hudebního života v Československu. Kdo není předplatitelem Proměn, může si o číslo napsat nebo časopis předplatit na adrese: John G. Lexia, 47-16 Austel Place, Long Island City, N.Y. 11101. trvající 75 minut, jenž bude promítán v amerických kinech jako doplňkový barevný film. Tento film obsahuje rovněž Kohoutův životopis, dále záběry z jeho pobytu v Paříži a jeho rozhovory s vynikajícími francouzskými malíři v Re- noirově vile. Jak známo, Renoir byl nejen Kohoutovým učitelem, ale též jeho' důvěrným přítelem. Americké sdružení pro zdraví, tělesnou výchovu a rekreaci konalo nedávno svou konvenci ve Washingtonu, jíž se zúčastnilo na 5.000 odborníků a učitelů tělesné výchovy ze Spojených států a Kanady. Dr. Milada Lejková, členka SVU, předvedla na této konvenci výklad a ukázky evropského stylu tělesné výchovy na obecných školách, založené především na sokolské tělocvičné sou- Zachovat český národní život v Americe je cílem mnoha krajanských orga- nisací. Československé spolky v Americe, nejstarší bratrská a sesterská podpůrná jednota vé Spojených státech, podílí se na této významné práci již plných 110 let. Členstvím v jednotě ČSA zajistíte nejen sebe a své drahé jedním z nejlepších životních pojištění, ale zároveň pomůžete udržet československou národní větev v této zemi. Skutečnost, že ČSA životní pojištění jest jedno z nejlepších, potvrdí vám každý z více než padesáti tisíců spokojených členů této jednoty. Nejste-li dosud členem ČSA jednoty, staňte se jím nyní. Je to tak snadné. Prostě napište na adresu: ČSA, 2138 South 61st Court, Cicero 50, Illinois. Bude to moudré rozhodnutí ve vašem životě. ZPRÁVY SVU, CSASA News, Official organ of the Czechoslovak Society of Arts and Sciences in America, Inc. - Published monthly except July and August. - Address: Vladimír S. Walzel, 150-54 78th Avenue, Flushing, New York, N. Y. 11367. - Printed by the Orbis Printing Co., Inc., 246 East 84th Street, New York, N. Y. 10028. _ Subscription for non-members: $3.00 per year. ČTVRTÉ ČÍSLO PROMĚN PLACENÉ OZNÁMENÍ: stavě. Její přednáška měla velikou odezvu stejně tak jako její dřívější přednášky na Katolické, Americké a George, town universitě ve Washingtonu nebo její přednášky spojené s praktickými u- kázkami, jež byly pořádány pro členy americké organizace Peace Corps. Životopis T. G. Masaryka. Universita státu Michigan v Ann Arbor, kde je velké slovanské oddělení, se rozhodla vydat pro své žáky přetisk životopisu presidenta T. G. Masaryka od Jana Her. bena. Bude to přetisk druhého vydání, jež vyšlo ve třech svazcích nákladem spolku Mánes v edici “Zlatoroh”. [pageend8]