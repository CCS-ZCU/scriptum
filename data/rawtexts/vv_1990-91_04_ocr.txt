VV nezávislá revue pro výchovu Cena 5,- Kčs ročník 1 • 1990 - 1991 • • prosinec •4 [pageend1]vvnezávislá revue pro výchovu a vzdělání • vedoucí redaktor • • redaktorka • PhDr. VÁCLAV MERTIN PhDr. MILENA GILLOVÁ JAROSLAVA SLADKÁ • redakční rada o Bohuslav Blažek, PhDr. Miluše Havlínová, CSc., Jaroslav Kalous, RNDr. Jindřich Kitzberger, prof. PhDr. Jiří Kotásek, CSc., PhDr. Jiří Kovařík, CSc., PhDr. Jiří Mareš, CSc., doc. PhDr. Zdeněk Matěj- ček, CSc., doc. PhDr. Eva Opravilová, CSc., prof. PhDr. Radim Palouš (předseda), doc. PhDr. Jaroslava Pešková, CSc., Michal Semín, prof. PhDr. František Singule, CSc., doc. PhDr. Vladimír Smékal, CSc., RNDr. Ondřej Šteffl, CSc., doc. PhDr. Eva Vyskočilová, CSc. 4 o ročník 1 o 1990 - 1991 o Adresa redakce: 160 00 Praha 6-Dejvice. Kolejní ul., telefon 31 12 329. Vydává ministerstvo školství, mládeže a tělovýchovy ČR. 118 12 Praha 1, Karmelitská 7 ve Státním pedagogickém nakladatelství, 113 01 Praha 1, Ostrovní 30. Vychází desetkrát ročně. Předplatné Kčs 50,—, jednotlivá čísla Kčs 5,—. Tiskne Polygrafia 1. s. p., Svobodova 1, 128 17 Praha 2. Rozšiřuje PNS. Informace o předplatném podá a objednávky přijímá každá administrace PNS, pošta, doručovatel a předplatitelská střediska. Objednávky do zahraničí vyřizuje PNS — ústřední expedice a dovoz tisku Praha, závod 01, administrace vývozu tisku. Kovpakova 26, 160 00 Praha 6. Návštěvní dny: středa 7.00—15.00 hod., pátek 7.00—13.00 hod. © Státní pedagogické nakladatelství, n. p., Praha 1990. [pageend2]o teorie o Víra a výchova Radim Palouš Stojíme v tradici takového vztahu ke světu, který založila novověká věda. Skutečnost kolem nás již není zjevnou přítomností Boha a jeho působnosti, přinejmenším ne tak zjevnou, jak Boha ve světě znali naši předkové. Byl to právě posun v pochopení „přirozenosti“, který proměňoval a proměnil světonázor lidí v tomto směru: věda systematicky — čím dál tím víc — odhlížela od Božího působení v realitě a osudech. Pojem „přirozený“ dostával postupně nový obsah: Bůh jako bezprostřední hybatel je uzávorkován, Boží působení se stává „nadpřirozeným“, tj. mimopřirozeným. Postupně potom patří stále více ke kázni, slušnosti, exaktnosti, serióznosti, vědeckosti novověkých přírodovědců zkoumat běh světa a řád věcí pouze a jen „přirozeně“. Samo myšlení se dnes nezřídka považuje za něco neslučitelného s vírou v Boha, ba s jakýmkoli věřením. Myšlení, tak, jak mu prý rozumí filozof a k jakému ho váže jeho filozofická odpovědnost, může shledávat pravdivým jen to, co samo ze sebe nahlédne a uzná za pravdu; nezná žádnou instanci kromě sebe sama. Víra pramení z jiným zdrojů — teologové říkají, že ze zjevení. Proto je věření a myšlení naprosto neslučitelné: buď konsekventně myslím, a tudíž nespoléhám na věření, nebo věřím, a potom myšlení ustupuje do pozadí. (Viz např. Gollwitzer, H. — Weischedel, W.: Denken und Glauben, Stuttgart-Berlin-Köln-Mainz, 1965.) Myšlení se pak zdá být vyučovatelné, v myšlení lze vzdělávat, myšlenková výchova je lidským legitimním úsilím. Jak potom vychovávat a vzdělávat ve víře, když víra se autonomní lidské působnosti podstatně vymyká? Než však budeme zkoumat, zda lze vychovávat, pokusme se objasnit, co vlastně křesťanskou vírou rozumíme. -n # Víra je záležitostí celého člověka: je vydáváním se na cestu smlouvy, kterou nabízí Bůh. Tuto smlouvu věřící žije jako stálou odpovědnost k tomu, že je takto povolán být pravým. I když vysokému nároku pravého člověka není s to dostát, víra je zároveň spolehnutím, že Bůh je nejen vše uznamenávajícím spravedlivým posu- zovatelcm a poskytovatelem dobra, ale i nejvýš milosrdným rozumějícím Otcem. Víra je takto i důvěrou, pravda věření je potom v čemsi podobná pravdě přátelství: to tu skutečně jest, jestliže plním závazek přátelského vztahu, jestliže nechytračím, nepodvádím, nezra- zuji. Rozdíl mezi svazkem s Bohem a svazkem s lidmi je v tom, že Boží náklonnost a starostlivost je zcela spolehlivá. Řekli jsme, že víra je aktem celého člověka. To znamená, že odmítáme dichotomii myšlení — věření, jako by věření mohlo panovat až tehdy, ustane-li myšlení, a myšlení zase až tehdy, ustane-li věření. Víra nesmí ex- komunikovat myšlení či ztroskotávat před ním, či dokonce bojovat proti myšlení — vždyť v okamžiku, kdy bojuje s myšlenkami, myslí a ocitá se tak v trapném postavení (Kant). Ani myšlení neztroskotává před vírou jakožto takové, nýbrž jen to myšlení, které v protikladu k svému bytostnému určení stálé otevřenosti (přemýšlení) se hermeticky uzavře v sobě samém a ztratí schopnost reflexe a transcendence sebe sama: právě toto zbloudilé myšlení má na mysli sv. Pavel, když je odmítá jako „bláznovství lidské“ (1 Kor 1, 18 až 25). Víra je věcí jak rozumu, tak citu a vůle, prostě plného lidství. Věření se odehrává u plného vědomí a není rezervováno jen pro trans, mdlobu nebo snění, není rezervováno pro oblast iracionálna, český výraz víra připomíná latinský verus a německý wahr. Víra sice není nutným důsledkem myšlenkových manipulací typu vypínání, např. důkazových sekvencí, nicméně je žita u- prostřed myšlení. Víra je záležitostí pravosti a pravdy, nikoli ovšem jakožto čehosi, co tu „fakticky“ existuje bez mé účasti, nýbrž takové pravosti a pravdy, která na mně velmi záleží, protože pramení z lidské svobody přijmout nebo odmítnout nabízenou smlouvu. Tento způsob vztahu k Bohu, vyjadřovaný v křesťanské tradici řeckým slovem pisteuein a latinským credere, předkřes- ťanské Řecko a Řím a ostatně ani asijská náboženství neznají. „Nevěří“ v bohy, protože prostě pro ně bohové jsou. Býti pistos neboli credere — či projevovat fides neznamená, že „na něco věřím“ či že „něčemu věřím,“ např. že věřím, že zítra bude hezky nebo že se ve vesmíru vyskytují bytosti podobné pozemským tvorům nebo že existuje cosi, co nese název „Bůh“. Takové „věření“ latina vyjadřovala slovesem putare, totiž míti za takové či onaké, domnívati se. Věření je akt oddanosti zcela v duchu zvolání a odpovědi „amen“, odvozeného z hebrejského výrazu pro věření há-ámin a znamenajícího stvrzení smluvního partnerství, pevnost, spolehlivost vůči smlouvě, její platnost. Jak patrno, v pozadí takové spolehlivé příslušnosti a takové vydávající se oddanosti stojí vztah, kterému křesťanská tradice říká láska. Německý výraz pro víru je Glaube, což poukazuje k slovesnému tvaru geloben a ten zase k výrazům lieben, Liebe — milovat, láska. Láska tu neznamená pouze jakýsi druh sentimentu, protikladný k nenávisti, nýbrž znamená ono „spočinutí v náruči Boží“ připomínající vztah rodičů k dítěti, oddání se v důvěře. Víra, jíž nezakládá láska, je křečovitým gestem, je nepřirozeným, konstruovaným poutem. A tu je třeba dobře vnímat ambivalenci láskyplné a laskavé víry: je jak nečekaným darem přicházejícím z jiných zdrojů, než skýtají vlastní síly věřícího, tak čímsi stále připraveným, už od stvoření světa darovaným. Víra není libovolně k dispozici, a přece je lidskou povola- ností; není dosažitelná vlastním vzepětím, a přesto se očekává, že se k ní člověk vzpíná. Někdy se rozdíl věření a myšlení charakterizuje tím, že víra je spolehnutím na cosi nadlidského, myšlení však abstinuje od všeho, co nemůže vlastními silami vyvodit a vykázat; chce se prostě spoléhat jen a jen na sebe sama, na logos uzavřený do lidského dialogu. V přísném slova smyslu tomu však takto není. Ani u tak extrémně dialogu vydanému myslitele, jakým byl Sokrates, není cesta k pravdě otevřena z lidských sil. I když účastníci dialogu dodržují všechna pravidla věcného vedení řeči, a to naprosto přísně a přesně, není nijak samo sebou zaručeno, že dojdou pravdivého náhledu. I zde je zjevení pravdy událostí díky mocnějšímu, než je lidský Výchova a vzdělání, 1. roč., 1990—91 69 [pageend3]um a kázeň: jen „bude-li bůh chtít“, mohou být na tom účastníci poctivého dialogu lépe (např. Velký Alkibia- des 127 E, ale i v řadě dalších míst sokratovských dialogů). Každé pochopení, srozumění, nápad, každé světlo náhledu je zásvitem z božského zdroje přicházejícím zpravidla k těm, kdo světlo hledají („Tlučte a bude vám otevřeno“, Mt 7,7), avšak nejen výlučně k těm. Tak i víra: je Božím darem i lidskou odpovědností. Zdá se to být pro paradoxálnost těžko přijatelné — ovšem jen pro toho, kdo stojí vně. Jakkoli se ovšem myšlení a víra podobají závislosti na Božím zásahu, že možné shledávat i podstatné odlišnosti. Myšlenkový náhled v poznání postihuje věc, zatímco událost víry postihuje vždy a především lidskou životní orientaci. Konečně: víra není majetkem jednou pro vždy. Jeť stálou péčí o pravost. A protože péčí slabých smrtelníků, tedy péčí vždy nějak nedostatečnou, zklamávající, kulhající. Uvěřením bloudění a pochybnosti nutně nekončí. Věřící není definitivně zajištěn před pokušením a zpronevěrou. Rozhovor o tom, co jeho víra jest, a co víra vlastně vůbec jest, vede v první řadě sám se sebou. Víra není věž ze slonové kosti, v níž je věřící bezpečně thesaurován, nýbrž je právě naopak opouštěním takových věží, vyjitím vstříc riskantnímu prostoru, v němž se setkáváme s bližními a se všemi bytostmi, se světem, jaký existuje od stvoření po poslední soud. V tomto světě-slzavém údolí prožívá věřící mnoho zkoušek své důvěry; Kristus a s ním křesťané často zakoušeli trpké osudy: „Jiní byli mučeni a odmítli se zachránit, protože chtěli dosáhnout něčeho lepšího, totiž vzkříšení. Jiní zakusili výsměch a bičování, ba i okovy a žalář. Byli kamenováni, mučeni, řezáni pilou, umírali pod ostřím meče. Chodili v ovčích a kozích kůžích, trpěli nouzi, zakoušeli útisk a soužení. Svět jich nebyl hoden, bloudili po pouštích a horách, skrývali se v jeskyních a roklinách země.“ (Žd 11, 35—38.) Kde vlastně je ten „jejich“ Bůh? Mlčí, neukazuje se, ponechává je na holičkách. Jako by svět daleko spíš svědčil proti víře, věří se vlastně proti veškeré takové zkušenosti. „A ti všichni, ačkoli osvědčili svou víru, nedočkali se naplnění toho, co bylo zaslíbeno, neboť Bůh, který zamýšlel pro nás něco lepšího, nechtěl, aby dosáhli cíle bez nás.“ (Žd 11, 39—40.,) Vnější nezajištěnost je významným rysem křesťanského věření jakožto svobodné účasti ve společenství s Bohem. Věřím ze sebe sama, smluvním partnerem jsem já sám, je to moje péče o duši. Díky tomu, že člověk ze své přízemní zkušenosti nemůže čerpat definitivní zajištění víry, je víra nijak nevnucovanou osobní odpovědí na výzvu. Ani induktivní tlak běžného života, ani konsekvence deduktivního dokazování nesmějí nutit k uvěření. Vždyť samotné evangelium neim- ponuje a nesmí imponovat ani vnějším vzezřením, ani argumentací. Je přece dosvědčováním, z hlediska nutnosti pouze bezmocným zvěstováním, nikoli důkazným přesvědčováním. Hlásání křesťanské víry je vždy pokusem o nahlédnutí toho, co je nedokazatelné, o vykázání toho, co je přijatelné vlastním vzepětím a nikoli jen trpným přijímáním nutkavých závěrů na základě dejme tomu sylogistických postupů. Víra je spolehnutím na to, k čemu se obracíme se svou nadějí a doufáním, je odevzdáním se do spolehlivosti a jistoty toho, co „nevidíme“ (Žd 11,1) je účastí na smluvním závazku vůči Tomu, který se nám nevnucuje, nicméně který při nás stojí pomocí, přispěním, otevřenou náručí. * * * Lze tedy vůbec vychovávat a vzdělávat k víře? Vždyť mezi „věděním o víře“ a věřením je propastný rozdíl! Vědění o víře zdá se být vyučovatelné, víra nikoli, jsouc podstatně záležitostí milosti Boží a autentické lidské pohnutosti. Připouštívá se ovšem, že vědění o víře a věření samo nejsou nutně vždy nesouměřitelnými, sobě cizími lidskými výkony, takže přece jen není vyloučena vzdělávací příprava na zázrak uvěření a vzdělávací prohlubování víry. Člověk sice nemůže uvěřit jen ze svých sil, nicméně může být k víře orientován, nachystáván a ve víře upevňován, může se výchovou a vzděláváním setkávat s bližními, se skutečnostmi Božího světa. Věření podobně jako myšlení a cítění je mohutností přístupnou zásadně každému (jen blahoslavení chudí duchem jsou občany království nebeského jaksi přímo — Mt 5,3), křesťanství nezná nikoho, kdo by byl předem vyloučen ze synovství Božího, z možnosti obrátit se k Všemohoucímu: „Slovo Boží je živé, mocné a ostřejší než jakýkoli dvojsečný meč; proniká až na rozhraní duše a ducha, kostí a morku a rozsuzuje touhy a myšlenky srdce. Není tvora, který by se před ním mohl skrýt.“ (Žd 4,12-13.) Co to však znamená „vědění o víře“? Na první pohled je odpověď snadná. Jde zřejmě o znalosti o tom, co víra je, aniž by znalec nutně sám věřil. Takový člověk zná dejme tomu bohoslužebné úkony, pročetl bibli, absolvoval náboženskou výuku, umí na vhodných místech říkat příslušné formule, které odříkávají věřící, báje informován i o životních zkušenostech opravdových věřících a o jejich vnímání světa a životních projevech, o jejich vztahu k bližním a světu. Je však toto skutečné vědění o víře? Zřejmě nikoli, neboť to vše je pouze věděním o vnějších projevech víry, nikoli o víře samé. Takové vnější, byť jakkoli zevrubné vědění může mít i ten, kdo vlastně o víře jako takové nic neví. Je pozorovatelem, avšak vlastní zkušenost víry se ho nijak nedotkla. Nezúčastněné pozorovatelství je jen „objektivním“ konstatováním o tom, co víra může být pro nezúčastněného. Nezúčastněnost zde však není neutrální objektivitou, neboť je již předem rozhodnutím proti víře. Málo platné, tvrdí-li takový objektivně distancovaný pozorovatel, že je otevřen víře, že by se rád věření účastnil. Má se sice za spravedlivě a poctivě pohotového — nicméně pozoruje se založenýma rukama dění kolem sebe, vždyť nechce vstoupit dřív, dokud se mu Boží zvěst nestane naléhavou. Tento postoj však už je rozhodnutím pro neúčast, a tedy proti účasti! Neboť výzva se už dávno obrátila a obrací i k němu, už byl vyzván, už stojí v této Boží výzvě — a je to on, kdo se odvrací a brání. Prostě: rádoby neutrální otevřenost je chladná distancovanost, nikoli vstřícný pohyb, který se očekává. Hovoříme zatím o lidském vztahování k uvěření a věření, nikoli o zázraku víry samé. Tento zázrak může zapůsobit nejen na ty, kdo jsou takto „neutrální“, ale i na ty, kdo jsou výslovně proti víře zaujati. Jak potom „vědí“ o víře ti, kdo věří? Není vlastně i věřící pouze tím, kdo sice vstoupil do svazku, v němž dříve nebyl, kdo se zavázal plnit smlouvu se Svrchovaným, jenž na něj klade odpovědnost plynoucí z vysokých nároků zbožnosti, tj. lásky, spravedlnosti, poctivosti, slušnosti, píle, ohleduplnosti atd. atd.? Protože není v jeho silách naplnit toto své povolání svrchovaným způsobem, protože zklamává, prokazuje skutečnost své víry částečně a problematicky a má sám o sobě jakožto o skutečně a opravdově věřícím nemalé pochybnosti. Ani věřící si sám sebou není tak jist, aby mohl za sebe suverénně prohlásit, že jest opravdovým věří- 70 Výchova a vzdělání, 1. roč., 1990—91 [pageend4]cím, že má bezpečnou znalost víry. Pokud „vědět o víře“ znamená skutečně žít z víry, potom i v tomto případě nám „vědění víry“ jaksi uniká: není v lidských rukách, víra je vysokou odpovědností a závazkem. Vědět o víře může ovšem znamenat účast na vstřícném pohybu k výzvě a svědectví o své zkušenosti, zkušenosti znovu tápajícího, znovu potřebného pomoci Boží, znovu se tážícího, ale s výslovným povědomím o své povolanosti odpovědně odpovídat slovem i činem. Je to zvláštní „vědění“: výpověď o své povolanosti, avšak nedostačivosti, vědění o svém nevědění — vzhledem k absolutnosti výzvy. Co nakonec „ví“ věřící? Ví o své odkázanosti, ale i o naději plynoucí z Boží milosrdnosti. Nejprve se nám tedy ukázalo, že ten, kdo má vědění o víře, ale nevěří, vlastně to pravé vědění o víře mít nemůže. Pak jsme zjistili, že ani ten, kdo věří, nemůže z podstaty víry samé jaksi sebevědomě tvrdit, že on to vědění o víře má. Konečně jsme připustili, že jakési vědění přece jen má, totiž vědění své odpovědnosti, své nelhostejnosti. Mezi věděním o víře ve smyslu informovanosti o tom, jak se víra projevuje a co víra je, a mezi věděním o víře jakožto o autenticky žitém svědčení o smluvním vztahu k Bohu je tudíž rozdíl. V prvním případě máme sklon postihovat víru jevově a bytostně tak, abychom vyslovovali pravdu víry sice obecně platně, avšak bez osobní závaznosti výkonu víry, a to i když o ní hovoříme jakožto věřící, a se zaujetím co nejlépe vylíčit její povahu. V druhém případě jde o samostatný akt věření, o samotný projev smluvní odpovědnosti účastníka smlouvy. Neoddělujeme neoddělitelné? Není vždy už líčení o víře z úst věřícího hned též výkonem smluvní odpovědnosti, totiž vydáváním svědectví, k němuž ho smlouva zavazuje? Jakkoli tomu zajisté takto je, přece jen ono svědectví, aby bylo svědectvím vyřčeným pro svět mimo víru se musí — právě pro opravdovost vztahu k jiným lidem, bytostem, světu — činit srozumitelným, a tedy předpokládat distancovaný vztah k úkonu víry samé jakožto osobního plnění. Slova „vědění“ je zde tudíž vlastně použito v dvojím smyslu. V samotném aktu věření je to vědění, znalost, hluboké uvědomění oné vazby — snad by bylo smysluplné označit tento druh vědění slovem moudrost, tedy vědění spojené s výkonem toho, o čem vypovídá. Toto vědění-uvědo- mění-moudrost má závaznost naprosto osobní, existen- ciální. Při líčení, popisu, informaci o víře je potom vědění tím, co nese obecně komunikativní akcent: toto vědění se obrací k partnerům v rozhovoru, respektuje jinakost druhých, chce hovořit srozumitelnou lidskou řečí. V prvním případě je dominantním smluvní vztah k Bohu (ne že by v rámci tohoto vztahu zde nebyl zahrnut ohled k bližním), v druhém případě je dominantním vztah k bližnímu (ne že by v rámci tohoto vztahu nebyl přítomen vztah k Bohu). Co zde zbývá výchově, totiž onomu lidskému přispění a pomoci na cestě k víře? Celé její působení je přece odkázáno na onu sféru vztahu k bližnímu, na exteriori- zaci toho, co je svou podstatou vždy jedinečným, osobně vázaným aktem uzavření závazné smlouvy! Nezbývá než e-ducare, vytahovat, vychovávat, tj. obracet se k bližnímu se svým svědectvím, usilovat o vykázání těžko vykazatelného, naznačovat to, co je vždy tajemstvím, postihovat vždy unikající. V tomto svém usilování se vychovatel nesmí zpronevěřit ani tomu, co je božské a lidsky nepoj atelné, ani tomu, že nesmí pro tyto výsostné okolnosti zanedbávat možnosti přístupů pouze lidských. Výklad víry, výuka ve víře, poukazování k víře musí tudíž respektovat jak rozhodující čin Boží, tak všechny lidské pochyby, námitky, logické vývody. Výchova k víře se podržuje na cestě právě jen lidské, spoléhajíc na pomoc Boží. A tu přichází ke slovu i to obyčejné a obvyklé, střízlivé informování o rituální tradici a vůbec o náboženských úkonech a proj evech, o modlitbě, o pokání, o genezi světa a umučení Ježíše Krista, o osudech církve a věřících, o všech těch skutečnostech viditelných i očima nevěřícího. Nelze pohrdnout věděním o věroučných informacích křesťansky věřících, neboť víra, byť záležitost duše, tedy věc té niternosti. která ustavuje jedinečnost a individualitu, realizována v lidském žití je obraceni se k bližním a všem bytostem, je životem žitým v společenství všeho stvořeného. A tak i v tomto ohleduje třeba péče, vždyť skutečnosti, o nichž informace informují, se mohou stát zdroji síly a čistoty víry v Boha: pro nevěřícího odtud může vytrysknout náhled poskytující spojení s Pánem, pro věřícího je to součást péče, neboť víra si žádá stálou obnovu. Mnozí nevěřící si představují, že uvěření je událostí konverze a od té chvíle je už pak všechno hotovo. Víra však ani pro uvěřivšího není hotovou uzavřenou daností z minula, nýbrž jakožto smluvní odpovědnost vyžaduje starostlivé ochraňování a opečovávání. Víra vlastně jest péčí o vlastní pravost. Tato péče má kromě zcela nenahraditelných individuálních projevů i těžko nahraditelné projevy ve společenství, v církvi. Společenstvím nemíníme jen pospolitost v dané historické situaci, nýbrž i společenství tradice, totiž dosavadního dějinného průběhu věření. Tato velká souvislost víry je nezanedbatelnou sumou zkušeností, vykrystalizovaných v určité tvary úkonů a průběhů, ročních cyklů a rytmu. K péči o víru patří seznamovat se s tímto společenstvím a jeho zkušenostmi. I když věřící o tom všem referuje jakožto ten, kdo výslovně přijal Boží výzvu, tedy i když o tom mluví jakožto o výrazu své účasti a jakožto o svém svědčení, přece jen to je prostor, v němž se s nevěřícím setkává. A je to věřící, kdo vstupuje do zóny chladného vykazování, ač ví, že vykázání není v lidské moci, je to on, kdo riskuje, neboť vazba, o níž referuje, vazba k onomu životodárnému základu, k Bohu, nemusí být nutně přítomna tak, aby se stala z jeho jakkoli kvalifikovaného působení rozhodující, vnitřně přesvědčivou a konvertující evidencí. Vyučování, poučování a seznamování s tradičními projevy víry ve společenství je tudíž legitimní a není jen zkostnatělým a zbytečným projevem zaprášené kate- cheze. Lidská cesta k víře, lidské uvěření a potom věření se odehrávají na světě, tj. někdy a někde, v čase a ve společenství s lidmi, bytostmi, věcmi. Jde sice existenciálně vždy o nadpřirozenou záležitost každého zvlášť, nicméně každý stojí v jistém společenském, dějinném a světovém rozpoložení. Otevírat se víře, vydávat se na cestu za vírou a setrvávat ve víře znamená odhalovat svou situační zabudovanost, poučovat se o ní, vzdělávat se v tom, co determinuje osobní pobyt a lidský pobyt vůbec právě v té době, v níž odpovídám za svou cestu: od narození do smrti. Je to výchova, která nás, ponořené do každodenní zapřaženosti, vytahuje k svobodné otevřenosti. Předsudečná utopenost, ač člověka vždy nějak zahlcující, je okolností, která může činit vstřícný lidský pohyb k výzvě často velmi složitým. Výchova a vzdělání, 1. roč., 1990—91 71 [pageend5]Ostatně ani zázrak uvěření nezbavuje člověka nejistoty o čistotě a pravosti věření. A tak je nutno se tázat i po zabudovanosti člověka do světa, po tom, co vlastně tvoří jeho historické podloží, na němž spočívá jeho orientace k víře nebo proti ní. Takže tu máme další užitečné vědění, totiž vědění o situačním určení lidského pobytu v souvislosti s Boží výzvou. Kdyby naše uvažování zkoumalo pouze přímé fenomény víry, pohybovalo by se uvnitř izolované oblasti, totiž uvnitř hranic reflektované religiozity. Avšak zkušenost člověka a lidí je zasazena do kontextu světa vždy již předem daného. Tento kontext není dán jednou pro vždy, není neměnný. Po dlouhá tisíciletí žili lidé takříkajíc uprostřed Boží přírody. Vnímali velebnost bytí, posvátnost míru, bytostí, předmětů: nebes i nebeských těles, vody a povětří, půdy a lesů a stromů apod. Boží přítomnost spočívala na všem, s čím se člověk ve svém životě setkával. Dnes tento vztah povětšině zmizel. V úzkém kontaktu s přírodou žije podstatně menší množství lidí než dříve. Svět druhé poloviny dvacátého století je pro lidi spíše světem přístrojů než Božích tvorů, žárovek a neonů než hvězd na nočním nebi, umělých hmot a konzerv než darů přírody. Je to svět, v němž naprostá většina předmětů denní potřeby je mrtvým účelovým produktem určeným k spotřebě a odmrštění. Někdejší bázeň, úcta a šetrnost — ať dobrovolná, nebo vynucená okolnostmi — se ze společností typických pro industriální, městskou civilizaci vytratily (na toto téma viz pozoruhodné přednášky E. Ko- háka: Faith and the Order of Nátuře. Seabury-Western Theological Seminary, 22.-23. 4. 1987). Někdejší situace skýtala podstatně jiné podhoubí náboženské víře, než skýtá situace současná. Porozumění pro Boží přítomnost ve všem tom, s čím se člověk stýká, v čem žije a s čím zachází, se modernímu člověku dostává v podstatně menší míře. Dnešní lidé žijí odděleni od živé Boží přítomnosti v bezprostředním okolí svého všednodenního pobytu. Tato milost ztenčila svou působnost, tato podpora byla z velké části modernímu člověku odňata. Jestliže někdy se mohla úcta a vážnost k Božímu světu opírat o tuto zjevenou a stále se jevící posvátnost bytí, potom aktuální situace něco takového poskytuje podstatně méně. Kdysi se víra mohla opřít o nereflektovanou zkušenost Božího světa, dnes se naopak zdá, že by to měla být naopak víra, která by měla sekularizovanému světu věcí, živočichů, rostlin, země, ba i produktů navracet posvátnost a hodnotu přesahující exploataci a momentální užitky. Moderní člověk přestal vnímat Boha ve světě. Před vírou vyvstává nový velký úkol. Jestliže věřící uctívali svět Božích stvoření s láskou, ten svět, který člověku poskytoval mnohé pro jeho úživu a celý pobyt, nyní táž zbožnost může skrze láskyplný vztah poskytnout dnešnímu vyprázdněnému světu vědeckotechnických průmyslových produktů úctu. Místo degradace na efemér- ní účelovou užitkovost si znovu začněme vážit věcí a přírodnin pro jejich vlastní existenci, pro jejich jedinečný podíl na Božím světě! Úžas z Boží přítomnosti v přirozeném světě byl kdysi důležitou skutečností a pro víru velmi významnou zkušeností. Víra moderního člověka, jejímž úkolem je znovu se rozpomenout na úctu k světu a ke všem jeho účastníkům, živým i neživým, viditelným i neviditelným, přírodně skýtaným i vyrobeným, znamená úžasnou perspektivu, totiž výhled a nové žasnutí nad Boží přítomností nejen v nitru věřícího, nýbrž i ve světě, v němž se pohybujeme, žijeme a umíráme. A tu je tedy další úkol výchovy k víře. Nejen vydávat svědectví o přijetí oné smlouvy s Bohem a o péči o platnost této smlouvy ze strany věřícího, a nejen vzdělávat v náboženské tradici a ritu, ale i reformovat vztah ke světu našich životů, vzbudit citlivost a porozumění pro zastřené a zapomenuté: znovu objevit a objevovat skrze odpovědnost a lásku skutečnost Božího světa. Poznámka: Přetištěno ze samizdatové podoby Výchovy a vzdělání č. 3, Praha 1989. • školství • Naše školství v mezinárodním srovnání Naďa Dohnalová, Oto Roth, Marta Storchová Někdy by se zdálo, že svoboda názoru je ztotožňována se zamlžováním skutečnosti a tradováním zkreslených, neověřených informací. Nepředpokládáme-li, že jde o úmysl, pak to lze vysvětlit jedině neznalostí věci, či neodborným zacházením s dílčími poznatky u původců těchto informací a velkou důvěřivostí, popř. nedostatkem zodpovědnosti u jejich šiřitelů. Již delší dobu se naší veřejnosti tvrdí, že československé školství je „na 72. místě ve světě“. Zhodnocení stavu naší společnosti, objektivní zjištění situace, ve které jsou jednotlivé sféry společenského organismu, nutnost zbavit se růžových brýlí, propagandistického přikrašlování skutečnosti se — přirozeně — neobejde bez porovnávání naší situace se světem, včetně pokusů o umístění Československa na příslušnou příčku světového žebříčku. Plně se to týká také stavu naší vzdělávací soustavy a dosažené vzdělanostní a kvalifikační úrovně společnosti. Děje se tak s ohledem na vzdělání jako hodnotu samu o sobě i s vědomím, že problematika vzdělání je v současné etapě civilizačního vývoje mnohem těsněji svázána s ekonomickým rozvojem než kdykoliv předtím, a že je tedy jednou z vysoce strategických oblastí celospolečenského rozvoje. Při zmíněných pokusech se však lze často setkat s příliš jednostrannými, zjednodušenými přístupy a závěry, s argumentací opírající se o izolovaně uváděné ukazatele, vytržené z jejich společenskohistorického kontextu, bez jejich náležité interpretace. Jen zcela nedostatečně, často vůbec ne, se bere v úvahu, že mezinárodní srovnání v této oblasti je obzvlášť obtížné pro četná metodologická úskalí týkající se mj. srovnatelnosti dat. Proto je zde namístě největší opatrnost a obezřetnost, aby výsledkem srovnání nebylo vytvoření zcela falešného obrazu. Kromě toho je zavádějící, vyvozují-li se zevšeobecňující závěry na základě porovnání jednoho ukazatele. Pokus o určení místa vzdělávacího potenciálu určité země na světovém žebříčku vyžaduje porovnání 72 Výchova a vzdělání, 1. roč., 1990—91 [pageend6]z mnoha hledisek, pomocí většího počtu ukazatelů a po zevrubném zvážení jejich srovnatelnosti a vypovídací schopnosti. Základní školství Jedním ze srovnatelných ukazatelů u základních škol je např. délka jednotné povinné školní docházky, počet výukových dní, počet výukových hodin týdně, počet žáků na jednoho učitele. Ve vyspělých průmyslových zemích je jednotná povinná školní docházka delší než naše 91etá: Nizozemí 11 let (5—16 let věku), Japonsko 9 let (6—15), Švédsko 9 let (7—16), Švýcarsko 9 let (7—16), Československo 9 let (6—15). V Československu byla základní škola poslední reformou z roku 1976 zkrácena z devíti na osm let a tím byla, na rozdíl od celosvětového trendu, posunuta směrem dolů věková hranice okamžiku zásadního výběru specializace a diferenciace žáků podle oborů k přípravě na budoucí povolání. Počet výukových dní je u nás přibližně stejný jako v ostatních vyspělých průmyslových zemích (Japonsko 240 dní, Rakousko 217, Velká Británie 200, Dánsko 200, SRN 200, Československo 199, USA 180, Francie 158). Počet výukových hodin týdně je nejnižší v USA — 18, Japonsku — 18, v SRN činí 20, ve Velké Británii — 21, v Dánsku — 23, ve Francii — 25, ve Švédsku — 301Z, v Československu — 30. V počtu žáků na jednoho učitele je naše umístnění s 21 žákem na 1 učitele2' nepříznivé ve srovnání s Rakouskem — 11 žáků, Dánskem — 11 žáků, Finskem — 14 žáků, Belgií — 15 žáků, Švédském — 18 žáků, Kanadou — 17 žáků, USA a Francií — 19 žáků. Naproti tomu Japonsko s 23 žáky se řadí za nás. Střední školy U středních škol lze srovnávat počty žáků přijímaných na školy druhého stupně. Ve statistické ročence UNESCO vykazuje Československo za rok 1987 pouze 38 % mládeže (ve věkové kohortě 14—17 let) participující na druhém stupni. Avšak v souladu s definicí druhého stupně v ročence UNESCO37 je nutné započítat 60 % mládeže zařazené na SOU, čímž dosahujeme v hrubém ukazateli 98 % participace 14—171eté mládeže na druhém stupni, která je srovnatelná s ostatními vyspělými zeměmi: Finsko 106 % 13 —181etých4/, Dánsko 105 % 13—18,letých4/, Belgie 99 % (12 až 171etých). USA 98 % (14-171etých), SRN 93 % (10—181etých), Švédsko 91 % (13-181etých), Rakousko 80 % (10—171etých). Systém středních škol v některých vyspělých zemích, např. severských, umožňuje současnou volbu teoretického směru zároveň se zaměřením na učební obor. V SRN, kde systémem přípravy učňů prochází téměř 75 % 15—181eté mládeže, orientace na učební obor není synonymem nezdaru, spíše naopak. Úroveň této formy vzdělávání je taková, že její absolventi mohou pokračovat ve studiu na vysoké škole a dosáhnout dalším studiem vysokoškolské kvalifikace (zejména v inženýrských povoláních). Vysoké školství Mezinárodní statistická srovnávací analýza vysokého školství je značně obtížný a mimořádně náročný úkol, vyžadující pečlivé zkoumání dat, důkladnou znalost školských soustav a systémů vysokoškolského studia v jednotlivých zemích. Přitom nestačí omezit se pouze na ukazatele vztahující se na celkové obyvatelstvo. Tento ukazatel je sice pro určení rozsahu vysokého školství nesporně velmi důležitý, ale nikoliv dostatečný. Rovněž není dostačující ani ukazatel podílu studujících ve věkové skupině 20—241etých; tento ukazatel je důležitý především pro zjištění mír}' participace této věkové skupiny na vysokoškolském studiu a jejích šancí na další vzdělávání, avšak pro zkoumání rozsahu vysokého školství je jen málo vhodný pro časté a v některých zemích značné výkyvy početnosti dané věkové skupiny. Proto je nutné rozšířit srovnávání o další ukazatele, a to o počty absolventů (udělovaných diplomů) ve vztahu k celkovému a k ekonomicky aktivnímu obyvatelstvu, dále o srovnávání počtů studujících, absolventů a vysokoškolsky kvalifikovaných odborníků ve struktuře studijních oborů. Současně se musí brát v úvahu faktory určující, či ovlivňující utváření vysokého školství, např. úroveň ekonomického rozvoje, sociálně ekonomická struktura, demografické poměry, systém přijímání ke studiu apod. Dalším problémem je, že ve většině vyspělých zemí současnosti „higher education“, „third level“ nebo „postsecondary education“ již nejsou totožné pojmy. Postsekundární stupeň zahrnuje v mnoha zemích podstatně širší okruh, protože obsahuje vzdělávací aktivity probíhající také mimo systémy samotného vysokého školství. Jednou z hlavních tendencí a současně hlavní komponentou velké expanze vysokého školství byla v 60. až 70. letech diversifikace, tj. značné rozšíření krátkodobějších studijních programů. Tyto formy vznikly v mnoha zemích (Belgie, Velká Británie, Norsko, Švédsko, Maďarsko atd.) v rámci vysokého školství (popř. se do něho integrovaly); v jiných zemích (Nizozemí, Švýcarsko) částečně nebo úplně mimo tento rámec. Krátkodobější studijní formy představují v nomenklatuře UNESCO (International Standard Classification of Education — ISCED) první stupeň onoho “third level”"' . Tato úroveň vzdělání získaná jednak studiem krátkodobějších forem na vysokých školách, jednak postsekundárním studiem mimo oblast vysokých škol je ve většině hospodářsky vyspělých zemí značně rozšířena (v roce 1987 činí např. v Belgii 45,5 % všech posluchačů „third level“ a 51,2 % udělených diplomů; ve Velké Británii (1985) 34,2 %, resp. 39,3 %; ve Finsku (1987) 27,6 %, resp. 55,1 %; v Nizozemí (1986) 54,8 %, resp. 70,0 % (1985); v Norsku (1986) 49,4 %, resp. 61,7 %). Není bez zajímavosti, že pro některá povolání končí vysokoškolská příprava absolvováním jejího nejnižšího stupně67. Velké obtíže vyvolávají také odchylky v nomenklatuře studijních oborů, jež v nemalé míře odzrcadlují odlišnosti struktury vysokého školství a jež lze eliminovat pouze na základě velmi podrobných statistických dat. Nelze pominout, že obdobné odchylky, popřípadě rozdíly existují i uvnitř jednotlivých zemí, mezi jednotlivými univerzitami či vysokými školami. Teprve po předeslání těchto výhrad a zdaleka ne plně vyčerpávajícího výčtu nástrah mezinárodního srovnání se lze pokusit o „umístnění“ našeho vysokého školství podle některých ukazatelů. Srovnávací žebříček je sestaven z těchto zemí: USA, Nizozemí, Finsko, SRN, Belgie, Norsko, Španělsko, Rakousko, Francie, Dánsko, Itálie, SSSR, Velká Británie, Řecko, Jugoslávie, Bulharsko, Portugalsko, Maďarsko, Polsko, Rumunsko, Švédsko. Při výběru zemí sloužících jako mě- Výchova a vzdělání, 1. roč., 1990—91 73 [pageend7]Tabulka A Počet studujících připadajících na 100 tis. obyvatel Země Školní rok Počet 1. USA 1986 5 142 2. Nizozemí 1985/86 2 794 3. Finsko 1986/87 2 723 4. SRN 1985/86 2 589 5. Belgie 1986/87 2 558 6. Norsko 1986/87 2 502 7. Španělsko 1985/86 2 429 8. Rakousko 1986/87 2 378 9. Francie 1986/87 2 329 10. Dánsko 1985/86 2 275 11. Švédsko 1986 2 202 12. Itálie 1986/87 1 993 13. SSSR 1986/87 1 817 14. Velká Británie 1984/85 1784 15. Řecko 1984/85 1697 16. Jugoslávie 1986/87 1 503 17. Bulharsko 1986/87 1 220 18. Portugalsko 1984/85 1 119 19. Československo 1986/87 1088 20. Maďarsko 1986/87 927 21. Polsko 1986/87 893 22. Rumunsko 1986/87 689 řítko úrovně bylo snahou zabezpečit potřebnou reprezentativnost z hlediska ekonomickosociální vyspělosti i porovnatelnosti ostatních podmínek. Co do počtu studujících připadajících na 100 tisíc obyvatel se mezi uvedenými státy Československo počtem 1 088 (školní rok 1986/1987) řadí na 19. místo. (Viz tabulka A.) Pokud jde o počet absolventů (udělených diplomů) připadajících na 100 tis. obyvatel ve stejném školním roce je Československo na 11. místě. (Viz tabulka B.) Tabulka B Počet získaných diplomů (absolventů) připadajících na 100 tis. obyvatel Země Školní rok Počet 1. Velká Británie 1984/85 503 2. Belgie 1986/87 493 3. Finsko 1986/87 456 4. Nizozemí 1985/86 422 5. SRN 1985/86 369 6. Dánsko 1985/86 366 7. SSSR 1986/87 300 8. Řecko 1984/85 281 9. Španělsko 1985/86 247 10. Maďarsko 1986/87 233 11. Československo 1986/87 217 12. Jugoslávie 1986/87 214 13. Rakousko 1986/87 191 14. Bulharsko 1986/87 182 15. Polsko 1986/87 160 16. Itálie 1986/87 157 17. Portugalsko 1984/85 134 Rumunsko 1986/87 134 Z hlediska počtu vysokoškolsky kvalifikovaných odborníků v přepočtu na 100 tis. obyvatel je Československo na 14. místě (viz tabulka C) a v přepočtu na 100 tis. ekonomicky aktivních obyvatel na 15. místě (viz tabulka D). Přitom nutno brát v úvahu, že údaje týkající se Československa jsou podhodnoceny tím, že statistiky nevykazují mezi studujícími posluchače vysokých škol ozbrojených sil, vysoké školy politické, účastníky studií probíhající mimo sféru vysokých škol, ale majících úroveň postsekundárního stupně, dále účastníky různých forem postgraduálního studia. Vedle toho je v některých vyspělých zemích poměrně vysoký podíl zahraničních studentů (Švýcarsko 11,6 %, Francie 9,8 %, Rakousko 8,7 %, Belgie 8,0 %, zatímco u nás 2,7 %). Studium při zaměstnání v Československu ve školním roce 1986/1987 činilo 17 %, ve školním roce 1988/89 18 % posluchačů. V souvislosti s počty studujících a jejich poměrem k počtu obyvatel hraje značnou roli také faktická délka studia, která je v mnoha vyspělých zemích značně dlouhá (např. v SRN v roce 1986 činila průměrná délka studia 13,4 semestrů, na historicko-filologických oborech 14,2 na matematicko-přírodovědných oborech 14, na inženýrských oborech 13,6; v Rakousku v témže roce 14,3, u některých oborů až 16—18 semestrů. To pochopitelně zvyšuje počty posluchačů. V uváděných zemích je také vzhledem k odlišnému systému přijímání podstatně větší počet přijímaných (s výjimkou oborů s omezeným přijímáním) než v direktivně plánovacím systému, uplatňujícím předběžnou selekci vztaženou k celému vysokému školství na základě ‘„plánovitě“ určených směrných čísel. Z toho ovšem vypitá, že ve zmíněných zemích je větší počet těch, kdož nedokončí studium a nezískají diplom. Např. v Itálii v první polovině 80. let získalo diplom necelých 32 % řádných (in corso) posluchačů. V USA se počet těch, kdož dosahují bakalářského diplomu, pohybuje kolem 60 %. Ostatně je všeobecně známo, že mnozí navštěvují několik semestrů vysoké školy nikoli s cílem získat diplom. V Rakousku absolvuje zhruba 70 %, ve Finsku 84 % (což je vysvětlitelné tím, že zde vláda vydává předběžná doporučení týkající se počtů přijímaných, jež vysoké školy většinou akceptují, takže přijímají pouze zhruba 27 % přihlášených uchazečů). Nikoli na posledním místě je postavení Československa v žebříčku uvedených zemí, podmíněné objemem a podílem krátkodobějších studijních forem v systému vysokých škol. V Československu tyto formy neexistují vůbec, zatímco ve vyspělých zemích, jak bylo uvedeno výše, doznaly značného rozšíření. Tato skutečnost v těchto zemích nebyla náhodným jevem: požadavky a nároky společenskoekonomického rozvoje (urychlení vědeckotechnického rozvoje, vyšší úroveň společenské dělby práce, diferenciace společenských služeb atd.) motivovaly diversifikaci vysokého školství. V tomto směru srovnání kroku se světovým vývojem naše vysoké školy teprve čeká. Mezinárodní srovnání také svědčí o souvislosti mezi rozsahem vysokoškolských vzdělávacích aktivit a ekonomickou úrovní v jednotlivých zemích. V současnosti se setkáváme s největšími počty studujících (nehledě na některé výjimky) v hospodářsky nej vyspělejších zemích (USA, Kanada, Švédsko, Finsko, Norsko, SRN atd.). Tato souvislost je plně pochopitelná. Ekonomická vyspělost umožňuje soustavně zvyšování výdajů na vysoké školství (nejrůznějšími formami financování). 74 Výchova a vzdělání, 1. roč., 1990—91 [pageend8]Např. v USA vzrostl národní důchod v období 1959 až 1985 více než osminásobně a výdaje na vysoké školství současně téměř patnáctinásobně; tyto výdaje činily v roce 1959 1,4 %, v roce 1985 2,6 % národního důchodu. Vyšší ekonomická úroveň umožňuje krytí nákladů na studium jak ze strany státu, společnosti, tak rodiny. Zároveň však vedle přijímací preselekce způsobuje nižší ekonomická úroveň v bývalých zemích sovětského bloku, že počty posluchačů tam jsou nejnižší (tab. A). Zaostávání těchto zemí se však týká i jiných oblastí infrastruktury (např. služby). Těsná je rovněž korelace mezi rozsahem vysokého školství a terciárním sektorem. V nejvyspělejších zemích tento sektor už překračuje 60 % a velká část odborníků s vysokoškolským vzděláním v něm již pracuje (Finsko 81,3 %, Norsko 82,6 %, Velká Británie 78.8 %). O místě, jež československé vysoké školství zaujímá v mezinárodním srovnání, lze získat ještě diferencovanější představu rozborem oborové struktury vysokoškolského studia (i obyvatelstva s vysokoškolským vzděláním). Statistická data o počtech studujících v přepočtu na 100 tis. obyvatel svědčí o výrazném zaostávání Československa ve srovnání s výše uvedenými zeměmi ve vědách přírodních (19. místo), humanitních (20. místo), zdravotnických (19. místo), právních (15 místo), ekonomických a společenských (16. místo). (USA a Švédsko zde nejsou zahrnuty do žebříčku.) Naproti tomu figuruje Československo na čelných místech pořadí v oborech zemědělských a technických, což lze pokládat za kladný jev pouze za předpokladu zachování zastaralé ekonomické a společenské struktury Československa a zastaralých výrobních technologií, v žádném případě však s ohledem na přechod k moderním eko- nomickospolečenským strukturám a výrobním technologiím77. Tento stav je důsledkem jak chybně stanovených priorit vysokoškolské politiky, tak společenskoekonomickými faktory. Zaostávání v humanitních a společenských vědách zřejmě souvisí s nižším podílem terciárního sektoru a nižší úrovní a nedostatkem spole- čenskokultumích služeb (příprava psychologů, sociálních pracovníků apod.). Obzvlášť v případě ekonomických věd (včetně managementu a tzv. business administration) je nutno vidět souvislost se zastaralou ekonomickou strukturou a především s direktivním centralis- tickobyrokratickým systémem řízení ekonomiky. Pokud jde o přírodní vědy, pak zřejmě svou úlohu sehrálo pomalé tempo vědeckotechnického rozvoje a hlavně jeho celkové pojetí. Výdaje na vzdělání Ze srovnání s vyspělými průmyslovými zeměmi v ukazateli procento totálních výdajů na vzdělání z celkových státních výdajů vyplývá, že Československo zaujímá se svými 8 % (1987) jedno z posledních míst. Na předních místech jsou Švýcarsko, které vykazuje 18.9 % (1987), Japonsko 17,7 % (1986), Nizozemí 16,4% (1985), Kanada 15,4% (1987), Dánsko 14,5% (1987), Norsko 13,6% (1986), Švédsko 12,8 % (1987), Polsko 12,5 % (1987), SSSR 10,2 % œ , SRN 9,2 % (1986). Na nižších příčkách za ilovenskem je ze srovnatelných zemí např. Rakousko 7,8 % (1987), Maďarsko 6,3 % (1987). V ukazateli procento z GNP totálních státních výdajů na vzdělání jsou na předních místech z vyspělých Tabulka C Počet vysokoškolsky kvalifikovaných odborníků připadajících na 100 tis. obyvatel Země Rok Počet 1. Norsko 1985 9 992 2. Dánsko 1985 8 220 3. SSSR 1987 7 384 4. Velká Británie 1981 7 243 5. Belgie 1981 6 963 6. Finsko 1985 6 596 7. Francie 1982 6 125 8. SRN 1987 5 806 9. Maďarsko 1984 5 512 10. Řecko 1981 4 984 11. Polsko 1986 4 384 12. Jugoslávie 1981 4 209 13. Španělsko 1981 4 007 14. Československo 1980 3 820 15. Rakousko 1986 3 319 16. Rumunsko 1977 2 840 17. Itálie 1981 2 671 18. Portugalsko 1981 2 640 průmyslových zemí Dánsko se 7,9 %, Švédsko 7,4 %, SSSR 7,3 %, Kanada 7,2 %, USA 8,7 %, za nimi Rakousko 5,9 %, Francie 5,7 %, Maďarsko 5,6 %, Československo 5,2 %, Japonsko 5,0 %, Velká Británie 5,0 %, Švýcarsko 4,8 %, Portugalsko 4,5 %, SRN 4,4 %, Polsko 4,4 %. Z těchto údajů se však vůbec nedá usuzovat na kvalitu vzdělávací soustavy, neboť se zde skrytě uplatňuje mnoho dalších, faktorů, např. kulturní a vzdělávací tradice, vztahy mezi školskými a jinými institucemi, společenskoekonomická struktura apod. Dále ve vyspělých zemích jsou školství a další oblasti vzdělávám financo- Tabulka D Počet vysokoškolsky kvalifikovaných odborníků připadajících na 100 tis. ekonomicky aktivních obyvatel Země Rok Počet 1. Nizozemí 1985 16 436 2. Norsko 1985 15 671 3. Belgie 1981 14 496 4. Dánsko 1985 12 881 5. Velká Británie 1981 12 269 6. Finsko 1985 11080 7. Francie 1982 10 844 8. Řecko 1981 10 843 9. Španělsko 1981 10 678 10. Maďarsko 1984 9 907 11. SRN 1987 9 875 12. Jugoslávie 1981 8 233 13. Polsko 1986 7 859 14. Bulharsko 1986 7 360 15. Československo 1980 7 317 16. Rakousko 1986 5 782 17. Itálie 1981 5 743 18. Rumunsko 1977 4 884 19. Portugalsko 1981 4 338 Výchova a vzdělání, 1. roč., 1990—91 75 [pageend9]vány ještě z různých mimostátních zdrojů (rodinných, obecních, církevních, podnikových apod.), obtížná jc také srovnatelnost GNP. Proto např. tvrzení, že Československo je v celkových výdajích na vzdělání vyjádřených procentem z GNP za Nepálem (2,8 % — 1985), je nejen nepravdivé, ale nepostihuje skutečnost, že v roce 1979 v Nepálu bylo 80 % negramotných (žen 98 %), a že bezplatná školní pětiletá docházka byla zavedena až od roku 1975. I tato data je tedy bezpodmínečně nutné interpretovat v kontextu se společenskoekonomickým a kulturním prostředím, s obsahovou, organizační a řídicí stránkou vzdělávacího systému a dalšími faktory, zejména historické a sociologické povahy. Z mezinárodního srovnání lze vyvodit závěry: 1. nesporná je nezbytnost rozšíření diversifikace vysokého školství; 2. naprosto odůvodněné je zrušení rigidního systému směrných čísel, který byl vytvořen v souladu s direktivně byrokratickými způsoby řízení všech sfér společenského života a stal se již anachronismem; 3. je třeba změnit systém přijímání ke studiu na vysoké školy a mechanismy selekce. Bylo by však omylem domnívat se, že zvýšení podílu posluchačů je pouze funkcí rozhodnutí vzdělávací politiky, liberalizace přijímacího řízení; rozsah zvýšení budou v budoucnu ovlivňovat četné další faktory. Sem patří na prvním místě ekonomické podmínky. Vyřešení současných závažných problémů vysokého školství, jeho kvalitativní a velkorysý kvantitativní rozvoj vyžadují podstatný vzrůst výdajů na vysoké školství, podstatný vzrůst podílu těchto výdajů na národním důchodu. Rozsah zabezpečení těchto podmínek však pro budoucnost bude souviset s radikální změnou soustavy rozdělovačích preferencí a hlavně s tempy ekonomického růstu; 4. bude nezbytné věnovat zvýšenou pozornost sladění kvantitavních charakteristik vysokého školství s perspektivními potřebami pracovně profesního systému, těmto potřebám permanentně přizpůsobovat vertikální i horizontální strukturu vysokého školství a vyvíjet, zdokonalovat také mechanismy tohoto přizpůsobování. Poznámky: ’) Ve Švédsku však na rozdíl od našich osnov významný podíl ve výukových hodinách zaujímají sportovní aktivity (6 hodin týdně od 1. do 3. třídy a 9 hodin od 4. do 9. třídy), dále hudební, estetická výchova a další zájmové aktivity. 2) Ve skutečnosti bude počet žáků ještě vyšší, neboť jsou započítány i učitelky na mateřské dovolené. Na školách v západních zemích pracuje vedle učitelů ještě pomocný personál a pedagogičtí asistenti, kteří se zabývají pomocnými činnostmi, jež nevyžadují učitelskou kvalifikaci. 3) V ročence UNESCO druhý stupeň zahrnuje a pokrývá vzdělání těch, kteří absolvovali nejméně 4 roky školní docházky na prvním stupni. Poskytuje všeobecné nebo specializované vzdělání, či obě a zahrnuje střední školy, školy odborné nebo technické povahy spojené s přípravou na povolání. 4) Včetně starších účastníků středoškolského vzdělávání. 5) Ročenka UNESCO zařazuje studenty (absolventy) vysokých škol do stupňů 5, 6, 7 podle délky studia a absolventy podle typu diplomu, který získají po zakončení studia na příslušném stupni univerzity. Diplomy podle jednotlivých stupňů pak vymezuje takto: stupeň 5 — diplomy a certifikáty neekvivalentní první akademické hodnosti. Udělují se na závěr studia ve zkrácené délce (většinou méně než 3 roky). Zahrnují např. certifikáty, udělované určitému druhu techniků, diplomy ošetřovatelské, diplomy pro zeměměřiče, osvědčení o způsobilosti v právech, tzv. associate degree (na některých am. univerzitách akademický titul nižší než absolvent — Bachelor); stupeň 6 — první univerzitní hodnost nebo ekvivalentní kvalifikace představují vš. studium v úplně délce (většinou 3—5 let, příp. 7 let). Zahrnuje první hodnosti jako Bachelor’s degree — absolvent, Licence = licenciát, tj. střední stupeň akademické hodnosti na některých univerzitách, dále v některých zemích první profesní hodnosti, jako je doktorát udělovaný absolventům medicíny, práv, inženýrský titul: stupeň 7 — postgraduální univerzitní stupeň pro ty, kdo již získali první akademickou hodnost (nebo ekvivalentní diplom). Na závěr tohoto studia je udělován Master’s degree, různé typy doktorátů, postgraduální diplomy atd. Tato klasifikace podle stupňů byla zavedena s cílem zajistit rozlišení mezi různými typy vysokých škol a vysokoškolskými diplomy a s cílem usnadnit mezinárodní srovnání vysokoškolského vzdělání a kvalifikace. Zmíněná definice však obsahuje upozornění, že klasifikace ISCED v žádném směru neznamená naprostou ekvivalenci jednotlivých stupňů a diplomů, a to ať již v rámci jedné země či ve vztahu k jiným zemím. Komparativní studie musí být tedy prováděny s velkou opatrností. V některých zemích je vysoký podíl studentů, kteří absolvují stupeň 5 a získávají diplom neekvivalentní první akademické hodnosti. Vysoké školy v těchto zemích produkují několikanásobky absolventů v porovnání s Československem, což v mezinárodních přehledech o vzdělanosti obyvatelstva opticky zkresluje dojem v náš neprospěch. 6) Příprava pro terciární sektor (hoteliérství, veřejné stravování, prodej, služby pro turistiku aj.). Povolání pro průmyslovou výrobu, která zahrnují zpracování potravin, přípravu specialistů v oblasti elektroniky a elektrotechniky, zpracování kovů, klimatizační techniku, technologii tkanin, laboratorní techniky, výrobu optických skel, grafiku aj. Specializace doprava a spoje zahrnuje xzdělávací programy pro letecký, námořní, železniční, silniční provoz, poštovní služby apod. 7) Podíl průmyslu v nejvyspělejších zemích se pohybuje na úrovni 10—15 % zaměstnaných; v zemědělství pracuje zhruba 2,5—4 % ekonomicky aktivního obyvatelstva. Nové bratrské školy aneb Udělejte si taky svoji alternativní školu (i. díi) Petr Heřman Úvod Bratrské školy jsou v současné dobé dvě: jednaje v Praze 4 na sídlišti Pankrác II a druhá v Praze 9 na sídlišti Prosek. Jsou to základní školy zřízené podle novely školského zákona 171/1990 Sb. podle § 57 b o církevních školách. Zřizovatelem je ekumenické náboženské společenství Kruh přátel bratrských škol. Každá škola má zatím jen jednu třídu, první. V každé třídě je necelá dvacítka žáků a dva učitelé, lépe řečeno učitel s učitelkou, a odpoledne družinář nebo družinář- ka. Je to vzhledem ke katastrofické státní situaci poměrně velký přepych na to, že se tu děti učí číst, psát a počítat jako v každé jiné základní škole. (Pokud vás toto sdělení řádně irituje, vězte, že je to psychologická finta na čtenáře, jak si udržet jeho pozornost. Ale pravé důvody se dočtete až v dalších číslech W.) Je to o to napínavější, že dosud neplatí žádné právní předpisy, které by blíže upravovaly naši činnost, a tak nikdo ani 76 Výchova a vzdělání, 1. roč., 1990—91 [pageend10]pořádně neví, co si můžeme dovolit a co ne a také co si může dovolit kdokoliv vůči nám. Tato situace vytváří dobré podmínky pro celé série nečekaných dobrodružství, které můžeme denodenně prožívat s inspektory, pracovníky školských odborů, školských správ, OPS, ministerstva a dalšími funkcionáři, pevně stojícími v zodpovědných službách společnosti a lidstvu. Peníze (to každého teď zajímá jako první a předpokládám, že čtenáři W nebudou výjimkou) na platy učitelů a vychovatelů jsme si vyškemrali z jakýchsi rezerv, zbylých po několika propuštěných inspektorech. To však platí pouze do konce letošního roku (1990). Co bude potom, nikdo neví; hlavně to závisí na tom, jestli se parlament usnese, že plurality je nám v našem školství třeba (ať každý ukáže, co umí), či že bude spíš lepší si náš jednotný školský systém nějakými alternativními školami příliš nekomplikovat (aneb kdo má nápady, ať si to také zaplatí). A tak jsme raději vybrali od rodičů po tisíci korunách na půl roku předem (samozřejmě jen od těch movitějších), abychom chvíli vydrželi, až bude nejhůř. A pak je potřeba zaplatit takové věci, které nám nikdo nikde neproplatí, například pronájem bazénu, aby se děcka mohla aspoň hodinu týdně vyřádit ve vodě. Proč to vlastně všechno děláme? Předem varujeme ty, kteří by si nás chtěli vzít za vzor podnikání a čekali, až zbohatnou (leda zkušenostmi). Mojí obsedantní myšlenkou je , že když se už jednou začala prosazovat pluralita v politice, že by se neměla vyhnout ani školství. Uplynulý rok jsem proseděl dost času na různých pedagogických fórech, kde se každému na našem školství něco nelíbilo. Naše školství je třeba reformovat! Zajisté, na tom se shodneme snad všichni. Ale jak? Ou- ha, zde se už názory tříští a začínají spory. Ono to totiž není jen tak, snažit se našeho „brontosaura” reformovat na inteligentní zvíře. Začít od hlavy, nebo od ocasu? Nejlépe se něco opravuje, když je po ruce nějaký vzor, ale kde ho vzít? Rozhlížet se po Evropě? Vzorů je moc, ale který si vybrat, když má každý nějakou chybičku? (Reforma zemědělství také asi nezačne tím, že všude začneme pěstovat pomeranče.) Opět problémy. Takže se domnívám, že každý, kdo si myslí, že má nějaké dobré nápady, které jsou alespoň natolik rozumné, že pro ně dokáže získat pár nejbližších spolupracovníků, by si je měl vyzkoušet dřív, než s nimi zase začne reformovat celé státní školství. Nejlépe na své vlastní škole. Proto mě tak zaráží, že zatímco nových reformátorů bychom měli tisíce, různé alternativní školy počítáme téměř na prstech. Římskokatolická církev využila od tohoto školního roku možnost zřízení církevních škol ve čtyřech případech, kterými jsou: základní církevní škola řádu sv. Voršily v Praze v Ostrovní ulici (základní devítiletá škola, otevřeny zároveň všechny ročníky), dívčí katolická škola v Praze ve Voršilské ulici (slouží vzdělání dívek, které absolvovaly ZŠ se špatným prospěchem, otevřena jedna třída), teologický konvikt v Litoměřicích (pomaturitní klasické studium především jako příprava studentů pro katolický seminář), týnská škola v Praze na Staroměstském náměstí (hudebně zaměřené studium na úrovni zhruba mezi konzervatoří a akademií) a biskupské gymnázium v Brně. Na ekumenické bázi vznikly obě bratrské školy v Praze v ulicích Plamínkové a ve Šluknovské, o nichž je v tomto našem článku řeč. Českobratrská církev evangelická zřizuje v Praze v Jung- mannově ulici školu, jež by měla mít tři větve: jazykovou, sociální a hudební. Co se týče soukromých středních škol, uveďme reálné gymnázium v Praze 8 v Lind- nerově ulici, obchodní akademii v Praze 8, střední uměleckou školu v Praze 2 v Sokolské ulici, střední odborné školy specializační v Praze 6 a v Dobřichovicích a základní školy v Přerově v Popovické ulici a v Mladé Boleslavi v Dukelské ulici. Waldorfské školy, pokud vím, letos ještě neodstartovaly. O dotacích soukromým školám nebylo dosud rozhodnuto, proto musí vybírat poměrně značně vysoké školné, aby se uživily. (Jak to dělají v soukromých základních školách, se mi dosud nepodařilo zjistit). Očekává se, že obdrží ze státního rozpočtu dotace na provoz ve stejném rozsahu jako státní školy, avšak až zpětně, takže určitý kapitál musí být zabezpečen z jiných než státních zdrojů. Církevní školy na tom nejsou o mnoho lépe, jejich učitelé prozatím dostávají platy prostřednictvím školských správ národních výborů, které dostaly výbory přiděleny z různých rezerv. Opět ale jen do konce roku 1990. V době, kdy budete číst tento článek, už by mělo být mnohé jasnější, protože zákon ČNR o státní správě ve školství a vyhlášky o zřizování a činnosti církevních škol, zřizování a činnosti soukromých škol a nařízení vlády o dotacích soukromým školám, případně vyhláška o jejich výši by v té době již měly být hotovy a schváleny. Těžko ale v současné době říci, zda ke škodě, či k užitku alternativního školství. Apologetika pluralitního školství Opravdu mám strach, aby všechny ty školské reformy, kterých se ještě dožijeme, nezatloukly celé naše školství ještě hlouběji, než je. Ono reformovat je celé najednou, tak, jak je, asi hned tak nepůjde. Zvlášť ne tehdy, pokud zde nebude nějaká fungující opozice. Alternativními školami v širším slova smyslu budu nazývat všechny školy kromě státních, tj. školy soukromé a církevní, které by měly tuto opozici vytvářet. Nejde ani tak o to, aby se zrušil samotný systém jednotné školy, ale aby se zrušil jeho monopol. K tomu samozřejmě nestačí jen zákonem povolit samotnou existenci alternativních škol, ale je zapotřebí vytvářet k jejich zřizování a činnosti potřebné předpoklady. Aby alternativní školy nebyly jen jakýmsi přívažkem v celé výchovně vzdělávací soustavě, ale aby byly její organickou a nezastupitelnou částí a skutečnou protiváhou školství státnímu. Mluvím-li o státním školství, nemyslím tím školy, které financuje stát, ale ty školy, které stát zřizuje a řídí. Na financování by se měl stát podílet spravedlivým podílem u všech škol, ne tak, že bude bezdůvodně zvýhodňovat školy státní oproti alternativním — spíš by tomu mělo být naopak. Nechť je stát tím nejvyšším garantem zodpovědným za úroveň vzdělání a kultury národa. To však nikterak neznamená, že by v oblasti kultury a vzdělání měl mít monopol jako dříve, naopak musí všestranně podporovat všechny iniciativy, které úroveň kultury a vzdělání pozvedají. To doposud mnoho lidí na zodpovědných místech nechápe. Myslí si, že každou školu by měl financovat ten, kdo si ji vymyslel, kdo ji provozuje anebo kdo ji řídí. Bývá zvykem, že provoz různých institucí financuje ten, kdo na nich má zájem. Kdo má tedy zájem na tom, aby lidé byli vzdělaní? Jde o to, o jaké vzdělání se jedná, ale co se týká například základního školství, zde má největší zájem na vzdělání svých občanů právě stát (dokonce to zákonem nařizuje), a proto by měl náklady na přinejmenším základní vzdělání v plné míře hradit nejen státním školám, ale všem dalším institucím, které za něj tuto povinnost přebírají, tj. i všem alternativním Výchova a vzdělání, 1. roč., 1990—91 77 [pageend11]školám. Další zájem na vzdělání svých dětí mají rodiče, ale ti se již na něm finančně podílejí placením daní. Když se tedy svými daněmi podílím na placení státních škol, a přitom budu své dítě posílat do alternativní školy, proč bych měl tuto školu platit ještě navíc ze své vlastní kapsy? Tato spravedlnost v rozdělování zvaná iustitia distributiva by měla v právním státě platit. Mnoho nedorozumění vzniká tím, že dobře nechápeme způsob financování škol v zahraničí. V tuzemsku je možno často slyšet argument, že ani v zahraničí nejsou často církevní a soukromé školy zcela hrazeny ze státního rozpočtu, avšak málokdo ví, že právě tak často ani státní školy stát zcela nefinancuje. Uveďme jako příklad Norsko, které nám svou sociální a kulturní politikou může být o malinko blíž než Švédsko. Norsko je správně rozděleno na 20 států a ty se dále dělí na jakési regiony — obce (může to být větší město nebo jakýsi menší okres). Tyto obce se samy starají o své oficiální školy, stát jim přispívá pouze procentuálním podílem podle toho, jak je která obec bohatá, či chudá. Například na základní devítileté školy (tj. šestiletá elementární a tříletá nižší střední) obdrží Oslo 40% nákladů, ještě bohatší obec jen 30% a chudé obce obdrží maximum, což v případě mateřských a základních škol činí 85%, u vyšších středních 75% a u vysokých škol jen 50%. Soukromé školy (sem se počítají i církevní) obdrží vždy dané maximum. Přitom se ale školám vracejí navíc z rozpočtu zpátky daně, které obnášejí přibližně 15-20%, takže se stává, že v součtu dostane škola fakticky uhrazeno více než 100% nákladů. Avšak přesto je zde soukromých škol poměrně málo, základních asi 1%, vyšších středních a vysokých asi 5%. Analogická situace je například v Nizozemí, kde stát hradí všem školám přibližně 80% nákladů, a v dalších evropských zemích. Zbytek pak plyne školám různými dalšími kanály, o kterých my v Československu nemáme zatím příliš jasné představy. To, co zde uvádíme, je velkým zjednodušením celé problematiky, neboť neuvažujeme všechny ty poměrně komplikované ekonomické vztahy, které vedou například různé sponzory, podnikatele a nadace k tomu, aby přispívali na různé školy a další charitativní akce (snížení daní, reklama aj.). Je nutno si uvědomit, že tyto ekonomické mechanismy, které u nás byly zpřetrhány, jsou výsledkem mnohaletého vývoje a bude ještě dlouho trvat, než u nás začnou také řádně fungovat. Zrovna tak církve, které mají starosti s tím, jak z příspěvků z důchodů babiček opravit střechu, aby se jim nezřítil kostel na hlavu, těžko budou mít prostředky k financování škol. (Představa o jakémsi tajemném bohatství církví v Československu a o jejich fantastické podpoře ze Západu je mezi lidem také značně rozšířena.) Proto nepůsobí informované ten, kdo si myslí, že stát dá československým alternativním školám jenom kousek a „zbytek ať si seženou někde jinde, tak jak se to dělá všude na Západě”. Dalším častým argumentem proti financování alternativních škol je (při uznání morálního nároku na něj) prosté konstatování faktu, že na to zkrátka nejsou peníze. To je skutečně argument jako řemen a je nutno se na něj podívat blíže. Zavedení alternativních škol ve svém principu nepředstavuje pro stát nějaké peníze navíc, protože v alternativních školách jsou vzdělávány ty děti, které by jinak chodily do škol státních. To je ovšem teorie, prakticky k určitému rozšíření počtu tříd v alternativních školách přece jenom dochází. Způsobuje to ovšem zároveň určité snížení počtu žáků ve třídách státních škol, takže vlastně nepřímo dochází ke zkvalitnění výuky v těchto státních školách. Což je ale právě prý ten výdaj, na který stát nemá peníze. Pokusme se to alespoň řádově vyčíslit: hovoříme-li o nákladech na „malé” školství, pohybujeme se dejme tomu někde kolem 20 miliard Kčs ročně. Mluví-li se o nutnosti dorovnání platu učitelům, jde o nějakou tu miliardu navíc. Sečteme-li ale náklady na všechny dosud existující alternativní školy, jedná se o několik miliónů. Ve svém objemu tvoří alternativní školy zlomek promile ve srovnání se školami státními. To jsou peníze, které by neměly situaci státních škol finančně ohrozit. Při nedávném rozhovoru s poradcem ministra školství jsme odhadli, že kdyby každý učitel ve státní škole dal měsíčně 1,-Kčs, uživilo by to všechny jeho kolegy v církevních a soukromých školách. Dostal jsem odpověď: A myslíte, že by tu korunu dali? K tomu malou poznámku: když učitelská veřejnost posílala své připomínky k novele školského zákona na MŠMT ČR, prý velký počet protestoval proti možnosti zřizování soukromých a církevních škol. Zajímalo by mě, co bylo jejich hlavním motivem. Strach z konkurence? Vypadá to, že tento živočišný strach bude asi tím pravým důvodem i u těch úředníků, kteří se proti alternativním školám stavějí. Samou svou existencí a tím, že by mohly demonstrovat, že to jde dělat jinak a možná že i lépe a radostněji, by alternativní školy mohly ohrozit současný školský systém ještě spíše než tím, že by jej ekonomicky vysály. Avšak tato pštrosí politika se jeví jako dost krátkozraká. Jeden člověk z úřadu vlády ČR se dojemně zastával ministra školství: „Musíte pochopit pana Vopěn- ku, má už tak dost starostí se školami státními, těžko se může věnovat ještě těm vašim alternativním.” Zkouším si představit situaci, kdyby ministr financí Václav Klaus vystoupil v televizi a řekl: „Máme tak velké problémy se státními podniky, že teď musíme s privatizací počkat a dotovat v prvé řadě státní podniky, a až se konečně postaví na nohy, tak se můžeme začít věnovat také těm soukromým.” Zde by to působilo jako podivný žert, ale v oblasti školství jsou analogické názory na denním pořádku a nikoho to ani moc nepřekvapuje. A tak mě srovnání vývoje školství a vývoje ekonomiky v naší republice přivádí k němému úžasu: zatímco se ekonomika prakticky okamžitě „chytila” listopadových přeměn, následujíc myšlenku pluralismu prosazenou v politice, a řeší problémy státní ekonomiky právě rozbíjením státního monopolu v oblasti podnikání a postupnou deeta- tizací, školství neohroženě dále dřepí v pravěkém totali- tarismu. Každému je jasné, že novela školského zákona č. 171/1990 Sb. z 1. května 1990 rozhodně nebyla žádným průlomem, a už vůbec ne do Evropy. Její záměr zřejmě byl alespoň odstranit nej křiklavější nesrovnalosti. Co se týče alternativního školství: námi předložená koncepce přechodu k pluralitnímu školskému systému, jež by v první fázi rozlišovala dvě základní komponenty školského systému, školství státní a alternativní, byla už na jaře 1990 ze strany MSMT odmítnuta, nakonec jsme se dohodli pouze na kompromisu vřazení soukromých a církevních škol — tedy jakýsi regres do doby před půl stoletím. Neodpovídá to ani „Požadavkům OF pedagogických pracovníků”ze 16. prosince 1989, a dokonce ani mezinárodně přijatým závazkům (Pakt o kulturních a hospodářských právech z roku 1966), jež zaručují „svobodu jednotlivců a organizací zřizovat a řídit výchovné instituce” bez jakékoliv restrikce na soukromé a církevní školy. (Současná úprava například ne- 78 Výchova a vzdělání, 1. roč., 1990—91 [pageend12]legalizuje svobodné waldorfské školy, které ve své podstatě nejsou ani soukromé, ani církevní.) Proto: prvo- májová novela školského zákona žádné nové možnosti alternativnímu školství neotevřela (ty zde byly legislativně dány už od roku 1976, kdy byl uvedený pakt do naší právní soustavy inkorporovánl), pouze nedokonale zkonsolidovala legislativní rozpor bývalého školského zákona. (V tomto světle působí zajímavě názor jednoho exponovaného pracovníka MŠMT ČR, že vlastně soukromé a církevní školy jsou ještě v tomto školním roce 1990/91 nelegální, neboť ministerstvo dosud nevydalo vyhlášku, která by jejich zřizování a činnost blíže vymezovala.) Nyní, jak jsem už naznačil, prochází schvalovacím řízením návrh zákona o státní správě ve školství. Znění tohoto zákona bude mít pro nový start celého našeho školství do nového tisíciletí význam zřejmě daleko větší než znění samotného školského zákona, neboť právě podle tohoto zákona se budou vytvářet podmínky pro další rozvoj celého tzv. „malého školství”. Z hlediska pluralismu bychom mohli uvažovat o dvou alternativách budoucího modelu státní správy ve školství a tím i modelu celé školské soustavy. Varianta A. Vychází se ze současného většinového stavu, kdy více než 99,9% všech škol jsou Školy státní. Proto model státní správy ve školství počítá i nadále s udržením monopolu těchto škol a zcela se mu přizpůsobuje, zatímco problematiku jiných než státních (alternativních) škol vykazuje zcela na okraj svého zájmu. Alternativní školy jsou zde cosi neorganického „navíc”, s čím se moc nepočítá a co jenom nepříjemně komplikuje už tak svízelnou situaci ve státním školství. Varianta B. Předpokládala by opustit státní monopol ve školství a vycházela by z požadovaného cíle, tj. vybudování pluralitního školského systému. Vytvářela by podmínky, které by umožňovaly rychlý rozvoj všech nestátních škol a tím i vznik konkurenčních mechanismů a trhu práce v oblasti pedagogiky. S alternativními školami by se zde tudíž počítalo jako s organickou částí celého školského systému a jako s podstatným momentem i motorem celého dalšího vývoje ve školství. Návrh zákona o státní správě ve školství, který byl vypracován v polovině srpna 1990 na MŠMT ČR, reprezentuje, žel, variantu A. Důvody, které k tomu vedly, vidím v nedostatečné znalosti věci a v neperspektivním ekonomickém přístupu. Další návrh zásad tohoto zákona, vypracovaný v první polovině září, tuto chybu už částečně napravil. (Teď už bude záležet na poslancích.) Je jednoznačně vidět, že další vývoj našeho školství musí jít v kontextu vývoje politického a hospodářského, tedy demonopolizací státního školství ke Školství pluralitnímu. Školy a Jednota bratrská Na počátku si dovolím malý historický výlet. Kolem roku 1456 se v Kunvaldu v Čechách usazuje malá skupinka pacifisticky smýšlejících „tichých v zemi”, jež byla v intencích filozofie Petra Chelčického znechucena politickým vývojem v zemi během husitských válek. Tito lidé si říkali bratří zákona Kristova a vešli později ve známost jako čeští bratří či Jednota bratrská. Snad i vzhledem k určitému odloučení od ostatního kulturního života (část z nich odešla sem na venkov přímo z Prahy) zde záhy vystoupila do popředí nutnost sebevzdělávání, zejména samostatná četba bible, a tím i naléhavá potřeba gramotnosti. Vyšší vzdělání bylo zpočátku odmítáno. Koncem 15. století došlo v Jednotě ke krizi, kterou označujeme jako spor Malé a Velké stránky. Šlo o vyřešení základních problémů teologických, které se však promítaly do zcela praktických otázek všedního života. Je člověk spasen pouhou vírou, nebo i skutky? Jaký má být vztah Jednoty ke světským záležitostem? Má žít Jednota dál v ústraní, anebo se víc otevřít světu s jeho problémy? Jaký má být vztah ke světské moci? Může být členem Jednoty šlechtic nebo jiný bohatý či výše postavený člověk? Jaký může být vztah křesťana k politice, může zastávat i veřejné funkce? Může mít členství v obecní radě, být konšelem, rychtářem nebo soudcem? Může sloužit v armádě? Může křesťan přísahat? Může přivolit k trestu smrti? Byla zde i otázka možnosti vykonávat určitá řemesla považovaná za pochybná: obchodník, hostinský, popravčí, lichvář aj. Vidíme, že měli podobné problémy jako i my dnes. S tím vším nakonec souvisel i vztah k vyššímu vzdělání, k vyšším mravům a tím i ke kultuře. Spor se nakonec vyřešil ve prospěch mladší Velké stránky a tím i ve prospěch kultury a vyššího vzdělání. O rozkvět vzdělanosti v Jednotě se postaral obzvláště bratr Jan Blahoslav. Sám přeložil z řečtiny Nový zákon, který se stal základem pro pozdější překlad hebrejského Starého zákona, a tak po doplnění odkazy, výklady, komentáři a poznámkami vznikla známá šestidílná Bible kralická. Bylo to vrcholné lingvistické, teologické, literární i technické dílo své doby. Přitom příprava textu, jeho vytištění v nedávné době vynalezeným knihtiskem a vlastní distribuce knih, to vše probíhalo za podmínek přísné konspirace. (Většinu svého času prožila Jednota v undergroundu či později v emigraci.) O tom, jaký význam měl tento počin nejen pro samotnou hrstku bratří, ale i pro celý český národ, a to na dobu půl tisíciletí, nemusím jistě žádného učitele poučovat a snad se mi ani nebudete divit, že jsem přesvědčen o tom, že nebýt Bible kralické, tak bychom dnes asi česky ani už nemluvili. Jednota bratrská již velmi záhy po svém vzniku začala zřizovat i své vlastní školy, neboť v té době oficiálním školám katolickým a utrakvistickým nedůvěřovala. Lze proto mluvit o prvních alternativních (ve smyslu ne-ofi- ciálních) školách v Čechách a na Moravě. Na jedné z těchto škol (na latinské v Přerově) zpočátku studoval a později už jako bratrský duchovní i učil Jan Amos Komenský, který se později stal biskupem Jednoty bratrské. V důsledku pobělohorské porážky v roce 1620 začalo během třicetileté války období násilné protireformace, Komenský musel odejít do exilu a kontinuita jeho práce pro české školy byla přerušena, neboť na území habsburské monarchie byly všechny nekatolické školy zrušeny. Pokusíme-li se shrnout třísetstránkovou monografii o bratrských školách (Amedeo Molnár: Českobratrská výchova před Komenským, SPN, Praha 1956) do několika vět, dozvíme se asi toto: výchova byla v Jednotě zcela neodmyslitelnou částí jejího obecenství, samotným důvodem jejího vzniku; Jednota se ustavila, aby bratr byl strážným svého bratra, aby se výchova všech dála prostřednictvím všech; výchova zde byla záležitostí celé obce, nikoliv jen úzkého okruhu specialistů; byla to otázka jejího řádu, kázně a vzájemnosti. A právě tyto výchovné otázky dávaly Jednotě i její tvar: trojdělení bratří na „počáteční, prospívající a k dokonalosti se nesoucí neboli konající'v nebylo hierarchickým dělením na kasty, ale veskrze praktickou pomůckou umožňující každému bratru řádnou výchovu a v jeho vztahu k celé- Výchova a vzdělání. 1. roč.. 1990—91 79 [pageend13]mu živému sboru růst podstatných věcí křesťanských, to jest víry, lásky a naděje, a jejich rozvinutí do společenských a etických důsledků. Stálou výchovou prospívajících byli pověřováni kněží a sboroví soudcové a soudci sestry, jejichž prostřednictvím byl do vzájemné soustavné výchovné práce každý začleňován. Výchova byla bratřím nutným důsledkem křtu — bez ní nemohl křest nabýt konečné platnosti. Výchova dětí se počínala v rodině, avšak její vychovatelská činnost byla ústrojně včleněna do obecenství sboru. Vznikaly i mateřské školy- Již od konce 15. století byly při sborech a sborových domech (vychovávajících kněžský dorost) zřizovány počáteční školy národní, kde se děti na katechismových textech učily číst, psát, zpívat a snad i počítat, dospělejší byly i přiučovány řemeslům. Tím bratří upírali středověké oficiální církvi učitelský a vzdělavatelský monopol, proto to byly většinou školy tajné, bez veřejného práva. K rozkvětu bratrských škol dochází od poloviny 16. století. Bratr Blahoslav obohacuje starobratrskou prostotu moderními pedagogickými metodami reformačního humanismu. Školy získávají podporu některých vrchností a mohou vyučovat i děti jiného vyznání. Vznikají i školy dívčí. Síla bratrské školy nebyla jen v její učební osnově, ale v tom, že dovedla své žáky nadchnout pro pravdu jako první a poslední cíl výuky a výchovy. Své školáky zaujala a její působení se prodlužovalo daleko za hranice školní docházky. Na tuto tradici bratrských škol a především na samu výchovnou povahu bratrských řádů, jimž školy jen sloužily, mohlo konečně navázat i dílo J. A. Komenského. Já jsem měl rád Komenského už dřív, byl to pro mě „sympaťák“, zkrátka renesanční člověk. Znal jsem ho jako bratrského bohoslovce a filozofa a často mě zlobilo, že se jím neustále (ve školství i jinde) ohánějí lidé, kteří k němu zrovna moc blízko nemají. Sami jsme měli s našimi dětmi a se školou své problémy, a tak jsem si jen říkal: nebyly ty jeho metody staré několik století lepší než ty dnešní? Není v tom něco nadčasového, na co se už dávno zapomnělo a na co by stálo za to se rozpomenout? Protože pracuji ve zdravotnictví, chodil jsem už několik let na takové poloilegální semináře křesťanských zdravotnických pracovníků. Šlo tam o to vymyslet, v čem by křesťané mohli zdravotnictví pomoci. Nakonec se na jaře 1989 v českobratrské církvi evangelické zřídilo účelové zařízení diakonie jako středisko pro sociální péči. A tak jsem si řekl: v sociálně zdravotnické oblasti se to už trochu pohnulo a teď je na řadě další zdevastovaná oblast, školství. A protože jsem právě z Jednoty bratrské a Komenský byl tím naším biskupem, tak tož jsem si řekl, že zorat tohleto políčko, to by měla být práce pro nás. Pak se mi dostal do ruky text Mezinárodního paktu o hospodářských, sociálních a kulturních právech, který vydal Melantrich ve sborníčku „Mezinárodní dokumenty o lidských právech a humanitárních otázkách“ a v tu chvíli jsem viděl, že existence církevních škol je podle tohoto dokumentu v Československu možná už třináct let! A protože na podzim měl být synod, dlouho jsem neváhal a v září byly mezi různými dalšími návrhy (o pastoraci v nemocnicích a věznicích, o sociální práci atd.) odeslány i dva návrhy týkající se bratrského školství, a to návrh č. 8 o možnosti zřízení bratrské mateřské školy a návrh č. 10 o zřízení bratrské školy vedené v duchu J. A. Komenského. Návrhy jsme zdůvodnili takto: J. A. Komenský byl nejen bratrský duchovní, ale i pedagog. Jeho učitelské snahy byly nutným důsledkem jeho křesťanské víry. Socialistické školství hlásící se k odkazu J. A. K. slovy jej těžko může v úzkém rámci svého ateismu skutečně naplnit. Naše zákonodárství však respektuje „svobodu rodičů zvolit pro jejich děti jiné školy než ty, které byly zřízeny veřejnými orgány,. . ., a zajišťovat náboženskou a morální výchovu jejich dětí ve shodě s jejich vlastním přesvědčením“ a dále „svobodu jednotlivců a organizací zřizovat a řídit výchovné instituce“, jež by toto alternativní vzdělání zabezpečovaly (vyhláška č. 120/1976 Sb., čl. 13, odst. 3., 4., platná od 23. 3. 1976 dosud). Zřízení bratrské školy by bylo důstojnou, vážnou a skutečnou oslavou očekávaného 400. výročí narození J. A. Komenského. Početně by to byl počin snad nepatrný, avšak svým morálním dosahem nedozírný, i kdyby zůstalo byť jen u zřízení jedné experimentální třídy s jedním učitelem a několika žáky. 16,—18. listopadu, právě v oněch těžkých dnech, se shodou okolností synod Jednoty bratrské konal. Přes celkovou beznadějnost tehdejší situace předložené návrhy schválil. To jsem ale ještě zdaleka netušil, co jsem si tím způsobil. Takže sotva jsme si to nej důležitější oddemonstrova- 11, už jsem si chystal na novopečeného ministra školství dopis a hned druhý den po jeho jmenování (v pondělí 5. 12. ) jsem nelenil a zašel na ministerstvo. (To jsem také ještě netušil, kolikrát tam takhle ještě půjdu!) V dopise jsem jej žádal, aby nám sdělil, zda je jeho ministerstvo kompetentní jednat v otázkách finančního zajištění alternativního (tj. jiného než státního) školství, a pokud ne ono, tedy kdo, na který orgán se máme se svými požadavky nadále obracet. (Odpověď přišla až v únoru 1990, po urgenci a ustanovení nového náměstka, a tak mezitím bylo trochu času na pobíhání po OF a organizování se, o čemž zase až příště.) 80 Výchova a vzdělání, 1. roč., 1990—91 [pageend14]© vysoké školy o Obnova ideje univerzity Jiří Fiala V dobách velkých proměn, v dobách porevolučních, se vždy znovu nastoluje otázka po místě a postavení univerzity. Po obdobích úpadku, kdy se univerzita dostávala do služebného postavení vůči panujícím režimům, kdy museli z univerzit odejít vynikající vědci a učitelé, kdy se od univerzity očekávala výchova poslušných a cvičených specialistů, přicházejí období svobody, v nichž se ptáme po reformě univerzity. To, že se taková obnova vůbec může uskutečnit, bývá vždy díky těm, kteří přes všechny překážky a nebezpečí pokračovali v naplňování poslání univerzity jako místa, kde se ukazuje pravda a kde se k ní studenti mohou přiblížit, tedy v naplňování velké ideje univerzity. Tak tomu bylo mnohokrát v historii, tak tomu bylo v Německu po válce a nyní u nás po 17. listopadu. Mění se vedení fakult, mění se katedry a jejich obsazení, na univerzitu se vracejí ti, kdo ji museli opustit z politických důvodů, nastupují i ti, kteří dosud na něco takového nemohli ani pomyslit. Je třeba měnit zásadně způsob vyučování, přijímání, systém zkoušek, mění se zákony, zvyšuje se autonomie univerzit i jednotlivých fakult, je nutno zajistit materiální podmínky pro činnost univerzit a zakládat nové. S tím bude spojeno mnoho zápasů, dílčí zájmy se budou prosazovat nad zájmy společné. To všechno ale musí být, může to ale skončit rozkladem a úpadkem, nebude-li se při tom hledět k cíli hlavnímu — k ideji univerzity. Všechny tyto otázky hluboce promýšlel v Německu Karl Jaspers. Dvě jeho přednášky na toto téma obsahují mnoho myšlenek, které je dobré si připomenout právě v situaci naší. Jde jednak o přednášku při znovuotevření univerzity v Heidelbergu (1945) s názvem Obnova univerzity a pak přednášku pozdější Dva aspekty univerzitní reformy. Jaspers se ovšem tímto tématem zabýval dávno, slavná je jeho kniha Idea univerzity z r. 1923. Krátké uvedení do této problematiky napsal v r. 1986 Ivan Dubský (O ideji univerzity, publikováno v samizdatovém filozofickém časopise Paraf, č. 9, 1988). Původní univerzita tvořila nedělitelný celek. Na starých univerzitních žezlech bývá vyobrazen Kristus, který provádí členění na fakulty. Pro zdraví duše byla fakulta teologická, pro dobrý řád pozemský fakulta právnická a pro zdraví těla fakulta lékařská. To byly tzv. fakulty vyšší, které stmelovala fakulta filozofická. Ta ztělesňovala úsilí po celkovém vědění, vědění celku, studium generále. Cílem univerzity nebyla výchova k povolání, ale naplnění touhy po poznání a pravdě. Tím ovšem byla univerzita současně nejlepším prostředkem k výchově k povolání. Na tuto jednotu se mnohokrát v dějinách zapomnělo. Specializací a institucionalizací se ztrácel vztah mezi vědami, z čehož pak vznikl duch protivědecký, neboť každá věda chtěla být vědou absolutní. Obnova ideje univerzity spočívá v obnově vědomí celostnosti univerzity. Univerzita musí být opět „všezahrnujícím“ celkem (Jaspersovo das Umgreifende) a nikoli slepencem různých specializovaných škol, zastřešeným jen společným názvem. Univerzita se musí opět stát místem, kde se sbíhají různé cesty vedoucí k pravdě, aniž by některá z nich byla upřednostňována. Moderní vědy, píše Jaspers, sledují zvláštní druh pravdy, která se dokazuje způsobem nutným a univerzálním, jistotou svých metod. A pokračuje: „Je-li takováto věda pochopena jako poznání pravdy v tradičním filozofickém smyslu, pak se stává pro naši dobu velice pochybnou: tam, kde vládne, tam září; svět vědění, který se díky ní stal možným, nese v sobě kus nadšení; vědění, nezávislé na jakékoli subjektivitě a zahrnující objektivně vše až do činnosti subjektu, je věděním jistým. Podstatná a tradiční pravda sem ale už nepatří, a tak se objevuje paradox: věda, která takto září a objasňuje, je současně i příčinou zatemnění, začne-li si nárokovat význam globální. Očekává se od ní to, co přinést nemůže. Protože je chápána v závislosti na starém pojmu pravdy, stává se pověrou vědy. (...) Stará pravda, zahrnující a tvořící plnost, nemusí však být ještě proto obětována. Naopak, nyní je možno ji vyložit s větší jasností než kdykoli dříve, na pozadí vědeckého poznání. Dík metodám myšlení, které jsou jí vlastní, se tato pravda představuje jako to, co zde vždy bylo, jako základ a vodítko existence, jako to, co je schopno utvářet mravy a politiku a co může být potvrzováno zkušeností. Naopak, než je tomu ve vědách, se však ve svých objektivních tvrzeních nevztahuje na všechno. Jsme přítomni objevení se nového základu veškeré filozofické aktivity, který umožňuje četné filozofie a který brání současně tomu, aby si jedna jediná filozofie mohla vytvořit monopol na pravdu a vystupovat pak jako filozofie objektivní.“ Moderní vědy, tj. ty vědy, které se už dokázaly vymanit z mechanicismu 19. století a které se už vlastní cestou dopracovaly k překonání subjekt-objektového rozštěpu, které už opouštějí představu nezávislé objektivní reality a přijímají spoluzodpovědnost za vytváření této „objektivity“ — ty všechny jsou oním základem filozofické aktivity a přímo volají po spojení s filozofií. A univerzita musí být místem, kde k tomuto spojení má docházet. „Abychom uviděli, co to je věda a pravda, je třeba, aby existoval nepřetržitý pohyb myšlení a současně zpochybňování sebe sama a kritika jakéhokoli přístupu a priori.“ A dále říká Jaspers: „Může se stát, že ve skutečnosti je tomu jinak, že se fakulta ukáže být místem vhodným pro získám titulů, může se stát, že bude přímo opakem svého ideálu, že bude sloužit spíše k zapomínání, že zaplete své studenty do bludiště únavných formálností. Ale to vše není tak významné. Jistě, tyto skutečnosti jsou nepopiratelné a ti, kdož nepřicházejí se zápalem lásky k pravdě, uvidí právě jen toto. Jiní však přicházejí s jistotou, že tam tuto vyšší autoritu naleznou. Nenechají se zmást skutečnostmi příliš viditelnými; naleznou, co hledají, svou vlastní činností, svým způsobem studia, mnohostí prostředků, které se jim otevírají. (...). Hle v čem spočívá síla tohoto počátku: Tam, kde je, je jím zapálena jiskra a je pak už nemožné, aby zmizela. A hle jeho slabost: Tam, kde není přítomna, není možné to změnit. Je to skryto v člověku jako takovém a připraveno se rozvinout — a možná u více lidí, než se má obecně za to. Stává se světlem v atmosféře autentické duchovnosti. Víra v člověka znamená věřit, že tomu tak je. Bez této víry by se přestala poskytovat příležitost Výchova a vzdělání, 1. roč., 1990—91 81 [pageend15]univerzitě, a tudíž i pravdě i svobodě. (...) Velká reforma univerzity může být buďto znovuzrozením, anebo záhubou, buďto duchovním pohybem, anebo zvnějšku byrokraticky nastoleným řádem, který povede k vnitřnímu zmatku, který se bude jen dále prohlubovat. (...) Všechny finanční prostředky jsou marné, nejsou-li splněny požadavky duchovní a jestliže člověk nemá vůli sloužit celkové pravdě a jen jí a uskutečňovat tuto pravdu tím, že bude vycházet z ideje univerzity.“ • diskuse • Než se začnou kopat základy (2. díl) Bohuslav Blažek B 3. Radikální motivy Pedagogické reformy se snaží udržet stávající školství při životě drobnými opravami, revolucionáři je buď chtějí zničit, nebo — když se ho zmocní — změnit v kasárna. Skutečně radikální přístup se zamýšlí nad tím, jakou roli školství ve společnosti hraje a jaká tato společnost vlastně je. To vůbec nemusí znamenat, že radikálové podobu školství jednosměrně odvozují z podoby společnosti. Radikální přístup zpochybňuje právě univerzální platnost představy, že školství pouze vštěpuje neznalým poznání, které vzniklo předtím a jinde, tedy ani ve školství samém, ani mezi těmi, kdo jsou vyučováni. Něco takového je příznačné pouze pro statickou společnost, které k reprodukci jejího bytí stačí i reprodukce jejích osvědčených poznatků a zkušeností. Zásadně jinak je tomu však v otevřené společnosti a zvláště pak v té, do jaké dnes vstupujeme. Obrazec kdysi výjimečného modu „vědecké revoluce“ na pozadí převažující „normální vědy“ (termíny T. S. Kuhna) se dnes začíná převracet a tím převažujícím je permanentní revize samých základů vědy. Stačit tomuto tempu nelze ani ztluštěním učebnic, ani tím, že se s vysokou matematikou začne v jeslích, nýbrž tím, že se tvořivý badatelský postoj neodloží až poté, co na něj absolvent školy dostane „papíry“, nýbrž že se rozpozná jako přirozené — a bohužel dosavadní školou nejvíc likvidované — východisko duševního vývoje jedince. To není jen otázka nějakého náhlého obratu, „zvýšeného zájmu o dítě“. Postindustriální civilizace, jejíhož nástupu jsme dnes už i u nás svědky, má jiný, vyšší koncept řádu. Nepotřebuje například jako svůj základ unifikaci, centralizaci ani synchronizaci, neboť jejím nejrozšířenějším technologickým postupem už není pásová výroba zboží, k níž se z širokého okolí sjíždějí na zahoukání tisíce manuálních pracovníků. Právě tak ale byla modelována i škola industriálního věku: i do ní za ranního kuropění a s mnoha kilometry chůze nebo jízdy v těle vstupovali krátce před zazvoněním předem de- motivování jedinci, aby se zde pustili do odcizené, monotónní dřiny biflování. Radikální přístup odmítá industriální ostré členění času na dřinu a volný čas a jeho cílem není produkování jedinců specializovaných na jednotlivé úkony běžícího pásu zvaného společnost. Proto je samozřejmě naprosto nezbytné zrušit nikoli školu, ale státní monopol na ni. Podmínkou ozdravění školství je právě jeho pluralita, ve které nejde o čistě kvantitativní rozmanitost, ale o schopnost přiměřeně realizovat místní nebo skupinové výchovně vzdělávací cíle. Je tedy naprosto samozřejmé, že mohou a musejí být i školy církevní nebo soukromé. Představa, že vymanivše se z monopolní kontroly, tyto jednotlivé školy zdivočí a upadnou, zapomíná, že právě tato monopolní kontrola byla přímo zárukou trvalého úpadku našeho slavného jednotného školství. Hra se v tomto novém paradigmatu stává z ušmudlané Popelky radostnou královnou. Ta určuje rytmus, sociální strukturaci i vnější podobu jak vlastního dění, tak předmětného prostředí. To vůbec neznamená, že se má pracovní nebo studijní prostředí změnit v dětské hřiště. Prostředí by ale mělo vytvářet příznivé prostředí pro tvořivou hru, pro hru, která umožňuje — místo rozvíjení specializované instrumentální tvořivosti — probouzet ve svých účastnících tvořivost existenciální. To ovšem právě mnohá hřiště neuměla: byla vymezeným časoprostorem, kde a jen kde se hra směla a musela. Když ovšem řeknu, že základní formativní aktivitou je hra, nemíním tím například hru kompetitivní. Jedná ' se o nekonečnou varietu her, které, aniž ztrácejí na své autentické hravosti, přitom dokáží akcelerovat řešení sociálních i technických problémů, pomáhají odstraňovat komunikační bariéry, vedou k tvorbě kvalifikovaných prognóz apod. Odkud má ohrožující se školství čerpat svou sílu, kdo jsou jeho přirození pomocníci, jaké jsou jeho skryté po- tencionality? Paradoxně by se dalo říci, že právě v důrazu na potencialitu oproti aktuálnímu stavu. Místo aby vysoká škola zakazovala svým studentům účastnit se práce v profesionálních týmech, bude schopnost tvořivých výkonů na profesionální úrovni považovat za jeden z nejpříznivějších symptomů pro studentovo budoucí uplatnění. Místo aby trvala na memorování a zkouškách „bez taháku“, dá studentům možnost testovat si schopnosti prací za plného badatelského komfortu — ti tak nejlépe dokáží, jak dovedou samostatně pracovat, a pokud své svobody zneužijí, nejvíc tím poškodí právě sebe. Místo aby nejvýše oceňovala dříče, donašeče a poslušný průměr, bude si vysoká škola nejvíce cenit studentů, kteří budou přicházet s originálními podněty. Přirozenými pomocníky a zároveň latentními zdroji radikálních proměn školství jsou přitom ti, kdo byli dosud od bran škol zaháněni: laický živel. Malíř se nesmí učit malovat ani pro svého profesora, ani pro uměleckou komisi, ale pro ty, kterým obraz adresuje. Architekt nesmí stavět pro svůj projektový ústav ani pro odborné časopisy, ale pro ty, kdo v jeho budově budou žít. Program se nesmí psát proto, aby ho ocenili kolegové programátoři, ale pro obec uživatelů. S těmito všemi uživateli se je třeba naučit jednat, umět jim naslouchat, vědět, kde jsou a že vůbec jsou. Dialog s uživateli, to by neměl být jen nový samostatný předmět, ale cosi, co by vyplnilo mezeru po ostudném „společném základu“: místo teoretického žvanění o praxi tedy teoreticky pro- jasněnou skutečnou praxi. 82 Výchova a vzdělání, 1. roč., 1990—91 [pageend16]Radikální otevřenost školy vůči životu nemusí znamenat jakési rozpuštění v něm. Škola však nesmí být samoúčelným výcvikem pro výcvik a tím méně údobím systematického ponižování a ohlupování ze strany lidí, kteří mnohdy ani nejsou schopni něčeho lepšího. Škola by měla mladému člověku umožnit právě to, co ve své současné životní fázi nejvíc potřebuje. Jinak řečeno — měla by pomáhat řešit klíčový problém jeho životní fáze. Pro vysokoškoláka — tedy vlastně člověka ve věku osmnácti až dvaceti pěti let — to je především konfrontace osobních etických a filozofických východisek jednak s jinými hodnotovými a názorovými světy, jednak s pestrým a svým způsobem zkusmým výběrem možných „praxí“. Vysoká škola je vlastně moratorium ve smyslu Eriksonově, tj. odložením základní životní volby, na kterou rodící se intelektuál tento nastavený čas nutně potřebuje. Vstup do nového studentského společenství a tím i do subkultury studentů, konfrontace s vyhraněnými osobnostmi pedagogů, napětí mezi osobní prezentací a identifikací se skupinou — to jsou některé z témat sociálního učení, která se zde odehrávají v situaci napůl ještě modelové, napůl již běžící naplno. Týdny po 17. listopadu minulého roku ukázaly, že co den, to hlubší sociologické a politologické poznání než semestr sebe- kultivovaněji vnucovaného „společného základu“. Řešení sociálních problémů může být daleko účinnější cestou k poznání jejich mechanismů než abstraktní studium. Radikální pojetí učení klade důraz na to, že je to učení participativm. To znamená, že základní model vztahů není již asymetrický, ale partnersky symetrický. Vyučující ví a s potěšením přijímá, že se v průběhu vyučování může stát žákem. Zcela nežádoucí je vynucování účasti na čemkoli a jeho pomocné formy jako kontrola docházky. To studenty — stejně jako pedagogy — činí infantilními. Interiorizovaná kognitivní motivace, která získává uspokojení ze vzrůstu vlastní kompetence, musí být doplněna rozšířením této egocentrické orientace na vnímavost vůči problémům každodenního prostředí i na zodpovědnost národní a obecně lidskou. To v sobě studenti daleko lépe než vynucovanými pracovními brigádami probudí tím, že budou kriticky vstupovat do veřejného dění. Právě tím totiž začnou přejímat odpovědnost. Takováto vysoká škola — nemluvme již raději o nějakém jednotném školství — se z pouhé odvozené a opožděné reprodukce poznání stane jedním z jeho autentických zdrojů. Nebude mít jistě takové vybavení jako nejlepší výzkumné ústavy, o to více by jim však měla konkurovat v tom, že bude odhalovat problémy a vytyčovat nové cíle. C. Časoprostorový průmět radikálního přístupu Dostavba výukových prostor ČVUT v Praze Dejvicích se na první pohled může jevit jako poněkud atypický, ba exkluzivní problém: má to být budova s bazénem, saunou, knihovnami, počítači, klubovými prostorami — prostě utopický sen. Celá předchozí studie však míří k tomu, že takovéto pojetí školní budovy není utopie, ale jedna z šancí školy jakožto instituce na její přežití. Proto vlastně tyto poznámky nebudou platit jen pro tuto budovu — taková konkretizace by se měla dít na základě konkursu a za samozřejmé účasti studentů —, ale vlastně pro každou uvažovanou novostavbu nebo radikální přestavbu vysoké školy u nás. Nejprve několik poznámek k podkladům, které jsem dostal k dispozici. Vycházejí z jednoho předpokladu, který podle mého názoru nikdy neplatil, dnes však přímo volá do nebe. Je to prognóza růstu počtu studentů jednotlivých fakult ČVUT do roku 2010. Především se předpokládá reprodukce stávající oborové struktury, tedy členění na fakultu stavební, strojní, elektrotechnickou, jaderné fyziky a architektury. Již nyní, v roce 1990, se vnucuje otázka, proč není samostatně vyčleněna elektronika, proč tu místo jaderné fyziky nebo vedle ní není například samostatně energetika nebo ještě lépe měkká energetika apod. Pokud vám tato námitka připadá puntičkářská, představte si, že bychom dnes měli fakultu parostrojní, pod níž by spadala i jaderná energetika (vždyť se tam také užívá páry . . .). Ještě horší je to s prudkým vzrůstem počtu studentů, který působí jako věrnost Stalinově ocelové linii: fakulta strojní má sice vzrůst jen na 106 %, elektrotechnika na 138 %, jaderná fakulta však už na 151 % a architektura dokonce na 258 %! To není než technokratův veli- kášský sen. Bohužel se stal podkladem pro odvozování prostorových nároků v nové budově. A nyní se pokusím zhruba ve stejném myšlenkovém sledu jako v kapitole B 3. přejít od jednotlivých radikálních motivů k tomu, jak by se mohly promítnout do koncipování nové školní budovy a jejího provozu. • Vlastní výzkum a vývoj. V případě, že se vysoké škole podaří získat jako pedagoga nějakou mimořádně významnou badatelskou osobnost úrovně například Hey- rovského, vyplatí se investovat do vybavení jeho pracoviště natolik, že bude srovnatelné s pracovišti základního výzkumu. I to ovsem záleží na oboru — škola mu sotva koupí urychlovač. V zásadě však považuji za výhodnější umožnit přístup studentům do etablovaných výzkumných pracovišť mimo školu. Na škole by měli mít vybavení, které jim umožní participovat na výzkumu a vývoji zhruba na úrovni externistů: jde tedy především o přístup ke světovým databázím, o počítače s vhodnými periferiemi a softwarem (např. s plottery a CAD u architektů), v případě vývoje pak o dílny. Studenti by si měli osvojovat základní princip, že velkým výzkumným institucím musejí konkurovat nikoli srovnatelným vybavením, ale větší kritičností, invencí a inovativností — tedy vlastně tím, co odpovídá jejich momentálním životním danostem. Participace na výzkumu nesmí být formální, každý originální vklad by měl být zveřejněn, eventuálně honorován. Je třeba zapomenout na systém diplomových prací, kde studenti předváděli využití matematické statistiky a vědecké metodologie na zcela jalových nebo dávno vyřešených otázkách: to je výchova vědeckých trubců. Místo velkých výzkumných hal a laboratoří doporučuji proto malé vývojové dílny a četné kóje s počítači pro jednotlivce. Součástí pracoviště musí být studentský management, k němuž patří i možnost formovat svůj image (propagace, kontakt s médii). Každý budoucí vědec by měl zakusit, že vyvolávání a transformování objednávky stejně jako distribuce a aplikace výsledků jsou pro chod vědy právě tak důležité jako „vlastní výzkum“. Zde by se měly začít diferencovat role vědce-výzkum- níka a vědce-manažera. Oddělení managementu by potřebovalo xerox, miniofset, telefax a telefony s automatickým záznamovým odpovídacím systémem a také technologii pro dokumentaci a atraktivní prezentaci výsledků. Výchova a vzdělání. 1. roč., 1990—91 83 [pageend17]® Výzkumné kóje. V každé kóji by student měl mít možnost telefonního spojení, včetně modemu (i do státní sítě). Celkově by měl být prostor řešen tak, aby kdokoli ze studentů mohl do kójí kdykoli (v noci, o víkendu, o prázdninách) přijít, každý ovšem jen do své. Přístup k centrálním zařízením by byl kontrolován viditelně registrovanou spotřebou (energie, kopií apod.). V případě přítomnosti pedagoga by se konzultovalo prostřednictvím počítačové sítě, jež by podle potřeby ustupovala osobnímu kontaktu (není nutná úplná fyzická blízkost pedagogovy pracovny, aby to nemělo ráz dozoru). Zde ve své kóji — s přístupem k referenční literatuře a databázím — by také student zpracovával seminární práce (místo infantilizujících zkoušek). Mělo by zde být také třeba jen výklopné sezení pro jednu až dvě návštěvy. Nezbytná je možnost individualizace prostředí, a to nejen rodinným albem pod sklem na pracovním stole. Zajímavá by byla možnost individuálního dokupování zařízení na jakési bony v hodnotě průměrného nábytku (možnost tu ušetřit, tam si sám přidat). Představa počítačové učebny s jedním počítačem na dva studenty nebo „audiovizuální laboratoře“ plné robotů se sluchátky na uších je děsivé dědictví počátku šedesátých let. Je to mechanické zkřížení schématu učebny s nezažitou technikou. Vidina velké kanceláře amerického stylu Evropana rovněž děsí. • Průběžná možnost relaxace. Mít si kde narovnat páteř, protáhnout se, pobýt v soláriu — to by měl mít každý obor pro sebe, zároveň i jako místo neformálních setkání. Místem setkávání studentů z jednotlivých oborů by pak byl centrální bazén, sauna apod. S vodou by se tu ovšem mělo pracovat inventivněji (konkurs!). Voda by v poloveřejných prostorách měla sloužit jako prostorový předěl, akustické pozadí, úprava mikroklimatu, herní prvek apod. Předpokládá se recyklace, nebylo by nezajímavé zapojit do cyklu chovné ryby a především využít solární energie. Ostatně celá budova by měla být jakousi fungující výstavou forem účinného využívání energie (na to by bylo možno získat zahraniční sponzory). Zde by student architektury, stavařiny i energetiky dostal členitou představu o možnostech měkké technologie. Relaxační nabídka by měla být k dispozici trvale, aby každý student měl možnost rozpoznat svůj biorytmus práce a odpočinku. o Hravá komunikace. Nesmí zde být ani jediná mrtvolně ideová nástěnka. Povrchová úprava stěn by v mnoha místech měla umožňovat typicky studentskou komunikaci nápisů, vzkazů, letáků a plakátů. Skutečně živá místa však nelze vyprojektovat předem. Hravý živel při kontaktu studentů s pedagogy si žádá zásadní proměnu sedacího nábytku. Zde musí být možné sedět uvolněně — v učebnách tedy sedací schůdky a stupínky kolem stěn, četné praktikábly a jistě také solidní židle s područkami. Pro hry se zapojením textového zpracování by měly být k dispozici desky s rolovacím papírem vedle tabulí. ® Kontakt s intelektuální elitou. Ve škole by měla být nerozsáhlá ubytovací kapacita na pomezí koleje a hotelu pro zahraniční návštěvy studentů, významných odborníků nebo hostujících umělců a pro stážisty. Na diskusní vystoupení těchto lidí, na jejich přednášky, umělecké prezentace apod. by měla přístup veřejnost. Z nejcennějších by se pořizoval záznam. Vlastními médii by byl možný i přímý přenos do státních médií. Samostatnou součástí knihovny by byly přírůstky získané na stážích v zahraničí, prostřednictvím žádanek o separáty apod. Zde by mělo být průběžně názorně registrováno, jak jsou tyto zdroje využívány. ® Styk s laickou veřejností. Študenti potřebují peníze, potřebují kontakt se staršími dospělými, potřebují zážitek vlastní užitečnosti. Místo boje o výši stipendia a místo povinných „aktivit“ by měli nabízet širokému okolí sociální služby, některé také zdarma: péče o staré a opuštěné, hlídání dětí, doučování, vyučování jazykům, pomoc při malování, údržbě bytu nebo na zahrádce, společnictví, hudba, zábava při rodinných setkáních. Studentské divadlo, nezávislý rozhlas, nezávislá televize, nezávislý tisk — to by měly být především příspěvky k regionální kultuře. Ekologické působení na městskou i okolní krajinu, účast na svátcích. Studentské bohoslužby s jedinečným ekumenickým charakterem. Místo aby součástí nové budovy školy byla kdesi uvnitř kaple, měl by zde vzniknout i pro veřejnost přístupný slavnostní a zároveň intimní prostor, který by se dal dobře využít jako kaple nebo meditativní centrum. Vnitřní prostory by měly být pojaty tak, aby i náhodnému příchozímu bylo zřejmé, co je plně veřejný prostor, co polo veřejný a co vysloveně důvěrný. Volba materiálů by měla být taková, aby byly s celkovým uvolněným komunikačním stylem slučitelné (žádná mauzolea). Pro komunikaci studentů s veřejností by bylo užitečné podloubí a zatažení chodníku do budovy pasáží (netradičně zakřivenou do nitra budovy nebo zahrnující dvě podlaží), kde by také byly obchody přístupné studentům, pedagogům i zainteresované veřejnosti (například prodej elektronických součástek na elektro, plánků světových měst na architektuře apod.). Studenti by s veřejností mohli komunikovat i videoprogramy v oknech, záměrnými pohledy dovnitř, pop- artovými efekty apod. Veřejnost by zase měla mít možnost na některá sdělení bezprostředně reagovat (například okamžité odpovědi na inzerci zájemců o podnájem nebo domácí práci). To vše si žádá celkový půdorys budovy bohatě členěný zejména z hlediska různých stupňů osobní a optické propustnosti. Klíčový kontakt s laickou veřejností by ovšem měli mít studenti při získávání objednávek na svou odbornou práci a při uvádění svých výsledků do života. Sociologové by měli studentům pomoci vyhodnocovat tyto zkušenosti a předávat je kolegům. Učitelé a rodiče — hledání dialogu Stanislav Štech Zhruba před rokem jsme provedli analýzu obsahu československých časopisů a revuí věnujících se problematice výchovy za období 80 let. Speciálně jsme se zaměřili na vztah učitel — rodiče (na jejich dialog) a hledali jsme zejména v časopisech Rodina a škola, Děti a my, Psychológia a patopsychológia dieťaťa, Socialistická škola. Od r. 1982 do r. 1988 jsme objevili 84 Výchova a vzdělání, 1. roč., 1990—91 [pageend18]v těchto časopisech pouze 9 (!) příspěvků, tedy jeden ročně, které se alespoň zmínily o možnostech (nutnosti) interakce učitel — rodiče. Obvykle jen popisně a normativně: je třeba vytvářet atmosféru spolupráce, souladu a společně dbát na optimální rozvoj dítěte atd. Naše odborná psychologická literatura se zabývala a zabývá problémy rodiny ve vztahu ke škole zpravidla při sledování výchovných stylů rodičů problémových dětí (Čáp, Rotterová, 1976) nebo při zkoumání různých neefektivních tendencí v rodinné socializaci, které pak mohou být učiteli nějak na obtíž při práci s dítětem ve škole (Helus, 1982; Helus, Hrabal, 1986; Matějček, 1986). Zde bych se chtěl zamyslet nad vztahem rodičů a učitelů v přímém bezprostředním „dotyku“ rodiny a školy — tedy nad psychologickou podmíněností a průběhem základních sociálně psychologických situací styku učitele s rodiči. Jde zejména o přiměřenou vzájemnou interpretaci (vnímání a výklad), komunikace a působení. Informovanost o těchto situacích a zvládnutí příslušných sociálně psychologických dovedností by mělo tvořit jednu ze základních způsobilostí učitele. Bohužel, dosud se jim věnuje ve vysokoškolské přípravě učitelů minimální místo. Současný stav mohu ilustrovat též některými výsledky empirického šetření, které ukazují daný problém z pohledu jak učitelů, tak rodičů. V druhé části mé statě bych se chtěl velice stručně zmínit o tom, co označuji jako „skryté pozadí“ a co je hlubším, často vůbec neuvědomovaným a neidentifikovaným problémem vztahu učitel — rodiče, který je dítětem—žákem zprostředkován, ale také kamuflován. Jde o rozdíl různých „kultur“ rodiny a školy v nejširším slova smyslu. Ztělesněním a nositelem tohoto rozdílu pak bývá dítě—žák — tím, co říká, jak to říká, jak se chová v typické situaci dané „kultury“ apod. Přitom toto zkoumání (u nás se jím nikdo nezabývá) nás nutí nejen zamýšlet se nad sociálními funkcemi a posláním školy, ale také pronikat hlouběji ke smyslu učební aktivity dítěte v individuálním životopisu. 1. Rozdíly percepce („vidění“ a hodnocení) dětí mezi rodiči a učiteli Každý učitel (a řada z nás jako rodiče) zažil někdy onen rozporný pocit smíšený s údivem, když se setkal s úplně odlišným „viděním“ chování dítěte různými osobami. Tento jev se vyskytuje i mezi učiteli ohledně jednotlivých žáků, je však častější a rozpornější mezi učitelem a rodičem. Rozporné pohledy a výklady určitého chování žáka vysvětluje zejména teorie atribučních procesů (tj. postupů, kterými lidé připisují příčiny jednání druhým lidem, interpretují jejich chování). Tato teorie podpořená též desítkami výzkumů mezi učiteli ukazuje některé zákonitosti, které vysvětlují řadu rozdílů v hodnocení skutečností školního života mezi rodiči a učiteli. Prvním takovým psychologickým důvodem, který způsobuje rozdílnost náhledů rodičů a učitelů je tzv. základní atribuční omyl (Ross, 1976). Spočívá v tom, že každý z nás má tendenci připisovat úspěchy spíše sobě, vnitřním činitelům (nejlépe trvalým, jaksi „dispozičním“), zatímco příčiny neúspěchů hledá v činitelích vnějších. To se týká i učitelů, kteří úspěchy svých žáků vidí častěji jako své úspěchy, jako výsledek svých pedagogických schopností, svého úsilí nebo výchovných zásahů atd. Neúspěchy některých dětí, nezvládnuté projevy jejich chování, konfliktní situace naopak přičítají velmi často ze svého hlediska vnějším činitelům: nízkým rozumovým schopnostem žáků, jejich osobnostním vlastnostem, LMD, nevhodnému rodinnému působení apod. Pochopitelně rodič vidí tytéž problémy také svou optikou: úspěch dítěte ani ne tolik závislý na umění učitele, ale spíše na vlastních schopnostech dítěte, na příznivém klimatu v rodině apod. („je nadaný“, „je po mně“). A problémy s vlastním dítětem má tendenci (to je důležité zdůraznit, protože každý z nás je schopen dospět k relativně objektivnímu posouzení situace, avšak tuto psychologicky přirozenou — v naší kultuře — tendenci přitom musí překonat) připisovat spolužákům, učiteli, nevhodným učebnicím atd. („byl unaven, učitel byl na něj přísnější, okolí ho vyrušuje“). Tento základní atribuční omyl má samozřejmě své zdroje. O těch si musíme něco říci, máme-li uvažovat o prevenci takovýchto tendencí, neboť jejich střetnutí často ústí do nesouladu i konfliktu. Zdroje mohou být dva: informační a motivační. Dobře prozkoumanou skutečností, na které se dají demonstrovat oba zdroje našich rozporných interpretací, je rozdílná situace tzv. aktéra a pozorovatele. Aktér — to je jednající osoba, která v konkrétní situaci zasahuje, přijímá opatření, vynáší soudy a rozhodnutí apod. Lehce si zde představíme učitele v pedagogické situaci, kdy „materií“ (problémem) je žák a jeho chování. Pozorovatelem zde naopak sociální psychologie rozumí osoby dívající se na problém jaksi „zvenku“, přímo problémovou situaci neřešící. Ty obvykle ani mnoho neví o podobných situacích v minulosti. Nejčastěji bývá v situaci pozorovatele rodič. Z hlediska vybavení informacemi je pozice aktéra zcela odlišná od pozice pozorovatele. Aktér o sobě ví více než pozorovatel. Kelley a Michela (1980) dokládají, že aktér (učitel) má zároveň tendenci soustřeďovat se víc než na sebe (na své pocity v dané chvíli, své dovednosti a vlastnosti) na charakteristiky situace, parametry úkolu, projevy druhých apod. Že je zkrátka více orientován navenek. Přitom oba autoři tvrdí, že aktérům slouží právě tento specifický souběh dvou tendencí k tomu, že své jednání vidí častěji jako reaktivní, tj. jako vynucené okolnostmi, jednáním druhých lidí (žáků, kolegů, rodičů). Pozorovatel (rodič) naopak! Je orientován víc než aktér na osobu aktéra, na jeho jednání, na jeho sebemenší gesto či náznak — a méně na problém. Zmínění autoři dokládají tyto úvahy i experimentálně. Hovoří o tzv. gradientu dispoziční atribuce (tj. míře připisování příčin nějakého chování vnitřním stabilním dispozicím učitele — aktéra): jestliže pozorovatelé byli přivedeni k tomu zajímat se více o problémovou situaci, dostávali o ní dodatečné informace, mizela jejich tendence připisovat jednoznačně chybné či neúspěšné zásahy aktérům, resp. jejich vlastnostem a schopnostem. Z tohoto hlediska jsou zajímavé i experimenty s tzv. prohozením náhledů (např. učitel se vidí na videozáznamu; rodič je sice v pozici pozorovatele, ale přítomen ve třídě regulérní vyučovací hodině apod.). Obvykle mizí ony laboratorně dokládané rozdíly ve výkladu rodičů a učitelů nebo se alespoň zmírňují. Motivační faktory rozdílných pozic, ze kterých interpretujeme, obvykle plynou z různých zájmů, jak vysvětlovat událost, chování žáka, vlastní zásahy. Velkou roli zde samozřejmě hraje sebeprezentace, tj. snaha vykládat věci tak, „abych z toho vyšel dobře“. Tento motiv je tak silný, že často vede i k neuvědomovanému zkreslování evidentních informací. Často se stává, že konverVýchova a vzdělání, 1. roč., 1990—91 85 [pageend19]zace učitele a rodiče je vzájemným servírováním sebe- prezentací, kdy za podávaným vysvětlením je skryta snaha ukázat se jako dobrý vychovatel, který když už nějakou chybu dělá, tak za ni nemůže, nebo nebylo v jeho moci zasáhnout jinak. Zejména u učitelů je tento motiv zesilován pociťovanou nutností být bezchybný, protože řešení pedagogických situací je věcí jeho profesionální cti. Učitel před rodičem nemůže nevědět, nevyznat se, chybovat — rodíc ano. Druhým hlavním motivem přispívajícím k posílení rozdílného vidění problémů mezi učitelem a rodičem je motiv kontroly. Lidé potřebují být spíše rozumějícími, kontrolujícími dění kolem sebe než ovládaní během událostí. Tahle potřeba vyznat se, být autonomní, mít moc věci měnit je v každém člověku přítomna. Americký psycholog de Charms v jedné své práci hovoří o dvou typech lidí ztělesňujících dva póly této potřeby — o životem vláčených „pěšácích“ a kontrolujících “původcích“. V praxi nedochází často k setkání takto vyhraněných typů v osobách učitele a rodiče. Jak ukazují i výsledky našeho empirického šetření mezi rodiči i v řadách učitelů (Tichá, 1989), rodičům nejvíce chybějí od učitelů informace o příčinném pozadí výkonů a chovám jejich dětí. Učitelé si naopak stěžují, že rodiče nevyužívají možností kontaků a vše zužují jen na informace o výsledcích žáka (prospěch). To ukazuje na určitou rozpornost ve vyjádřeních obou skupin, což zvýrazňuje podle mého fakt, že klíčové je hledání odpovědí na otázku „proč“, problém odpovědnosti. Shaw a Tremble (1971) již dávno dokázali, ze za určitých okolností se nelze připsání (atribuci) odpovědnosti za konkrétní událost, pedagogický problém nebo žákovo selhání zbavit. Za jiných okolností lze takto připsanou odpovědnost zmírnit. Takovou okolností je např. otázka, zda učitel mohl událost ovlivnit, zda byly po ruce údaje, ze kterých mohl předvídat, nebo se jedná dokonce o jeho pedagogický záměr. Odpovědnost přisouzená učiteli tak může v očích rodičů stoupat, nebo klesat — a závisí to zcela na subjektivním odhalení rodiče, na tom, co všechno „vidí“, o čem ví a jaké informace naopak postrádá, a také ne jeho zcela osobním způsobu spojování různých parametrů situace s osobou učitele. Proto je tak důležité objasnit rodičům všechny faktory ve hře, které učitel před svým zásahem zvažoval. Na tomto místě lze uzavřít první část úvah, které nám s pomocí poznatků psychologie umožňují alespoň částečně pochopit, proč vlastně je v kontaktu učitel — rodič přirozeně skrytá tendence v rozdílnému pohledu na věc. Přitom jsme se samozřejmě vůbec nezmínili o takových důležitých skutečnostech, jako je emocionální vázanost rodiče na dítě, potenciální ohrožení sebeobrazu či rodinné identity v kontaktu s učitelem a jiné, neméně závažné problémy. 2. Spolupráce a komunikace učitele s rodičem aneb Co nám řekli jedni i druzí V této části se nejprve zmíním o dvou okruzích problémů spojených s komunikací učitele a rodiny. Tuto kapitolu lze ilustrovat empirickými zjištěními či přímo výroky zkoumaných osob. Názory učitelů i rodičů jsme zjišťovali u 150 rodičů žáků 2. stupně ZŠ (rozhovory s dotazníkem) a u 18 učitelů téhož stupně, kteří měli sestavovat návod na téma „rady začínajícímu učiteli, jak komunikovat s rodiči“. První okruh problémů se týká vhodné formy jednání. Jde tedy o odpovědi na otázky: jak, kde, kdy v jakých podmínkách. V zásadě si musíme ujasnit, zda budeme preferovat kolektivní nebo individuální pohovory s rodiči, jak se připravíme na jednám s nimi. Jaké jsme získali informace? Ukazuje se, že rodiče i učitelé z našeho souboru preferují současný stav s převahou tradičních rodičovských schůzek (50%). Zejména však jde o rodiče se základním vzděláním (z nich 75 %). Rodiče vysokoškolsky vzdělaní jsou nespokojeni a žádají zkvalitnění komunikace s učiteli (více než polovina z nich^. Přitom 75 % respondentů z celého souboru se vyjadřuje, že jim nevadí ani veřejné diskuse o konkrétních problémech vlastního dítěte. To je samozřejmě nutné konfrontovat s rozpornými odpověďmi na další otázky. Zhruba 10 % rodičů by rádo komunikovalo s učitelem hlouběji, ale bojí se zdržování — na učiteli je vidět, jak je jeho čas drahý. Pokud rodičům něco chybí (a to je 48 % rodičů), pak je to zejména větší obousměrnost komunikace a konkrétně zejména informace o příčinách výkonů a chování dětí. Přitom ve výpovědích „nespokojených“ rodičů převažují požadavky na individualizaci informací učitele. Tedy neuspokojí je obecné pedagogické „pravdy“ a zásady. Přáli by si konkrétní do- učovací zásahy „na míru“, možnost kdykoli navštívit učitele, informace a rady o individuálním režimu pro jejich dítě apod. („Chci znát průběžně, jak si dítě stojí, a ne pouze vidět prověrku a přibližné výsledky v klasifikaci.“ „Není dobré zužovat informace na výčet známek, chceme, aby dítě bylo posuzováno komplexně v návaznosti na minulost, aby učitelé oddělovali nepodstatné od důležitého. Zajímají mě postřehy z chování ve škole v přírodě, kde lze dítě poznat i z jiných stránek.“) Naproti tomu u učitelů zjišťujeme nespokojenost s tím, že rodiče je „tlačí“ jen k informacím o výsledcích a výkonnosti svých dětí. Tedy projevují převážně zájem pouze o hotové „produkty“ pedagogických situací. Nic prý nenasvědčuje tomu, že by měli opravdu upřímný zájem o to, co sami uvádějí v dotazníku. Ve větší míře se neprojevuje zájem o chování dítěte, o jeho vztahy ke spolužákům, ani o metodické návody pro domácí přípravu. Přitom rodiče minimálně využívají již nyní běžně nabízených možností k prohloubené individuální komunikaci (měsíčních konzultačních hodin). Rozdílnost až rozpornost hodnocení situace oběma stranami je evidentní. Zdá se, že učitelé mají — statisticky vzato — pravdu. Jen menšina rodičů sama uvádí potřebu změny forem a obsahu komunikace (10 %). Zachytili jsme zde zřejmě i na malém vzorku oblíbený slogan učitelů „na schůzkách přesvědčujeme přesvědčené — ti, se kterými bychom potřebovali mluvit, do školy nechodí nebo se s nimi nedá komunikovat, nic je nezajímá“. Na druhou stranu rodiče navyklí na byrokraticko-normativní fungování školy jsou „spokojeni“ s tradičními formami, se státem quo, neboť ani jiné formy neznají. Rodiče ve své většině jsou takoví, jaké šije škola (instituce jako celek) po desetiletí vychovala. A je na učitelích, aby iniciovali i v této oblasti nové přístupy. Z tohoto hlediska se mohou zdát výroky učitelů o zájmu rodičů pouze o výsledky dětí poněkud alibistické. Zatím okrajové postoje rodičů, které jsme ilustrativně citovali výše, by měly postupně převážit. Dále jsme rozebírali odpovědi na otázky týkající se distribuce pravomocí učitelů a rodičů. Zjistili jsme, že přes 30 % rodičů v našem vzorku se domnívá, že vzdělání dětí je věcí učitelů (a rodině do toho moc není), naopak výchova a formování osobnosti jsou záležitostí rodičů a učitelé by do ní neměli příliš zasahovat. 86 Výchova a vzdělání, 1. roč., 1990—91 [pageend20]Zřejmě tito rodiče budou redukovat schůzky na pouhé sdělování informací o prospěchu. Zhruba dvě třetiny rodičů se však domnívají, že obě složky pedagogického procesu jsou mírou nedílnou starostí jak učitelů, tak rodiny. Přitom zjišťujeme, že učitelé mají u rodičů kredit a důvěru (80 % z nich se domnívá, že učitelé jejich dětí mají zájem dobře naučit a vychovat; 90 % udává, že se nebojí zeptat se jich na cokoliv). Zdá se, že základna důvěry v učitele existuje. Předmětem individuálních pohovorů (jakýchsi „dialogů důvěry“) by mohla být např. témata, která lze ilustrovat následujícími výroky rodičů; objasňují v nich, na co by se nejraději učitelů zeptali, ale neudělají to, protože se obvykle neodváží: „Mně osobně chybí hlubší hodnocení osobnosti dítěte, zvláště je-li dítě na 2. st. ZŠ“. „Chtěl bych, aby učitelé poradili nám, rodičům slabších žáků, jak se děti mají dobře naučit učivo z knih.“ „Potřebovala bych vysvětlit, proč je žák za úmyslné poškozování školních věcí i věcí ostatních žáků potrestán méně (poznámkou) než za bavení se při vyučování a vyrušování, když zlý úmysl je závažnější.“ V budoucnu bude zřejmě perspektivní vytvořit síť individuálních konzultací a dalších forem návštěv školy. Pro kombinované formy spočívající v zavedení a využití horizontálních kontaktů mezi rodiči (tj. společných diskusí rodičů a výměny rodičovských zkušeností) jsme neobjevili mnoho pochopení. Většina rodičů o ně nemá zájem, že by to ostatní zdržovalo, že by se takováto forma zvrhla ve „snahu rodičů omluvit (veřejně) a anulovat nedostatky svých dětí“. Jiný rodič naopak lakonicky konstatoval, že individuální konzultace jsou „dost problematické, těžko realizovatelné, u nás neobvyklé“. Zejména poslední část výroku tohoto rodiče považuji za velmi významnou, protože podle mne odhaluje jeden ze zdrojů rutiny ve vztazích rodiny a školy — zvyk a alibismus. Přitom v pohledu na změnu převládá jakýsi výběrový pohled: vše zůstává při starém, měli bychom změnit jen prvek X dané situace (např. zavést výměny rodičovských zkušeností na schůzkách). Při takovém pohledu na věc je ovšem daný návrh opravdu spíše utopický. Situace se však musí změnit systémově, tj. vést k radikální proměně pojetí školy, podstaty a smyslu učebního procesu, role učitele — a v důsledku toho i místa rodičů v těchto procesech. Zkušení učitelé (s 10—40 lety praxe) kladou velký důraz na přípravu kontaktů s rodiči. Zdůrazňují nezbytnost získat o rodičích co nejvíce informací od kolegů i strategii „nechat rodiče vymluvit“, protože se tak prozradí hodně informací o nich i o jejich vztahu k dítěti. Z tohoto pohledu je zajímavá jejich vlastní typologie rodičů. Považují ji za důležitou, neboť podle stanovených typů volí různé formy jednání s nimi. V našem souboru jsme zjistili následující kritéria členění rodičovské populace: 1. míra zájmu rodičů (od přehnaně starostlivých až po neodpovědné); 2. postoj rodičů k neúspěchům svého dítěte (od tvrdých a agresivních přes přiměřeně reagující až po ochranářské a děti omlouvající); 3. vztah rodičů ke škole a k učitelům (od přehlíživého a arogantního vztahu k významu školy a kompetenci učitelů, přes vypočítavé a podvádějící rodiče až k uctivým a respektujícím). Domnívám se, že tato empirická typologie učitelů je významná pro to, že vystihuje nej důležitější faktory ovlivňující očekávání a postoje učitelů, se kterými jdou do komunikace s rodiči. Vzhledem k našemu vzorku samozřejmě netvrdíme, že uvedená typologie je úplná. Vzhledem do tohoto problému zároveň přecházíme od formy jednání také k otázkám strategie jednání, obsahu komunikace a volbě prostředků komunikace. Důležitá je již úvodní fáze komunikace, jejímž cílem je získávání a výměna informací. Důležité je zde dodržení maximálně popisného a neutrálního postoje, snaha zatím nehodnotit, ale popisovat. Jedině tak si lze opatřit základní údaje o sociálně psychologických charakteristikách žáka (jak je vidí ten druhý), o problémech dítěte v oblastech, kam rodič nebo učitel nevidí. Nejčastější chybou je odmítnutí této fáze. Partneři obvykle hned vstupují do diskuse, jednoznačně prezentují svá stanoviska, přičemž ta jsou často formulována nešťastně. Kupri z hlediska toho, co bylo řečeno v části pojednávající o rozdílech percepce, je naprosto neefektivní, když učitel formuluje problémy dítěte v termínech dispozičních (tj. vnitřních, daných a relativně těžko změnitelných) — jako intelektový handicap nebo odchylku osobnosti. Byť by měl učitel objektivně pravdu (podloženou např. zjištěními PPP), uzavírá takovýto způsob sdělení stanoviska další diskusi. Nedává totiž rodiči prostor k reagování, neukazuje mu odpověď na otázku, co a jak dělat jinak. Takový rozhovor pak často směřuje do slepé uličky. V produktivně vedené diskusi bychom měli rozeznat tři fáze. V první dochází k navození problému jeho popisem. Zde zjišťujeme, co partner rozumí pod tím či oním označením (zejména jde o takové vágní výrazy jako „neukázněný“, „nesoustředěný“ apod.). Děláme si představu, z jakého souboru informací si rodič utvořil na problém svůj názor, a zároveň podobně popisným způsobem mu prezentujeme své zdroje informací. V této fázi je velmi důležité udržet klidnou atmosféru, je proto nevhodné, odehrává-li se rozhovor např. na hlučné chodbě pod časovým tlakem konce přestávky. Ve druhé fázi je nutné objasnit vlastní stanoviska, rozebrat možné souvislosti a také předjímat důsledky různých postojů k problému („co se stane, když. .. nezasáhnu; . . . zasáhnu autoritativně; . . . zapojím do toho třídu atd.“). Konečně ve třetí fázi bychom měli dospět k nějakému, byť provizornímu a dočasnému návrhu na řešení problému. Návrhu, který je explicitován, tj. zformulován, vysloven, a na nějž rodič nějak reaguje. Řada komunikací mezi učiteli bohužel končí bez otevřeného formulování závěrů (návrhů), a dochází tak k dalším nedorozuměním. Učitelé však mají v problémových situacích tendenci vypracovávat si pro podobné situace rutinní algoritmy, podle kterých pak postupují mnohdy bez ohledu na individuální zvláštnosti jednotlivých případů. Jako příklad lze uvést postup učitele na otázku, jak sděluje negativní informace o chování žáka: nejprve ve všeobecných termínech zobecní a popíše problém, v druhé fázi, pokračují-li potíže, se již adresně obrátí na příslušné rodiče, ovšem mezi Čtyřma očima; trvá-li problém dál, rozebere veřejně tento konkrétní problém i před ostatními rodiči. Třetí krok však může mít spíše charakter potrestání rodičů za to, že se problém nevyřešil. Podobné alogoritmy vznikají i v dalších situacích. Samozřejmě, že uvedený příklad nepředkládám jako žádoucí model. Příliš obecné návody často nevyhovují nebo neřeší problém beze zbytku. Pedagogická psychologie vůbec málo dává k dispozici učitelům informace o procesech argumentace a přesVýehova a vzdělání, 1. roč., 1990—91 87 [pageend21]vědčování, o volbě různých strategií jednání při řešení specifických problémů (tzv. nekázeň, nesoustředěnost, egocentričnost, neurotičnost, snížená výkonnost žáků atd.). Tyto namátkou vybrané námětové okruhy však dosud nemáme empiricky prozkoumané a doložené. Stojí zatím před námi jako výzva. 3. Dialog dvou „kultur“ Sociální a pedagogická psychologie nejen u nás, ale hlavně ve světě ukazuje, že škola je jednou z nejméně „průhledných“ institucí pro celé velké skupiny populace (Bourdieu, Charlot ve Francii, Mehan v USA). Co se tím rozumí? Zejména skutečnost, že život v ní se řídí kromě oficiálních, zjevných a srozumitelných pravidel také zákonitostmi, postupy, procedurami, ba i rituály, které nejsou zveřejňovány. Jsou skryté, leží pod povrchem dění a děti (a teprve jejich prostřednictvím i rodiče) se k nim často jen částečně propracovávají. Přitom každá rodina předává škole dítě již ovlivněné procesem socializace a také „akulturace“. Tímhle neobvyklým slovem označují někteří psychologové proces nezáměrného osvojování hodnot, návyků, způsobů myšlení a vyjadřování, které tvoří z hlediska rodiny přirozené médium, v němž se odehrávají konkrétní výchovné zásahy. To všechno je nutné uvést, když chceme autenticky poznávat komunikaci rodiny se školou. Přitom v naší psychologické a pedagogické literatuře podobný pohled chybí. Je spojen s širším sociologickým, filozofickým a lingvistickým záběrem, zejména v západní Evropě, ale i v USA a také třeba v pozoruhodných pracech I. S. Koná. Pro pedagogickou praxi je podle mého názoru nezbytná vedle oné běžné — řekli bychom mikro- sociální a interpersonální — roviny zkoumání, jejíž některé poznatky jsme prezentovali v prvních dvou částech textu, také tato méně zjevná rovina. Pokusme se tyto úvodní teze upřesnit. Vraťme se k oněm pravidlům jednání a způsobům myšlení, které dítě čerpá z rodiny a které se mohou výrazně lišit od „kultury školy“. Ta je normativní, legitimní a mlčky se vydává za samozřejmou a závaznou. Přitom taková pravidla zahrnují elementární procesy: jak hovořit s dospělým, jak na sebe upozornit, jak navazovat kontakty, kdy a jak promluvit, vstát, pohybovat se ve třídě, jak učitele krátkodobě přelstít, jak se zmocnit poznatků formálně nezvykle zapsaných v učebnicích apod. Vezměme např. osvojování základních poznatků, získávám nových informací. Leckde rodiče vědomě, v rámci jakési nevyslovené laické „morální“ koncepce umírněnosti a nutné dětské podřízenosti brzdí chtivost dítěte po poznání. To pak časem může považovat vlastní zvídavost málem za neslušnou. Přitom škola po něm žádá opak: spontánní zvídavost (kterou dokonce — vycházejíc z obecné psychologie — automaticky předpokládá), rovnocennost v poznávacím dialogu s učitelem. Do stejné kategorie „kulturních vzorců“ patří způsoby vedení dialogu s dospělým, domýšlení nových sociálních důsledků spontánního chování. V některých rodinách jsou nabývané znalosti získávány téměř stejnými postupy jako ve škole a vyjadřovány jejím jazykem. V jiných převažuje náhodnost, nesystematičnost, jazyková libovůle. Tohle všechno je třeba mít na vědomí a nepředpokládat mlčky kvalitativní stejnost rodin a dětí — kdy se připouštějí vlastně pouze rozdíly v kvantitě: ve velikosti IQ, rozsahu slovní zásoby, v počtu osvojených sociálních nebo dokonce hygienických návyků. Naopak — škola svou rovností přístupu ke všem dětem vlastně zvýhodňuje ty, jejichž kultura a jazyk (i „jazyk“) jsou blízké jazyku školy. Francouzský sociolog Bourdieu hovoří o „efektu vnucené legitimity“. Chybná je především představa o existenci jednoho kontinua nebo shodné logiky užívání kulturních statků a nástrojů všemi jedinci. Bourdieu říká, že vztah ke kultuře, kterou daný výchovně vzdělávací systém uznává, a její osvojení může být zvládnuto, až když kultura, která se má vštěpovat, je uvedena do souladu s kulturou „familiární“. Avšak tím se škola nezabývá, tato kultura zůstává „skrytá“. Protože škola „neposkytuje otevřeně to, co požaduje, vyžaduje uniformně ode všech, které přijímá, aby měli to, co nedává, tj. vztah k jazyku a ke kultuře. ..“ (Bourdieu, Passeron, 1970, s. 163). Pro naše téma můžeme uzavřít: učitel se většinou spoléhá na interpretační (především jazykově kulturní) kompetenci dítěte chápat jeho výklad, ale předpokládá ji zhruba stejnou u všech, v jednotlivých případech ji nezkoumá (narazí-li na individuální odchylku, má spíše tendenci ji „zglajchšaltovat“), a ani ji tedy nedoceňuje v její praktické, každodenní podobě vypracované v předchozím a mimoškolním životě. V kontextu této kvalitativní různosti prostředí školy a mnohých rodin je nutné chápat dialog učitele s rodiči spíše jako výzkumný rozhovor etnografa národopisce zkoumajícího folklór, zvyky a myšlení obyvatel kraje, který poznává. Za řadu let se přece jen zvětšila vzdálenost mezi školou a rodinným prostředím řady žáků. Normativnost školy, tendence k uniformním schématům práce, ale také větší uzavřenost škol světu, zděděná z minulosti, včetně řady změn v obsahu výuky vedou k zvýšení počtu činností, kterým rodina nerozumí, jejichž smysl postrádá. Rodič dnes může jen obtížně využívat svých osobních „školních“ zkušeností pro pomoc svému dítěti. Dnes je pro mnohé rodiče obtížné si představit a pro- a prožít, v jaké situaci je jejich dítě, co se od něj očekává. U řady činností již mnozí rodiče prvňáčků nevědí, jak by měl vypadat správný postup, k čemu určitá činnost slouží, na čem staví, co bude navazovat apod. Pro ilustraci: celý tento problém se nám promítá kupř. do problému tzv. pomocného domácího učitelství. Jedni rodiče z hlediska svého pojetí „vzdělání“, „učení“, „školy“ nevidí smysl v nějakém domácím doučování — odmítají „dělat práci za učitele“. Užitečné a smysluplné vzdělání „pro život“ nezíská dítě — podle nich — ve škole, ale v činnostech a zkušenostech mimo ni. Jiní naopak úzkostně jakoby prodlužují, nastavují, opakují a posilují zcela v duchu školních činností jen postupy školy a téměř se neodvažují od nich vychýlit. S těmi je dialog zdánlivě nej snadnější — je jen otázkou, zda nejde o pseudodialog. Konečně další kategorie rodičů uznává význam vzdělání, poznávací činnosti, ale škole nevěří, zpochybňuje její možnosti. Učí dítě v učení postupovat spise jinak, alternativně, variantně. Na takovém různorodém kulturním pozadí bude zřejmě nutné pečlivě zvažovat strategie vzájemné komunikace. Chci tím říci, že je podle mého názoru nutné spojovat obě zmíněné roviny přístupu ke spolupráci s rodinou. Znát základní pravidla a zákonitosti sociální komunikace, být si vědom různých zkreslení v pohledu na dítě a zároveň si uvědomit, že žádné absolutně závazné psychologické normy neexistují, že k témuž cíli lze dojít z různých hledisek, různými cestami, za pomo88 Výchova a vzdělání, 1. roč., 1990—91 [pageend22]ci různých nástrojů. Zkrátka respektovat právo na odlišnost a snažit se nejprve vždy poznat žáka a jeho rodinu, najít i v „jiném, nezvyklém“ (a mnohdy jen proto pro nás negativním) střípek pozitivního a využitelného ve škole — ve prospěch dítěte, ale koneckonců i učitele samotného. Literatura 1. Bourdieu, P. — Passeron, J.—C.: La Reproduction. Paris, Ed. de Minuit 1970. 2. Čáp, J. — Rotterová, B.: Výchova aktivity mládeže ve volném čase. Praha, Univerzita Karlova 1976. 3. Helus, Z. — Hrabal, VI. st.: Sociální psychologie pro učitele. Praha, SPN 1986. 4. Helus, Z.: Vyznat se v dětech. Praha, SPN 1987. 5. Chariot, B.: La mystification pédagogique. Paris, Petite bibliothèque Payot 1976. 6. Kelley, H. H. — Michela, J. L.: Attribution theory and research, Ann. Rev. Psychol., 1980, 31, 457—501. 7. Kon, I. S.: Rebjonok i obščestvo — istoriko-etnografičeskaja perspektiva. Moskva, Nauka 1988. 8. Matějček, Z.: Rodiče a děti. Praha, Avicenum 1986. 9. Mehan, T.: Language and Schoollug. Sociology of Education,1984, 57, 174-183. 10. Ross, M.: The Self-perception of Intrinsic Motivation. In: Harvey, J. H. et al. (Eds.): New Directions in Attribution Research. New Jersey, LEA Publ., Hillsdale 1976. 11. Shaw, M. E. — Tremble, T. R: Effects of Attribution of Re- sponsability for a Negative Event to a Group Member upon Group Process as a Function of the Structure of the Event. Sociometry, 1971, 34, 4, 504-514. 12. Tichá, L.: Psychologické otázky dialogu učitel — rodiče. Diplomová práce PedF UK v Praze 1989. • dokumenty doby • Učitelská charta (1. díl) Na podzim v roce 1966 se konala v Paříži zvláštní mezivládní konference UNESCO o postavení učitelů. Tato konference přijala významný mezivládní dokument Doporučení o postavení učitelů, který byl připravován po dvě desetiletí ve spolupráci s Mezinárodní organizací práce, s mezinárodními učitelskými organizacemi a experty různých zemí, Doporučení lze nazvat plným právem Učitelskou chartou, neboť odvozuje společenské postavení a materiální zabezpečení učitelů ve světě z významu vědy a vzdělání v moderní společnosti. Doporučení o postavení učitelů Organizace spojených národů pro vědu, školství a kulturu (UNESCO) Zvláštní mezivládní konference o postavení učitelů (Paříž 21. září—5. října 1966) Zvláštní mezivládní komise o postavení učitelů, Připomínajíc, že právo na vzdělání je jedním ze základních lidských práv, Jsouc si vědoma odpovědnosti, kterou mají státy při zajišťování přiměřeného vzdělání všem občanům v souhlasu s článkem 26 všeobecné Deklarace lidských práv a se zásadami 5, 7 a 10 Deklarace dětských práv a se zásadami Deklarace Spojených národů o šíření mezi mládeží ideálů míru, vzájemné úcty a porozumění mezi národy, Uvědomujíc si nutnost rozvíjet a rozšiřovat všeobecné, odborné a technické vzdělání tak, aby bylo plně využito všech duševních schopností a zdrojů — což je nezbytnou podmínkou k povznesení morálních a kulturních hodnot a trvalého hospodářského a společenského pokroku, Uznávajíc podstatnou úlohu učitelů v pokroku výchovy a vzdělání a význam jejich přínosu k rozvoji lidské osobnosti a moderní společnosti, Usilujíc zajistit učitelům postavení odpovídající významu jejich úlohy, Přihlížejíc k velkým rozdílům v zákonech, nařízeních, předpisech a zvyklostech, které v různých zemích upravují strukturu a organizaci školství, Přihlížejíc dále k rozdílům v úpravě postavení učitelů v různých zemích — zejména k tomu, zda toto postavení se řídí, nebo neřídí všeobecnými pravidly pro veřejnou službu, Jsouc přesvědčena, že přes tyto rozdíly existují ve všech zemích společné otázky týkající se postavení učitelů a že je třeba, aby tyto otázky byly upraveny alespoň minimálním souborem společných norem a opatření, jejichž vytyčení je předmětem tohoto Doporučení: Berouc na vědomí ustanovení platných mezinárodních konvencí vztahujících se na učitele, a to zejména konvencí, jejichž předmětem je vytyčení lidských práv — jako konvence o odborářské svobodě a ochraně odborářských práv z roku 1948, konvence o právu na sdružování a kolektivní vyjednávání z roku 1949, konvence o mzdové rovnoprávnosti z roku 1951, konvence o diskriminaci (v zaměstnání a povolání) z roku 1958, jež byly přijaty Generální konferencí Mezinárodní organizace práce, a konvence o boji proti diskriminaci v oblasti výchovy z roku 1960, přijatá Generální konferencí UNESCO, Berouc rovněž na vědomí Doporučení týkající se různých aspektů vzdělání a postavení učitelů na školách základních a středním školství přijatá Mezinárodní konferencí pro veřejné vyučování, svolanou společně UNESCO a Mezinárodním úřadem pro výchovu, a Doporučení o technickém a odborném vzdělání přijaté v roce 1962 UNESCO; Přejíc si doplnit normy již existující ustanoveními o problémech, které se obzvláště dotýkají učitelů, a napomoci k odstranění nedostatku učitelů; Přijímá toto Doporučení: I. Definice 1. Definice pojmů použitých v tomto Doporučení: a) slovo „učitel“ (enseignant, teacher) označuje každou osobu, která je ve škole pověřena výchovou a vzděláváním žáků; b) slovo „postavem“ aplikované na učitele označuje jednak postavení, které je jim přiznáváno ve společnosti podle stupně vážnosti spojované s významem jejich funkce a s jejich odbornou způsobilostí, jednak pracovní podmínky, platy a ostatní hmotné výhody, jichž požívají, a to ve srovnání s jinými povoláními. II. Oblast aplikace 2. Toto Doporučení se vztahuje na všechny učitele veřejných nebo soukromých škol druhého (středoškolVýchova a vzdělání, 1. roč., 1990—91 89 [pageend23]ského) nebo nižšího stupně: škol druhého nebo středního stupně, a to všeobecných, odborných, učňovských; nebo uměleckých; škol prvního stupně, mateřských škol a družin mládeže. III. Základní zásady 3. Vzdělání by mělo být od prvních školních let zaměřeno k plnému rozvinutí lidské osobnosti a k duchovnímu, morálnímu, sociálnímu, kulturnímu a hospodářskému pokroku společnosti a k tomu, aby vštěpovalo hluboký respekt k základním lidským právům a svobodám. V rámci těchto hodnot by měl být největší význam přikládán přínosu, jímž může vzdělání přispět k míru a k porozumění, snášenlivosti a přátelství mezi všemi národy a všemi rasovými nebo náboženskými skupinami. 4. Mělo by být uznáno, že pokrok ve školství závisí ve velké míře na kvalifikaci a odborné způsobilosti učitelského sboru právě tak jako na lidských, pedagogických a odborných kvalitách každého z jeho členů. 5. Postavení učitelů by mělo být úměrné potřebám v oblasti výchovy a vzdělám, přičemž by se mělo přihlížet k cílům a úkolům, jichž třeba na tomto poli dosáhnout; plné uskutečnění těchto cílů a úkolů vyžaduje, aby učitelé požívali náležitého postavení a aby učitelské povolání bylo obklopeno veřejnou vážností, jíž si zasluhuje. 6. Vyučování by se mělo pokládat za povolání, jehož příslušníci vykonávají veřejnou službu; toto povolání vyžaduje od učitelů nejen hluboké znalosti a zvláštní způsobilost, získané a udržované namáhavým a trvalým studiem, nýbrž i smysl pro osobní a kolektivní zodpovědnost, kterou nesou za výchovu a blaho žáků, o něž pečují. 7. Při vzdělávání a zaměstnávání učitelů by neměla existovat žádná forma diskriminace založená na rase, barvě pleti, pohlaví, náboženství, politických názorech, národnostním nebo sociálním původu nebo na hospodářském postavení. 8. Pracovní podmínky učitelů by měly být takové, aby maximálně přispívaly k účinnosti vyučování a umožnily učitelům věnovat se plně úkolům svého povolání. 9. Je třeba dosáhnout toho, aby se uznalo, že organizace učitelů mohou velkou měrou přispět k pokroku vzdělání, a že by proto měly být přibírány k provádění školské politiky. IV. Cíle vyučování a školská politika 10. V každé zemi by měla být přijata — pokud je to nutné — vhodná opatření, která by definovala celkovou školskou politiku v souhlasu s výše uvedenými základními zásadami a za použití všech existujících zdrojů a možností. Přitom by příslušné orgány měly přihlížet k důsledkům, jež mají pro učitele následující zásady a cíle: a) každé dítě má základní právo požívat všech výhod vzdělání; náležitá pozornost by měla být věnována dětem, které vyžadují speciální pedagogický přístup; b) každému dítěti by měly být poskytnuty stejné výhody pro uplatnění práva na vzdělání bez jakékoli diskriminace založené na pohlaví, rase, barvě pleti, náboženství, politických názorech, národnostním'nebo sociálním původu nebo hospodářském postavení; c) jelikož vyučování je službou, jež má základní význam a je ve všeobecném zájmu, odpovědnost za ně by měla připadnout státu, jehož povinností je zajistit dostatečnou síť škol, bezplatné vyučování v těchto školách a hmotnou pomoc žákům, kteří ji potřebují; toto ustanovení se však nemá vykládat tak, aby se dotklo svobody rodičů a eventuálně poručníků zvolit pro své děti jiné školy než zřízené státem nebo aby omezilo právo jednotlivců nebo právnických osob otevírat a řídit vyučovací ústavy odpovídající minimálně normám stanoveným nebo schváleným státem v oblasti vyučování; d) jelikož výchova a vzdělání je podstatnou složkou hospodářského rozvoje, plánování školství by mělo být neodlučitelnou součástí celkového hospodářského a sociálního plánování, jehož úkolem je zlepšit životní podmínky; e) jelikož výchova je trvalý proces, úzké spojení mezi různými kategoriemi učitelů je s to zlepšit jak kvalitu vyučování pro všechny žáky, tak postavení učitelů; f) je žádoucí vytvořit dostatečně pružnou síť škol uváženě navzájem propojovaných tak, aby nic neomezovalo možnost kteréhokoliv žáka vzdělávat se na škole kteréhokoli typu nebo úrovně; g) v oblasti vzdělání by si žádný stát neměl klást za jediný cíl kvantitu, aniž by přitom zároveň dbal i na kvalitu; h) v oblasti vzdělání by se mělo uskutečňovat jak krátkodobé, tak dlouhodobé plánování a programování; účinná integrace dnešních žáků do společnosti bude totiž záviset spíše na budoucích potřebách než na dnešních požadavcích; i) každé plánování školství by mělo pamatovat v každém stadiu a včas na opatření týkající se vyškolení a odborného zdokonalování dostatečného počtu pedagogických kádrů plně způsobilých a kvalifikovaných, znajících život svého lidu a schopných vyučovat v mateřském jazyce tohoto lidu; j) je nutné, aby výzkum a činnost v oblasti vzdělávání učitelů byly koordinované, soustavné a aby v této oblasti byla rozvíjena mezinárodní spolupráce mezi výzkumnými pracovníky a výměna výsledků výzkumu; k) měla by existovat úzká spolupráce mezi příslušnými orgány a organizacemi učitelů, zaměstnavatelů, pracujících a rodičů, mezi kulturními organizacemi a vědeckými a výzkumnými institucemi za účelem definice školské politiky a jejích přesných cílů; l) jelikož uskutečnění úkolů a cílů vzdělání závisí z velké části na finančních prostředcích, jež jsou k tomuto účelu poskytovány, bylo by třeba ve státních rozpočtech všech zemí pamatovat přednostně na to, aby přiměřená část národního důchodu byla věnována na rozvoj školství. V. Příprava k učitelskému povolání Výběr 11. Při stanovení politiky, pokud jde o přístup k učitelskému vzdělání, by se mělo vycházet z požadavku, že je třeba zajišťovat pro společnost dostatečný počet učitelů majících potřebné morální, duševní a tělesné vlastnosti a náležité vědomosti a způsobilost. 12. Aby těmto požadavkům bylo vyhověno, příslušné orgány by měly učinit toto vzdělání dostatečně přitažlivým a zajistit v příslušných ústavech dostatečný počet míst. 13. Pro vstup do učitelského povolání by bylo třeba, aby uchazeč měl dokončené předepsané studium ve vhodné instituci pro vzdělávání učitelů. 14. Pro vstup na učitelské studium by měl kandidát 90 Výchova a vzdělání, 1. roč., 1990—91 [pageend24]mít ukončené středoškolské vzdělání a prokázat osobní vlastnosti požadované učitelským povoláním. 15. Aniž by se měnily všeobecné podmínky pro připuštění k učitelskému vzdělání, měla by existovat možnost, aby k tomuto vzdělání byly připuštěny i osoby, které sice nesplňují všechny požadované podmínky, pokud jde o předepsané vzdělání, avšak mají užitečné zkušenosti, zejména technické nebo odborné povahy. 16. Budoucím učitelům by měla být poskytována stipendia, která by jim umožnila studium a slušný život během studia; příslušné orgány by se měly snažit v mezích možností vybudovat systém bezplatného vzdělání učitelů. 17. Studující a jiné osoby, které si přejí připravit se k učitelskému povolání, by měly dostat všechny informace o možnostech vzdělání a o stipendiích, která mohou obdržet. 18. a) Při rozhodování, zda osobě, která získala učitelské vzdělání v cizině, má být přiznána plná, nebo částečná způsobilost k vyučování, je žádoucí pečlivě prozkoumat hodnotu tohoto vzdělání. b) Bylo by třeba podniknout kroky, aby byly na mezinárodní úrovni uznány tituly udělující způsobilost k učitelskému povolání — a to podle norem platných v různých zemích. Programy studia učitelů 19. Cílem studia učitele by měl být rozvoj jeho všeobecného vzdělání a osobní kultury; jeho schopnosti vyučovat a vychovávat; jeho poruzumění pro zásady, na nichž jsou vybudovány dobré lidské vztahy uvnitř státu i mimo ně; jeho vědomí, že je povinen přispívat jak ve vyučování, tak vlastním příkladem ke společenskému, kulturnímu a hospodářskému pokroku. 20. Každý program učitelského studia by měl obsahovat zejména tyto složky: a) všeobecné studium; b) studium základů filozofie, psychologie a sociologie výchovy, teorie dějin pedagogiky, dále srovnávací pedagogiky a experimentální pedagogiky, školské správy a metodiky vyučování jednotlivých předmětů; c) studium oboru, jemuž chce budoucí učitel vyučovat; d) praktická cvičení ve vyučování a v mimotřídní činnosti, a to pod vedením plně kvalifikovaných učitelů. 21. a) Všichni učitelé by měli získat své všeobecné, specializované a pedagogické vzdělání na univerzitě nebo ve vzdělávacím ústavu obdobné úrovně nebo ve speciální škole pro vzdělávání učitelů; b) programy učitelského vzdělání se mohou do určité míry lišit podle úkolů, které budou učitelé plnit v různých typech škol, jako jsou ústavy pro děti vyžadující zvláštní péči nebo odborné a učňovské školy. V případě technických nebo odborných škol by do vzdělání učitele mohla být zahrnuta praxe v průmyslu nebo v zemědělství. 22. V programu vzdělání učitelů může být pedagogické vzdělání poskytováno buď zároveň se vzděláním všeobecným, resp. specializovaným, nebo až po něm. 23. V zásadě by vzdělání budoucích učitelů mělo probíhat řádnými formami studia s výjimkou zvláštních ustanovení, jež by umožňovala starším kandidátům a těm, kdo náležejí k jiným výjimečným kategoriím, aby získali celé své vzdělání nebo jeho část mimořádnou formou studia — pod podmínkou, že náplň takto získaného vzdělání a jeho úroveň budou stejné jako v případě vzdělání získaného řádnou formou studia. 24. Bylo by třeba provést průzkum, zda je žádoucí organizovat vzdělání učitelů různých kategorií — kteří hodlají vyučovat na prvním nebo na druhém stupni, na školách odborných, učňovských nebo zvláštních — v ústavech navzájem organicky spojených nebo v ústavech navzájem blízkých. Ústavy pro vzdělání učitelů 25. Profesoři ústavů pro vzdělávání učitelů by měli mít takovou kvalifikaci, aby mohli ve svém vlastním předmětu poskytovat vyučování na úrovni srovnatelné s vyučováním na vysoké škole. Ti, kteří vyučují pedagogice, by měli mít zkušenosti ve vyučování na školách a pokud možno tyto zkušenosti pravidelně obnovovat praktickým vyučováním v některé škole. 26. Bylo by třeba podporovat výzkum a pokusnou činnost týkající se výchovy a vyučování různých předmětů tím, že by ústavy pro vzdělání učitelů byly vybaveny potřebným zařízením a prostředky s tím, že by byl usnadňován výzkum prováděný pedagogy a žáky těchto ústavů. Osoby pověřené vzděláním učitelů by měly neustále sledovat výsledky výzkumu v oborech, jež se jich týkají, a předávat získané znalosti o těchto výzkumech svým žákům. 27. V každém ústavu pro vzdělávání učitelů by studenti i pedagogové měli mít možnost vyjádřit své názory na ustanovení týkající se života, činnosti a disciplíny v ústavu. 28. Ústavy pro vzdělávání učitelů by měly přispívat k pokroku ve vyučování jednak tím, že by informovaly školy o výsledcích výzkumů a o nových metodách, jednak tím, že by ve své vlastní činnosti využívaly zkušeností škol a učitelů. 29. Ústavy pro vzdělávání učitelů by měly být kompetentní — samostatně, nebo společně — ve spolupráci s jinými institucemi vysokoškolského vzdělání nebo s příslušnými úředními orgány pro oblast vzdělání — vydávat osvědčení, že jejich studenti ukončili studium uspokojivým způsobem. 30. Školské orgány — ve spolupráci s ústavy pro vzdělávání učitelů — by měly učinit vhodná opatření k tomu, aby bylo poskytnuto učitelům, kteří dokončili své studium, zaměstnání odpovídající tomuto vzdělání, jakož přihlížet i k přání učitelů a jejich osobní situaci. VI. Další a /(Ič Iú a ání učitelů 31. Příslušné orgány i učitelé sami by měli uznat význam dalšího vzdělávání během zaměstnání; toto další vzdělávání má zajišťovat metodické zlepšování kvality a obsahu vyučování, jakož i vyučovací techniky. 32. Příslušné orgány — po konzultaci s organizacemi učitelů — by měly podporovat vybudování rozsáhlého systému institucí a služeb pro další vzdělávání, jež by byly zdarma k dispozici všem učitelům. Na tento systém, který by měl poskytovat velkou rozmanitost výběru, by měly být napojeny ústavy pro vzdělávání učitelů, vědecké a kulturní instituce a organizace učitelů. Měly by být organizovány doškolovací kursy, zejména pro učitele, kteří se vracejí k pedagogické práci po určitém přerušení. 33. a) Měly by se organizovat kursy a učinit i jiná opatření, která by umožňovala učitelům, aby zlepšili svou kvalifikaci, změnili nebo rozšířili pole své působnosti, dosáhli postupu a doplňovali si znalosti o pokroku dosaženém v předmětu, jemuž vyučují a v oblasti svého vyučování — a to jak pokud jde o obsah, tak pokud jde o metodiku. Výchova a vzdělání, 1. roč., .1990—91 91 [pageend25]b) Měla by být učiněna opatření, která by umožňovala učitelům kupovat si knihy a jiné pracovní pomůcky, aby zlepšili svou všeobecnou kulturu a odbornou kvalifikaci. 34. Tím, že by učitelům byly poskytnuty potřebné předpoklady, měli by být podněcováni, aby se účastnili těchto kursů a využili všech možností a vytěžili z nich maximum pro svou práci. 35. Školské orgány by měly učinit všechna potřebná opatření, aby umožnily školám aplikovat výsledky výzkumů, jež se jich týkají, a to jak pokud jde o vyučovací předměty, tak pokud jde o vyučovací metody. 36. Příslušné orgány by měly nabádat učitele a v mezích možností jim pomáhat organizovat kolektivní a individuální cesty, jimiž by učitelé zlepšili své vzdělání — a to jak ve vlastní zemi, tak i do ciziny. 37. Bylo by třeba, aby opatření týkající se přípravy s dalšího vzdělávání učitelů mohla být rozvíjena a doplňována na základě finanční a technické kooperace poskytované v mezinárodním nebo technickém rámci. VII. Zaměstnání a průběh služební dráhy Vstup do učitelského povolání 38. Politika náboru by měla být jasně definována na vhodné úrovni ve spolupráci s organizacemi učitelů a měly by být vypracovány předpisy ustanovující práva a povinnosti učitelů. 39. Zkušební dobu stanovenou při vstupu do učitelského povolání by měli učitelé a jejich zaměstnavatelé považovat za období určené k povzbuzení a účelnému zasvěcení začátečníka, k vytváření a zachování vhodné úrovně povolání učitele a k podpoře rozvoje pedagogických vlastností učitele samého. Délka zkušební doby by měla být známa předem a podmínky úspěchu by měly být stanoveny podle přísně odborných měřítek. Jestliže učitel během doby neuspokojí, měl by být informován o námitkách vyslovených proti němu a měl by mít právo je vyvracet. Služební postup a povýšení 40. V případě, že učitelé mají požadovanou kvalifikaci, měli by mít možnost přejít z jednoho druhu škol na jiný. 41. Organizace a struktura školství stejně jako každé jednotlivé školy by měly dovolovat a přiznávat učitelům možnost vykonávat doplňující funkce, pokud nepoškozují kvalitu nebo pravidelnost jejich vyučovací činnosti. 42. Bylo by třeba přihlížet k výhodám, jež mají jak pro pedagogický personál, tak pro žáky dostatečně velké školy, kde různé pedagogické funkce mohou být uváženě rozděleny mezi různé učitele podle nejlepší kvalifikace každého z nich. 43. Pokud poměry dovolí, měl by každý zkušený učitel mít možnost být povýšen na místo inspektora nebo úředníka školské správy, ředitele školy nebo jiné místo vyžadující zvláštní odpovědnost. 44. Povýšení by se mělo opírat o objektivní zhodnocení kvalifikace učitele pro příslušné místo, přičemž kritéria by měla být přísně odborná a stanovená po konzultaci s učitelskými organizacemi. Zabezpečení zaměstnání 45. Stabilita v povolání stejně jako zabezpečení zaměstnání jsou nutné jak v zájmu vyučování, tak v zájmu učitele a měly by být zaručeny i tehdy, jestliže jsou prováděny změny v organizaci celého školského systému nebo jeho části. 46. Učitelé by měli být účinně chráněni proti svévoli, která by se mohla dotknout jejich odborného postavení nebo jejich služební dráhy. Disciplinární opatření v případě služebních poklesků 47. Disciplinární opatření, jichž je možno použít proti učitelům pro služební nedostatky, by měla být jasně definována. Eventuální stíhání nebo sankce by měly být zveřejněny jen na žádost pedagoga, jehož se týkají, s výjimkou těch případů, z nichž plyne zákaz vyučovat nebo u nichž to vyžaduje ochrana a zájem žáků. 48. Úřady nebo orgány oprávněné navrhnout nebo uskutečnit sankce by měly byt jasně stanoveny. 49. Při zavedení disciplinárního řízení by měly být konzultovány učitelské organizace. 50. Každý učitel by měl v každé etapě disciplinárního řízení požívat spravedlivých záruk zahrnujících zejména: a) právo být písemně informován o výtkách, jež jsou proti němu vzneseny, a o skutečnostech, na nichž jsou založeny; b) právo mít přístup ke všem spisům; c) právo hájit se nebo být hájen zástupcem, jejž si vybere, jakož i právo na dostatečnou lhůtu k přípravě obhajoby; d) právo být písemně informován o rozhodnutích, jež se ho týkají, a o důvodech těchto rozhodnutí; e) právo odvolat se k příslušným úřadům nebo orgánům jasně určeným. 51. Příslušné orgány by měly uznat, že disciplinární záruky právě tak jak disciplína sama by byly značně posíleny, kdyby učitelé byli souzeni za aktivní účasti příslušníků svého povolání. 52. Ustanovení předcházejích článků 47—51 se nedotýkají nikterak nařízení platných v rámci běžných zákonů státu, jež se vztahují na přečiny podléhající trestnímu právu. Lékařské vyšetření 53. Lékařská vyšetření, jimž by učitelé měli být povinni se pravidelně podrobovat, by měla být bezplatná. Učitelky mající rodinné povinnosti 54. Sňatek by neměl být na překážku tomu, aby žena získala, resp. nadále zastávala učitelské povolání. Sňatek by se neměl rovněž dotknout jejího platu, ani jejích pracovních podmínek. 55. Zaměstnavatelům by se mělo zakázat rozvázat pracovní poměr s učitelkou z důvodů jejího těhotenství nebo mateřské dovolené. 56. Učitelky mající rodinné povinnosti by měly mít k dispozici zařízení pro péči o děti, jak jesle, tak mateřské školy, a tam, kde by to bylo žádoucí. 57. Měla by být učiněna opatření, která by umožnila učitelkám dostat zaměstnání v místě bydliště a která by umožnila manželům, kteří oba vyučují, získat místa nedaleko sebe nebo na téže Škole. 58. Učitelky, které přestaly vyučovat před dosažením normální věkové hranice pro odchod do důchodu, by měly být povzbuzovány, aby se vrátily k učitelské činnosti, pokud to okolnosti vyžadují. 92 Výchova a vzdělání, 1. roč., 1990—91 [pageend26]• contents • Inhalt o coAepsaHwe © Theory Radim Palouš: The faith and education. 69 School education Naďa Dohnalová, Oto Roth, Marta Stor- chová: Our school system in the view of international standards................................. 72 Petr Heřman: New Brothers’ parochial schools or Do also your own alternative school (part 1)............................................76 Universities Jiří Fiala: The university idea revival ... 81 Discussion Bohuslav Blazek: Before the fundaments are being excavated (part 2).....................82 Stanislav Stech: The teachers and parents (seeking a dialogue)....................................84 Documents of our times The teachers’ charter (part 1).................. 89 Teorie Radim Palouš: Das Glauben und die Erziehung .............................................................69 Schulwesen Naďa Dohnalová, Oto Roth, Marta Stor- chová: Unser Schulwesen im internationalen Vergleich...............................................72 Petr Heřman: Neue Brüderschulen oder Machen Sie sich auch Ihre alternative Schule (1. Teil).........................................................76 Hochschulen Jiří Fiala: Die Erneuerung der Idee der Universität.................................................. 81 Diskussion Bohuslav Blažek: Bevor man den Grund auszuheben beginnt (2. Teil).....................82 Stanislav Stech: Die Lehrer und die Eltern (das Suchen eines Dialogs).......................84 Dokumente der Zeit Die Lehrercharta (1. Teil).........................89 TeopHH PagwM nanoyrn: Bepa n BocnrrraHne . 69 npocBemeuue Haga flomanoBa, Ot o Po t , MapTa CTopxoBa: Harne npocBem,eHne B MCJKJjyHapOgHOM cpaßHeHHH ... 72 neTp TepxMaH: Hoßbie pepKOBHbie uiKOJibi nnn O6pa3yÜTe Toxe c b o io aJibTepHaTHBHyio uiKOJiy (nacTb 1) . 76 By3bi ÏÎnpxn <t>najia: Bo3o6HOBjieHwe ujjen yHMBepcKTeTa.........................................81 HnCKyCCHH BorycnaB BnaxeK: npexge nein Ha- MHyT KonaTb o c h o b m (nacTb 2) . . . 82 CTaHHCJiaB UFrex: VnuTena n pogn- TejiM (noHCKu gnanora)........................84 HoKyiweHTbi anoxH XapTna ynuTenew (nacTb 1)..................89 • autoři v tomto Čísl® © Prof. PhDr. Radim Palouš (1924) studoval na filozofické fakultě UK a přírodovědecké fakultě bývalé Vysoké školy pedagogické. Jeden ze zakládajících členů Charty 77. Od ledna letošního roku působí ve funkci rektora Univerzity Karlovy. Naďa Dohnalová (1952) vystudovala FF UK, překladatelství, obor francouzština — ruština. Pracuje v Prognostickém ústavu ČSAV. Zabývá se problematikou výchovně vzdělávacích systémů z komparativního hlediska. Doc. ing. Oto Roth.(1927), absolvent VŠPS v Praze. Vědecký pracovník Prognostického ústavu ČSAV v Praze. Zabývá se prognózo- váním rozvoje vzdělávacích soustav. PhDr. Marta Storchová (1951), absolventka FF UK, obor psychologie. Pracuje v Prognostickém ústavu ČSAV. K hlavním oblastem jejího zájmu patří komparace vzdělávacích systémů ve světě. RNDr. Petr Heřman (1950) vystudoval matematicko-fyzikální fakultu. obor biofyzika. Pracuje ve výpočetním středisku fakultní nemocnice v Motole. RNDr. Jiří Fiala (1939) vystudoval Masarykovu univerzitu v Brně, obor matematika. Dlouholetý pracovník výpočetního střediska v Praze, nyní působí na katedře filozofie matematiky MFF UK v Praze. RNDr. Jiří Fiala (1939) vystudoval Masarykovu univerzitu v Brně, obor matematika. Dlouholetý pracovník výpočetního stře- jako volný novinář. K stěžejním oblastem jeho zájmu patří problémy postižených dětí, filozofie školství a metodologie vědy. PhDr. Stanislav Stech, CSc., (1954) absolvoval FF UK. obor psychologie. Pracuje na katedře pedagogiky a školní psychologie pedagogické fakulty UK v Praze. Jaroslav Kalous ( 1950) vystudoval obor statistika na matematicko- fyzikální fakultě UK v Praze. Pracoval v Pedagogickém ústavu J. A. Komenského ČSAV. 1. 8. 1990 nastoupil do funkce poradce ministra školství, mládeže a tělovýchovy ČR. [pageend27]obsah • obsah • obsah • obsah • obsah • obsah Teorie Radim Palouš: Víra a výchova..................................................................................................................69 Školství Naďa Dohnalová, Oto Roth, Marta Storchová: Naše školství v mezinárodním srovnání................. 72 Petr Heřman: Nové bratrské školy aneb Udělejte si taky svoji alternativní školu (1. díl)................. 76 Vysoké školy Jiří Fiala: Obnova ideje univerzity.............................................................................................................81 Diskuse Bohuslav Blažek: Než se začnou kopat základy (2. díl)......................................................................... 82 Stanislav Stech: Učitelé a rodiče — hledání dialogu................................................................................84 Dokumenty' doby Učitelská charta (1. díl)..............................................................................................................................89 • z obsahu příštího čísla • Eva Vyskočilová: Problém učitelského vzdělání aneb Jak se stávat dobrým učitelem Eva Machková: Na okraji výchovy? Petr Heřman: Nové bratrské školy aneb Udělejte si taky svoji alternativní školu (2. díl) František Singule: Školství ve Švédsku obsah • obsah • obsah • obsah • obsah • obsah [pageend28]