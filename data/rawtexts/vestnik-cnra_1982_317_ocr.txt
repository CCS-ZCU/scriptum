VĚSTNÍK Jaké poučení přinesly polské události? Chicago Tribune otiskla výňatky z úvahy laureáta Nobelovy ceny Alexandra Solženicyna, kterou původně přinesl francouzský týdeník ĽExpress. Z textu ve volném překladu uveřejňujeme: Co je hlavní lekcí, kterou lze vyvodit z polských událostí? V průběhu posledních 65 let byla-tatáž lekce světu servírována více či méně jasně asi. čtyřicetkrát; ale svět se vždy pokoušel ignorovat ji anebo ji nesprávně vykládat. Jaká vysvětlení slyšíme dnes? Pohybují se od naivního rozhořčení - “Zkazili Západu vánoční svátky” až po mlhavou fátu morgánu - “Vojenská junta latinsko-amerického typu povstala v Polsku, aby sesadila vyčerpanou komunistickou stranu.” Nu opravdu, jen to zkuste sesadit komunistickou stranu, která je u moci. Kdo to kdy dokázal? Kdy? Kde? Nejjednodušší vysvětlení mluví o cizím zásahu: “Kreml Jaruzelského přinutil.” Ale jestliže je sovětský nátlak postačujícím vysvětlením, pak ani sovětská armáda a ani příslušníci sovětské policie, kteří jednají pod tlakem, nemohou být činěni zodpovědnými. Ani my, občané narození v Sovětském svazu, neneseme zodpovědnost, protože také my jsme byli Kremlem nuceni jednat, už od roku 1918, a vykonávat popravy potápěním lodí, které byly přeplněny živoucími bytostmi, zřizovat tábory pro milióny lidí, vyhlazovat obyvatelstvo v rozsahu, jenž neměl v historii světa obdoby. Jestliže se komunistům podařilo zesílit moc v Rusku, na Kubě a v Ethiopii, je to proto, že v těchto zemích našli dostatečný počet dobrovolníků к provádění práce katů, zatím co zbytek obyvatelstva nekladl odpor. Ti všichni jsou zodpovědní - všichni, kromě zemřelých v odboji. “Nátlak Kremlu?” Nu dobře. Ale proč Jaruzelski, polští milicionáři, polská armáda, proč byli všichni tak poslušní? Jak je možné, že se tak rychle našlo půl miliónu pomocníků? Z minulých 40 lekcí má polská lekce nejpozoruhodnější dosah, neboť mluvíme o národu příkladném, jehož stejnorodost, jednota, integrita, zpevněná silným národním a náboženským cítěním, neměla být ničím rozdvojena. A přece i v tomto národě se nalezl dostatečný počet komunistických pomocníků. Mezi Poláky, kteří jsou dnes rozhorleni, jsou možná někteří, kteří se v roce 1945 podíleli na zničení národní armády. Právě tak jako mezi obětmi událostí v Praze v roce 1968 nalézáme hodně těch, kteří v roce 1945 s nadšením pomáhali budovat komunismus, pohrdajíce uprchlíky, kteří utíkali ze Sovětského svazu. Toto je tedy lekcí: nebezpečí, jež hrozí humanitě 20. století, nepochází z té či oné země nebo vůdce, vzniká z universálního zla representovaného komunismem. Před 65 lety nastoupil komunismus svou triumfální cestu světem. A v Evropě není jediného národa, který by pohotově neposkytl dostatečný počet katů, potřebných к tomu, aby komunismus dosáhl úplné kapitulace. Podívejme se na dnešní západní Německo. Plazí se po břiše před komunismem, aniž je třeba jakýchkoliv akcí agentů z východního Německa. A Francie? Po dlouhou dobu tamní strana, podporovaná milióny voličů, jedná za denního světla a nijak nezastírá svůj záměr, zásobit světový komunismus kádry, které bude potřebovat. A bude to hodně lidí - více než v Polsku, - kteří přijdou ze zemí jako je Itálie, Španělsko nebo Velká Británie. "Nátlak Kremlu” není novým činitelem. Lidstvo je nepřipraveno, je příliš slabé, aby se postavilo na odpor komunistickému zlu, které vítězí - a příčí se inteligentnímu myšlení. Závažným faktem není “nátlak Kremlu”, ale to, že my všichni, celé lidstvo v důsledku duchovní slabosti se nechává tlačit к zákopu pro ně vykopanému komunismem. Dnes je snadné vyjadřovat Polsku opožděné sympatie a věřit, že Polsko opět setřese jho a zatarasí cestu komunismu na jeho pochodu do Evropy. Ale proč potom západní spojenci v roce 1940 vehnali Polsko (právě tak jako Bulharsko a Rumunsko) bezstarostně do náruče komunismu? Co je nového na okupaci Afghánistánu, když Trocký na vrcholu své moci výslovně napsal, že cesta db Berlína vede přes Afghánistán - a když Lenin za svého života ve Švýcarsku předpověděl ve svém programu roku 1915, že revoluční armády (které tehdy ještě neexistovaly) vpochodují do Indie? Ano, světový komunismus stále ještě představuje pro každý národ cizí násilí. Poučení z polských událostí je obzvláště významné, neboť i Polsko se svou láskou ku svobodě, touhou svého lidu po nezávislosti, i tato země padla poražena. Žádný západní národ nevybudoval takovou šíři svého odporu. Proto polský prosinec zvoní pohřebním pochodem Evropě, která od roku 1917 do roku 1982 nedokázala odhadnout rozsah nebezpečí, jež hrozí její vlastní existenci. Dnes je obvyklé shromažďovat iluse, že “komunistická ideologie je mrtva”, že se setkala s pohromou. Ještě však plane dost silným ohněm, aby si podrobila celý svět. Brežněv a Jaruzelski nenesou zodpovědnost za vývoj událostí v Polsku sami na svých bedrech, s nimi se o ni dělí i další: Deng Xiaoping, Pol Pot, Castro, vůdci Nicaraguy, Marchais a i Berlinguer a Carrillo - i když na oko mávají mečem na protest. Je to jejich ideologie, která těžce drtí Polsko a přiznejme, že to není tak úplně neznámé socialistům - i když vehementně protestují. Ideologie jakéhokoliv komunismu je založena na donucovacích metodách státu. Nemylme se, Solidarita byla inspirována nikoliv socialismem, ale křesťanstvím. Ideologie je mrtva? Ještě než zemře nalezne si dost času zničit a podrobit si celý Západ a radovat se z jeho krve. Komunistická ideologie je metafysickou silou, která je proti přírodě. Odporuje fysickým, ekonomickým a sociologickým zákonům. Ale místo aby hynula, jak se očekává, triumfuje. Plesá nad slabostí Západu. ČESKOSLOVENSKÉ NÁRODNÍ RADY AMERICKÉ Čís. 317 Únor 1982 [pageend1]VĚSTNÍK February 1982 Organ of the Czechoslovak National Council of America Published monthly (Except bi-monthly July-August) Subscription $4.00 - Outside U.S.A. $6.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 VĚSTNÍK Únor 1982 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $4.00 ročně. - Mimo U.S.A. $6.00 Redaktorka - Vlasta Vrázová Úřadovna: 2137 So. Lombard Avenue, Cicero, Illinois 60650 Telefon: 656-1117 Vladimír Škutina Amerika musí na kolenou prosit Evropany, aby je směla bránit Levicové strany Evropy, zvlášť sociální demokracie Německa, volá společně s komunistickými agitátory po jakési vysněné nezávislosti. Přitom jedním dechem vyjednává s rudým carem Brežněvem, staví plynovod ze SSSR do západního Německa, aby učinila západní Evropu zcela závislou na SSSR, a v době, kdy vojenská samovláda masově lidviduje v Polsku touhu po svobodě a demokracii, německý kancléř Schmidt přizvukuje odrostlému svazáku Dederonie Honeckerovi, že se vlastně nic neděje a že je všechno v pořádku. Je zcela přirozené, že tato absurdní situace v západoevropských vládnoucích stranách se odráží jak v Československu, tak mezi českou emigrací. V Československu propaganda chytře pustila mezi lid fámu, že na západní Evropu nebylo nikdy spolehnutí - že tomu tak bylo v roce 1938, v roce 1948 a samozřejmě v roce 1968. V těch posledních dvou datech se sice mýlí, protože okupace Československa v srpnu ’68 se neodehrála za souhlasu západní Evropy, ale naopak s vědomím tehdejšího presidenta USA Johnsona. Lidé v Československu - už 34 let blbnutí oficiální propagandou, jsou z valné většiny přesvědčeni, že president Reagan je nedobrý president a velice se diví, když čtou v českých exilových novinách, že Ronald Reagan v Bílém domě je to nejlepší, co si my Čechoslováci můžeme přát. Horší je to mezi českým exilem. Celá řada Čechů v emigrací emotivně tíhne к sociální demokracii a jen těžko se smiřuje s poznáním, že dnešní sociální demokracie nedělá nic jiného než co dělala sociální demokracie při nástupu Hitlera к moci - tiše přihrává nastupující diktatuře. V rámci SPD a pod její patronací vzniká t.zv. hnutí obránců míru (placené částkou 12 milionů DM měsíčně z komunistických zemí), které není nic jiného, než formující se bojůvky SA. Tato část exilu v západní Evropě propadá panice a urychleně přemýšlí o přeemigraci do Ameriky nebo Austrálie ve strachu před okupací Evropy komunistickými hordami za laskavé spolupráce sociální demokracie. Je to skutečně tak, jak konstatoval ministr Haig, že mu to připadá, jedná-li s evropskými partnery, že Amerika musí prosit na kolenou Evropany, aby je směla bránit. Mezinárodní den Solidarity ve Washingtoně Dne 30. ledna 1982 byl ve Washingtoně - tak, jako v jiných velkých městech ve Spojených státech a ve svobodném světě - uspořádán americkou odborovou ústřednou AFL-CIO mezinárodní “Den Solidarity”, který - vedle Polish American Congress a dalších americko-polských organizací - sponsorovaly i jiné americké organizace, jako Catholic Archdiocese of Washington, D.C., College Democrats, College Republican National Committee, Labor Council for Latin Advancement, National Association for the Advancement of Colored People, National Council of Senior Citizens, North American Jewish Youth Council, National Republican Heritage Groups Council, atd. Den Solidarity sponsorovaly také všechny místní organizace Američanů, kteří mají vztah ke Střední a Východní Evropě, včetně Československé národní rady americké. Den Solidarity byl ve Washingtoně zahájen v poledne mší v St. Matthews Cathedral. Po mši byl uspořádán průvod к památníku polského hrdiny Gen. Thaddeuse Kosciuska na náměstí Lafayette před Bílým domem. Po krátkém obřadu se průvod odebral do budovy AFL-CIO. К shromáždění promluvili: senátor Henry M. Jackson, starosta Washingtonu Marion Barry, velvyslankyně Spojených států u Spojených národů Jeane Kirkpatricková, poslanec Newt Gingrich a několik zástupců AFL-CIO. Několik záběrů z washingtonské manifestace bylo zahrnuto v televizním pořeadu International Communications Agency, “Let Poland be Poland”, který byl vysílán do celého svobodného světa. -afa- Odbočka Československé národní rady americké “Dr. Milada Horáková” a osobní přátelé DR. ANTONÍNA HŘEBÍKA dovolují si Vás tímto zváti na přátelský večer spojený s večeří, který se bude konati u příležitosti osmdesátých narozenin dr. Antonína Hřebíka, v sobotu 13. března 1982 o 7. hodině večerní v restauraci Klas, 5734 W. Čermák Rd., Cicero, Ill. Dr. Antonín Hřebík byl členem Národního shromáždění Československé republiky, byl posledně svobodně zvoleným starostou Českosloveské obce sokolské, politickým vězněm - a byl a je horlivým národním pracovníkem. Dostalo se mu vyznamenání nejen v Československu, ale i na poli mezinárodním. Zveme Vás proto co nejsrdečněji na tento přátelský večer a prosíme, aby se zájemci přihlásili u pí. Boženy Riedlové - telefon: 652-5650. Těšíme se na shledanou 13. března. Dr. Leopold Rozbořil Ludmila Kosová Frank Desenský místopředseda tajemnice předseda 2 - Věstník Nobelova Cena míru Americká kongresní komise “Commission on Security and Cooperation in Europe” (krátce, the Helsinki Commission) podala návrh na udělení Nobelovy ceny míru třem obhájcům lidských práv v zemích Sovětského bloku. Navrženi byli: Yuri Orlov, fyzik, člen Moskevské Helsinské skupiny obhájců lidských práv, t.č. ve vězení: Lech Walesa, vedoucí polské odborové organizace “Solidarnošč”, t.č. ve vazbě a Václav Havel, spisovatel, spoluautor Charty 77 a její bývalý mluvčí, t.č. ve vězení v Československu. -afa- [pageend2]Sjezd ČSNRA v Chicagu je plánován na sobotu a neděli 22. a 23. května 1982. Bude zasedat po celý den v sobotu a v neděli dopoledne. К získání času pro sjezdové jednání bylo rozhodnuto ustoupit od čtení zpráv úředníků výborů a delegátů sjezdu. Předsednictvo ČSNRA prosí, aby zprávy úředníků, zprávy oblastí či odboček nesdružených v oblastních výborech a zprávy pracovních výborů předsednictva za uplynulé období byly zaslány úřadovně do 20. dubna 1982. Úřadovna zprávy rozmnoží a texty vyšle sjezdovým delegátům к prostudování 6. května. Formuláře pověřovacích listin budou odbočkám a oblastem, národním a přidruženým organizacím vyslány v nejbližších dnech. Je třeba, aby byly s jménem zvoleného delegáta vráceny ústředí ČSNRA co nejdříve. Místo sjezdu bude oznámeno v pozvánkách. Sokol v eahraničí a ěookýoh katolíků. Každý člen ČSNRA dostává jeden z těchto časopisů zdarma. ČSNRA financovala vydání řady význačných publikací. V poslední době finančně přispěla к vydání “Pamětí ministra dr. Prokopa Drtiny”, které připravuje nakladatelství Z. a J. Škvoreckých v Torontu. Rukopis “Pamětí” byl poslán do zahraničí proti vůli pražské vlády, která pak odsoudila do vězení dramatika V. Havla, divadelníky Ottu Omesta a PhDr. F. Pavlíčka, jakož i red. Jiřího Lederera za napomáhání při poslání rukopisu do zahraničí. ČSNRA, zejména prostřednictvím svého Zahraničního výboru ve Washingtonu, pravidelně informuje vládu U.S.A., kongresmany a jiné vlivné osobnosti a instituce o porušování základních práv pražskou vládou, o omezení čs. suverenity zejména po sovětské přímé okupaci a pod. ČSNRA vyžaduje takovou zahraniční politiku U.S.A., která by byla v zájmu Američanů čs. původu. Velmi pestrou osvětovou, kulturní, společenskou a politickou činnost vytvářejí odbočky ČSNRA, které jsou téměř ve všech velkých městech Spojených států. Bohužel, činnost některých odboček je v poslední době závislá na obětavosti několika málo jednotlivců. Jedině soustavným úsilím mnoha krajanů a exulantů a jejich spoluprací s jinými národnostmi východní Evropy se daří ovlivňovat americkou veřejnost a politiku vlády. Žijeme v době, kdy je nanejvýš nutné pomoci udržet ekonomicky i vojensky silnou Ameriku a usilovat o zrušení všech forem appeasmentu v zahraniční politice západních států,. Mnichov 1938 nás dodatečně poučil, к čemu vede politika ústupků a výhod pro zločinné režimy. Nezůstaňte stranou hnutí, které má za cíl udržení demokratických svobod v U.S.A., obnovu demokracie v Československu a udržování české a slovenské kultury v zahraničí. Váš členský příspěvek ($6.00 ročně) je již pomocí, která umožní zasílání Amerického Bulletinu dalšímu politikovi, knihovně či novináři. Napište si o přihlášku do ČSNRA na adresu ústředí ČSNRA (2137 S. Lombard Ave., Room 202, Cicero, IL 60650). Pro informaci! Přidruženými organizacemi ČSNRA jsou: Společnost pro vědy a umění (SVU), Československé spolky americké (ČSA), Slovak Gymnastic Union Sokol, Československý Sokol v zahraničí a Národní svaz českých katolíků. Věstník - 3 Výňatek ze stanov Čs. národní rady americké: “HLAVA V. - Řádný sjezd. Článek 1. - Řádný sjezd Národní rady se koná každým druhým rokem, a to v létech sudých čísel, v místě určeném předešlým sjezdem. Sestává ze zástupců volených dle následujících pravidel: a) každá celonárodní organizace, mající členství v Národní radě, je oprávněna ke dvěma zástupcům; b) každá odbočka Národní rady je oprávněna к jednomu zástupci. Odbočka s počtem vyšším než 150 je oprávněna ke dvěma zástupcům, zvoleným z jejího středu; c) každé sdružení, spolupracující jako členská složka Národní rady dle ustanovení těchto stanov, jest oprávněno ku dvěma zástupcům; d) oblastní výbory Národní rady volí ze zástupců přičleněných organizací vedle těch, kdo zastupují přímé odbočky Národní rady, dva zástupce, kteří budou zastupovat takový oblastní výbor; e) členové předsednictva jsou ex officio řádnými zástupci na sjezdu. Článek 2. - Za zástupce na sjezdu dle výše uvedených ustanovení mohou být voleni pouze členové Národní rady dobré pověsti.” Co je Československá Národní rada americká? Pro nově příchozí a pro ty, kteří již zapomněli: ČSNRA je organizací Američanů československého původu. Vznikla v době první světové války, kdy koordinovala úsilí Američanů československého původu, kteří chtěli pomoci v boji za samostatnost Československa a v úsilí o vybudování demokratické formy vlády, aby lidé ve staré vlasti se těšili takovým svobodám jako oni v novém světě. Po šťastném vítězství, v údobí mezi dvěma válkami, se ČSNRA snažila o prohlubování vztahů mezi U.S.A, a Československem a o zachování české a slovenské kultury v Americe. Po Mnichovu se ČSNRA opět vrhla do boje za československou samostatnost. Vytvořila infořmáčíí zdroj, který přesvědčoval Američany o nutnosti války a porážky hitlerovského Německa. ČSNRA pomáhala čs. exilové vládě. Po komunistickém uchvácení moci v Československu ČSNRA ihned varovala západní svět před nebezpečím, které skýtá sovětský expanzionismus. Dva měsíčníky, Věstník (v české a slovenské řeči) a .-The American Bulletin (psaný anglicky) informují o nesvobodě v Československu a o činnosti krajanských organizací v Americe. Ze zpravodajství V. jubilejního sletu Čs. sokolstva v zahraničí Sletový plakát, jehož tvůrcem je známý akademický malíř a grafik Jiří Kaiser z Montrealu, byl v listopadu m.r. rozeslán sokolským jednotám a na adresy čs. krajanských a exilových spolků a časopisů. Je účinnou propagací sletu. Sletové pohlednice a nálepky byly vydány a rozeslány do sokolských jednot začátkem prosince. Celkem byla vydána série 6 pohlednic s různými náměty. Pro pohlednice a nálepky byly použity návrhy bratří Jiřího Kaisera z Montrealu, Sávy Rokniče z Chicaga a dvou sester z Toronta, Anny Janoušové a Evy Waldaufové. Jugoslávský Sokol, bratrská organizace Jugoslávského Sokola ve svobodném světě věnuje velkou pozornost sletovým přípravám a její úřední list “Sokolski Vestnik” přináší pravidelně podrobné zprávy a vyzývá к hojné úěasti sletu ve Vídni. Svaz Čs. svobodných sportovců v zahraničí vyzval ve svém vánočním a novoročním poselství své členy a přátele, aby se zúčastnili sletu ve Vídni. Současně oznámil, že pro sletovou soutěž v odbíjené věnuje dva poháry pro vítězné družstvo mužů a žen. V poselství uvedl, že slet bude mohutnou manifestací pro svobodný Čs. Sokol a Čs. sportovce v zahraničí. Prosíme, oznamte včas změnu adresy [pageend3]Projev dr. Mikuláše Ferjenčíka, předsedy ČSNRA, nad rakví bratra Františka Kalkuse Milostivý Bůh vyslyšel modlitby a prosby naše a po mnohaletém utrpení povolal к Sobě našeho přítele a spolupracovníka Františka Kalkuse. V něm nás opouští vzorný vlastenec, neúnavný pracovník a vzácný přítel. Celý svůj život věnoval své vlasti a své rodině. Znám jej ještě z té krátké, ale šťastné doby, kdy nehrozila válka, kdy jsme ještě měli radost ze života a ze svobody, a kdy nás ještě všechny pojila láska, bratrská láska příslušníků svobodného národa. Byl dlouholetým starostou naší sokolské jednoty Praha I., ve které i moje manželka vyrůstala a do které jsem se já přiženil. Zdá se mi to jako sen, sen ztraceného ráje. Okupace nacistická nás násilně rozdělila. František, jako zaměstnanec Koburské hutní společnosti našel si však cestu, aby nás na Slovensku vyhledal a přinesl s sebou aspoň vzpomínky a pozdravy z milované Prahy a s nimi též naději a víru, že není vše ztraceno. Loučil jsem se s ním v létě 1941, když jsem zrovna odcházel na východní frontu a setkal jsem se s ním opět hned v praních dnech po osvobození. S radostí a s nadšením jsme se dali znovu do práce, abychom postavili novou sokolovnu na místo té, kterou nacisté za okupace podpálili. Zápal a nadšení z osvobození byly záhy vystřídány tvrdou skutečností hrozícího komunismu. Komunistický puč nás vyhnal z domova a byl to přítel František Kalkus, který nám pomohl uniknout katovské sekyře a s námi i gen. Hasalovi, starostovi Čs. sokolstva dr. Hřebíkoví a dalším sokolským bratřím. Sám zůstával doma a chtěl ještě pomáhat dalším; byl však komunisty uvězněn a odsouzen к nucené práci v Jáchymovských uranových dolech. Byl jeden z prvních, kterému se podařilo dostat se z této kobky pomalého umírání a po delším bloudění a schovávání se objevil opět mezi námi ve svobodném světě a nakonec v Chicagu. Jeho nový domov byl hřejivým dostaveníčkem starých přátel, kde jsme se aspoň na chvíli cítili jako doma mezi svými. Dali jsme se znovu do národní práce v Československé národní radě americké, kde jsme přes 30 let sloužili myšlence osvobození porobené vlasti. Byl dlouholetým předsedou chicagského oblastního výboru a členem předsednictva ČSNRA. Znáte jej z vlastní zkušenosti a ze spolupráce, znáte jeho vynikající vlastnosti. Byl neúnavným pracovníkem, prvotřídním organizátorem a nadšeným vlastencem, jakých tato doba - plná nesvárů, nenávisti a závisti - již ani asi nerodí. Neúprosný osud nám jej vzal v době, kdy jsme jej ještě tolik potřebovali a potřebujeme. Truchlíme a pláčeme, tak jako asi on truchlil v beznadějné temnotě a strachu vražedných dolů jáchymovských. Drahý Františku, tam kam odcházíš, před trůnem Toho, který určuje osudy naše, oroduj za nás. Oroduj za národ, který doma trpí a za nás vyhoštěné z domova, abychom nalezli cestu vzájemné důvěry a vzájemné lásky. Bůh ti požehnej zaslouženým pokojem a mírem. In Memoriam Františka Kalkuse, dlouholetého člena předsednictva ČSNRA, doživotního čestného předsedy Oblastního výboru ČSNRA v Chicagu, Illinois, - ušlechtilého človeka, který byl tak mnohým za svého života bratrem, věnují: Dr. Mikuláš a Milada Feijenčíkovi, IL $50.00 Ing. Eduard a Marie Dellinovi, IL 50.00 Adolf a Marcella Švehlíkovi 50.00 Vlasta Vrázová, IL 25.00 Marie Langová, IL 10.00 Anton Smunt, IL 10.00 Leopold a Božena Riedlovi s rodinou 10.00 Josef a Marie Jaklovi, IL 20.00 Frank a Eugenie Žížalovi, IL 20.00 Katka Krnová, IL 15.00 Karel a Olga Křížoví, IL 30.00 Blanche Čiháková, IL 20.00 Odbočka ČSNRA “28. říjen” 200.00 Prosíme oblasti a odbočky, aby podaly členskou a finanční zprávu za uplynulý rok a odvedly ústředně poplatky. Děkujeme za ČSNRA Předsednictvo Československé národní rady americké s Oblastním výborem ČSNRA v Chicagu, lil. se zármutkem oznámíme, že ve čtvrtek 28. ledna 1982 zesnul věrný člen Čs. národní rady americké, bratr FRANTIŠEK KALKUS dlouholetý člen předsednictva ČSNRA, někdejší předseda a doživotní čestný předseda Oblastního výboru ČSNRA v Chicagu, Ill., někdejší předseda odbočky ČSNRA “28. říjen”, nadšený a zasloužilý člen Sokola a člen Svazu československých politických vězňů. Předsednictvo ČSNRA spolu s Oblastním výborem ČSNRA v Chicagu, Ill., vyslovuje pozůstalé manželce, paní Marii Kalkusové, synům br. Kalkuse, Stanislavu a Petrovi Kalkusovým a jejich rodinám, hlubokou soustrast. Za předsednictvo ČSNRA: Dr. Mikuláš Ferjenčík, předseda Vlasta Vrázová, tajemnice Za Oblastní výbor ČSNRA v Chicagu: Emanuel Lát, předseda Jan Uhlíř, tajemník 4 - Věstník In Memoriam svého manžela, p. Břetislava Vaňka, к 6. výročí jeho úmrtí (zesnul 23. února 1976) věnuje Božena Vaňková, IL $20.00 Dary na činnost ČSNRA: Čs. ženská národní rada v exilu, Chicago, IL $500.00 Odbočka Oregon 400.00 M. S. Halouzka, Filipíny 100.00 Dr. E. L. Schoeniger, OH 100.00 Adolph Whitney, CA 100.00 Dr. Rudolph Mišurec, IL 50.00 Prof. S. Velinsky, Anglie 25.00 Jana Dufek, IL 25.00 Antonie D. Bily, CA 20.00 * Odbočka ČSNRA “28. říjen” věnovala fondu Help $1,000.00 [pageend4]Z Prahy Projevuje se stále větší zorganizovaný pokus vlády vetřít se mezi krajany, obelstít nic netušící Američany československého původu a postupně pronikat svým vlivem do krajanské veřejnosti. Na jedné straně mnohým exulantům i krajanům n^ní dovoleno navštívit Československo a současně je tu snaha lá^at Američany na návštěvu,' hlavně studenty, kterým se slibuje bezplatný seminář na školách v létě, velká péče o jejich'blaho a potěšení. Jak na to? Radio Praha to řeší tím, že nabízí styky s posluchači a různé služby к navázání přátelství na dálku. Před vánoci byl rozeslán dopis tohoto znění krajanún} do Ameriky: RADIO PRAHA Vysílání pro Cechy a Slováky v zahraničí Vážení krajané, přijměte vánoční a novoroční pozdrav z Prahy s upřímným přáním, aby se vám v novém roce 1982 ještě více dařila Vaše ušlechtilá činnost mezi krajany, к upevnění jejich vlasteneckých citů, lásky к mateřskému jazyku, staré vlasti a její kultuře. Češi a Slováci, kteří z různých důvodů opustili Československo, většinou rádi vzpomínají na rodnou zemi a udržují s ní styky prostřednictvím svých příbuzných. Mladá generace však už často nikoho v Československu nemá. Snad by ji potěšila česká a slovenská píseň a vzpomínka z vlasti rodičů a prarodičů. Naše redakce Vysílání pro Čechy a Slováky v zahraničí své posluchače v celém světě nejen informuje o událostech v Československu a jinde a o stanoviscích, které Československo zaujímá ve velkém zápasu o zachování světového míru, ale navazuje i písemné styky přímo s posluchači. Vyhlašujeme pro ně ankety, soutěže a hádanky, které mají kulturní poslání a prohlubují znalosti o Československu. Ve vysílání i písemně odpovídáme na dotazy posluchačů ze všech oblastí jejich zájmu, na přání zahrajeme písničku ke jmeninám, narozeninám i к jiným osobním událostem v životě posluchačů v zahraničí, nebo na přání jejich československých přátel a příbuzných. Posluchači od nás dostávají zdarma i časopisy a publikace, které seznamují s životem socialistického Československa. Máte-li zájem, napište nám i Vy svá přání, rádi Vám vyhovíme. Vážení krajané, přikládáme přehled vysílacích časů, abyste se mohli přesvědčit o programu našeho vysílání z Prahy. Těšíme se na Vaši odpověď. Eva Kaizrová, vedoucí vysílání pro Čechy a Slováky v zahraničí Solidarita a nesolidarita Jak bojoval a bojuje lid v Polsku? Jak jenom může bojovat lid pod rudou nadvládou? Bojuje solidaritou v požadavcích o věci, které jsou mu odpírány dlouhou dobu - bojuje za lidská práva a dostatek nejnutnějších prostředků к životu. A je to strašný zločin v očích nevolených uchvatitelů moci, kteří jsou ještě navíc závislí na cizí mocnosti. Ti samozvanci, kteří jsou přes 30 let u moci, selhali v zásobování pracujících, jejichž výrobky proudily po léta do Sovětského svazu za cenu, která byla velmi často ještě nižší než cena výrobní. Od roku 1977 všechny platby byly prováděny tak zvaným směnitelným rublem a Sovětský svaz a Polsko se staly vzájemně největšími obchodními partnery. Polsko dostávalo pouze 62 kopějek za zboží v ceně dolaru a tímto způsobem komunisté úplně hospodářsky zničili zemi. Nezničili však duch polského lidu. Tolik Dr. Olgierd Klejnot, člen Polsko-amerického kongresu a president Organizace porobených národů v Los Angeles. V neděli, 20. prosince 1981, se na Court of American Flags, poblíž losangelské radnice, konala velká manifestace ve znamení solidarity s ujařmeným Polskem. Na manifestaci, která trvala přes dvě hodiny, promluvili: County Supervisor Kenneth Hahn, Starosta L.A. Tom Bradley, kongresmané Robert Dornan a Barry Goldwater, Jr., S. J. Harvey, president jihokalifomského Polsko-amerického kongresu, W. Robertson za Labor Federation a AFL-CIO, Mr. Meant za Jewish Labor Federation, John Dolinsky za Maďarské bojovníky za svobodu a Mr. Hafifi za Afghanistan Freedom Organization. Mezi více než 2000 účastníky manifestace bylo kromě Poláků mnoho skupin východoevropských národů, zejména Baltů v národních krojích. Přestože manifestace byla ohlášena v rozhlase a novinách, Češi a Slováci tam téměř chyběli. Cest naší vlajce zachraňovala malá delegace Československé národní rady. Ta vlajka však byla dobře viditelná a hodně Poláků si jí všimlo, přestože se od té polské liší jen tím modrým klínem. Také naše transparenty připomínaly naši účast. Dostalo se nám poděkování za solidaritu od mnoha Poláků. Bohužel, za postoj mnohých Cechů a Slováků doma к situaci v Polsku se můžeme jen stydět. Poznámky o “líných Polácích, kteří chtěli jen žít na dluh”, nebo “Teď budeme mít zde bídy, protože všechno půjde do Polska”, “Nechali shnít vagóny masa, protože stávkovali”, “To mají za to, že nás pomohli okupovat v r. 1968” atd., atd., prý nebyly nezi lidmi v CSSR výjimkou, ale spíše pravidlem. O těchto názorech lidí doma mne informovalo nezávisle několik návštěvníků, vrátivších se z Československa. V Polsku bylo v té době 7 dělníků zastřeleno, 300 zraněno a 5000 uvězněno (podle oficiální zprávy diktátorské, vojenské junty poplatné Moskvě), podle neoficiálních zpráv můžeme tato čísla vynásobit až deseti. Nebylo tedy volání po duchovní obrodě našich národů 28. října 1981 v losangelské sokolovně nanejvýš oprávněné? Jiří Breber Věstník - 5 ZPRÁVY OBLASTÍ A ODBOČEK Platby odboček na členských příspěvcích za rok 1982: Odbočka “Západní předměstí” $200.00 Odbočka v San Diegu, California 90.00 Odbočka “Oregon” 325.00 Oblast Chicago XXXI. Ples ČSNRA pořádaný chicagským oblastním výborem 6. února 1982 v krásném prostředí hotelu Ritz Carlton, skončil s velkým úspěchem. Příští číslo Věstníku přinese podrobnější referát. Odbočka “28. říjen” Dne 11. února 1982 pořádala odbočka “28. říjen” valnou hromadu, na které byli přihlášeni a za nové členy přijati: Hedvika Bradková, Rozina A. Nehasilová a manž. Jaromír a Božena Veisovi. V provedených volbách bylo na této výroční schůzi zvoleno předsednictvo odbočky v tomto složení: předseda Emanuel Lát; I. místopředseda: Ing. Heřman Tabák; II. místopředsedkyně: Rozina A. Nehasilová; tajemník a zapisovatel: Josef Bárta; pokladník: Vladimír Tomsa; revisoři účtů: František Desenský a Leopold Riedl. Členy výboru byli zvoleni: Josef Bárta, Otto Mrázek, Viktor Novotný, Luboš Pejša, Marie Fichtlová, Vlasta Kinkalová, Anna Novotná, Leah Lvomila Tabáková, Božena Riedlová. Delegáty do oblastního výboru: Stanislav Jančík, Emanuel Lát, Viktor Novotný, Božena Riedlová, Ing. Heřman Tabák. Náhradníky: [pageend5]Odbočka Los Angeles Jára Kohout bude vyprávět o malých pražských divadlech před válkou a po ní. Pořad připravujeme na 6. března v Los Angeles a na 7. března v San Diegu. Podrobnosti budou včas oznámeny. Jaké československé filmy můžeme získat к promítání? Redaktor časopisu Západ, Miloš Šuchma, nabízí zprostředkovat vypůjčení starších čs. filmů z Evropy. O jaké filmy jde: Minulost Jany Kosinové (1940) - Režie: J. A. Holman. Hrají: Matulová, Roland, Letenská, Beneš, Pivec, Hradilák, Nedbal, Ferenc Futurista. Valentin Dobrotivý (1942) - Režie: Mac Frič. Hrají: O. Nový, Vítová, Gampeová, Pešek, Eman Fiala, J. Marvan. Th. Pištěk. U snědeného krámu (1933) - Režie: Mac Frič. Hrají: VI. Burian, Smolík, Nedošínská, Poznerová, Nollová, Slégr. Pelikán má alibi (1940) - Režie: M. Cikán. Hrají: Homola, Nasková, Kreuzman, Glázrová, Marvan, J. Plachta, Em. Fiala. Jedenácté přikázání (1935) - Režie: Mac Frič. Hrají: H. Haas, Stěpničková, Th. Pištěk, J. Plachta, Trégl, Nollová, Hašler, Jára Kohout. Dědečkem proti své vůli (1939) - Režie: Slavinský. Hrají: Oldřich Nový, Raul Schránil, Ferenc Futurista, A. Nedošínská, V. Ferbasová. Paklíč (1944) - Režie: M. Cikán. Hrají: Oldřich Nový, J. Steimarová, J, Marvan, VI. Hrubá, Ant. Jirsa, Ferenc Futurista, Eman Fiala. Nebe a dudy (1941) - Režie: Slavinský. Hrají: Jindřich Plachta, J. Romanová, J. a L. Bahníkovi, J. Marvan, Nedošínská, Filipovský a další. Dále nás redaktor Šuchma informoval o případném vystoupení bývalého herce pražského Činoherního klubu Pavla Landovského pro krajanské organizace v Severní Americe. Pavel Landovský by uspořádal “představení jednoho herce” (One-man show). - P. Landovský je stálým členem Burgtheatru ve Vídni; je signatářem Charty 77, byl velmi aktivním disidentem v Československu a proto také cílem útoků StB. Po odchodu z ČSR byl zbaven československého občanství. Oblast Michigan Náš kalendář: 7. února na University of Michigan v Ann Arboru přednášel Jaroslav Pelikán na téma Starý a nový Řím a schisma mezi Východem a Západem. V dearbornské sokolovně (23600 West Warren Avenue) se ve 2 hod. odpoledne konala tradiční gymnastická přehlídka Winter Gymnasticale. Nové divadlo v Torontě (Limelight Cabaret, 2026 Yonge Street) uvádí komedii Otto Zelenky Bumerang. 10. února se v Ann Arboru konal večer české poezie. Na programu byly verše Jiřího Ortena, Františka Halase, Vladimíra Holana a Jaroslava Seiferta, jak je do angličtiny přeložila Lyn Coffin. České originály četl prof. Ladislav Matějka. Lyn Coffin, jejíž překlady Ortenových Elégií a Seifertova Morového sloupu University of Michigan před časem vydala, promluví o svých zkušenostech s překládáním české poezie a o Ortenovi, jehož považuje za jednoho z největších moderních básníků. 28. února schůze oblastního výboru ČSNRA Michigan. Nové divadlo v Torontě uvádí premiéru hudební komedie Voskovce a Wericha Divotvorný hrnec v Limelight Dinner Theatre (2026 Yonge Street). Představení začíná v 8 hodin večer. Další představení se budou konat v neděli 7. a 14. března vždy ve 4 hod. odpoledne a v 8 hod. večer. Rezervace na čísle 416 - 368-0420. 6. března . pořádá Masasrykovo sdružení a Americko-československá taneční skupina Owosso již 11. československý representační ples v Plesko’s Restaurant (East M-21, Corunna). К tanci bude hrát orchestr Tony Havalda. Vstupné $10 zahrnuje večeři, která se podává od 7 do 9 hodin večer. Ples bude zahájen v 9 hodin. Z. Brodská 6 - Věstník Členské příspěvky Členské příspěvky pro rok 1982 jsou opět $6. Pokud jste je ještě nezaplatili, zašlete je na adresu: Mr. Frank Zamyslicky, 7524 Studio Rd., Canoga Park, CA 91304. Včasným placením příspěvků ušetříte nám mnoho práce a peněz za upomínky. Děkujeme za pochopení. Na uvedenou adresu můžete poslat též finanční dary pro naši odbočku (Czechoslovak National Council of America). * Právě vyšla kniha líčící praxe a metody čs. špionáže: Ladislav Bittman: Špionážní oprátky, $8.70. Nakladatelství 68 Publishers (Škvorecký). Odbočka TGM, Washington, D.C. Členská schůze s travelogem a diapositivy se konala 10. února v 8 hod. večer v Bethesda Library, Arlington Rd. Dne 7. března, v neděli, se koná oslava narozenin presidenta Masaryka ve 3 hod. odp. v Lutheran Church, Bethesda. Na členské schůzi 25. listopadu bylo odhlasováno doporučení komise bývalých předsedkyň Majálesu, aby se Majáles r. 1982 nekonal. Hlavními důvody byly upadající návštěva a vzrůstající náklady režie. Náhradou se uvažuje o uspořádání “Čaje o páté s Olga Kovářová, Otto Mrázek, Richard Púr. Delegáty do České útulny: Jaroslava Kolbabová, Božena Riedlová. Delegáty na sjezd ČSNRA: Ing. Heřman Tabák a Vladimír Tomsa. tancem” na Capitol Hill. Washingtonské odbočce tak odpadl jediný zdroj příjmu. Bylo rovněž jednohlasně odhlasováno, že po špatných zkušenostech odbočka nebude nadále poskytovat půjčky bez ručitele. Na schůzi byla jmenována nominační komise, Dr. J. Drábek, předsedou, členy Tanja Šturmanova a Emil Royco. Po schůzi provedl přítomné předseda odbočky Dr. Fleischer Burmou a Thajskem za pomoci asi 200 diapositivů. Poslední pocta Jožky Pejskara Publicista Jožka Pejskař připravoval dlouhá léta knihu o významných československých exulantech, kteří v létech 1948 až 1980 zemřeli. Z původně plánované knihy o 500 stránkách, obsahující životopisné údaje, literární portréty a ukázky z publicistické či literární tvorby zemřelých exulantů, vznikly nakonec 2 knihy - každá zhruba o 300 stránkách. Památník “Poslední pocta” obsahuje m.j. ukázky z tvorby zemřelých čs. exulantů: Projev kardinála dr. Josefa Berana na II. vatikánském koncilu o náboženské svobodě. Bohuš Beneš: “Boj o právní existenci ČSR”. Vojta Beneš: “Zásluhy amerických krajanů o L a II. odboj.” Gen. F. Dastich: “Armáda čekala na rozkaz”. Karel Drobeček: “Poprava Dr. Milady Horákové”. Gen. Josef E. Eret: “Jak začala 1. světová válka”. Dr. A. Heidler: "M. Jan Hus a katolická církev XX. století”. Dr. Arnošt Heidrich: “Zahraničně politické příčiny Mnichova”. Ivan Herben: “Poručík Kennedy a major Chruščev”. Pavel Korbel: “Národnostní menšiny v Československu”. Dr. Otakar Machotka: “Pražské květnové povstání”. Václav Majer: “V čs. armádě ve Francii a v Anglii”. ThDr. Julius Májovský: “Jan Palach - symbol svobody”. Prof. Otakar Odložilík: “Cesta к 28. [pageend6]říjnu 1918”. Oskar Pejša: ‘‘Vzpomínka na Pražské povstání”. Ferdinand Peroutka: “V dobách bouřlivých jsme se narodili” (výtah z knihy “Budování státu). Dr. František Polák: “Bitva u Zborová”. Miloslav Rechcígl: “Boj čs. rolníků o lidská práva”. František Sátora: “Znal se s T. G. Masarykem a Leninem”. Dr. Juraj Slávik: “Vrah francouzského presidenta se pokusil zastřelit T. G. Masaryka”. Benjamin Szalatnay-Stacho: “Diplomacie a diplomaté”. Luděk Stránský: “Český jazyk po únoru 1948”. Miloš Vaněk: “Reálnost a ilusivnost ve světové politice”. Dr. Petr Zenkl: “Jaké poučení možno si vzít z T. G. Masaryka”. Z literárních prací zemřelých spisovatelů obsahuje kniha ukázky z díla Jana Čepa, Egona Hostovského, Zdeňka Němečka, Dr. L. Radimského (Petr Den), Dr. Jiřího Škvora (Pavel Javor), Vladimíra Štědrého, Roberta Vlacha aj. Magazín, Vladimír Škutina, Curych, č. 4-5, 1981 Revoluce na objednávku V úterý 5. ledna byl tomu už rok, co nás opustil, Jaromír A. Netík. Psal už do Národa a Katolíka a od prvého čísla I. ročníku 1976 obětavě spolupracoval s Hlasem národa. Byl hrdý na to, že mohl pomáhat při založení těchto novin, jak dokazují jeho známá slova: “Ty noviny tu potřebujeme jako sůl, aby se exil sešel s domovem alespoň na tom, z čeho náš národ vznikl.” Je к tomu třeba dodat, že na Jaromíra A. Netíka nezapomínáme. Především nelze zapomenout jeho havlíčkovské zásady, aby se v novinách psala pravda. On sám si každou zprávu, kterou dával do novin, několikrát z různých pramenů vždy ověřil. Měl velkou úctu к čtenářům. Nikdy je nechtěl klamat, ani nevymýšlel senzace, ale psal o věcech jak se udály. Oč lepší by byl život v naši krajanské větvi v USA, kdyby se každý držel jeho novinářských zásad. Nebylo by tolik překroucených zpráv, nenapsalo by se tolik vymyšlených nepravd, osobních dohadů a tendenčních výkladů, už i dávno zapomenutých událostí! Pak by se také nemohla opravovat historie tak, jak se o to snaží hlavně československý režim v Praze, který je ve službách cizí ideologie a zájmů nepřátelských našemu národu. Není sporu o tom, že Jaromír A. Netík byl přesvědčeným odpůrcem komunismu do všech důsledků. Mohl tak úspěšně komunismu čelit proto, že znal jeho teorii i praxi, jeho zrádný způsob zákeřného a násilnického boje. Navíc znal i nespravedlnost a hrůzu, které komunismus přináší všude tam, kde se chopil podvodem a násilím totalitní moci. O tom, jak se to stalo v Československu, napsal J. A. Netík studii “Revoluce na objednávku”. Tato kniha vyjde v českém nakladatelství Konfrontace v Curychu ve Švýcarsku. Autor v ní líčí podle všech dostupných historických dokladů, jak se připravoval v poválečném Československu komunistický puč a jak byl proveden. Je nutno poděkovat vydavatelství Konfrontace, že se ujala tak těžké práce, spojené v exilu s vydáváním českých knih. Vydat českou knihu prošpikovanou “švejkovinou” má vždycky naději na úspěch. Knihy historického a politického obsahu se však čtou méně. My ale věříme, že o knihu Netíkovu bude v exilu i doma velký zájem, především u čtenářů Hlasu národa a Českého slova, kde bratr Netík mnoho dobrého i vtipného napsal. Neměl by být zapomenut. Tak vy, kteří jste četli, co napsal J. A. Netík - někdy i pod pseudonymem “Fousek”, nezapomeňte si tuto knihu koupit a pozorně přečíst. Poučíme se z ní o mnohých spojitostech, o poválečných spojitostech u nás, které nám dosud unikaly a uctíme tím zároveň památku českého novináře a bojovníka za pravdu. Fr. Desenský V. Jubilejní Slet Čs. Sokolstva v zahraničí ve dnech 2.-5. července 1982 ve Vídni Bude to slet sokolů z celého světa, neboť do Vídně se sjedou sokolští příslušníci z Anglie, Francie, Holandska, Německé spolkové republiky, Rakouska, Švédska a Švýcarska, z Afriky, ze Spojených států, z Kanady, z Argentiny a dokonce až z Austrálie. Je ovšem jisté, že náš jubilejní slet bude nepoměrně menší, než bývaly slavné všesokolské slety v Praze; jeho význam bude spočívat především v tom, že bude velkou veřejnou manifestací věrnosti vznešeným ideálům svobody, demokracie a oddanosti věci národní a že bude důkazem, že přes všechno komunistické úsilí se jim nepodařilo Sokol zničit - že žije a pracuje dál ve svobodném světě. Bude také vyjádřením naší neochvějné víry, že svoboda a spravedlnost zvítězí a že i v znovu svobodném Československu dojde také к obnově radostné a nadšené činnosti sokolské, že i tam bude opět možné svobodně vzpomínat významných výročí našich dějin a pořádat sokolské slety. Slet ve Vídni připravujeme v obtížných podmínkách naší organizace, jejíž články jsou roztroušeny po celém světě a navíc ještě od sebe odděleny vzdálenostmi stovek nebo i tisíců kilometrů. Překážky se zdají někdy být až nepřekonatelné. Samo konání sletu a všeho toho co s tím souvisí - nesčetné hodiny nácviku a příprav, oběti času a peněz, potlačení vlastních zájmů a zálib vůči zájmům a potřebám celku - stojí у příkrém protikladu s tendencí dnešní doby, v níž převládli' zájmy materiální a osobně sobecké, spojené s lhostejností vůči celku. Dějiny Sokola nás však poučují, že kdykoliv' Sokol procházel zvláště těžkým údobím, nejen že všechny překážky překonal, ale naopak vyšel vždy posílen - jako odel zkalená ohněm. Jsme proto přesvědčeni, že sletové dílo se nám podaří a bude úspěšné. Věstník-7 Zveme vás všechny na slet Vážení přátelé, sestry a bratři! Zveme vás tímto co nejsrdečněji na náš slet, který se bude konat na samém zápraží naší vlasti, v době velikého mezinárodního napětí a vzrušení, kdy surové mocnosti komunistického temna ohrožují celý civilisovaný svět a události v Polsku jsou dalším potťrzením, že Sovětský svaz nikdy neopustí svůj cíl, jímž zůstává i nadále úplné ovládnutí světa a zotročení lidstva. Slet, konán v těsné blízkosti čs. hranic bude určitě sledován s velkým zájmem a napětím také v naší okupované vlasti a jeho průběh provázen mnoha nadějemi. Národ ve své bezmocné bídě - hospodářské a zejména mravní - očekává od sletu posilu. Nesmíme ho zklamat. Pokud je vám to možné, pomozte nám zajistit úspěch sletu vaší účastí jako diváci. Plánujete-li letos dovolenou v Evropě, vynasnažte se, abyste byli začátkem července ve Vídni, mohli navštívit slet a tím dopomohli к tomu, aby vyzněl v mohutnou manifestaci za osvobození naší drahé vlasti z moci komunistických utlačovatelů. Sletový pořad Slet bude zahájen v pátek 2. července, kdy bude ve vídeňském hotelu Pošta (Fleischmarkt č. 24) otevřena sletová výstava, poté uspořádán zájezd do místa bývalého koncentračního tábora Mauthausen, kde bude odhalena pamětní deska sokolským obětem nacismu, zatímco v tělocvičnách vídeňské Stadthally (Vogelweidplatz č. 14) bude celý den probíhat sletový turnaj v odbíjené. První sletový den bude ukončen seznamovacím večerem, který se bude konat ve velké slavnostní síni historické vídeňské radnice a kde zahraniční hosty přivítá osobně starosta města Vídně p. Leopold Gratz, který nad sletem převzal záštitu. (Pokračování) [pageend7]Č. S. A. Nejstarší bratrská a sesterská podpůrná jednota v Americe jest pripravená poskytnouti Vám nejvýhodnéjší druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA 2701 SOUTH HARLEM AVENUE BERWYN, IL 60402 “Pioneer of Fraternal Life Insurance CSA PLAZA Telefony (312) 795-5800 - (312) 242-2224 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 ADDRESS CORRECTION REQUESTED 436 [pageend8]