VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 133 Květen 1965 JÁN PAPÁNEK: SVET VO VARU. Prejav na ročnej schôdzi Československej národnej rady americkej v Chicagu 8. mája 1965. Po vypätí síl v rokoch 1938 až 1945, sme sa pred dvacať rokami, v dobe končiacej sa vojny, tešili na plody sebazapierania a veľkých obetí. V duchu spomínam na túto tak dôležitú dobu práce a boja krajanskej československej Ameriky a americkej demokracie. Prežívam chvíle veľkých manifestácií za Československo po celých Spojených štátoch v dobe Mnichova a po ňom; spomínam na chvíle oduševnenej a nezištnej práce propagačnej i politickej — a hmotnej pomoci poskytovanej rodiacemu sa československému odboju. Účastnil som sa koncom apríla 1939 historických sjazdov složiek Československej národnej rady, ktorá bola vtedy oži- votvorená. Bola to pre čsl. vec ťažká doba, ale patrí medzi najkrajšie v živote človeka i národa — a som presvedčaný, že i tých z Vás, ktorí ste to prežívali. Každý mal pred sebou jediný cieľ — slobodné Československo v slobodnej Europe. Bola to jednota citu, umu i úsilia. Manifestácie vyvrcholily výzvou Dr. Benešovi, aby sa ujal vedenie druhého československého odboja a príslubom predstaviteľov Československej národnej rady plnej spolupráce a pomoci. Toto úsilie, v rámci boja spojencov proti Hitlerovi, skončilo v 1945 plným vojenským víťazstvom. Bohužiaľ, jedon z vtedajších spojencov — Sovietský sväz — nežičil slobode, bezpečnosti a mieru medzi národami. Stejne ako Nemecko pred tým, začal si podmaňovať súsedné zeme. Slobodný svet si však nové nebezpečie hneď neujasnil, bol pasívny a nezastavil ho i keď mal dosť sily. Preto toto dvaciate výročie konca druhej svetovej vojny nemôže byť a nie je tak radostné ako bývalo výročie 28. októbra. Národ ponechaný sám sebe v mori červenej armády a komunizmu, pod cudzím tlakom, začal opúšťať svoju jednotu, demokraciu a začal strácať i svoju slobodu. Triedne a lokálne záujmy začaly nabývat’ vrchu nad záujmami celku. — Bola to doba úpadku československého človeka — v Československu i v zahraničí — a bojím sa, že dosiaľ nie je prekonaná. Československá národná rada pochopila nebezpečnosť tohoto vývoja a začala proti nemu bojovať, videla a vidí jedine záujem celku. Dokladom toho sú jej sjazdy, neustále burcovanie, informácie a zákroky proti komunistom. Je toho dokladom i terajšia jej ročná schôdza. Podporujúc politiku americkej demokracie, prejavuje příchylnost’ a lásku k československému ľudu a pomáha mu domôcť sa dočasne stratenej slobody. V dôsledku toho strácal slobodný svet pozíciu za pozíciou. Zahájil politiku — “containment” — vytvoril obranné spojenectva a podarilo sa mu sovietské výboje aspoň v Europe zastaviť. Bohužiaľ, až po pádu Československa. — Výboje však boly presunuté do Ázie, Afriky a dokonca i do Latinskej Ameriky. Spojené štáty sa snažily zastaviť nápor komunizmu aj tým, že zahájily velkorysý program hospodárskej pomoci a rehabilitácie najprv v Europe a postupne v ostatnom svete. Pomáhaly vytvárať nové štáty. Ani to nestačilo; vyslúžily si za poskytovanie veľkých miliard dolárov pomoci celému svetu len nenávisť, konfiškácie amerického majetku a ničenie zastupitelských úradov. — Vo Spojených národoch začaly strácať svoju pozíciu, pretože sa len málokto chce exponovať proti komunistickým výbojom a zvlášť proti Sovietom. Každý chce kompromisy a zodpovednosť ostáva iba Spojeným štátom. Z regionálnych obranných súručenstiev v Europe, na Blízkom východe, v Ázii a v Latinskej Amerike sa stávajú veľké debatné schôdze, kde chce každý kritizovať a rozhodovať, ale bez prebrania zodpovednosti. Tak sa dnes dostal celý svet do hroznej krízy. Každý zbrojí a sme svedkami vojenských šarvatiek vo všetkých končinách sveta. Spojené štáty, nemôžúc sa viac spoľahnúť na včasné zásahy Spojených národov a regionálnych obranných súručenstiev, a nechtiac dovoliť, aby komunistické výboje pokračovaly, sú nútené priamo a urýchlene zasahovať samy. Tak po porážke Francie v Indočíne nastalo vacuum a Spojené štáty musely zasiatnúť vo Vietnamu, aby zabránily anarchii a zmocneniu sa celej juhovýchodnej Ázie čínskymi komunistami. Stejne zasahujú i v iných končinách sveta, pokiaľ možno bez ozbrojenej moci. Najnovšie v Santo Domingo. — V celom svete je mnoho pokriku, ale Spojené štáty — nie len v záujmu postihnutých zemí, ale v svojom vlastnom, aby si uchránily slobodu, demokraciu a hospodársky rozvoj — sú nútené tak konať. Tým súčasne zabraňujú svetovému ozbrojenému konfliktu. Jedine tento postup môže privodiť a privodí riešenie dnešnej svetovej krízy. Sovietom, a komunistom vôbec, sa nepodarí ich terajšie Imperia zväčšovať ani ich udržať. Bude sa riešiť aj nevyriešený problém strednej Európy —• tedy i problém Československa. Musia byť a budú medzinárodné jednania. To znamená vzájomné ústupky, kompromisy — a pri kompromisoch slabí a nejednotní platia. My musíme byť silní a jednotní, ako sme boli pri vytvorení Československa. Musíme prekonať všetky snahy a nástrahy o rozkol. Musíme tvoriť a stavať na základoch, ktoré nám zanechali naši veľkí učitelia. Musíme sa držať Masarykovej slobody a humanity, Benešovej demokracie a Štefánikovej československej jednoty. To je odkaz našich dejin. Len sloboda, demokracia, humanita a jednota dáva človeku a národu možnosť jeho plného rozvoja, zaistenie jeho práv, blahobytu a vyžitia sa. Žiadon totalitný režim túžby človeka po slobode na trvalo nepotlačí. Podporujte Národnú radu; tým podporíte politiku svojej americkej vlády a zaistíte slobodu sebe a pomôžete k nej aj československému ľudu. [pageend1]VESTNÍK MAY 1965 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois věstník KVĚTEN 1965 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 ze zasedání výkonného výboru čsnra. Výroční schůze výkonného výboru ČSNRA se konala v síni ČSA v Ciceru ve dnech 8. a 9. května. Za newyorskou oblast přijel br. Dr. Vladimír Walzel; za Krajanský výbor, Cleveland, br. Ladislav Kiml a ses. Stázi Kimlová; za oblast michiganskou, br. Anton Benesh a br. Anton Čech. Za odbočku Washington, D. C. předseda Dr. Juraj Slávik zaslal zprávu a šek na $500. Z odbočky St. Petersburg došla nemilá zpráva, že předsedkyně ses. Helena Hovorková před odjezdem do Chicaga se musela odebrat do nemocnice; odbočka James Hovorka zasílá $300. Odbočka Los Angeles zasílá zprávu, a omlouvá svou nepřítomnost, není možno pro velkou vzdálenost jet dvakráte do Chicaga v krátkém čase (v červnu je v Chicagu stoleté výročí Sokola) a posílá $250. Nejsilněji ovšem byla zastoupena Chicagská oblast. Zasedání bylo zahájeno v 9:45 v sobotu ráno a skončeno v neděli odp. ve 2 hod. V předsedání se střídali: předsedkyně Vlasta Vrázová, místopředsedové Mikuláš Ferjenčik a Břetislav Vaněk. Br. James Krákora, ve funkci tajemníka pro tem, vykonával též úřad zapisovatele. ČLENSKÉ ORGANISACE. Československé spolky v Americe (ČSA), tato mocná, z nejstarších krajanských organisací byla zastoupena svým, gen. tajemníkem br. Krákorou a br. Antonem Hruškou, kterého jsme uvítali ve svém středu po jeho dlouhé nemoci. Slovenský Sokol byl zastoupen členem předsednictva br. Adolphem Cierným, jemuž bylo blahopřáno k velkému úspěchu televisního programu o tělesné výchově a Slovenském Sokolu. Slovanská podporující jednota státu Texas, největší krajanská organisace ve státě, a Společnost pro vědy a umění zaslaly pozdravné telegramy. Dále za SVU pozdravil zasedání býv. konsul chicagský Ladislav Krno, který zval na podzimní výroční schůzi SVU v Chicagu dne 18. září. Členstvo SVU dosáhlo po “tu 800. Vyšla pozoruhodná kniha “The Czechoslovak Contribution to World Culture” (viz Věstník, duben). Upozornil též na poctu, které se dostane prof. Václavu Hlavatému vydáním vědecké publikace “Prospectives in Geometry and Relativity”, na které pracovalo společně na padesát universitních profesorů a vědců z celého světa. Čs. společnost pro vědy a umění byla dále zastoupena prof. Josefem Čadou, který pozdravil zasedání a mluvil též o činnosti Svazu českých katolíků. Příští týden bude slavnostní zápezd do Washingtonu, kam do katedrály věnoval Svaz šest oken v ceně $50,000. Radostná byla zpráva o koleji Sv. Prokopa v Lisle, Ill., kde se dnes nalézá jedna z největších knihoven svého druhu v Americe o slovanské literatuře. Kursy slovanských dějin jsou populární na koleji, navštěvuje je až 200 studentů, většina jich však není ani českého ani slovenského původu. Prof. Čada soudí, že v chicagském prostředí by byl živý zájem o podobný kurs a doporučuje ČSNRA, aby se ujala tohoto úkolu, zvláště aby získala před- nášeče. Na zasedání přijel z New Yorku Dr. Ján Papánek, který za války byl spojkou mezi presidentem Benešem, exilovou vládou a starokrajanskou Československou národní radou americkou. Jezdí na naše výroční schůze a sjezdy dvacet let. Promluvil o problémech uprchlíků (viz str. 13.), načež se rozvinula živá debata o problémech staro a novouprchli- ků. Večer pak promluvil Dr. Papánek o dnešní situaci a postavení Československa (str. 1.). Byly čteny zprávy úředníků: předsedkyně Vlasty Vrázové, místopředsedů Ferjenčíka a Vaňka, pokladníka a ředitele kanceláře br. Frank Kratochvíla, revisniho výboru, organisátora br. Vlastislava Chalupy, redaktorky Vlasty Vrázové. (Výňatky zpráv jsou uveřejněny v tomto čísle Věstníku.) Zpráva výkonné tajemnice ses. Emilie Welclové-Růžičkové byla zahrnuta do zprávy předsedkyně, která omluvila její nepřítomnost a poděkovala za osm let obětavé práce, kterou nesobecky Radě přinesla. Ač zimní měsíce trávila na Floridě a v létě bude bydlet mimo Chicaga, ses. Welclová slíbila, že bude nadále vypomáhat a plánovat výpravy, které jejím přičiněním se staly populární, dobrým zdrojem příjmů~“i publicity. Byly předloženy zprávy výborů: politického, br. Dr. František Schwarzenberg (str. 5.); tiskového, br. Alois Šalomoun; organisačního, br. Krákora; finančního a administrač- ního, br. Krákora. Organisační výbor, jehož předsedou je br. Adolf Cierný, poukázal na nutnost nového vhodného propagačního materiálu. “Úspěch činnosti závisí do značné míry na dostatku informačního a propagačního materiálu, kterým možno se- znamovati širokou veřejnost — jak naší vlastni československou tak i čistě americkou — s našimi snahami. Bohužel, takového materiálu nemáme . . . Výbor doufal, že bude míti v konečné úpravě připravené zvláštní seznamovací číslo Amerického Bulletinu.” Výbor uznal nutnost a splnomocnil vydáni. Br. Alois Šalomoun, ve zprávě tiskového výboru si stěžuje na oportunismus a nezájem u některých uprchlíků a dodává: “Tyto zlomené charaktery, jak doma, tak zde nikdy nerepresentovali a nikdy lid československý representovat nebudou. Náš lid měl výtečných duchovních vůdců, kteří vedli národ za mnohem horších předpokladů a nadějí na úspěch. Většinou se nedočkali uskutečnění svých ideí, ale my víme, že byli na správné cestě, neboť národ se dočkal svobody, a oni se stali našimi vzory. Tak jak Hus, Komenský, Palacký a Masaryk navazovali jeden po druhém na lásku k pravdě, svobodě a národu, budeme i mv pokračovat bez ohledu, zda se dočkáme vítězství dneska nebo za dvacet let. Málo si uvědomujeme, že to co se děje v komunistických zemích dnes, změnv, které můžeme nazvat ústunkv od nro- gramu, který prokázal, že komunismus je neuskutečnitelný a absurdní, že přežil sám sebe, samo o sobě dokazuje, že jsme byli na správné cestě, že jsme měli pravdu a že naše práce přinesla užitek. Komunismus je dnes na odchodu, alespoň mezi kulturními národy, včetně národa československého. Dnes však jde o 2 • VĚSTNÍK [pageend2]mnohem důležitější úkol, jak zachraňovat zlomené charaktery, jak je napravovat, lidi bez mravních zásad, bez morálky. Doma ve staré vlasti jsou lidé, kteří se o to pokouši. My musíme na né navazovat, snažit se jim rozumět, podat pomocnou ruku, a někdy i popostrčit. Nebude to lehké a bez komplikací, ale cílem nám musí být zdravý, svobodný a hrdý československý národ. Prosím, aby všichni delegáti, kteří na úseku této práce pracuji, ať už v rámci činnosti Rady nebo mimo ní, se přihlásili do tiskového výboru ČSNRA. Vzájemná spolupráce nám bude jen posilou.” USNESENI výkonného výboru ČSNRA ke 20. výročí Pražského povstání. Československá národní rada americká vzpomíná dvacátého výročí Pražského povstání, kterým vyvrcholil šestiletý domácí odboj. Tenkráte ve svém celku povstala Praha, matka měst, a vzepřela se cizím okupantům. Svým bojem podala Praha důkaz, že národ nečeká až mu svobodu přinesou jiní, ale že za svou svobodu chce a dovede bojovat i proti přesile. Boj byl nerovný a přece vítězný. Všechny oddíly německé branné moci v Praze, otřeseny vítězným postupem Spojeneckých armád z východu i ze západu kapitulovaly dne 8. května 1945 do rukou Revoluční národní rady české, která se v zastoupení čs. zahraniční vlády postavila v čelo povstání a ujala se moci výkonné a vládní. S hrdostí proto vzpomínáme, že Prahu neosvobodili jiní, ale že se Praha osvobodila sama. Tuto skutečnost dnes chceme zvlášť zdůraznit z toho důvodu, že komunistická propaganda nepravdivě tvrdí, že Prahu osvobodila jen a jen Rudá armáda. Pravdou však je skutečnost, že Rudá armáda vtáhla teprve dne 9. května do Prahy již osvobozené, po odchodu všech oddílů německé branné moci. Rudá armáda Prahu neosvobodila — leda ji obsadila. Příchod Rudé armády nebyl koncem cizí okupace, jak komunisté tvrdívají, ale spíše předzvěstí oné poroby, do které se Československo o tři roky později dostalo. Komunistická propaganda též lživě hlásá, že jen komunisté bojovali na pražských barikádách. I toto tvrzení je nepravdivým výmyslem. Pravdou je skutečnost, že na barikádách, na střechách i v ulicích Prahy bojovali a umírali všichni bez rozdílu politické příslušnosti. Jediný rozdíl spočíval v tom, že hrstka komunistů bojovala za uskutečnění mocenských cílů Sovětského svazu a politických cílů komunistické strany, kdežto celek ostatních synů a dcer českého národa bojoval za obnoveni svobody, demokracie a samostatnosti Československé republiky v jejích předmnichovských hranicích. Pro tuto naprostou totožnost společných cílů druží se Pražské povstání k hrdinnému Slovenskému povstání a tvoří spolu s nim základ onoho slavného odkazu, zpečetěného krví českých i slovenských bojovníků, kterému se ani my Češi a Slováci v Americe nikdy nezpronevěříme. Dnešní naše vzpomínání proto není pouze projevem úcty a .vděčnosti ku všem mužům, ženám i dětem, kteří tenkráte padli za vlast, není pouhým věncem, položeným u ssutin staroměstské radnice. Dvacáté výročí Pražského povstání je pro nás všechny, pro celou československou Ameriku slavným závazkem, že ve své práci neustaneme dokud čs. lidu nebude umožněno svobodnými volbami rozhodnout o svém politickém, hospodářském a sociálním řádu, o všech otázkách domácích i zahraničních, pokud prostě nebude obnovena skutečná svoboda a samostatnost Československé republiky. Chicago, dne 8. května 1965, den německé kapitulace v Praze. Výňatky ze zprávy předsedkyně. Od loňského sjezdu ani světová, ani československá, ani domácí situace nebyla nám příznivá, přece ale i za těchto obtížných podmínek můžeme se prokázat zvýšeným počtem členů, členstvím další velké krajanské organisace v předsednictvu, i zvýšenou činností, což vyjde na jevo ze zpráv úředníků, výborů, oblastí a odboček. Docílili jsme určitých výsledků za daných okolností a že tomu tak bylo vděčíme v prvé řadě souladu, který vládne v předsednictvu. Děkuji osobně za morální podporu a spolupráci, kterých se mi dostává a umožňje mi vykonávání předsednické funkce. Činnost Rady. Zájmy a práce ČSNRA jsou tak různorodé, že těžko se mohou škatulkovat. Zhruba se naše působení dá třídit na dva hlavní úkoly: krajanský a československý. Naše stará tradice nám přikazuje se zajímat o krajanský veřejný život, usilovat o kulturní výchovu, seznamovat americkou veřejnost s přínosem čs. kultury Americe, snažit se o sblížení krajanů a krajanských organisací, abychom společně a svorně prodlužovali svůj národní život a nadále přispívali ze zdrojů bohatého čs. dědictví ke kultuře a svobodě Spojených států. Vzdělávací činnost. Snažíme se plnit svůj velký úkol oddanou drobnou prací, nejen pořádáním velkých oslav. Po celý rok naše odbočky pořádají přednášky o časových událostech, o Československu, filmové večery “Poznej Ameriku”, zúčastňují se krajanských podniků, pořádání koncertů čs. hudby atd. Je to práce méně okázalá, nikoli však méně důležitá. Z velkých akcí je to Čs. den v Plzeňském parku, Čs. den na newyorské výstavě, velký bazár na Navy Pier, účast na sokolské známce atd. Propagujeme četbu dobré české a slovenské knihy. Řadu jich jsme vydali, o odběr jiných se staráme (máme na skladě veškerý náklad “Dětství a mládí” Dr. Masarykové). Podporujeme morálně i prakticky vyučování češtiny, zakládání universitních knihoven zachraňováním starých krajanských sbírek. Letos dojde k vydání Progressive Czech od prof. Mikuly. Tato výborná a vyhledávaná učebnice byla původně vydána r. 1937 nakladatelstvím ČSNRA. Poslední, t. j. třetí vydáni je již léta vyprodáno (celkem prý bylo prodáno 20,000 výtisků). Dnes štědrostí pí. Emmy Mikulově vydá Rada nové vydání, k uctění památky prof. Mikuly. Nenadálý úspěch jsme měli s malou sbírkou cukrářských receptů, původně domácí výroby. Loni v létě byly pak vydány tiskem a 2,500 výtisků bylo vyprodáno v rekordním čase. Mělo to i svůj propagační význam. Sdružování krajanů. Nejdůležitějším úkolem je sdružování našich sil, aby před americkou veřejností čs. národnost vystupovala důstojně a účinně. V tom směru největším úspěchem loňského roku bylo přičlenění mocné krajanské organisace Slovanské Podpůrné Jednoty státu Texas. Svým členstvím SPJST projevuje souhlas s cílem Rady. Návrat texasských do všenárodní práce bylo pro nás velkým morálním povzbuzením. Členské organisace ČSNRA. Radujeme se upřímně z úspěchů členských organisací: ČSA, jejíž gen. tajemník br. James V. Krákora je aktivním členem předsednictva, je stále na vzestupu. Slovenský Sokol nedávno otevřel slavnostně novou sokolovnu v Astórii, i další velké podniky. Společnost pro vědy a umění SVU, u jehož založení stála ČSNRA před několika lety, dosáhla členství 800; zásluhou významných členů, prestiž SVU stále stoupá. SVU právě vydala první knihu svého druhu ve Spojených státech "Czechoslovak Contribution to World Cul- VÉSTNÍK • 3 [pageend3]ture”; bude velmi vítaným dokladem v universitních knihovnách. Tyto organisace projevuji svým členstvím v Radě souhlas s našim posláním a svým pochopením nás povzbuzují; v americkém světě dodávají nám na významu. S American Fund for Czechoslovak Refugees jsme účinně spolupracovali zvláště v prvých letech, za působeni ses. Welclové.I dnes se zajímáme o osudy čs. uprchlíků, několik odboček Rady pořádá každoročně vánoční sbírky dětem v Německu a úřadovna sprostredkuje styky a pomoc těm, kdo k nám přijedou do Chicaga. Více nám, při rozsahu naší ostatní práce, dělat nelze a přenecháváme to exilovým orga- nisacim, především Čs. ženské nár. radě v exilu. Náš poměr k Československu. ČSNRA se zrodila za první světové války, ze spolupráce s prof. Masarykem. Byla živena za Republiky přímým stykem s čs. lidem, za druhé světové války nejužši spoluprací s exilovou čs. vládou. Od svého založení až podnes svými činy, touhou a nadějí projevujeme svou lásku k čs. lidu. Láska v tomto případě znamená především soucit a pochopení pro jeho utrpení. Rozlišujeme velice přesně mezi čs. lidem a jeho vládci a pro každé své rozhodnuti máme jen jedno vodítko: Je to v zájmu čs. lidu? Přibližuje to den jeho vykoupení ? O našem postupu v otázkách Tuzexu, kulturní výměny, Spartakiády atd. bylo mnoho napsáno ve Věstníku a Bulletinu, jedná se o tom ve zprávě br. Schwarzenberga za politický výbor. Omezím se proto na poslední události: Čedok a 20. výročí “osvobození”. Jsou to typické problémy, s kterými se potýkáme. Čedok. Letos se podařilo komunistům úspěšně dalekosáhlé pronikání krajanské veřejnosti otevřením Čedoku v New Yorku. “Čs. svět” se dokonce prý chlubil, že budou otevřeny tři další kanceláře Čedoku, jedna z nich v Chicagu. Na Čedok nelze pohlížet jako na obchodní podnik, nýbrž jako na politicky důležité odzbrojování krajanů. Čítárny U. S. Information Agency v Praze a v Bratislavě, komunisty zavřené po puči, dosud otevřeny nebyly. Od prvopočátku hájíme důsledně zásadu reciprocity, za každou poskytnutou výhodu musí se nám dostat rovnocenné výhody. V této zásadě nás podporuji někteří vlivní senátoři a kongresnici a vskutku námluvy a cesty čs. hospodářských odborníků k získání obchodních výhod v Americe se prozatím setkaly se silnou oposicí v kongrese. Nebýt toho, podařilo by se komunistům otevřít u nás nejen Čedok, ale i kon- sulát, o co prozatím marně — ale vytrvale — usilují. Přimlouvám se proto za memorandum na Department of State, které bychom pak rozeslali na senátory a kongres- níky o Čedoku a posledních událostech v souvislosti s kulturní výměnou. Dvacáté výročí “osvobození” Československa. Komunisté právě dnes oslavuji “osvobození” Rudou armádou. Z pěti měst, kde se bude okázale oslavovat, si úmyslně a drze zvolili Prahu (která se osvobodila sama), Plzeň a Budějovice (které osvobodila americká armáda). Dokonce ani plzeňské časopisy se slůvkem nezmiňují o příchodu Američanů do Plzně. Nejlepší odpovědí na toto falšování dějin by byl dokumentární film americké armády o postupu amerického vojska přes Cheb, Karlovy Vary do Plzně. Tento historický film z vojenského archivu byl mi slíben washingtonským úřadem, ale v minulých dnech dočkali jsme se v Radě velkého zklamání: film je v surové formě, nezpracován a pohřben v archivech v Astórii, L. I. Nikde, ani v National Archives, ani v Pentagonu, ani na State Dept. neměli žádného filmu o Pat- tonovi, americké armádě v ČSR, atd. 4 • VĚSTNÍK Oslavy Rudé armády v Budějovicích a Plzni, v místech, kde mél stát pomník k poctě amerických vojáků, jsou výsměchem -— a krajanská Amerika musí na to reagovat. Tato podlízavost a závislost čs. komunistické vlády na Moskvě nám ukazuje pravou tvář komunismu. Na jedné straně, k získání dolarů, si nás pražský režim úskočné předchází, ale doma, před očima vlastního lidu, nás uráží. Jsme povinni americkým hochům, kteří bojovali a umírali, aby bylo vzpomenuto jejich oběti. A pražský režim je to dlužen i krajanům, za naši účast v obou světových válkách. Navrhuji proto, aby ČSNRA protestovala na Department of State a aby svůj protest zaslala členům kongresu. Američtí občané čs. původu nemohou němě přihlížet k ničení odkazu, na který jsme právem hrdi. Tak zvaná výměna a jak hledat nápravu? Komunistickému nenápadnému pronikání pod rouškou kulturní výměny musíme věnovat stále větší pozornost. Pod tlakem hospodářského úpadku, komunisté uvolnili cestování a lákají nás do Československa za výhodného kursu. Krajané budou pomalu odzbrojováni, tvář komunismu se jim bude jevit méně nepřátelská. Aniž bychom si to uvědomili, mohli bychom pozvolna ustupovat z bojiště do nečinnosti. Třeba si stále připomínat, že na komunismu se nic nezměnilo, i když je dovolena staré matce cesta za americké peníze. Není tam svobody náboženské; i když byl kardinál Beran propuštěn ze zajetí, nesmí se vrátit do Prahy a vykonávat tam svůj úřad. Není svobody stěhování, volby a změny zamést nání, není svobody tisku, svobody shromažďování. I když se již nevězní za nespáchané politické zločiny, je strach ze ztráty zaměstnání, ze ztráty bytu nadměrného o jednu světnici, ze znemožnění vysokoškolského vzdělání, atd. Zlo tedy trvá. Komunisté sice utrpěli velkou porážku tím, že se jim nepodařilo indoktrinovat mládež, ale přesvědčili jsme se v rozhovoru s mnohými starými i mladými návštěvníky z Československa a s krajany po jejich návratu ze staré vlasti, že mladá generace sice nevěří komunistické propagandě, ale nevěří také ničemu. O Spojených státech mají prapodivné, zkreslené názory. Mladým je Amerika vzorem materielního blahobytu, po kterém touží, ale neví nic o našich největších hodnotách. Nemají nejmenší představu o demokracii, o skutečné vládě lidu, o politické svobodě. Kladou si otázku: “A co tedy když ne komunismus?” jako by nic jiného nebylo. Z toho nám jasně vyplývá náš naléhavý úkol: pronikat za železnou oponu. Nesmíme se spokojit s návštěvou džézové- ho trumpetisty v Praze, a vystoupením clevelandské filharmonie na pražském jarním festivalu. Musíme trvat na výměně myšlenek! Musíme prosazovat zásadu, že chceme posílat nejen dolary, ale i americkou literaturu, magazines, filmy z amerického života! Musíme jim otevírat okna do svobodného světa! Je pochopitelné, že se komunisté budou bránit — a že nám mnozí krajané nebudou rozumět — to nás však nesmi odradit. Budeme pokračovat v této práci. Znamená to 1) varovat krajany před nečinností a ústupem, 2) informovat a naléhat na americkou vládu, aby vymáhala ústupky, skutečnou kulturní výměnu, 3) pronikat za železnou oponu. Krajanům musíme stále připomínat, že pražský režim se sice tváří teď neobyčejně přátelsky, při tom nadále všemožně podporuje revoluční hnutí proti Americe od Karibského moře až po Vietnam, kdekoli Sověty proti nám bojují. Komunismus je nebezpečné světové hnutí a je tragedii československého lidu, že byl proti své vůli zatažen do nepřátelského tábora. Pod tlakem světových válečných událostí, Spojené státy se nevěnuji plně problémům národů za železnou oponou. [pageend4]Jdeme proto do doby neutěšené a skoupé na úspěchy. To však nemění nic na našem přesvědčení hlásat pravdu a nedat světu zapomenout na osud porobených. Věříme, že budoucnost nám dá za pravdu. Pro ČSNRA není žádné jiné cesty a žádné jiné pravdy. A proto vytrváme! Tato pracovní schůze nám dává možnost si znovu ujasnit poměry a poradit se o postupu. Jsem však přesvědčena, že nezaprodáme ani světlou památku své minulosti, ani svou budounost, a že tak jako jsme byli hlasem krajanské Ameriky v osvobozovacím boji ve dvou světových válkách, zůstaneme jejím svědomím i v dnešním zápase o lepši budoucnost Československa, i nás samých. VLASTA VRÁZOVÁ. Zpráva Politického výboru/ Politický výbor sledoval v uplynulém období se zvýšenou pozorností vývoj domácí i mezinárodní situace se zvláštním zřetelem k otázkám, zajímajícím především americké občany čsl. původu. Politický výbor se snažil podnikat přiměřené kroky, směřující hlavně k dobru americké větve čsl. lidu, k uhájení americké svobody a k obnovení svobody, samostatnosti a demokracie v Československu. Sledovali jsme komunistickou propagandu mezi krajanskou i americkou veřejností a snažili jsme se jí čelit všemi prostředky, které jsou nám k disposici. Také jsme na př. v souvislosti s otázkami domácího vývoje napsali před presidentskými volbami oběma politickým stranám (Platform Committee) totožné listy, ve kterých jsme zdůraznili, co američtí občané čsl. původu očekávají od příští administrace. Informovali jsme rovněž svoji veřejnost o požadavcích, jejichž splnění na základě svých specielních zájmů od příští vlády očekáváme. Učinili jsme tak v naději, že si naši členové sami ve svém svědomí rozhodnou, u kterého z presi- dentských kandidátů stává větší pravděpodobnost splnění těchto požadavků. V této souvislosti jsme se také zabývali otázkou četných návštěvníků z Československa, kteří ve stále vzrůstajícím počtu přijíždí do USA. Ať jsou to jednotlivci či skupiny, přijíždějící sem v rámci kulturní či hospodářské výměny, jedno je jasno: je nutno všemožně se těmto návštěvníkům věnovat, seznamovat je se všemi tvářnostmi amerického života, americké svobody, amerického hospodářství, amerického školství a hlavně se způsobem jak zde demokratickou formou překonáváme rozlišnost názorů a dospíváme k formulaci společné vůle za přísného respektování práv každého jednotlivce, každé skupiny i každé menšiny. Jsme přesvědčeni, že takováto činnost přispěje významně k udrženi víry v demokracii za železnou oponou a přesvědčivě podlomí účinnost komunistické propagandy. Současně jsme si však řekli, že tuto činnost mají vykonávat především naši členové jako jednotlivci, že však není vhodné, aby organisační složky ČSNRA jako takové braly účast na jakýchkoli podnicích uspořádaných k poctě účastníků zájezdů, přijíždějících sem pod záštitou komunistické vlády v Československu. Tento postup nám přikazuje náš zásadní postoj ke komunismu. Jako jednotlivci se však návštěvníkům věnovat máme. Doufáme ostatně, že též američtí návštěvníci Československa, jichž počet stále vzrůstá, použijí každé příležitosti, která se jim v Československu naskytne k šíření pravdy o životě ve svobodném světě. Při sledování mezinárodního vývoje jsme zjistili, co cha- rakterisuje dnešní směr vývoje. Jedná se především o vzájemný poměr tří velmocí: Spojených států, Sovětského svazu a Rudé Číny. Mezi oběma komunistickými velmocemi došlo k roztržce, která je považována za velmi vážnou. Oproti tomu Spojené státy a Sovětský svaz sbližuje v této době společná touha po zachování zdánlivého míru a společně sdílený strach z mocenského vzestupu Rudé Číny.U mnoha lidí vzniká naděje, že by Spojené státy a Sovětský svaz mohly společně zabránit světové válce a zdržet vzrůst Rudé Číny, vzniká ve veřejnosti i ve směrodatných amerických kruzích intensivní snaha po uvolnění americko-sovětského napětí a po odstraněni všech příčin vzájemných třenic. Z těchto úvah pak vzniká ochota, nenaléhat na osvobození porobených národů ve střední a jihovýchodní Evropě, prohlubovat kulturní a hospodářské styky, “normalizovat” postoj ke komunistickým vládám, přehlížet bezpráví, těmito vládami páchané, zapomínat na osud lidstva za železnou oponou a v celku přijímat nynější stav rozdělené Evropy za trvalý, spravedlivý a žádoucí v mlhavé naději, že pouhým vnitřním vývojem dojde k jakési liberalizaci. Politický výbor považuje za svou povinnost upozorňovat na pomýlenost tohoto uvažováni. Politický výbor proto opakuje bez ustání, že je naprosto nepřípustno, aby se Spojené státy snažily kupovat přátelství Sovětského svazu za cenu svobody a samostatnosti československého lidu. Že naopak je povinností Spojených států, snažit se všemožně o to, aby lid v Československu i v ostatních porobených státech mohl sám svobodně rozhodnout o svém osudu a určit, pod jakým politickým, hospodářským a sociálním řádem chce žít. Proto Politický výbor také stále zdůrazňuje jednostrannost dosavadní praxe hospodářské a kulturní výměny, z níž komunistické režimy těží nepoměrně více, než z ní získáváme my a z níž lidu v porobených zemích neplyne prospěch skoro žádný. Ve snaze, aby takto zaměřený hlas americké větve československého lidu byl slyšen, obraceli jsme se opětovně na směrodatná místa americké vlády — byli jsme ve stálém písemném, telefonickém i osobním styku se State Departmentem — udržovali jsme styky s velikým počtem senátorů i kongresníků, které jsme soustavně informovali o svých přáních i obavách. Spolupracovali jsme s jinými ethnickými i americkými organisacemi, sledujícími obdobné cíle a snažili jsme se informovat slovem i písmem, rozhlasem i televisí jak americkou tak československou veřejnost. Všechnu tuto činnost jsme zaměřovali přesně ve smyslu politických směrnic, schválených na předchozích sjezdech ČSNRA. Vzhledem k dnešní všeobecné tendenci, směřující k usmíření Sovětského svazu i za cenu zrady, páchané na lidu v Československu a jiných porobených národech, nejsou snad výsledky naší práce na první pohled patrny. Každý čtenář našeho Věstníku a Bulletinu však i jen dle toho zlomku naší činnosti, o kterém tam bývá psáno, dobře ví, že té práce bylo vykonáno mnoho. V této souvislosti bych rád podotkl, že Politický výbor vybízí všechny členy Výkonného výboru i Rady, aby na základě informací obou našich publikací ve svém okruhu šířili znalost o naší protikomunistické činnosti, směřující k uhájení americké svobody a k obnovení demokracie v Československu. Vždyť žádná jiná krajanská organisace dnes nekoná v takovém rozsahu právě tuto snad ze všech nejdůležitější činnost, byť jejich činnost v jiných úsecích práce byla sebezáslužnější. Z naší činnosti v období uplynulém od loňského sjezdu ČSNRA bych se rád zmínil alespoň o následujících akcích: Na Čsl. dnu v Plzeňském parku jsem jako předseda Politického výboru přečetl prohlášení, obsahující přední zásady naší činnosti a hlavní body našeho programu. V říjnu jsme připravili memorandum pro Department of State, zdůrazňující nutnost skutečné vzájemnosti (reciprocity) při kulturní i hospodářské výměně. Toto memorandum se setkalo se značným pochopením a ohlasem u mnoha senátorů a kongresníků. K novému roku jsme sestavili nolitickou bilanci naší minulé činnosti a zdůraznili, že ČSNRA je vrcholnou organisací americké větve čsl. lidu, nikoliv vrcholnou organisací poli- tického exilu; že ČSNRA jest organisací, jejímž společným jmenovatelem je čsl. původ, nikoliv příslušnost k té či oné politické straně; že ČSNRA je organisací zásadně protikoVÉSTNÍK • 5 [pageend5]munistickou a že ČSNRA je ochotna spolupracovat se všemi jednotlivci i skupinami, bojujícími proti komunismu a pro demokratické Československo. Nyní se Politický výbor věnuje další naléhavé otázce. V četných oficielních projevech, týkajících se hlavních cílů americké zahraniční politiky, bývá sjednocení Německa — tedy osvobození východního Německa — označováno za jeden z nejnaléhavějších cílů naší zahraniční politiky. Osvobození ostatních porobených národů bývá odkazováno do vzdálenější budoucnosti. Politický výbor se nyní snaží přesvědčit vládu Spojených států, že osvobození Československa má v pořadí důležitosti zaujímat při nejmenším stejné místo, jako osvobození východního Německa. Z těchto několika ukázek je snad patrno, že se Politický výbor snažil o plnění úkolů, které mu byly loňským sjezdem i dřívějšími sjezdy uloženy. Naše práce se ovšem stává každým měsícem nesnadnější. Důvody tkví ve změnách amerického veřejného mínění, v politických úsudcích naší vlády a často též v nezájmu našich vlastních lidí. Politickému výboru je jasno, že udržení amerického zájmu o skutečné obnovení svobody, samostatnosti a demokracie v Československu bude v nastávajících dobách čím dál obtížnější. Není v našich silách, abychom úplně změnili směr vývoje amerického veřejného mínění či rozhodnutí vlády Spojených států o postoji ke komunistickým vládám. Můžeme však udržet i v americké veřejnosti vědomí křivdy, páchané na československém lidu hlavně tím, že mu není dovolováno svobodně volit. Můžeme ovlivňovat svoji vládu, aby při uskutečňování politiky, která se nám třeba nelíbí, neupadala do chyb, kterým je možno se vyhnouti. Musíme mezi vlastními lidmi udržet víru, že si lid v Československu svobodu zasluhuje a že se této svobody opět dočká. K tomu všemu potřebujeme podpory a spolupráce nejen vás všech, ale i všech těch ostatních lidí čsl. původu, kteří se dosud do naší práce nezapojili. Postarejme se o to, abychom se brzy všichni sešli na půdě ČSNRA. FRANTIŠEK SCHWARZENBERG, předseda. K finanční zprávě. Naše finance byly vedeny pokladníkem Frank Kratochvílem a účetním Karlem Glaserem. Na základě jejich záznamů vyhotovil br. James Krákora za revisni výbor přehlednou zprávu o příjmu a vydání a celkového finančního stavu ČSNRA k 31. prosinci 1964. Br. Fr. Kratochvil přečetl celou finanční zprávu a podal k jednotlivým položkám vysvětleni. Z této zprávy bylo jasné, že jsme velmi dobře hospodařili, zejména naše hlavni podniky, jako Československý den, ples a Folk Fair byly jak po stránce morální, tak i finanční velmi úspěšné. Také výsledkv jednotlivých odboček a oblastí se podstatně zlepšily. Těžiště příjmů však stále leží na Chicagské oblasti, která odvedla 59% z celkového přijmu odevzdaného Radě za odbočky a oblasti. Administrace expedovala během r. 1964 4,849 dopisů, 2,550 stvrzenek, 905 balíků knih, brožur atd. a měsíčně 3,000 výtisků Věstníku a 3,200 výtisků American Bulletinu. Br. James Krákora za revisni výbor podal přehlednou zprávu o vykonané revisi a vyslovil účetnímu br. Glasrovi a pokladníkovi br. Franku Kratochvílovi srdečné díky za vzorný pořádek, jimž jsou finanční záznamy Rady vedeny a za důkladnost těmto věnovanou. Oznámili jste nám změnu adresy? Zprávy oblastí. Cleveland. Za Krajanský výbor v Clevelandě referoval br. Kimi a jeho optimistickou zprávu z části uveřejňujeme: Na poli politickém, jak místním tak státním, i u vlády jsme dobře representováni. V poslední naší schůzi byla uznána nutnost navázat styky pro spolupráci se všemi národnostními skupinami zde, v boji proti komunismu. Jako náš representant byl zvolen br. Ralph Perk, County Auditor, který jest velice oblíben i mezi Američany. Byl mu udělen titul “místopředsedy”. Možná, že Ralph Perk bude jednou starostou našeho města. Senátor Frank J. Lausche a kon- gresník Charles Vanik často mluví na našich slavnostech. Zapojením se s Čsl. národní radou jsme udělali pěkný pokrok v omezení komunistického vlivu mezi krajany v našem státě a pak založením deníku "Nový Svět”, tak že přívrženců komunismu jest zde málo. Všechny naše velké organisace jsou dnes našimi přímými členy, jmenovitě sokolské jednoty, Okres Dělnických Těl. Jednot, Svaz Českých Katolíků, Legionáři, dramatické sbory, Kulturní Zahrada, jakož i menší spolky. V poslední době přibývá nám značný počet přímých členů, z čehož máme radost. Ty doby, kdy zde komunisté měli vliv se svými souputníky, minuly, zůstává málo těch věrných a i ti pomalu zalézají do ústraní. Bylo by záhodno ,aby se Čsl. národní rada vynasnažila ze všech sil získati za členskou organisaci Americkou obec sokolskou, jakož i Národní Svaz Českých Katolíků, jak tomu bylo dříve. My ze státu Ohio jsme za tímto cílem, kult osobností i osobní sp<fry musí jit stranou, když se jedná o znovu osvobození našeho národa. Věříme, že jen ve spojení všech, naše práce bude korunována úspěchem, jak tomu bylo v prvém i druhém odboji. Michigan. Za Oblast michiganskou podal zprávu br. Anton Benesh, který se přestěhoval do Ithaky. Detroit ztratil mnoho odchodem několika svých vynikajících členů, dále ztrátou národní síně dokud nebude vybudována nová sokolovna. S br. Čechem, který se svou ženou Štěpánkou vyvíjí velkou činnost v Owosso, Mich., kde vzkřísili činnost po celém státě vytvořením taneční skupiny, hovořili pak o možnostech rozšíření Oblasti. Velkou překážkou jsou vzdálenosti, které zabraňují členům se zúčastňovat schůzí. V Oblastním výboru byli zvoleni: předseda br. Čech, 1. místopředseda br. Jan Sklenář, 2. místopředseda ses. A. Škarydová, tajemník A. Beneš, účetní ses. E. Zemenová. New York. Za Oblast newyorskou podal zprávu br. Vladimír Walzel, který hlásil, že Oblastní výbor se skládá se tří odboček, Manhattan, První na Long Island a Yorkville a že je přičleněno 16 krajanských organisaci, a to: American-Czechoslovak Club, Manhasset, Charlotte G. Masaryk Society, Klub čs. legionářů, lne., Literární Krúžok Národ, Národní rada žen svobodného Československa, Neod- vislý Národní Spolek, 8. mužský odbor, Slovenská Evangelická jednota č. 124, Slovenský samostatný v nemoci podporující spolok, Slovenský Sokol—Východní župa, S. T. Sokol, New York, Ústřední výbor D. A. Sokolie, Ústřední výbor D. A. Sokolů, Vrbovčianský krúžok, Klub Moravan, Velkoŕád Č.S.A., New York, a Řád Astoria č. 36 Č.S.A. Z činnosti Oblastního výboru nutno především zaznamenat pořádání Československého dne, který se konal 21. června minulého roku na světové výstavě v New Yorku. Skončil velkým úspěchem po stránce propagační a také po stránce finanční. Čistý výnos byl $1,070.02, z čehož Oblastní výbor poukázal chicagskému ústředí $500, a České a Slovenské škole v New Yorku po $50. K tomuto úspěchu ovšem velkou měrou přispělo Spojené Sokolstvo na východě Spojených států (Americký Sokol, Slovenský Sokol, D. A. Sokol a Orel) a především Č.S.A., která na své útraty vyslala na Česko- 6 • VĚSTNÍK [pageend6]slovenský den svůj Smíšený pěvecký sbor pod vedením prof. Frank Kubíny. Oblastní výbor pořádal jako obvykle oslavu 28. října a oslavu narozenin presidenta T. G. Masaryka 7. března t. r., při níž hlavním řečníkem byl Dr. Juraj Slavik z Washingtonu. Česká škola v New Yorku pod vedením učitelky sestry Jarmily Uhlířové doplnila vzorně tento program. Nový Oblastní výbor si vzal za úkol navázat užší spolupráci s ostatními krajanskými organisacemi v New Yorku. Prvním výsledkem je Jarní representační ples — Majales 1965. který se bude konat v sobotu 22. května t. r. v T. J. Sokolovně. Tento ples pořádá společně Oblastní výbor ČSNRA, Národní rada žen svobodného Československa, Svaz čs. sportovců v zahraničí a Tělocvičná jednota Sokol New York. Poslední dvě organisace nejsou dosud členy Oblastního výboru. Pro nejbližši dobu připravuje Oblastní výbor tyto podniky: 8. května budou položeny věnce k pamětní desce gen. Milana Rastislava Štefánika a presidenta T. G. Masaryka v parku na dolním Manhattanu. V sobotu 3. července plánuje Oblastní výbor společně s Husovým sborem pietni vzpomínku u příležitosti 550. výročí upálení Mistra Jana Husa. Tato vzpomínková oslava se má konat na Newyorské Světové výstavě za účasti jinonárodních zástupců Evangelické rady církvi a za účasti rozšířeného 50tičlenného pěveckého sboru Husova sboru v New Yorku. Večer bude pravděpodobně další hudební program ve Federálním pavilonu nebo v New York State pavilonu. Přirozeně členové Oblastního výboru a jeho odboček se zúčastní v nejhojněj- ším počtu Sokolského dne na Světové výstavě, který bude letošního roku hlavním krajanským podnikem na Světové výstavě. Za odbočky byly čteny zprávy: za odbočku Los Angeles, zpráva br. J. J. Mikla, za odbočku James Hovorka, zpráva pí. Irene Sedletzové, za odbočku Washington, D. C., zpráva br. Dr. Juraj Slávika, za odbočku Vojta Beneš v St. Paul, Minn., zpráva br. Josefa Pavlíčka. Po přečtení všech zpráv, byla zahájena rozprava, probírány jednotlivé referáty a odhlasovány. Ze zasedání na návrh br. Krákory byl zaslán pozdravný telegram do Washingtonu, kde se právě odbýval ples washingtonské odbočky v hotelu Statler Hilton. Bylo přijato usnesení (viz str. 3.), které pak bylo čteno br. Schwarzenbergern v sobotu večer na oslavě. Byl odhlasován telegram do Bílého domu, že ČSNRA schvaluje presidentův pevný postoj proti komunistickému pronikání a dobývání ve Vietnamu a Karibském moři. Vzpomenuto při tom tragického příkladu Československa, kde se vítězně uplatnila komunistická moc a taktika. Dále bylo rozhodnuto, že politický výbor vypracuje memorandum na Department of State o nových poznatcích a nedostatcích t. zv. kulturní výměny a o problému sjednocování Německa se zřetelem na země za železnou oponou. Rada bude protestovat též proti komunistickému falšování dějin při oslavách dvacetiletého výročí osvobození, zamlčování osvobození západních Čech americkou armádou. Pí. Emě Mikulově, vdově po prof. B. Mikulovi, bude poděkováno za to, že finančně umožnila znovuvydání učebnice “Progressive Czech”, díla svého muže, které bylo původně vydáno ČSNRA a třikráte rozprodáno. K 75. výročí založení Hlasatele, dnes nejstaršího českého deníku po vykoupení Svornosti, rozhodnuto blahopřát vydavatelstvu a poděkovat za jeho velkou ochotu po všechna léta projevenou uveřejňováním článků, zpráv odboček, oznamování našich podniků, psaní referátů atd. Dále bude zaslán pozdrav br. Josefu Martínkovi, býv. tajemníku Rady, blahopřání prof. Václavu Hlavatému k dalšímu mezinárodnímu úspěchu, přání uzdravení ses. Heleně Hovorkové v St. Petersburgu, vdově býv. předsedy a čestného člena Rady. V sobotu účastníci obědvali a večeřeli v restauraci Stará Praha. Večer dne 8. května se konala oslava 20. výročí povstání Prahy. OSLAVA KAPITULACE NĚMECKÝCH OKUPANTŮ. Dvacáté výročí povstání bylo oslaveno pamětním večerem ČSNRA v lóžové síni ČSA v Ciceru. Večer zahájila předsedkyně Vlasta Vrázová, která pak uvedla řečníky: Dr. Jána Papánka z New Yorku, br. generála M. Ferjenčika, br. Dr. Františka Schwarzenberga a br. pluk. Oskara Pejšu. Hlavní část řeči Dr. Papánka je otištěna na straně 1. Věstníku. V minulém čísle byly uveřejněny zčásti proslovy a vzpomínky ostatních řečníků. Dr. Ferjenčik líčil s jakým zájmem a vzrušením sledovali na Slovensku zprávy o bojích v Praze. I když takový boj za svobodu nemá okamžitých přimých účinků, posiluje mravně celek, upevňuje jeho naděje a tvoří podklad jeho nároků na samostatný nezávislý národní život. Na toto odůvodnění nutnosti pražského povstání navázal Dr. František Schwarzenberg své poutavé, krásné líčeni z 5. května. Odpověděl i komunistickým falšovatelům dějin, kteří chtěli zahladit pravdu, že povstání bylo lidové, spontánní a že se Praha osvobodila sama dřív než přijela sovětská armáda. Br. Pejša podával ve své řeči osobní^ vzpomínky nejen z povstání, ale z doby okupace, a o přípravách na povstání. Účastníci, kteří naplnili velkou lóžovou síň budovy ČSA, s napjatou pozorností sledovali všechny projevy. Večer skončil jednomyslným přijetím usnesení, odhlasovaném výkonným výborem na jeho odpoledním zasedání. Resoluce. Na návrh odbočky “Jan Masaryk” byla přijata tato resoluce: “Československá národní rada americká, vědoma si své . výchovné úlohy pro posílení americké demokracie a odporu vůči jejímu úhlavnímu nepříteli — komunismu, doporučuje svým členům, aby dali svým voleným zástupcům v kongresu najevo, že je podporují v jejich zásadním postoji proti komunismu a že si přejí, aby se Spojené státy poučily z historie, že diktatuře nelze ustupovat a že dnešní malé ústupky přivedou později velkou válku nebo naši kapitulaci. Československá národní rada americká doporučuje svému členstvu, aby také stejnou měrou podpořilo presidenta Spojených států v jeho rozhodném postoji vůči komunismu. Československá národní rada americká doporučuje a naléhavě žádá své členy, aby psali do Washingtonu své názory, aby reagovali na veřejné projevy a články, povzbuzovali ty, kteří doporučují odporovat komunismu, a kritisovali ty, kteří malomyslně anebo úmyslně chtějí ustupovat komunismu. To platí nejen o dnešním odporu komunismu ve Vietnamu a v karibské oblasti, ale také v otázce obchodu s komunistickými státy, v otázce vynucování politických ústupků v souvislosti s poskytováním úvěrů, v otázce rovnoprávnosti kulturní výměny, zasílání zásilek domů, a pod. Kdyby členové Československé národní rady americké zůstali v těchto záležitostech nečinní, pomáhali by ve skutečností těm, kteří vědomě či nevědomě pracují pro vítězství světového komunismu.” Ze zprávy organisátora. Místní krajanské organisace, sdružené v Oblastních výborech, dosahují počtu přes 60. Je velmi neuspokojivé, že během minulého roku jich přibylo jen velmi málo: jedna v Detroitu a tři obnovily zaniklé členství: 1 v Kalifornii, 1 v Bostonu, Mass., a 1 v Pittsburghu, Penn. Zdá se, že aspoň v současné době se nám na tomto poli nedaří. VĚSTNÍK • 7 [pageend7]Odbočky jsou nejdůležitějšími složkami naši organisace, protože sdružují nejuvédomělejší a nejobětavější prvky z našich řad. Zatím co podpora všech údů naší organisace je důležitá, jsou to přece jen odbočky, které nesou hlavni břemeno naší ideové a politicky uvědomovaci práce a které nesou hlavní břímě finanční. Proto se naše organisační úsilí soustřeďuje v první řadě na udržení starých odboček, upevnění odboček nedávno utvořených a vytváření nových. Všechny staré odbočky pokračují ve své práci a prakticky všechny zvětšily počet svého členstva, a to přes rostoucí věkový průměr a přes potíže v hledání nových činovníků. Během předposledního roku vznikly čtyři novější odbočky: jedna v New Yorku, tři v chicagské oblasti. Byly určité pochybnosti, jestli se všechny udrží, ale během posledního roku tyto pochyby zmizely, všechny vzrostly, našly si své místo v naší práci Snaha o zakládání nových odboček měla úspěch v: MINNESOTĚ—díky úsilí br. Pavlíčka (odbočka “Vojta Beneš”). OREGONU—díky úsilí br. Martina (odbočka “Slovenské národní povstání”). CHICAGU—na severní straně—díky úsilí br. Janáče (odbočka “Jan Kollár”). WISCONSINU—díky úsilí bří. Kautského, Ondráčka a Povolného (odbočka “Wisconsin”). IOWA—díky úsilí ses. Vítkové a br. Bindra. Při získávání nových členů se musíme dívat na tento úkol i s hlediska našich krajanů, o které se ucházíme. Žádáme je, aby na sebe vzali určité povinnosti, aby se podjali určitých finančních závazků, aby věnovali část svého času, všeobecně: aby se vzdali části své osobní svobody ve prospěch služby cílům, které Rada sleduje. Aby na sebe takové závazky vzal a aby se vzdal části své svobody, nový člen musí mít vědomí, že naše práce a naše cíle jsou hodny jeho obětí. V tomto směru padá zodpovědnost za jejich formulaci na náš politický výbor a na předsednictvo. Jejich úkol, jak se obráží v potížích organisační práce, není snadný. Rada má svou padesátiletou tradici, ale situace dnes je odlišná od té, jaká existovala za I. a II. světové války. Předně tehdy byla naše práce plně v souladu s politickou vlády Spojených států. Jak jste slyšeli ve zprávě politického výboru, dnes tomu tak zcela není. Vládní politika soužití a nedráždění Sovětského svazu i politika vůči komunistické vládě Československa dovoluje československé vládě vykonávat nátlak na americké občany a odrazovat je od práce v našich řadách Vedle toho se Rada musí přizpůsobovat novým okolnostem, které v její minulé historii nemají obdoby. Zmíním se o tom jen velmi stručně. V první řadě činnost Rady jakožto organisace amerických občanů čs. původu měla vztah k nějakému čs. tělesu, které bylo obecně uznáváno za představitele čs. národa: Československá národní rada za I. světové války, československá vláda v údobí mezi oběma válkami a exilová vláda v čele s presidentem Benešem za II. světové války. Dnes však padá na nás úkol formulovat postup nejen pro sebe, ale tak, aby naše práce zde v Americe vyvinula nové naděje a přiklad, který by vzbudil novou sílu mezi našimi doma i jinde ve světě. V minulosti jsme čerpali ideovou sílu ze staré vlasti s její vysoce vyspělou mravní a politickou filosofií. Dnes i v tomto ohledu musíme stát z velké míry na vlastních nohou a naopak musíme pomáhat staré vlasti, aby se tam udržovaly a rozvíjely kulturní a mravní hodnoty, které jsou ustavičně ničenv a podkopávány tlakem komunistické mašinérie společenské kontroly. Na tomto pozadí je třeba také posuzovat možnosti a výsledky naší organisační práce. Míra, jíž se nám podaří zvládnout tyto své nové úkoly, se obrazí také v počtu nových čle- 8 • VĚSTNÍK PETR DEN: K Dantovu výročí. Letos v květnu vzdělaný svět vzpomene, že před sedmi sty lety se ve Florencii narodil Dante. I PROMĚNY se chtějí poklonit ve svém druhém ročníku Dantovi v přesvědčení, že tak mohou učinit s větší upřímností a zanícením, než to bude moci udělat za dnešního režimu tisk a oficielní kruhy v Československu. Nám, exulantům, je Dante bližší především proto, že byl sám exulantem. Plných devatenáct let, od roku 1302 až do své smrti. Je možno o něm mluvit jako o člověkts nešťastném? Nikoliv! F. X. Salda ve svém proslovu o Básnické osobnosti Dantově se už v roce 1921 jakoby naším jménem o něm vyslovil takto: “O tragice Dantova života nemluvil bych vůbec: velikost jeho vidím právě v tom, že se jí dovedl vyhnouti, ačkoliv ho k ní všecko svádělo. Není a nemůže býti tragický život člověka, který vypuzen jsa z úzkého obzoru empirie, vytvoří ze sebe formu a hodnotu platnosti tak široké a obecné, že působí stonásobnou silou do vzdáleností stonásobných.” Hle, v čem musíme hledat svou naději a v čem je nám Dante vzorem, byť nedostižným! Vypuzeni z úzkého obzoru národní empirie, musíme se snažit překonat svou tragedii nikoliv snadnou asimilací v cizím prostředí, nýbrž uplatněním své národní osobnosti práci na poli hodnot všelidských. Dante, ač pohřben v Raveně, se dodnes opětovně vrací do města, v němž byl pokřtěn, a které nikdy nepřestalo být jeho Florencií. Oficielní místa v Československu dále nemohou pochopit Dantovo dílo ani proto, že ve své pýše hříšníků, které Dante viděl v sedmém okruhu svého Pekla, svou zastaralou pseudo- filosofii pokládají za dokonalou a obecně platnou. My, exu- lanté, však víme, že jsme se v únoru 1948 —a mnozí z nás byli právě uprostřed své životní cesty — ocitli v temném lese, odkud se nevymotáme po nějaké snadné a krátké pěšině, nýbrž jen bolestnou poutí peklem a očistcem Víme také, že na této pouti bude naším vůdcem Vergilius, tento symbol civilisace a evropské kultury, k níž patříme. A když v pekelné předsíni uvidíme zástupy těch, kteří byli lhostejní k dobru i zlu, kteří bvli neutrální v boji, jenž je vlastním předmětem Dantova díla, poslechneme rozkaz svého vůdce, a jen po letmém pohledu na ně mineme je, pokračujíce ve své cestě. V našich hlavách i srdcích musí stále znít nob:d- nutí Vergiliovo, které by se mělo stát heslem našemu exilu: “Nech lidi mluvit; stůj přímo jako pevná věž, jeiíž vrcholek se nikdy nezakvmácí přes všechno řáděni větrů.” Klasická tradice a latinská civilisace však nás nedovede do ráje dokonalé a beztřídní snolečnosti. Na prahu ráje Vergilius předá vedení křesťanské filosofii, Beatrici. která poutníku a exulantu Dantovi ukáže blažené duchy v ráji, toužící po onom spojení duše a těla, jež je vyšším útvarem než duše sama, a čekající na nový život po zázraku slavného těla zmrtvýchvzkříšení. Dante je tvůrcem “Božského vesnického zpěvu”. Již v samotném názvu jeho velebásně vidíme ono nanětí mezi nebem a zemí, bez jehož stálého prožívání člověk i národ ie jen zemským červem, určeným k zahvnutí. Udržovat toto napětí ve své duši a v těle svého národa ie úkolem českých a slovenských vzdělanců v exilu. Sotva mě někdo přesvědčí, že existuje nějaký vyšší. (Otištěno z “Proměn”, duben 19^5 Proměny, čtvrtroční publikace SVU, roční předplatné $5 00. pro členv $4 00. ied- notlivé číslo $1.50. Adresa: Czechoslovak Society of Arts and Sciences, Room 914, 381 Park Ave. South, New York, N. Y. 10016.) nů, kteří přes nepřízeň doby jsou ochotni postavit se proti proudu a obětovat svůj čas a své úsilí pro tradiční cíle našeho národa: pro boj za humanitu, pravdu a spravedlnost, V. CHALUPA. [pageend8]MUŠKETÝŘI PO DVACETI LETECH. Když už tedy o mušketýrech a po dvaceti letech, pak hned o všech čtyřech. Jenomže mušketýři tohoto století už dávno nejsou dumasovští. Jejich mládi také sice začínalo romantickými představami o břitkých kordech a snadných vítězstvích, ale skutečnost pak byla zatraceně jiná. Stáři páni spisovatelé, kteří se snažili připravovat mládež svými povídkami na život, na tuto dobu prostě nestačili. Nemohli ovšem za to, poněvadž co potom přišlo, předstihlo i tu nej- krutější fantasii. Ti čtyři, o nichž chceme psát, nejsou nijak mimořádní. Jen jako byste vyvolali kohokoliv z řady. Po dramatických lidských osudech netřeba také dneska ani příliš pátrat. Jsou všude na světě a tím spíše v Evropě, která dostala z toho zlého, co doba přinesla, zatím to nejhorší. Však také ti čtyři právě z Evropy přišli. Nuže, jsou tedy zde, mezi námi. Nikoli ve vlajících man- tilách a opeřených širácích, nikoli s kordy a ostruhami, nýbrž prostě oblečení gentlemeni sedící právě v polotemné kavárničce — a vysoko nad nimi neonem obarvená noční obloha amerického velkoměsta. Nejstarší ještě pamatuje slavný pražský 28. říjen. Byla to úžasná událost. Kdo ji prožil, zůstal tím poznamenán na celý život. Na celé české frontě jakoby zlo navždycky prohrálo. Nedá se zapomenout, jak se lidé na ulicích bratřili, jak si navzájem pomáhali, jak se všechno slévalo v jediné planoucí nadšeni. Policie hlavního města se tenkrát proměnila z bezpečnostního orgánu v pouhé pořadatelstvo. Nebylo zločinů, byla jen radost. I drobni zlodějíčkové zapomněli na své řemeslo, šatlavy byly prázdné, lidské špatnosti jakoby neexistovaly. — A všechno to štěstí bylo hodné toho, co pak následovalo, když na Hradčanech stanul Masaryk a zemi ovládl duch jeho zásad. — Brzy tomu bude půl století . . . O dvacet let později však vtrhli do země Němci. Černé uniformy jejich policie se smrtihlavem věstily to nejhorší: násilí a vraždění až do vyhubení celého národa. Jedinou obranou mohla být vzpoura. A také kdo byl Čech, byl i spiklenec. Leč braňte se takové přesile! — A tak náš mušketýr své prvé kolo tehdy prohrál. Na celých šest let za ním zapadly dveře kriminálu a když se pak jako stín vracel domů, byl tak sláb a blízký smrti, že mu bylo vlastně už všechno jedno. I na radost potřebuje člověk silu! — Den nového osvobození prožil v nacistické věznici a v srdci mu zůstala jen divná nejistota, proč ti, kteří se s ním dočkali svobody, přivítali Američany Internacionálou. — Něco nebylo v pořádku. V Praze se pak ještě po řadu týdnů ozývaly výstřely z ruských samopalů, dlažební kameny z barikád putovaly sice na svá původní místa, ale život se do normálních koleji nevracel. Národ se radoval ostýchavě, tisk byl k sovětským “osvoboditelům” falešně zdvořilý a president Beneš znepokojivě vážný. Jakoby v té staré české zemi zůstal nějaký jed. Netrvalo dlouho a v kriminále na Pankráci, kde na čas ztichla nacistická sekyrýrna, začali řádit noví kati — komunističtí. To už i ti nejprostší lidé začali chápat, že se svoboda nevrátila. Do popředí se dostávali fanatici, všelijací chytráci a lidé bez páteře (bože, co jich tu najednou bvlo!) a nalomené charaktery se sesouvaly. Luza převzala vedení. Záhadně zahynul Jan Masaryk, zemřel Edvard Beneš, přikázáni lidskosti a zásady demokracie byly veřejně prohlášeny za přežitek a princip násilí se stal normou. President- ská vlajka s heslem “PRAVDA VÍTĚZÍ” se tyčila nad Hradem už jen jako výsměch tomu, co bývalo. Republika svobody se změnila v zemi koncentráků, a nový komunistický režim ničil své odpůrce se strašlivou krutostí. — Sled obnoveného demokratického odboje, po ztrátách, o nichž svět nemá představy, zhasínal v beznaději. Nebylo východiska. A tak náš mušketýr, když sečti smyčky, jež se zadrhly na hrdlech jeho přátel a uvědomil si, že na této posici je vlastně dobojováno, přešel jedné noci do světa slobody. Ne tak pro své bezpečí, jako spíše, že tam na druhé straně bylo stále ještě možno něco proti nim dělat. Dnes, ač výsledky jsou skromnější než doufal, je si jist, že to nebylo zbytečné. I on se trochu zasloužil, že svět jim nevěří a nikdy věřit nebude. Ale jsou tu ještě tři další. Ten druhý, také už voják postarší, přešel ve službách své staré vlasti hezký kus světa. Byly to desítky let. Dospíval ve šťastných dobách svobody a když pak přišli Němci, stál proti nim se srdcem plným odhodlání a vzdoru. Útočný plán, jemuž s tisíci jinými sloužil, neuspěl. Došlo k prozrazeni, ale než zasáhlo gestapo, podařil se mu útěk. Přes Balkán a Střední východ na francouzskou frontu, pak do Anglie a roku 1944 na ruskoněmec- kou frontu. Domů přišel z východu se sovětskou armádou. — Když se tehdy setkal s rodiči, kteří se také právě vraceli — s tím rozdílem, že oni z vězení — neodvážil se kazit jim radost svými pochybnostmi. Věděl totiž, co je to komunismus. Viděl a na vlastní kůži zkusil jejich metody. Prožil sovětský vyvražď ovací masakr na Dukle, kde hnal Stalin na smrt tisícovky českých a slovenských chlapců, které považoval za nespolehlivé, z roviny proti vrchům, jež pevně drželi Němci, věděl též pravdu o hromadné vraždě patnácti tisíc polských důstojníků u Katynu, věděl víc než dost o sovětských koncentračních táborech, o osudu národů, jež byly v Sovětském svazu komunisty vyhubeny a zvláště pak též mnoho podrobností o nebezpečných českých i slovenských jednotlivcích, kteří se s ruskou armádou a zrádným posláním vraceli do vlasti. — Už to stačilo aby, když pak Beneš prohrál svůj boj o československou nezávislost, znovu volil exil. — Tentokrát odcházel však s určitým vlastním programem. Správně cítil, že se znovu již bojovat nebude a že drobná, vytrvalá práce je často lepší než boj. Dnes patří k těm, jimž se dílo podařilo. — “Běží o to” — říká — “abychom nezapomínali, proč jsme tady. Náš exil, to není útočiště. To jsou povinnosti.” “A program” — dodává ten nejmladší z našich přátel. — Ten také už ledacos prožil. — Před dvaceti lety, ještě student, čekal na otcův návrat z koncentráku. Nedočkal se. Zůstala sestra, pak maminka s nezhojitelným steskem v srdci a on sám s pevným odhodláním pokračovat v tom, co táta zaplatil životem. — Po únoru 1948 ho vyhnali z fakulty. Chtěl zůstat s rodinou a tak se vrátil tam, kde už za nacistů našel útočiště — na regulaci k bagru. Byly tam chvíle ticha a volna. Učil se anglicky a zprvu jen pozoroval. Všechno kolem se měnilo. Na universitu vtáhla stranická mládež, dychtící po laciných diplomech a staří kamarádi se jeden po druhém ztráceli z Prahy i Československa. Mnohým při tom pomohl. Znal v té době již dobrou cestu přes hranice, po níž převedl do bezpečí desítky užitečných lidí. Pracoval s rozvahou, ale bylo nesnadné se orientovat. Z těch, kteří byli ještě dnes nade vší pochybnost, se takřka přes noc stávali ustrašení služebníci policie. A tak i on sám se nakonec ocitl v koncentráku — Nabídka pomoci postižené rodině ze zahraničí situaci jen ztížila. Bylo hůř a hůře. Nakonec však přece jen přišla amnestie. Ale v zápětí zase již trestný vojenský prapor. Vracel se domů sedřený a nemocný a nikde nemohl dostat práci. Lidé se ho báli a byli vůbec jiní, než bývali. Nedalo se prostě věřit nikomu a špiclů dále přibývalo. Poznal nakonec, že jeho přítomnost rodinu jen ohrožuje. Zbýval jen útěk. — Šli dva. Hraniční čára se za ta leta proměnila v opevnění. Miny a dráty. — Ve tmě se plíží trávou, prolézají pod ostnatými drátv, svoboda již na dosah ruky, když zleva šlehne krátká dávka ze samopalu. Ještě několik kroků — a je strašlivě sám. Kamarád dokonává v překážkách. . . . VĚSTNÍK • 9 [pageend9]Je to zlý začátek. — Ale i tahla noc má své ráno a nezbývá, než jiti dál. Začíná svobodný život. Zprvu je to jen bida záchytného tábora, ale den ze dne je lépe. Dobře teprve po letech. Ta krev však tam na bavorských hranicích a s ní i ta otcova se nepřestávají připomínat. Dvě diktatury a dvě smrti. — Shledává, že tím je vlastně předznamenán celý jeho další život a přijímá to jako závazek. Dnes patří k těm, o nichž se věři, že jednou přenesou oheň jenž tu byl krajany a exulanty zažehnut, zase k prahům domova. •— “To nejhorší máme za sebou” — poznamenává — “a ti, kteří vytrvali, stojí za to. Národ na nás neprodělá a svět na tom národu také ne.” Tahle slova jakoby vzal z úst tomu čtvrtému. Také jeden z těch mladších, ale život jak dramatické pásmo: Otce nepamatuje. Padl za první války na rakouských bojištích. Matka, duše statečná, vede své děti podle přísných mravních zásad. Není to praktické, ale musí to být. — Po letech svobody však nová válka. S Němci. On samozřejmě od počátku proti nim a na kritickém místě. Má dobré nervy. Pak Anglie a její letectvo. Vypráví o tom zřídka. — “To všechno bylo” — říkává — “o nás až později. Nechrne si povídky starých zbrojnošů pro vnoučata.” — Z války se vrací domů pln energie a nejlepších úmyslů, ale nová střetnutí s komunisty ženou ho znovu do exilu. Začíná od piky, překonává co už jednou zmohl, ale je to tvrdá hlava a nedá se. Kdyby v něm nehořelo tolik intelektu, řekl bys, že rváč. Při tom však i písmák. — “To máte tak, kamarádi” — říká svým střízlivým způsobem — “Hus, Poděbrad, Komenský a Masaryk, to je stále jedno a totéž. To je naše řeč, kterou mluvíme k světu. A stejně tak i to, jak my pochopili demokracii, jak jsme ji v dobách svobody realisovali a dále zlepšovali. Byla to jedna z nejlepších demokracií v Evropě. To byla rovněž naše řeč, a svět ji rozuměl. Řekl bych, že jsme v dobách své státní samostatnosti vůbec měli dobré jméno a také dosti dobrých přátel. Spoléhám, že je získáme znovu, jen co poražené Československo odloží svou rudou škrabošku. — Máme dobré vyhlídky už proto, co je v našem národě všelidské a světové. Není toho málo. A za tím nutno jít. Je to i program naši exilové práce. — Musime se prostě pokoušet udělat ze své věci záležitost světovou. To říkal už TGM a Masaryk není minulost, nýbrž živá přítomnost i budoucnost. Pokud jemu zůstaneme věrni, jsme na správné cestě. A tak, chlapci, nebát se — a jen dál.” Tolik tedy o našich čtyřech přátelích. Ne tak pro jejich minulost, jako spíše pro přítomnost a ten stálý plamen v jejich srdcích. Jsou to lidé doživotně odsouzení k službě zemi svého původu. Doma zatím jde život cestami, o nichž se bude jednou mluvit jen s omluvami. Časy se však mění a dnes je již jasné, že se komunistům jejich revoluce nepovedla. Po letech zabíjení a ničení, které nikam nevedlo, se rudí revolucionáři najednou obrací k svobodnému světu se zdvořilými úsměvy. Režim slábne, zatím co heslo PRAVDA VÍTĚZÍ začíná už zase dostávat svůj starý hrdý zvuk. Už nezní jako potupa, ale spíš jako ortel nad těmi, kteří zradili. A národ přežívá. Ač se zdálo, že dvě po sobě jdoucí diktatury zničily všechno, co dávalo právo nazývat tento lid lidem Masarykovým, znovu už zase svita. Jak tam doma, tak i po celém světě v srdcích a hlavách těch, jichž kořeny neodumřely. Není jen náhoda, že právě zde, v Americe, v pospolitosti se starými věrnými krajany našel český a slovenský politický uprchlík svůj nejlepší útulek a že dnes s krajanským světem i samozřejmě splývá. Právě zde totiž zakotvila věc svobody nejhlouběji, a byli to vaši otcové, kteří sami určili tuto velikou zemi za hlavní opěrný bod a předsunutou tvrz v letitém boji o svobodu staré vlasti. Jejich jmen nebudiž nikdy zapomenuto a Vám, jejich synům a dcerám díky za pochopení a pomoc. — Všem mušketýrům pak, kteří i po dvaceti letech jsou stále připraveni dát své poslední za veliký ideál volnosti — zdar a sílu! — Jsou to naši vojáci svobody. 10 • VĚSTNÍK Z posledních událostí v ČESKOSLOVENSKU. Měsíc květen je měsícem oslav. Oslava 1. Máje, 5. a 9. května dvacetileté výročí pražského povstání a skončení II. světové války. Dvacet let dalo čs. komunistům dosti příležitosti, aby si podmanili každého jednotlivce a přinutili ho zúčastnit se májového průvodu. Zúčastnilo prý se na 400,- 000 občanů, takže kvóta byla splněna, asi tak jako při volbách. V čele kráčel president Novotný a další představitelé nové třídy, před nimi několik dětí s kyticemi květin. Tento úkaz se objevuje častěji, na tribunách, při průvodech, všude, kde jsou vysocí hodnostáři, mají před sebou řadu dětí. Snad to má něco společného s bezpečnostním opatřením. Odpoledne se konal na Staroměstském náměstí studentský majales. Studenti oblečeni v krojích svých budoucích povoláni nesli hesla, líbivá i nelibivá, k zasmání i ke kritice, jak napsalo Rudé právo, které psalo jen o heslech líbivých. Jinak bylo jen několik málo hesel jako: “Lidi, buďme veselí, středověk je pryč! Ať mlčí, kdo nemá co říct! Zpřísnit výběr již do mateřských škol! Každý milióntý student do zahraničí na studie.” Tento rok nedošlo k demonstracím u pomníku K. H. Máchy. Asi proto, že president Novotný si pozval před 1. Májem předáky studentských i jiných organi- sací mládeže na hrad k besedě. Zajisté jim domluvil, aby šlo v tento významný rok vše hladce, avšak stalo se malé nedopatření. Minulá léta se vždy tvrdilo, že demonstrací se zúčastnili chuligáni, ale ti na hrad pozváni nebyli? Dne 9. května při oslavách dvacátého výročí osvobození Československa se konala vojenská přehlídka, které se poprvé zúčastnilo též čs. námořnictvo. Ze Sovětského svazu přijela vládní a stranická delegace vedena členem předsednictva KSSS Nikolajem Podgorným. President Novotný ve svém projevu vyhlásil jako obyčejně novou amnestii. Netýká se těch, kteří byli odsouzeni pro válečné a hospodářské zločiny. 55% vězňů prý bude mít na základě tohoto opatření jisté úlevy. Tresty do jednoho roku, a pokuty jsou zrušeny. Tresty do pěti let jsou sníženy o třetinu, nejméně o jeden rok. Vyšší tresty jsou rovněž zrušeny. Amnestie se netýká válečných zločinů, vražd, loupeží, vážných případů odcizení socialistického vlastnictví, spekulace a porušení devisových předpisů. Výslovně též z amnestie byl vyloučen “zločin” chuligánství a “přiživnictví” (prostituce). Pražský rozhlas z 13. května 1965 dodává: “Znovu bychom chtěli upozornit posluchače v zahraničí na devátý článek amnestie presidenta republiky, který je určen těm, kteří před 9. květnem 1965 opustili bez povolení území naši republiky, případně bez povolení zůstali v cizině a tím se dopustili trestního činu podle paragrafu 109 trestního zákona, nebo obdobného trestního činu podle zákonů dříve platných. Všechny tyto osoby jsou nyní z tohoto trestního činu v plném rozsahu zproštěni . . .” U příležitosti návštěvy britského ministra zahraničí M. Stewarta v Praze bvlo 24. dubna uveřejněno komuniké: “Mr. Stewart byl přijat předsedou vlády Lenártem, předsedou národního shromáždění Laštovičkou, a ministrem zahraničí Davidem. Zvýšená pozornost byla věnována nebezpečné situaci ve Vietnamu. Obě strany vysvětlily své názory na situaci a opatření, bylo však konstatováno, že existuje rozdílnost názorů na tyto otázky. Obě strany přikládají velkou důležitost problému evropské bezpečnosti a německé otázce. Obě strany se shodly na tom, že konference o posílení evropské bezpečnosti by mohla být užitečná za předpokladu, že budou příznivé podmínky a že konference bude náležitě připravena. Bvly též vyměněny názory na současnou situaci v OSN, potvrdily důležitost posílení účinnosti této organisace, avšak oba ministři vyložili rozdílné názory svých vlád, jak tohoto účelu dosáhnout. Ministři projednali stav vztahů obou zemí, a vyjádřili uspokojení nad jejich současným rozvojem, hlavně v oblasti hospodářství, vědy, techniky [pageend10]a kultury. Místopředseda vlády Černík přijal pozváni britské vlády k návštěvě.” Změny ve vládě ČSR a Ústředním výboru KSČ: Lubomír Štrougal byl odvolán z funkce ministra vnitra a na jeho místo byl jmenován dosavadní první náměstek Josef Kudrna. Štrougal byl zvolen tajemníkem ústředního výboru, členem a předsedou zemědělské komise a ministrem zemědělství. Předsedou ideologické komise se stal bývalý předseda zemědělské komise, Jiří Hendrych, pravá ruka presidenta Novotného. Vladimír Koucký zůstává nyní jen místopředsedou ideologické komise, zůstává však tajemníkem ústředního výboru a předsedou právní komise. Vedoucí Čs. státního souboru písní a tanců, choreografka L. Hynková se vrátila během zájezdu do USA zpět do Prahy, aby připravovala s druhou polovinou souboru nový pořad. Na otázky novinářů odpověděla: “Nám se spojení s útvarem sportovně uměleckým jako jsou Globetrotters zprvu příliš nelíbilo. Zájezd byl však valutově velice výhodný, a po dlouhých diskusích jsme usoudili, že bude mít i velký propagační a politický význam. A skutečně se tak stalo. Hned při prvních představeních jsme se přesvědčili, že to byl výborný tah, protože bychom v Americe nikdy nemohli dosáhnout tak velkého počtu diváků, jako se to podařilo při této kombinaci. Hodně za námi chodili krajané-staroused- líci, a setkali jsme se s výbornými vzdělanými lidmi, kteří proti americkému průměru ví o nás a Evropě hodně, a u jiných, kteří si Československo pletli s Jugoslávií jsme vešli ve známost.” Polovici zájezdu shlédlo 400,000 diváků, což by mělo u konce zájezdu dosáhnout 800,000 a k tomu 80 milionů diváků na televisi. Kolik diváků shlédne americké umělce, dostanou-li se do ČSR na jedno představení ? Víme, že na brněnském průmyslovém veletrhu byla americkým vystavovatelům omezena výstavní plocha na tak malý prostor, že ji mohlo denně shlédnout jen několik tisíc návštěvníků, a ti museli čekat v řadě před vchodem, aby se mohli dostat dovnitř. Letos Amerika nebude vystavovat ani na brněnském veletrhu. A jak je to s dolary? Mladá fronta z 20. dubna oznámila, že “letos bude mít každý turista cestující individuelně do kapitalistických zemí možnost zakoupit si pět dolarů na den. Avšak čtenář, který je volal, že jede na návštěvu na Západ, nepochodil ani v bance, ani v Čedoku. Mladá fronta nato musela otisknout opravu, podle níž její první text zprávy je správný, ale s podotknutím, že návštěva na pozvání se nepovažuje za turistiku, ale za návštěvu, při níž hostitel se o svého hosta po hospodářské stránce postará. Individuálních turistických cest je možno uskutečnit jen omezený počet — stejně omezené je totiž množství finančních prostředků na tento účel. CUKERÍNOVÉ s n y . V poslední době je v čs. komunistickém tisku vedena kampaň proti čs. dívkám, které si až nápadně všímají cizinců, kteří mají cizí valuty a tím přístup k Tuzexu. Je to kampaň dosti smutná, protože vrhá hanu na vlastní komunistický systém, neboť čí vina to je, že mladé děvče se musí nabízet za pár laciných nylonek? A jestliže redaktor “Směny” napíše, že se mu návštěvník z Rakouska svěřil, že "v ČSR jsou nejlacinější ženy na světě”, pak neměl být nikdy redaktorem. Další dva reportéři z časopisu “MY” se vydali v převlečení za západní turisty na hon těchto děvčat, jejichž touhu po západním zboží nazývají “příživnictvím” a jejich představy o životě na Západě "cukerínovými sny”. My víme, že “cukerínové sny” nemají jen švadlenky a kadeřnice, ale i ta vyšší třída v beztřídní komunistické společnosti, která má možnost cukerínovou skutečnost zažít na zájezdech do ciziny. Někdy ani nejí, a když ano, tak v samoobsluze, kde se dá vyjít za dva dolary denně. Takto šetří, jen aby mohli nakoupit zboží na Západě. Život na Západě jim též připadá snem, který je těžko dosažitelný, někdy proto, že je nemožné domov opustit, jindy, že to vyžaduje osobních obětí. I sami komunisté na zájezdech do ciziny prodávají čs. koruny za směšnou cenu, jen aby získali nějaký dolar na černo, o kterém se v Praze neví. Ve Švýcarsku je možné dostat za 1 dolar 40 kčs., v New Yorku 100 kčs. za 3 dolary. Komunisté cukerínové sny jen slibují při každém výročí revoluce, zahájeni pětiletky, sedmiletky, sen je vždy za rohem, ale dosud se ani soudruhům za ten roh nepodařilo nahlédnout, tím méně prosté pracující třídě, jež není hodna být poctěna členstvím “nové třídy”. Mají-li čs. komunisté snahu tento smutný úkaz u mladých dívek napravit, nebo alespoň omezit, měli by jim dát nahlédnout, jak skutečný život mimo čs. území vypadá. Možná, že by docílili alespoň jedné věci, že by čs. dívky nebyly ty nejlacinější, neboť jaký mají výběr — “cukerínový sen o Západě” nebo pohled na starou ženu zametající březovým koštětem dlažbu ulic v Praze, Budapešti nebo Moskvě, skutečnost nabízenou jí komunismem. Čs. komunistický tisk nenapadá jen dívky za jejich přílišnou náklonnost k cizincům, ale i jiné občany a občanky, kteří mají co činit s turisty. Květy č. 14. píší: “U jednoho stolu se posadí třeba turisté nebo lázeňští hosté z některé socialistické země. Na základě vzájemných dohod a zavedených pořádků si už doma před cestou všechno zaplatili. Cestu, hotel, stravování, obsluhu. V kapse mají jen opravdu pár korun kapesného. Až se pošlou pohledy, dá každému dost mutace, jak korunky rozdělit, aby pro každého z blízkých doma zbylo aspoň na drobný dárek. A personál chodí kolem jakoby u stolu neseděla společnost zahraničních přátel, ale — prostě vzduch. U druhého stolu zasedla jiná společnost. ‘Tady jako zpropitné dostaneme na dlaň nějaký ten šiling.' A skutečně pro pár stříbrných se celý personál může přetrhnout, úklony až k zemi, servilní úsměvy — nedůstojné ponižováni se . . .” Jestliže někdo naučil čs. občany servilnosti a ponižování, pak to byla komunistická strana, a to nebylo za zpropitné, nýbrž jen zato, aby občan mohl živit sebe nebo rodinu. Mu- ■ spi sloužit a pochlebovat proti své vůli, říkat co nevěřil a co nenáviděl. Proč by měl sloužit zadarmo někomu, kdo ho ponižoval, když může sloužit za zpropitné někomu, kdo mu neublížil. ALOIS ŠALOMOUN. OSAMOSTATNĚTE SE! Jednota Československé Spolky v Americe je vpravdě ko-operativním podnikem našeho lidu v Americe v oboru životního pojištění. Jednota ČSA skládá se z drobného, dělného lidu, který sám Jednotu vlastní a řídi pro sebe a své rodiny. Podporujte sami sebe tím, že sebe a své rodiny přihlásíte za členy vaší, vlastní jednoty ČSA, ve které můžete získat nejvýhodnější pojistky pro vás a vaše dítky. Zveme vás v zájmu všeho našeho lidu a v zájmu našem vlastním : Staňte se členy Jednoty Č.S.A., nejstarší bratrské Jednoty ve Spojených státech. Pro veškeré informace pište na: JEDNOTU ČSA • 2138 S. 61st Court • Cicero, III. 60650 VĚSTNÍK • 11 [pageend11]Nové vydání Progressive Czech. Československá národní rada americká oznamuje, že koncem léta vyjde čtvrté vydání populární a stále vyhledávané učebnice prof. Bohumila E. Mikuly. Před válkou byl u studentů i zájem o svobodné Československo. První studentskou výpravu do Československa vedl prof. Mikula r. 1928, druhou r. 1929, třetí r. 1930, čtvrtou r. 1932 a pátou r. 1938 na poslední svobodný sokolský slet. Morton Czech Club pořádal divadla a zábavy k získání cestovního fondu. Po druhé světové válce zájem o češtinu značně ochabnul, zvláště po komunistickém převratu, a prof. Mikula změnil svůj obor: stal se hlavou visual aid, názorného vyučování pomocí desek a filmu. Na Morton škole vybudoval jedno z nejlepších oddělení toho druhu v zemi. Během posledních let, následkem světových událostí a na nátlak americké vlády, se věnuje mnohem více pozornosti vyučování cizím řečem. Ve svých politických, obchodních a diplomatických stycích, Spojené státy těžce pociťují nevýhodu jedné řeči. Na mnohých universitách byla založena slovanská oddělení, i na vyšších školách a v krajanských kruzích se začíná znovu probouzet zájem o češtinu. Na Morton High School i na jiných školách se jeví zájem o znovuvy- dání nedostižné učebnice Progressive Czech. Československá národní rada americká proto s radostí oznamuje vydání Progressive Czech koncem léta. Prof. Bohumil E. Mikula. PROGRESSIVE CZECH je již dávno rozebrána, ale finanční náklad této obsažné knihy čítající přes tři sta stran, s četnými ilustracemi, byl tak značný, že z finančních důvodů nebylo Radě možno vyhovět četným žádostem o knihu, až nyní, kdy pí. Emma Mikulová, vdova po prof. Mikulovi, převzala finanční výlohy, aby bylo uskutečněno přání zesnulého autora, mohla ČSNRA se ujmout tohoto úkolu. Nové vydání bude offsetem, dostane se mu téže pečlivé Úpravy a vazby. Náhradou za zastaralé články o předválečném Československu budou nové články od vynikajících odborníků o čs. moderní literatuře, hudbě, dějinách atd. Učitelům češtiny je učebnice dobře známá svou odbornou přípravou žáků. Skýtá četné úlohy, vysvětlivky a případy se zřetelem na potřeby v Americe rozených studentů. Je to dílo založené na dlouholetých zkušenostech ve vyučování studentů na Morton High School v Ciceru, kde prof. Bohumil E. Mikula působil od r. 1925 až do své smrti r. 1964. Je to dílo lásky k českému jazyku. Prof. Bohumil E. Mikula se narodil dne 13. října r. 1899 v Červené Řečici u Pelhřimova. Gymnasium absolvoval v Pelhřimově. Na Karlově universitě v Praze studoval sice práva, ale již tenkráte se zajímal o studium cizích řeči a k zdokonalení se ve francouzštině a němčině pobyl deset měsíců nejdříve ve Francii, pak deset měsíců v Německu. Do Ameriky přijel po první světové válce. Od r. 1922 do 1925 vyučoval na české škole v Chicagu a studoval na Loyola universitě. R. 1925 se stal členem fakulty Morton High School v Ciceru, kde vyučoval češtinu. Tenkráte byly velké třídy na vyšši škole a prof. Mikula získal cenné zkušenosti ve vyučování druhé a třetí krajanské generace, i Američanů nečeského původu. Velký nedostatek učebních pomůcek přiměl prof. Mikulu, aby na základě svých zkušeností sepsal učebnici vyhovující americkým poměrům. Věnoval tomu několik let svého života, mnoho úsilí i peněz. Konečně r. 1936 vyšla učebnice Progressive Czech nákladem Československé národní rady americké. Rada též uznala naléhavou potřebu a v rámci své činnosti udržovat čs. kulturu a řeč v Americe přistoupila na vydání učebnice. Došlo k druhému, i třetímu vydání, k vydání poválečnému, celkem se prodalo na 20,0000 výtisků. Svědectví o naší vládě v Londýně. Snad málo který z československých politiků prokázal tak velkou službu budoucím historikům, jako dr. Ladislav K. Feierabend vydáváním svých Pamětí. Patrně právě proto, že nebyl za První republiky politikem, ale vynikajícím národohospodářem. A do politiky se dostal teprve po Mnichově z vůle presidenta Beneše a později generála Eliáše; jak víme z předchozích tří svazků jeho Paměti, přijal politické funkce jako službu národu, mučenému Mnichovem a později křižovanému nacistickou okupací. Nyní vyšel čtvrtý svazek Feierabendových Pamětí, nazvaný “VE VLÁDĚ V EXILU — ŽIVOT NA LONDÝNSKÉ FRONTĚ”. Tento svazek zachycuje léta 1940 a 1941 před zatažením Sovětského svazu do války po boku Spojenců. Dr. Feierabend předkládá veřejnosti dílo vskutku dokumentární. Měl totiž to štěstí, že se zachovaly deníky historika dr. Jana Opočenského, který svědomitě den ze dne zaznamenával, co mu dr. Feierabend sděloval. Zatím o londýnské vládě kromě několika komunistických tendenčních knih nevyšlo žádné dokumentární dílo. Feierabend svědomitě vyplňuje tuto mezeru. Nejzajimavější jsou záznamy o jeho rozhovorech s presidentem Benešem, ukazující, proč Beneš se nakonec orientoval politicky na Sovětský svaz, zklamán a raněn Mnichovem. Kromě toho si dr. Feierabend opatřil řadu příloh, zejména osobní svědectví účastníků událostí, které popisuje. Kniha má 226 stran, je typograficky dobře upravena a neměla by chybět v žádné české a slovenské knihovně. Objednat je možné knihu buď u Rady, 4125 W. 26th Street, Chicago, Illinois 60623, nebo přímo u autora: Ladislav K. Feierabend, 3821 Newark Street N.W., Washington, D. C. 20016. Cena i s poštovným je $3.00. 12 • VĚSTNÍK [pageend12]JÁN PAPÁNEK: NOVÍ československí uprchlíci. Zpráva na ročnej schôdzi ČSNRA v Chicagu. Od roku 1963 prekonávame ďalšiu etapu úteku ľudí z Československa. Prichádzajú do slobodného sveta — hlavne do Rakúska, Nemecka, Italie a v poslednej dobe sa objavujú aj v skandinávských zemiach a inde v západnej Europe, dokonca i v Kanade. Dajú sa shrnúť do troch kategorií. Sú to predne ľudia, ktorí prekročia hranice tajne a bez cestovných dokladov — čím sa vydávajú do nebezpečia straty slobody, prípadne i života. Potom sú to takí ľudia, ktorí majú povolenie cestovať v skupinách hlavne do komunistických zemí a odtiaľ prekročia hranice do slobodného sveta. Konečne ľudia, ktorí majú povolenie k dočasným cestám na Západ a defektujú. Slobodný svet rozděluje týchto uprchlíkov do dvoch kategorií — politickí alebo hospodárski uprchlíci. — Politickí uprchlíci sa podľa konvencie z roku 1951 dostanú pod o- chranu Vysokého komisára Spojených národov pre uprchlíkov. Hospodárski uprchlíci nemajú nárok na politickú ochranu. Títo sa v dôsledku toho dostávajú do chúlostivej situácie nebezpečia núteného návratu, čo znamená väzenie, alebo sa musia urýchlene vysťahovať zo zeme prvého azylu. Americký fond pre československých uprchlíkov sa snaži pomáhať všetkým a nepripustiť, aby boli nútení sa vrátiť do Československa. Pomocnú prácu pre československých uprchlíkov koná od svojho založenia v 1948. Od tej doby pomohol vyše 30,000 čsl. uprchlíkom k trvalému usadenie v slobodnom svete. Teraz nie je snadné každého čsl. uprchlíka hneď podchytiť. Prv lež sa k nemu dostane zástupca Amerického fondu je tento vyslýchaný policajnými i inými úrady zeme, v ktorej sa nachádza. Nesprávna odpoveď na kladené otázky a keď nedokáže, že bol politicky pronásledovaný, privádzajú nebezpečie jeho núteného návratu. Toto nebezpečie hrozí v prvom rade tým, ktorí prídu do Rakúska a v poslednej dobe i do Nemecka. Tak bola pred rokom z Rakúska vrátená rodina Mikulík. — Podľa nedávnej zprávy muž bol odsúdený na 18 a žena na 12 mesiacov väzenie. Americký fond hneď zakročil u rakúskej vlády, u Vysokého komisára Spojených národov pre uprchlíkov, u vlády Spojených štátov a u viacerých dobrovolných organizácií. Výsledok zákroku bol prísľub rakúskej vlády, že sa takýto prípad nebude viac opakovať, ale Americký fond sa musel zaviazať, že sa postará o trvalé usídlenie týchto ľudí v čo najkratšej dobe. To sa i provádza. V tejto humanitárnej pomocnej práci v zahraničí Americký fond veľmi úzko spolupracuje s úrady Spojených štátov. Bez ich pomoci by nemohol konať to čo pre uprchlíkov koná. Táto pomoc v zahraničí je podmienená tým, že všetky náklady, spojené s pomocou a prácou vo Spojených štátoch musí Americký fond hradiť z vlastných prostriedkov, ktorých je veľmi málo. Pre každého jednotlivca musí získať potrebný affidavit, ktorým sa zaručuje, že nebude na ťarchu verejným sociálnym inštitúciám. Ďalej sa musí zaviazať organizácii Intergovernmental Committee for European Migration v Ženeve, že dopravné cez oceán každý jednotlivec behom roku splatí. Počet utekajúcich alebo defektujúcich ľudí z Československa rastie. V minulom roku ich bolo vyše 800. Americký fond pomáha mnohým k usadeniu v Europe. Iní idú hlavne do Austrálie, tiež do Kanady. Do Spojených štátov ich s pomocou Fondu prišlo v 1964 — 85 proti 40 v 1963. Do konca apríla tohoto roku ich už prišlo 65. Priame výdaje spojené s každým jednotlivcom činia priemerne $200.00. Do toho nie sú vpočítané nepriame náklady spojené s pomocou uprchlíkom, s procesováním, s ubytovaním, hľadaním zamestnania, atď. v Europe, vo Spojených štátoch a v iných končinách sveta. Túto prácu vykonávajú kancelárie Amerického fondu v Mnichove, Zirndorfu a vo Viedni so 7 silami. V New Yorku je vykonávaná jednou platenou silou; okrem toho pomáha rad dobrovolníkov. Reakcia a plnenie povinností tých ľudí, ktorým Americký fond pomohol, ostane jednou z najsmutnejších kapitol československého exilu. Dlhují desiatky tisícov dolárov. Okrem toho musel Americký fond podľa záväzku za nich uhradiť vláde Spojených štátov $40,000. — Až na malé výminky sa títo bývalí uprchlíci majú hmotne veľmi dobre. Ako ďalší doklad tejto morálky je treba uviesť náhrady — indemnifikáciu — tým československým ľudom, ktorí boli Nemcami behom vojny pronásledování. Vysoký komisár Spojených národov pre uprchlíkov dohodol v 1960 s nemeckou vládou, že mu táto dá k dispozícii vyše $12,000,000, aby ich rozdelil medzi kvalifikovaných uprchlíkov a bývalých uprchlíkov. Americký fond v tejto veci s Vysokým komisárom úzko spolupracoval. Jednal tiež v Bonnu a v Ženeve a okrem toho pomáhal čsl. ľudom pri podávaní žiadostí — celkom asi 400. Mnohí dostali náhradu — v niektorých prípadoch i vyše $2,000. Okrem dvoch žien a jednoho vlastence nikto Fondu ani poštovné neuhradil. Činnosť Amerického fondu je z veľkej miery podporovaná našimi americkými priateľmi. Československá národná rada americká a jej složky pomáhajú usidlovaním novo- prichadiacich uprchlíkov a tiež sociálnou pomocou najpotrebnejším z tých okolo štyroch tisícov v Europe, ktorí pre vek alebo nemoc nie sú schopní výdelečnej činnosti a žiadna zem ich nechce. Veľmi účinne pomáha Národná rada žien slobodného Československa. Tiež je treba sa zmieniť o výpravách detí uprchlíkov do Norska, ktoré Americký fond už 12 rokov podniká v spolupráci s Československým komitétom v Oslo, kde vedľa veľkého norského priateľa Ragnara Andersona hybnou silou je Anna Kvapilová. Ročne tam na dva mesiace ide okolo 100 detí uprchlíkov. Práca a náklady s tým spojené sú veliké —■ zdravotné přehlídky deti, obstaranie pasov, sústreďovanie na mnohých staniciach v Rakúsku a Nemecku, dopravné náklady, kontrola sestrami Červeného kríža. Každé leto čítame dlhé zprávy o tom ako deti dostali vlajky, alebo ako im niekto poslal pozdrav; ale nikto neprejaví záujom o to, kto vlastne tie zájazdy zariaďuje a financuje. Výdaje v Norsku hradí Československý komitét v Oslo. Na problémy uprchlíkov je verejnosť obyčajne upozorňovaná vtedy, keď sa stane niečo zvláštneho, nepríjemného —■ ako bola pred rokom deportácia rodiny Mikulík, alebo nedávno prípad jednoho doktora a pianistu-komponistu v Rakúsku. Obyčajne sú to nesprávne, nezodpovedné polopravdy. Čitatelia sa hrozia, že sa pre uprchlíkov nič nekoná, ale málo kto príde s konkrétnou nabídkou pomoci. Organizácie a časopisy by si malý tieto zprávy pred uverejnením overovať. Problémy nových čsl. uprchlíkov nie sú malé. Skoro každý vyžaduje osobitného riešenia. Jedná sa väčšinou o mladších ľudí — veľa je ich akademicky vzdelaných. Obyčajne neovládajú reč. Chvilu trvá kým si uvedomia, že sloboda sa niekedy platí aj utrpením a že musia začať od základov. Snáď najviac sú postihnutí lekári a je ich značný počet. Teraz ich nútime, aby v Europe skladali tak zvané Evanstonské zkú- šky. ktoré im po príchodu do USA umožnia nastúpiť v nemocniciach ako internisti. Inžinieri sa v celku slušne uplatňujú; umelci sú na tom horšie. — Jedná sa väčšinou o ľudí politicky málo vyspelých, alebo sú opatrní pri rozhovoroch, ale našou ľudskou povinnosťou je — alebo by malo byť ■— každému pomôcť; myslím povinnosťou nás všetkých. Americký fond si získal v dôsledku svojej práce dôveru vládnych činiteľov predne vo Spojených štátoch, v Europe i inde vo svete, dôveru medzinárodných vládnych organizácií a amerických i medzinárodných dobrovolných organizácií. Jeho financie sú kontrolované Štátnym Departmentem vo VESTNÍK • 13 [pageend13]Washingtone, štátom New York, American Council of Voluntary Agencies for Foreign Service a Better Business Bureau. Bez tejto kontroly by sa mu nedostalo potrebnej spolupráce a pomoci a nemohol by jestvovať. ODBOČKA MASARYKOVO SDRUŽENÍ, DETROIT, MICHIGAN. Masarykovo Sdružení konalo svou řádnou schůzi dne 7. května 1965 v Dearborn Youth Center. Naše výzva, aby se krajané zúčastnili našich schůzí se setkala s úspěchem a rádi jsme mezi nás uvítali bratry Slováky, Dr. G. Biljana a J. Velchanského, kteří přistoupili za členy Masarykova Sdružení. Rádi jsme také viděli mezi námi pí. Quastelovou, která přivedla svou dceru Lindu, a jež se rovněž stala členkou Masarykova Sdružení. Br. Sklenář zahájil schůzi a přivítal přítomné. Předal br. tajemníkovi pro archiv opis resoluce usnesené na schůzi Captive Nations Committee of Metropolitan Detroit dne 11. února 1965. Br. tajemník přečetl zápisy z posledních dvou schůzí, které byly schváleny. Byl přednesen návrh br. Beneše, aby oblast Československé národní rady ve státu Michigan byla rozdělena na dva okrsky, metropolitní Detroit a Owosso. Bylo rozhodnuto zahájit jednání o utvoření těchto dvou okrsků. Bylo usneseno odeslat $10.00 Americké obci sokolské za přijaté sletové nálepky. Bylo vzato na vědomí, že 11. června se bude konat ples v Cobo Hall pod záštitou International Institute. Ses. Zemene zakoupila lístky a je ochotna opatřiti další v případě potřeby. Br. pokladník přednesl pokladní zprávu za minulý rok. Bylo rozhodnuto ponechat peníze v pokladně odbočky pro budoucí potřebu. K uctění památky zemřelé sestry Bezděkové věnovali po $5.00: Br. a ses. Zemenovi, ses. Aug. Heřmanová, br. a ses. Petersovi a br. a ses. Rozumoví. Br. a ses. Benešovi zaslali šek na $5.00 Národní radě. Br. tajemník přinesl do schůze ukázky různých československých časopisů vydávaných v zahraničí, které přinášejí zprávy z Če skoslovenska, aby si je členové mohli předplatit, kdyby projevili o ně zájem. Po skončeni schůze se podávala káva a zákusky přinesené našimi obětavými členkami. Československá hudba na gramofonových deskách zpříjemňovala přátelskou a upřímnou besedu a všichni přítomní setrvali v přátelském prostředí dokud nemusili opustit místnost. Příští schůze se bude ko- nati 18. června 1965 opět v Dearborn Youth Center. Jaroslav Rozum, tajemník. ZPRÁVA ODBOČKY JAMES HOVORKA, ST. PETERBURG, FLORIDA. V neděli, dne 9. května, bude vzdána pocta maminkám na slavnostním tanečním večírku, na kterém budou podávána chutná jídla. Přejeme všem matkám mnoho zdraví a pěkné užití svátku. Zveme Vás všechny, kteří navštěvujete naše podniky v zimní sezóně a máte na ně hezké vzpomínky, a doufáme, že přijdete mezi nás i v létě. Nyní budeme pořádat večírky jednou měsíčně, a to druhou neděli v měsíci. Manželé Kalabzovi nám odjeli do New Yorku, slavili jsme na rozloučenou narozeniny ses. Kalabzové, budeme je oba postrádat. Členové schválili, aby byl zaslán do Chicaga příspěvek $300.00. Budeme se snažit i nadále spojovat příjemné přátelství s užitečnou prací. Irene Sedletzová. Slavnostní otevření sokolovny v New Yorku. Dne 15. května byla slavnostně otevřena sokolovna na 23-35 Broadway v Astórii, Long Island. Blahopřejeme Slovenskému Sokolu k této události. 14 • VĚSTNÍK Zápis z ustavující schůze odbočky ČSNRA ve státě lowa. V neděli 25. dubna odpoledne sešli se v konferenční místnosti hotelu “Montrose” v Cedar Rapids, Iowa, nejvěrnější spolupracovníci Čs. národní rady americké v lowě, aby pojednali o založení odbočky této národní organisace ve svém státě. Schůzi byl přítomen za předsednictvo Rady bratr dr. V. Chalupa jako organisátor. Po velmi věcné a střízlivé rozpravě bylo jednomyslně rozhodnuto ustavit samostatnou odbočku pro stát lowa, protože přes značné množství činných krajanských organisací zejména v Cedar Rapids zůstávají neplněny ty specielní úkoly, k jejichž vykonávání byla před téměř 50 lety Čs. národní rada americká založena. Výbor byl jednomyslně zvolen v tomto složení: bratr J. Činčara předseda, br. Frank Binder místopředseda, br. J. Slavik z lowa City jednatelem, sestra Čin . arová pokladnicí. Sestra Marie Vítková, známá národní pracovnice, přijala členství ve výboru. Přítomní pak pojmenovali novou odbočku “Československá národní rada americká — odbočka lowa”. Za své přední úkoly si odbočka určila: 1. Bojovati proti komunismu všemi možnými a dosažitelnými prostředky, tvořit! podmínky pro návrat svobody a opravdu demokratického režimu do naší mateřské vlasti a pomáhati našim bratřím a sestrám tam k lepšímu životu. — 2. Ovlivňovat vedoucí činitele amerického veřejného života osobními dopisy. — 3. Působit na americké veřejné mínění přednáškami, informovat naši krajanskou větev o skutečném stavu politické situace ve staré vlasti. — 4. Získávat osobně další spolupracovníky. — 5. Plnit další úkoly v rámci programu Národní rady tak, jak pracovní možnosti odbočky porostou. Odbočka se bude scházet pravidelně každou první neděli v měsíci. Schůze byla ukončena v duchu pevného odhodlání národní úkoly Rady přes všechny překážky plnit a položit v lowě pevné základy uvědomělé ideové práce v našem krajanském životě. 10. května 1965. Zapsal: Jan Slavik, jednatel. VÝPRAVA ČSNRA. Niagara Falls—New York—Washington Dne 11. června, v pátek ráno, odjezd air-conditioned busem z Chicaga. Přenocování v Castle Courts Motel u Niagarských vodopádů. Dne 12. června, přenocování v Governor Clinton Hotel, Kingston, N. Y., nedaleko Hyde Parku. Dne 13. června, v neděli, příjezd do New Yorku. Ubytováni ve středu města, v hotelu Victoria, 7. Ave. a 51. ul., ve dnech 13., 14. a 15. června. Dne 16. června, odjezd do Washingtonu. Ubytování v Piek Lee House, 15. ul. a L ul., nedaleko Bílého domu, ve dnech 16., 17. a 18. června. Dne 18. června odjezd z Washingtonu do Chicaga. Vyžádejte si bližší podrobnosti o této velice zajímavé cestě a zamluvte si ihned poslední volná místa. Cena $149.50 zahrnuje veškerou dopravu, ubytování, vstupné na newyorskou výstavu a ostatní památná místa v New Yorku a Washingtonu. Chicago — Memorial Day V Den zdobeni hrobů ČSNRA jako vždy vypraví autobus, který vyjede v 8 hod. ráno od Harlem a Čermák Rd. a po několika zastávkách dojede k Českému národnímu hřbitovu, kde se členové Rady zúčastní průvodu a položí věnce u hrobů bývalých předsedů: Jana Červenky, prof. Jaroslava Zmrhala, James V. Hovorky, u čestného člena Frank Kubáta a u organisátora Vojty Beneše. [pageend14]Dary Čsl. národní radě americké. American Czechoslovak Ladies Club, No. Miami, Fla... $25.00 Odbočka ČSNRA Jan Masaryk, Chicago ..................... 25.00 Anton Beneš, Oblast Michigan........................................ 20.00 Dr. Rev. Miloš Strupl, Whitelaw, Wis............................ 10.00 Prof. Václav Hlavatý, Bloomington, Indiana .............. 10.00 Mr. Vladimír Suchan, Buenos Aires, Argentina .......... 10.00 Mr. & Mrs. Joe Kaminsky, Hopkins, Minn..................... 5.00 Mr. Joseph Pavlíček, St. Paul, Minn................................ 5.00 Mrs. Božena Valčík, Dallas, Texas................................. 5.00 Mrs. Martin Pavlik, Miami, Florida ............................. 2.00 ------- tN MEMORIAM K uctění památky zesnulého přítele Rev. Jana M. Jarkovského a památky zesnulé pí. Mileny Herbe- nové věnují Mr. & Mrs. Hynek Maras, Jackson Heights, New York .................................................... $35.00 K uctění památky rodičů a tety pí. Anny Svitákové věnují Antonín a Anna Filipi, New York 28, N. Y. 20.00 K uctění památky pí. Julie Sauer věnuje Mrs. Marie Capouch, Chicago, Illinois .................................... 20.00 K uctění památky zesnulé matky Marie Bláhové věnují synové Jerry Bláha s rodinou, Duluth, Minn., a Henry Bláha s manželkou, Berwyn, Ill............. 20.00 K uctění památky zesn. manžela George E. Tůma věnuje Marie Kokstein-Tuma, Bridgeport, Conn. . . 10.00 K uctění památky zesnulé ses. Mileny Herbenové věnuje Karel J. Staller, M.E., Rutherford, N. J....... 10.00 K uctění památky zesnulé ses. Mileny Herbenové věnuje Ses. M. M., Odbočka Long Island, N. Y....... 10.00 K uctění památky br. Franka Kouřima věnují: Mrs. Ludmila Kos, Chicago ................................... 10.00 Mr. & Mrs. Anton Smunt, Chicago ......................... 5.00 Karel Glaser a Růžena Švecová, Chicago............... 5.00 Frank Kratochvil, Berwyn, Ill.................................... 5.00 Louis Majovský, Berwyn, Ill....................................... 5.00 Libuše Kalivoda, Oak Park, Ill.................................. 5.00 Anna Kalivoda, Chicago ............................................ 5.00 K uctění památky br. Franka Škopka věnují: Anton Fišer ............................................................. 1.00 Kathy Havel................................................................. 1 00 Karel Erba ................................................................... 1.00 Fr. Sobkoviack ........................................................... 1.00 J. Loutham ................................................................... 1.00 Vlasta Matelová........................................................... 1.00 Řád Česká Koruna-Čáslav, čís. 268, Č.S.A................ 4.00 Dary odevzdané na mezisjezdu ČSNRA 8.-9. května 1965. Odbočka Washington, D. C.......................................... $ 500.00 Odbočka James Hovorka, St. Petersburg, Fla......... 300.00 Krajanský výbor, Cleveland, Ohio............................. 300.00 Odbočka Dr. M. Horáková ........................................ 200.00 Odbočka Owosso, Michigan ........................................ 182.00 Odbočka Západní předměstí ...................................... 100.00 Odbočka Mistr Jan Hus .............................................. 100.00 Odbočka Jan Masaryk ................................................ 25.00 Anton Beneš, Michigan................................................ 20.00 $1,727.00 Majales v New Yorku. Oblastní výbor ČSNRA, Národní rada žen svobodného Československa, Svaz čs. sportovců v zahraničí a Těl. jednota Sokol New York společně pořádaly letos poprvé Majales 1965 (jarní representační ples) dne 22. května v sokolovně, 420 East 71st Street na Manhattanu. ČSNRA a Lidice. Před lety připadl Československé národní radě úkol starat se o lidický pomník v Lidicích, a také po všechna leta členové Rady udržují úpravu malého parčíku a opravu pomníku. Zprvu konala se každým rokem krajanská pouť do Lidíc. Během let podařilo se předsednictvu Rady vzbudit zájem místního obyvatelstva o Lidice, význam čs. boje za svobodu, takže dnes občané Lidic-Cresthillu pořádají hlavní část vzpomínkové oslavy u našeho pomníku. Loňského roku, pod záštitou American Legion a místních četných spolků průvod městem se zastavil v našem parčíku a před pomníkem konal své pietni obřady. Zde řečník za ČSNRA promluvil o významu Lidic, o nebezpečí komunismu zde byla vzdána pocta obětem nacismu — i komunismu. Letošního roku promluví v neděli, dne 30. května, ve 3 hod. odp. v Lidicích Dr. Leopold Rozbořil, účastník druhé světové války s čs. armádou v Britanii. Slepice v dobách kultu osobnosti. Orwellova slavná satira na komunismus “The Animal Farm” našla svého pokračovatele v ostravském rozhlase 19. dubna v pořadu “Slepičí tragedie”: “Byl to krásný dvůr a slepice v něm žily jako v ráji. Haldy prachu vytvářely radostné pracovní prostředí a zásobování zrním bylo plynulé i v zimě. Kurník byl postaven podle nejmodernějších zásad vědy a techniky. Všechny snášely přesně podle harmonogramu. Zanášení se netrpělo! Všechno by šlo jako na drátku, kdyby . . . kdyby se na dvoře neobjevil cizí kohout. Důležitě se kolébal po pracovišti, významně pokyvoval hřebínkem a pak pravil k uctivým slepicím: Přišel jsem na kontrolu, jak to tady snášíte! — Slepice poděšeně zakdákaly, lei kohout pokračoval: Kdepak je tady vrchní slepice? — Kolektiv se hrdě vypjal a sborově zahlásil: Právě snáší! Husa, netaktně vyjel kohout, jak to, že vrchní slepice snáší? Kdo vás potom řídí, kdo kontroluje, kdo vám kdáká jak na to, co!? — Slepice s hrůzou pohleděly na orgána, jak se rozčepýřil a o překot se rozutekly, aby přinesly ke kontrole vejce, která vyrobily. To už se dostavila vítězně kdákající vrchní slepice. Hned však zmlkla, když zahlédla přísný úřední zobák. Tomu říkáte vejce?!, kokrhal kohout a mlátil křídly po produktech. Technologie podezřelá, materiál vypadá všelijak, okamžitě předložte hlášení kolik na jedno vejce připadá zrní, kolik čtverečných centimetrů ozobané omítky, vody atd., jaká byla intenzita kdákání. Tady máte formuláře, položky budete sledovat, rozborovat, zapisovat, kontrolovat, sumarizovat a posílat mně je 12krát v 16ti hlášeních! Vrchní slepice schlíple zírala na kohouta a bylo jí jasné, že už dosmrti nevysedí vejce. Sotva kohout odešel, řinče ostruhami, postihla celý dvůr reorganizace. Jedna slípka počítala omítku, druhá zrna, další měřila vodu, šestá intenzitu prachu, pět slepic to zapisovalo, sedm rozepisovalo. Vrchní dohlížela na sečítání a na vejce ani nepomyslela. Ani ostatním se nevedlo lip. Sem tam v přesčasech sice něco snesly, ale vejce byla poznamenaná šturmovštinou, protažená do šišky, žloutky mdlé barvy. Pohroma na sebe nenechala dlouho čekat. Jednoho dne se na dvoře objevili dva kohouti. Superkontrola ! ! Zakdákaly slepice zoufale a začaly o překot snášet — formuláře! Kohouti nahlédli do lejster a zašli se podívat do kurníku na snůšku. Poprask: S tím můžete krmit husy a ne lidi! To není kurník, to je holubník! — Vždyť my to všechno řádně podchycujeme!, pípla vrchní slepice nesměle. Budete nám denně hlásit v osmi kopiích co se udělalo, aby se kvalitně snášelo a jak kontrolujete toho, kdo to kontroluje! — Když kohouti odešli, slepice se radilv jak to všechno zvládnout a vejce už nesnášely ani v přesčasech! Jednou pršel na dvůr hospodář, pohlédl na hemžení slepic, zašel do kurníka a pak . . . pak se smutkem v očích vytáhl z holínky dlouhý nůž . . .!” VĚSTNÍK • 15 [pageend15]OUR NEW ADDRESS CAPITOL FEDERAL SAVINGS AND LOAN ASSOCIATION 3960 WEST 95th STREET EVERGREEN PARK, ILLINOIS 60642 Telephones: 636-6000 • Chicago 239-3500 VKLADY POJIŠTĚNÉ AGENTUROU VLÁDY SPOJ. STÁTŮ DO $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda MÁME NÁ SKLADĚ K PRODEJI: Poštou DĚTSTVÍ A MLÁDÍ, vzpomínky Dr. Alice Masarykové ......................................... $2.50 $2.75 HOVORY S MASARYKEM od Karla Čapka ........................................... 2.00 2.25 CZECHOSLOVAK PRIZE PASTRY RECIPES .........................................................90 1.00 Velmi výhodná nabídka: Prof. Dr. Jindřich Procházka: ENGLISH-CZECH and CZECH- ENGLISH DICTIONARY .................. 4.00 4.50 ’ŘEDBĚŽNĚ OZNÁMENÍ— ROGRESSIVE CZECH, nové vydání učebnice prof. B. Mikuly se připravuje do tisku. Vyjde během léta nadaci pí. Emmy Mikulově, k uctění jeho památky. — Tato učebnice byla vydána několikráte nákladem ČSNRA. celkem v 20,000 výtiscích, a je již léta vyprodána. ČSN R A 4125 W. 26th Street Chicago, III. 60623 SECOND CLASS POSTAGE PAID at Chicago, Illinois NIAGARA FALLS - NEW YORK WASHINGTON TOUR JUNE 11—19th 4125 West 26th Street Chicago, Illinois 60623 <^^»43« RETURN REQUESTED VĚSTNÍK [pageend16]