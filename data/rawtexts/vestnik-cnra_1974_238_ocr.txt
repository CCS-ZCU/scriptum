VĚSTNÍK Do Nového roku Jeden pohnutý rok je za námi. Bohužiaľ, neriešil a nevyriešil žiadny zo stávajúcich problémov, ani na poli národohospodárskom, ani na poli politickom, ani na poli vnúternej bezpečnosti. Rok, ktorý je pred nami nebude pravdepodobne o nič lepší. Pre nás to znamená aj naďalej stáť na stráži a podporovať všetky tendencie a prúdy vo vnútropolitickom živote Spojených štátov, ktoré sa snažia posilniť demokratický poriadok a bezpečnosť Ameriky, a pritom nezabúdajú ani na osudy porobených národov. O t. zv. zbližovaní (détente) máme na podklade trpkých vlastných skúseností náš ustálený názor. Sovietský svaz sleduje s nim svoje zámery, tj. urýchliť porážku t.zv. “kapitalistických zemí” a nastoliť otrocký režim komunismu vyznačujúci sa triednym vyvražďovaním, genocidou, pracovnými a koncentračnými tábormi, znárodňováním (slušnejšie a modernejšie slovo pre masové okrádanie ľudí), potlačovaním slobody národnej a náboženskej. Takémuto vývoji, ktorý ohrožuje nie len štáty a krajiny, ale aj osobne každého slobodného človeka, musíme sa brániť. Musíme podporovať a podnecovať činnost jednotlivcov aj skupín, ktoré chápu toto nebezpečie a pracujú proti. Musíme aj naďalej spolupracovať s ostatnými príslušníkmi porobených národov a túto spoluprácu zosilňovať. Máme informovať pri každej vhodnej príležitosti a všetkými prístupnými prostriedkami americkú aj krajanskú verejnosť o nebezpečných zámeroch Sovietov a ich rozvratnej činnosti. A napokom máme o našom stanovisku informovať a dať na vedomie našim miestným kongresníkom a senátorom, že naše hlasy budú patriť tým, ktorí zastávajú a presadzujú naše názory. My sami vlastným chováním máme byť príkladom, odmietaním námluv a zvodov zástupcov komunistických vlád, včetne vlády československej, ktorí, ako to riaditeľ FBI Clarence M. Keelly otvorene hovorí, sú “Potential Agents” sovietskej a komunistickej zpravodajské] a podvratnej služby, namierenej proti našej americkej vlasti. Priame styky - najma neoficiálně a priateľské - s týmito zástupcami, ktorí zradzujú záujmy vlastných národov, sú odsúdenia hodné, nebezpečné a neslúžia ku cti a dobrému menu, ani našim národom, ani nám - Američanom českého a slovenského povodu. Za chovanie sa našich ľudí tu ve Spojených štátoch nesieme v prvom rade my sami zodpovednosť pred americkou verejnosťou, aj pred budúcnosťou. Veríme, že sa raz vyčistí aj ovzdušie svetové a nechceli by sme sa za chovanie sa našich ľudí hanbiť. Dost hanby a ostudy nám narobí komunistická vláda Československa svojou poslušnosťou Moskve - najhoršou zo všetkých satelitných štátov - špionážnymi aférami a dodávkami zbraní všetkým nepriatelom Ameriky. POZDRAV DOMOVU K novému roku 1975 Opět pro nás uplynul rok nesvobody a nastává rok nový. My, američtí občané českého, slovenského a podkarpatorusínského původu, sdruženi v Československé národní radě americké, vám s novoročním přáním posíláme svoje ujištění, že v srdcích a myslích zůstáváme s vámi spjati. Spolu s vámi jsme si plně vědomi toho, že svoboda a komunismus jsou neslučitelné. Spolu s vámi věříme, že jen tam, kde vládne politická a náboženská svoboda, demokratický a právní řád, a kde jednotlivec dle své vlastní vůle může zůstat či odejít, jen tam je možný život důstojný člověka. Spolu s vámi víme, že komunismus je naprosto neslučitelný s odkazem nám nejvlastnějším, s odkazem křesťanského humanismu. Komunismus popírá příkaz lásky k bližnímu, popírá požadavek spravedlnosti a rovnosti mezi jednotlivci a národy a tím znemožňuje pokoj a mír na zemi, který by měl a mohl být náplní této doby vánoční. Komunismus popírá lidskou důstojnost, protože snižuje člověka na pouhý kus hmoty a upírá onu božskou jiskru, která jedině opravňuje nárok na svobodu a svéprávnosti každého i nejubožejšího člověka. Podřizováním jednotlivce údajným zájmům třídy popírá komunismus pravdu, dle které jedinečnost a nekonečná cena každého jednotlivce převyšuje zájem společenství. Jsme přesvědčeni spolu s vámi, že sovětský řád a národní sebeurčení jsou jako voda a oheň. Požadavkem českého a slovenského sebeurčení je svrchovanost Československé republiky. Tato svrchovanost byla podupána komunistickým pučem a více ještě sovětskou invasí a okupací Československa. Nezadatelné právo na sebeurčení bude uplatněno opět tenkrát, až okupační armády opustí československé území a lid sám si bude určovat svůj postoj v záležitostech domácích i zahraničních. Spolu s vámi vidíme, že dosavadní úsilí o snížení napětí mezi Východem a Západem často vedlo jen k posílení komunistických utlačovatelů a k umocnění ideologického boje. Uvolnění útisku dosud zůstává nesplněnou nadějí. Důvody naprosté neslučitelnosti řádu svobody a řádu nesvobody jsou vám i nám dobře známy. My a vy to víme. S radostí však vidíme, že se stále zvětšuje okruh lidí, kteří toto všechno konečně začínají chápat. Proto se nikdy nevzdáme naděje a jsme přesvědčeni, že ani vy se nikdy naděje nevzdáte. Násilí, lež a bezpráví nemohou trvat věčně. Vaši stálost a vytrvalost obdivujeme. Vytrvejte i v budoucnosti, jako i my vytrváme. Československá národní rada americká ČESKOSLOVENSKÉ NÁRODNÍ RADY AMERICKÉ Prosinec 1974 Číslo 238 Mikuláš Ferjenčík: [pageend1]VĚSTNÍK December 1974 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor — VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VĚSTNÍK Prosinec 1974 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00 Redaktorka — VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 Ján Papánek: Oslabenie slobodného sveta v 1974 December, 1974 Príznakom konca roku 1974 v priateľskom spolužití národov a o zaistenie mieru a bezpečnosti vo svete, je všeobecne priznávaný pesimizmus. Slobodný svet ustupuje sovietskému a komunistickému tlaku a stráca vliv u tak zvaných neutrálov či tretieho sveta. Uvoľnenie napnutia, po ktorom ľudia túžia a ktoré Sovieti propagují, je veľmi jednostranné, umožňujúce komunistom rozširovať a upevňovať ich vliv. Súčasne sa všade stále viac a viac zbrojí, bez ohľadu na odzbrojovacie jednania. Kdekoľvek sa nepokoja objavia, sú živené komunistami a sovietským vyzbrojovaním a podporovaním chaosu vo všetkých končinách sveta a oboroch ľudského diania, mimo hraníc sovietského impéria. Západ súčasne prežíva hospodársku, politickú i morálnú krízu a snaží sa nájsť akúsi základňu k priateľskejšiemu spolunažívaniu s komunistami, ustupuje v základných veciach bez toho, že by sám docielil ústupkov z ich strany. Za cenu prísľubov v otázkach ľudských práv, spojovania rodín, výmeny informácií a idei a voľnosti cestovania i keď každý vie, že nebudú dodržované, sa celá stredná Európa právne odovzdáva do spárov Sovietského svazu, ktorému sa súčasne poskytujú hospodárske výhody a technologické vymoženosti. V dôsledku niekoľko rokov trvajúceho sovietského tlaku, aby svolána bola Európska konferencia o bezpečnosti a spolupráci slobodná časť Európy a Spoj. štáty s Kanadou konečne ustúpili a dali súhlas k jej svolaniu. Už skoro dva roky sa jedná - najprv v Helsinkách a teraz v Ženeve - o tom, aby sovietské výboje z druhej svetovej vojny a po nej boli medzinárodne právne potvrdené; a aby im boli poskytnuté hospodářské výhody a najnovšie technologické vymoženosti. Tieto ďalekosiahlé výhody vymáhajú za cenu trochu ľudského zachádzania s obyvateľmi v Sovietskom svaze a v ostatných komunistami ovládaných krajinách, aby ľudia mohli slobodne cestovať, čítať cudzie noviny, počúvať rozhlas, vymieňať svoje ideje, sjednocovat’ rodiny a emigrovať. Pred mesiacom, keď som bol v Ženeve, Západ na Konferencii Sovietom v prvom najdôležitejšom bode v celku už vyhovel. Jedine sa hľadala formula, aby bolo možné meniť hranice (hlavne nemecké) mierovou cestou, keby si to obyvateľstvo želalo, čo Sovieti nechcú pripustiť. Chcú si tak zaistiť možnosť potlačenia akéhokoľvek prejavu, či hnutia proti sovietskej tyranii, ačkoľvek odboje v iných krajinách schvaľujú, politicky i finančne podporujú a vyzbrojujú. Druhý bod jednaní behom posledného roku stratil na význame, pretože v hospodářských a technologických veciach bol už s komunistami uzavretý rad bilaterálných zmlúv. Tým v celku Sovieti dostali čo chceli, i bez Konferencie. Ostáva nevyriešená otázka slobod. Sovieti nechcú pripustiť, aby ktokoľvek mal možnosť zasahovať do ich manipulovania s poddanými v Sovietskom svaze a v satelitných krajinách. Preto nebolo isté, či a kedy Konferencia skončí. Po najnovšej Konferencii prezidenta Forda s Brežnevom vo Vladivostoku a schválením americkým Kongresom najvyšších výhod pre Sovietov a zvlášť po návšteve Brežneva vo Francii i táto možnosť odpadá. Prezident Giscard sa zaviazal, že bude usilovať, aby ženevská Konferencia, ktorá bola teraz na mesiac odročená, urýchlene skončila a aby v dohľadnej dobe svolaná bola vrcholná Konferencia do Helsĺnk, kde by ženevské dojednania boli slávnostne podpísané. Západné mocnosti sa utešujú, že úplným opustením strednej Európy si zaistia mier a bezpečnosť so Sovietmi, ktorí však nemôžu upustiť od ďalšieho výboja a neupustia od neho. Pre Československo je tento vývoj tým tragickejší, že Sovieti usilujú o jeho rozloženie i formálným pripojením Slovenska k sovietskému impériu. Okrem týchto snáh v Európe a v Spojených štátov o európské uvoľnenie či détente vidíme, že revolty proti stávajúcim poriadkom v rožných končinách sveta pokračujú. V niekoľkých posledných rokov sa preniesli aj do Spoj, národov. Tieto predchádzajú veľmi ťažkou krízou, ktorú mnohí menujú revolúciou a ktorá za predsedníctva alžírskeho ministra Bouteflika vyvrcholila v práve skončenom 29. Valnom shromáždění. Klade sa otázka, či sa rozpory vôbec dajú preklenúť. Najednej strane sú to rozvinuté pokrokové štáty, ktoré Spojené národy z väčšiny financovali a viedli, a chcú, aby svetové politické, hospodářské i sociálně problémy boli realisticky prejednávané. Sú to ďalej nové africké krajiny, ktoré vznikli na podklade bývalého koloniálneho administratívneho rozdelenia. Často nemajú raison ď etre ani geograficky, ani hospodársky, ani pokiaľ sa týka národnostného složenia a vo väčšine sú ovládané diktátormi. V niektorých, ako v Ugande, sú vraždy nepohodlných ľudí na dennom poriadku. Potom sú to Arabi, spolu s niekoľkými inými producentami oleja, ktorí v poslednej dobe nadobudli veľkého vlivu. Je to tiež skupina starších i nových ázijských nevyvinutých zemí. A konečne sú to komunisti. Štyri posledné menované skupiny sa v 138. člennom Valnom shromáždění v rožných formách spojujú a docieľujú veľkej väčšiny v jednaniach proti Južnej Afrike, ktorú vylúčili zo zasadania Valného shromaždenia proti Izraelu, ktorý nepripustili k obhajovaniu svojich záujmov; často odhlasovali neprevediteľné rezolúcie, namierené proti rozvinutým pokrokovým zemiam a pred koncom zasadania nechceli dať slovo ani americkému zástupcovi. Pozvali šéfa palestínskej odbojovej organizácie Yasir Arafata, aby s poctami hlavy štátu, prehovoril k Valnému shromaždeniu, dokonca so zbraňou na páse a jeho organizácii dali právo pozorovateľa. Odhlasovali novú Hospodárskú Chartu. Nakoniec neskončili ale len odročili zasadanie Valného shromaždenia, aby ho kedykoľvek mohli svolať. Je prirodzené, že štáty, ktoré v celku Spojené národy financujú, chcú na ich činnosť mať vliv a keď im je znemožnený, protestujú 2 - Vestník [pageend2]a financovanie rozpočtu, ktorý v rokoch 1974-75 činí $606,- 033.000, - budú odmietať Zástupca Spojených štátov Scali bol nútený varovať Valné shromaždenie, že svojím postupom Spojené národy stratia nielen podporu americkej vlády, ale aj dobrú vôľu amerického ľudu. V stejnom smysle hovorili aj zástupcovia niektorých západoeuróp- ských štátov. Keď k tomu pridáme neúspech veľkých Konferencií svolaných Spojenými národmi v roku 1974 o kontrole populácie sveta v Bukurešti, o kontrole morského pobrežia, dna a bohatstva v Caracase, ako aj potravinovej Konferencie v Ríme, ktoré boli svolané Spojenými národmi, pociťujeme obavy nad osudom Organizácie, ktorej cieľom je harmonizovanie medzinárodného diania, mier, bezpečnosť, sociálný a hospodářský pokrok a ochrana ľudských práv. Pokračovanie vo vojne v juhovýchodnej Ázii, stálé prestrelky na Blízkom Východe a vyhrážanie Arabov Izraelu, že vojna bude obnovená, stálý útlak obyvateľov zemí ovládaných komunistami, chápeme pesimizmus všeobecne prejavovaný. Snahy po uvoľnení napnutia - détente - musia všetky tieto skutočnosti brať v roku 1975 do úvahy. Chladné přijetí čs. parlamentní delegace v Londýně Čs. meziparlamentní delegace, vedená dnešním místopředsedou Čs. federálního shromáždění Janem Marko, očekávala přívětivější přijetí od Angličanů, ale dočkala se fiaska. Členové obou sněmoven, tisk i rozhlas kritizovali návštěvu čs. delegace, kterou označili za skupinu loutek, řízených Moskvou. Paul Ward, sekretář britské skupiny Meziparlamentní unie sice vyhrožoval, že se naloží přísně se členy parlamentu, kteří by chtěli nepříznivě demonstrovat nebo bojkotovat návštěvu československých hostů, ale nemohl tomu zabránit. Povahu i poslání delegace odhalilo nejprve zpravodajství FCI (J. Josten) a pak v rychlém sledu vyšly v britském tisku články: od Bernarda Levina “Tahají provázky za pražské loutky”, v Times: “Poslanci budou bojkotovat českou návštěvu”, v Sunday Telegraph; další v Daily Mail, Guardian, atd. Protest Winstona Churchilla v dolní sněmovně podepsalo 50 členů parlamentu. Vnuk slavného Churchilla, konservativní člen parlamentu za Stretford, připomněl sovětskou invasi Československa, označil pražskou vládu za vládu Quislingů, a zdůraznil, že se v Československu stále nachází sovětská armáda - 90,000 mužů v 5 divizích - s 1,400 tanky, zatím co britská armáda má jen 900 tanků. Návštěva šest let po sovětské invasi, za trvající okupace, by se dala přirovnat s návštěvou Československa za nacistické okupace. Churchill se dále ptá, jak mohli odpovědní autoři této návštěvy bezohledně přehlížet city československých vlastenců, dosud trpících v žalářích a trestních táborech, a milionů občanů toužících po svobodě. Další členové parlamentu se vyjádřili podobně. Londýnské Times otiskly články Winstona Churchilla a J. Jostena. Účast na oficiálních podnicích, obědech a zájezdech byla katastrofální. Někteří delegovaní funkcionáři si vyžádali, že jejich jména nebudou uvedena v tisku. Nejen proto, že stále pršelo, ale hlavně politicky lze proto mluvit o “zmoklé delegaci” a korunu tomu opět nasadil list Sunday Telegraph článkem na čtyři sloupce nadepsaným: “Rudé tváře z česká návštěvy”. Auto článku Norman Kirkham usuzuje, že fiasko podniku vylučuje další styky na “vyšší úrovni” a že se v politických kruzích soudí, že se Praha vzdá pokusů o námluvy v Britanii. Zde nejen nemůže a nebude zapomenuto událostí z r. 1968, ale ani těch, kteří Sovětům zrazují zájmy vlastních národů. Nesmí se zapomínat - (Dokončení) V Rusku vyšly jeho dvě zakázané knihy “První kruh” a “Rakovinové oddělení” v podzemním samizdatu. Čtenář opíše na stroji celé dílo z kopie rukopisu, které se rozmnoží domácím způsobem, nikoli tiskem. Tyto kopie jsou pak rozmnožovány dalšími čtenáři, tajně půjčovány a čteny. Kopie se dostaly až na západ, kde byly přeloženy a kde vyšly tiskem v nejkratší době. Solženicyn byl na západě slavný, ale doma se množily jeho starosti. Po rozchodu se ženou Natálií Solženicyn se chtěl oženit s Natálií Svetlovou, s kterou se seznámil v Moskvě. Ač v Sovětském svazu je rozvod bezdětných manželů hladce proveden, Solženicy- novi bylo tomu bráněno po tři roky. Dostal povolení se oženit, když již druhý syn byl na světě. V této době dokončil dílo o první světové válce “Srpen 1914” a pracoval na prvním svazku “Souostroví Gulag, od r. 1918 do 1956”. Je to tak nebezpečný materiál, hlavně pro žijící svědky tohoto strašného bezpráví a teroru, a nemělo být proto zveřejněno, ale tajná policie našla kopii rukopisu u jedné ženy, která pak spáchala sebevraždu po pětidenním výslechu, a Solženicyn pod tímto tlakem změnil svoje rozhodnutí. “Souostroví Gulag” muselo být rychle zveřejněno ve svobodném světě. Další osudy Solženicyna byly popsány ve Věstníku v únoru 1974. Žije teď skromně s rodinou v ústraní ve Švýcarech a neúnavně píše. Mohl by se těšit z finančního blahobytu, má uložený velký kapitál za své spisy, ale jeho jmění musí sloužit věci. Bude dále odhalovat zlořády sovětských vládců a komunistického systému, který je v Sovětském svazu založen na kruté policejní kontrole. Jedině bude-li svět si vědom skutečnosti, jaká ještě dnes existuje v Sovětském svazu, může se Západ bránit a chránit před tímto nebezpečím. Solženicynovi se nejedná o odhalování starých hříchů - optimisté a snílkové nám radí, abychom na minulost zapomněli, nýbrž o to, že by z nevědomosti a naivnosti Západ mohl upevňovat sovětskou moc a umožňovat Kremlu nová vítězství. Když se na vládních místech mluví o détente, o sbližování s Moskvou, musíme neustále připomínat, že lidská práva tam neexistují. To je důvod, proč sovětští vládci stále isolují občany Sovětského svazu a brání se proti stykům se Západem. Českoslovenští nohsledové je v tom nápodobují. Sovětská vláda jen předstírá mírumilovnou snahu v naději, že obdrží od Spojených států výhodnou obchodní smlouvu, obrovské dodávky výrobků nejvyspělejší americké technologie, nové dodávky obilí, atd., ale při tom Kremlu záleží na tom, aby k nim neproniklo světlo ze západu, žádné naše knihy, časopisy a styky. Nadále uzavírá hranice svým občanům a odpírá jim zásadní lidská práva. Bude-li Západ vymáhat uvolňování styků mezi občany, je naděje, že časem budou poměry v Sovětech lidštější. K objasnění poměrů a k poznání vládní mentality je nutno číst Solženicyna. Doporučují se i další knihy. Harrison Salisbury je znalec dnešního Sovětského svazu. Je dobře si přečíst dílo britského historika Roberta Conquesta “The Great Terror”; dále, “Solzhenitsyn, Conscience of a Nation”, od George Feifera, který byl vyhoštěn ze Sovětského svazu a letos publikoval “Our Motherland and Other Ventures in Russian Reportage”. Objednejte si český překlad “Souostroví Gulag” v nakladatelství Konfrontacion, Rautistrasse 159, 8048 Zurich, Switzerland. PROSÍME, VYROVNEJTE PŘEDPLATNÉ VĚSTNÍKU NA ROK 1975 - $2.00 Věstník - 3 [pageend3]Z UDÁLOSTÍ V ČESKOSLOVENSKU Katastrofální deště opožďuji sklizeň cukrovky a brambor Koncem měsíce října a počátkem listopadu trvaly neustálé silné deště po celé republice, zvláště pak na Slovensku kde vedly k záplavám na některých řekách. Vážné situace vznikly v okresech Rožnov, Spišská Nová Ves, Rimavská Sobota a Báňská Bystrica. Ve Východoslovenském kraji dosáhly srážky mezi dobou od 21. září do 16. října 421 procent dlouhodobého normálu a v jednom dnu dosáhly srážky 60 mm vody. Je zaplaveno tisíce hektarů půdy a v rožňavském okrese museli vystěhovat z 25 ohrožených obcí 112 rodin. Obyvatelé celého okresu mohou používat jen převažovanou vodu. Rozvodněna byla řeka Hron, její hladina přesáhla 470 cm, což prý se dosud nestalo a zaplavila mnoho závodů v okolí Báňské Bystrice, Zvolena, Lučence. V Jizerských horách na Jablonecku a Liberecku napadlo 15 cm sněhu. Dosud nespadané listí na stromech zadrželo takové množství sněhu, že mnoho ovocných stromů pod tíhou bylo polámáno. Boj o záchranu úrody Velký ohlas výzvy ústředního výboru komunistické strany KSČ, vlády a ÜV Národní fronty ČSSR o záchranu cukrovky a brambor je zaznamenán na titulní straně Rudého práva z 29. října 1974. Ani nepřízeň počasí nepřerušila obětavou práci zemědělců a brigádníků, píše Rudé právo. Největší pěstitel cukrovky v ČSSR - Středočeský kraj má sklízeno zatím jen z poloviny. Na většině řepných polí bylo blativo a déšť neustával, byl místy doprovázen sněhem a studeným větrem. Většinou se muselo sklízet ručně. Pro rozmoklý terén nebylo možno použít strojů a i odvoz váznul. Na Českomoravské vysočině muselo být nasazeno 10.000 občanů společně s čs. i sovětskou armádou ke skončení sklizně brambor, avšak v některých vyšších polohách počal padat sníh a některá JZD musela sklizeň bramborů přerušit. Rudé právo ještě 7. listopadu psalo, že desetitisíce brigádníků muselo do polí sklízet cukrovku, brambory i len. Zemřela Hana Benešová Hana Benešová, choť druhého presidenta Československé republiky Dr. Eduarda Beneše zemřela 2. prosince 1974 ve věku 89 let na zápal plic v pražské nemocnici. Po násilném převzetí moci komunisty 1948 a po úmrtí Dr. E. Beneše žila v ústraní a v posledních letech trpěla ztrátou zraku. Pohřeb se konal až o týden později ve Strašnickém krematoriu. Přesto že den a místo pohřbu bylo tajeno, dostavily se velké zástupy pražských občanů, kteří vzdali hold této statečné ženě, a bezpečnostní stráž musela uzavřít přístup k prostranství Strašnického krematoria již hodinu a půl před pohřebním obřadem. Podle zpráv západních novinářů president Ludvík Svoboda zaslal jménem svého úřadu věnec. Tažení proti exilu Čs. rozhlas z Prahy a Bratislavy započal 8. listopadu intensivní kampaň proti exilu, hlavně pak proti zaměstnancům radia Svobodná Evropa, najmě redaktoru J. Pejskařovi. Je to přehrávání zvukových záznamů z pásů natočených emigrantem E. Marákem ze Šlapanic u Brna, který po sovětské okupaci odešel do zahraničí a později byl přinucen komunistickými agenty dodávat záznamy rozhovorů s exilovými pracovníky. Manželka Maráka, která v létě 1972 se pokusila odejít za manželem, byla v Jugoslávii předána čs. orgánům a vrácena domů. Výhrůžkami, že s ní bude zle nakládáno, byl její manžel přinucen provádět špionážní činnost. Jak dalece byl Marák nucen a jak dalece se snažil, aby komunistické agenty uspokojil přenecháme úsudku čtenáře. Seriál přehrávání zvukových záznamů rozhovorů emigrantů byl rozdělen na pět dnů po 30 minutách, a zároveň uveřejňován v prakticky veškerém komunistickém tisku s výzvou, aby čtenáři reagovali na obsah rozhovorů. Přehrávané rozhovory měly nízkou úroveň, ale reakce v dopisech čtenářů byla ještě ubožejší a připomíná nám znovu hysterii lůzy z doby poúnorové se všemi deformacemi. Jestliže odsuzují charakter a morálku exulantů hlavně posrpnových lze jen dodat, že je to následek dvacetileté komunistické výchovy, které byla dnešní generace po 20 let vystavena. Né láska k vlasti, ale “se Sovětským svazem na věčné časy” jim bylo vštěpováno; nakonec se to proměnilo v nenávist a opovrhování. Co zaseli se dnes sklízí, cynismus, hmotařství, neúcta k člověku. Milionáři v Československu? Úspory čs. pracujícího lidu vzrostly za poslední 4 léta na 120 miliard korun. Jednou částí pracujících, kteří mají nadměrné zisky je obor zemědělství. Dosud nikdo neplatí v tomto sektoru ani daň z příjmu, ani daň ze mzdy. Leccos se uspoří ze záhumenky, leccos se odcizí, a zbytek je ze společného výnosu JZD, což někdy činí 30.000 korun ročně i více na člena rodiny. A pro nedostatek patřičného zboží tyto úspory stoupají, neboť lidé nejsou ochotni kupovat zboží několik let staré. Minulého roku skoupili všechny automobily, které stály po několik let v Mladé Boleslavi, protože se nemohly prodat do zahraničí. Ještě před 10 léty se musela složit poloviční cena auta na dvě léta dopředu, dnes je auto k dostání ihned, s 25 proč, slevou nebo dokonce i na úvěr. Dalším obohacováním je Tuzex, kde se nakupují cizozemské likéry a pak za trojnásobnou cenu se rozprodávají v restauracích a hostincích. Vnitřní finanční bilance souvisí s bilancí zahraničního obchodu. V roce 1968 měl čs. zahraniční obchod 3 miliardy aktiv, avšak 1970 se situace zhoršila a došlo k 6 miliardám pasiv. V dalších letech se však situace obrátila a došlo k zrychlenému zlepšení a aktiva stoupla až na 6 miliard. Bohužel tato aktiva převážně sestávají z pohledávek v Sovětském svazu, Polsku, Rumunsku a Maďarsku. Československo na to doplácí, neboť musí draho nakupovat suroviny na Západě, a vyrobené zboží dodává do zemí sovětského bloku. A přepočítá-li se 22 Kčs za 1 rubl, pak jsou miliardové pohledávky lehko dosažitelné. Peněžní podniky prý zjistily, že se jedná asi o 2 tisíce osob, které mají nadměrné úspory, ale ve skutečnosti prý jich je ještě více, neboť se snaží své úspory rozdělit na své příbuzné. Nezaměstnanost neexistuje, je právě naopak nedostatek pracovních sil (protože se pracuje na “státním” a tak se dělá tak, aby zbylo ještě na zítřek), inflace prý je jen kolem 4 proč, nejmenší v komunistickém bloku i včetně Sovětského svazu. Kurs dolaru je oficiálně 18 Kčs, turista však dostane jen necelých 10 Kčs na povinnou výměnu 7 dolarů denně na osobu. Tyto machinace s výměnou cizích valut je prý šaškárna, a dříve neb později musí dojít k zvýšení cen, zejména toho zboží, které je vyráběno ze surovin dovážených za tvrdé valuty. Mohlo by dojít k měnové reformě, to znamená že inflace se projevuje v nadměrných úsporách, neboť lid nemá co koupit, ani utratit za cestování. Representační ples Československé národní rady americké - oblast Chicago v sobotu 15. února 1975 v sále Sokola Tábor Clarence Ave. a 16. ul. Berwyn 4 - Věstník [pageend4]Sjednocování rodin Podle západních pramenů bylo dosaženo v minulých dnech na konferenci o evropské bezpečnosti a spolupráci v Ženevě určitého pokroku při jednání o otázce lidských práv. Sovětský svaz vyslovil konečně souhlas s návrhem dohody, která se týká sjednocování rozdělených rodin, o níž jednali delegáti na konferenci už od března letošního roku. Návrh příslušného dokumentu vypracoval rakouský delegát ve zvláštní podkomisi, která se touto záležitostí zabývala. Mluvčí konference poznamenali, že západní delegace daly Sovětskému svazu jasně najevo, že musí přistoupit na zásadní podmínky západních zemí v oblasti lidských práv, včetně sjednocování rodin, jejichž rozdělení způsobilo politické uspořádání Evropy, svobody pohybu lidu a volnějšího proudění informací, chce-li docíliti toho, aby byl výsledek konference veřejně vyhlášen na vrcholné schůzi v roce 1975. Rakouský delegát prohlásil, že rozhodnutí Sovětského svazu přistoupit na návrh ve věci rozdělení rodin je mimořádným koncepčním průlomem v celém dosavadním průběhu ženevské konference. Také řekl, že příslušný dokument bude zárukou, že zúčastněné státy budou vyřizovat pozitivně, urychleně a lidsky žádosti občanů, kteří si budou přát odejít ke svým příbuzným za hranicemi. Zvláštní výsadu budou mít přestárlé a nemocné osoby. Ti občané, kteří dostanou od příslušných úřadů povolení k odjezdu za hranice, budou si moci vzít sebou věci a potřeby pro domácnost. Dokument dále stanoví, že žádost takových občanů o cestu do zahraničí nesmí mít za následek žádnou změnu v jejich občanských právech, ani v právech příslušníků jejich rodin. V dokumentu je i opatření, podle něhož zúčastněné státy sníží na nejnutnější míru případné finanční náklady, spojené se změnou žádostí. Dokument konečně zavazuje stát, který přijme občany, jimž dal jiný stát povolení k odjezdu za hranice, že se postará těmto hostům o bydlení a lékařské a jiné sociální zajištění. J. Sýkora, Hlas Domova, Melbourne, Austrálie, 16. Prosince Sjezd SVU v New Yorku Sedmý sjezd Společnosti pro vědy a umění se konal ve dnech 15. až 17. listopadu v přednáškových síních právnické fakulty Newyorské university v New Yorku za účasti předních českých a slovenských vědců, umělců, spisovatelů, žurnalistů a kulturních pracovníků. Sjeli se členové SVU z celých Spojených států, Kanady a jednotlivci přijeli i z Evropy a dokonce až z Izraele. Valné shromáždění se konalo v pátek 15. listopadu za předsednictví prof. dr. Františka Schwarzenberga z Chicaga. Dopoledne se podávaly zprávy jednotlivých funkcionářů, místních skupin, komisí a odborných sekcí. SVU má nyní místní skupiny v USA, Kanadě, západní Evropě a v Austrálii. Kromě toho má ústřední žurnalistickou sekci s odbočkou v Mnichově a odborné komise pro hudbu, ethnické záležitosti a české a slovenské školství v zahraničí. V pátek odpoledne se konaly volby za předsednictví dr. Jana Stránského. Novým předsedou byl zvolen dr. Míla Rechcígl z Washingtonu, místopředsedy dr. Alexej Bořkovec, dr. Ernest Šturc z Washingtonu, dr. Ján Gavora z Ottawy, dr. Zdeněk Suda z Pittsburghu a dr. Josef Škvorecký z Toronta. Generálním tajemníkem zůstává dr. Hanuš Lexa z New Yorku, pokladníkem dr. Frank Meissner z Washingtonu, a členem předsednictva je také vedoucí redaktor časopisu “Proměny”, dr. Jiří Škvor z Montrealu. Dále byl zvolený Slčlenný výbor a jiní funkcionáři. V sobotu měla zasedání žurnalistická sekce SVU. Po podaných zprávách bylo zvoleno nové předsednictvo: V. Nevlud - předseda, M. Dobrovodský a B. Lajda - místopředsedové, A. Faltusová - jed- natelka-pokladní a P. Pecháček - člen předsednictva. V sobotu a v neděli se po celý den konaly přednášky z různých oborů od politických věd a historie až po národní hospodářství, hudbu a literaturu. Na ukázku uvádíme alespoň některé sekce: Husité a Chelčický, Čeští vědci o Rukopisech, Česká politika 1848-1918, první odboj 1914-1918, Politika a politici dvacátých let, Čs. politika v druhé světové válce a po válce, Československo 1945-1948, Slovensko 1918-1945, Národnostní problémy na Slovensku a Podkarpatské Rusi, Němci a židé v kultuře a dějinách Československa, Češi a Slováci v cizině, Východní Evropa dnes, Sociologie, Národní hospodářství, Ethnické studie a žurnalistika, Literatura a literární kritika, Nová česká a slovenská literatura, Linguistika a překladatelské problémy, Přírodní vědy a lékařství, Hudba a výtvarné umění atd. Četly se též ukázky z děl českých a slovenských autorů. Každý den probíhalo od rána až do večera souběžně pět až šest kategorií přednášek, symposií, a panelových diskusí. V jedné místnosti právnické fakulty Newyorské university byla souběžně otevřena výstava obrazů mladého českého malíře Aleše Jiránka a mladého českého sochaře Miloše Jiránka. Sjezd SVU vyvrcholil v sobotu večer banketem, který byl zakončen koncertem, na kterém účinkovali Rudolf Firkušný, nový čestný člen SVU, na piano, František Smetana na violon-cello a Karel Husa na piano. Hráli skladby K. B. Jiráka, Leoše Janáčka a Karla Husy. žs-SVU Oslava sedmdesátin Dr. M. Ferjenčíka Oslava předsedy Československé národní rady americké se konala v pátek 6. prosince v sále Peacock, Olympie Building, který byl zaplněn do posledního místečka. Přišli i zástupce bratrské polské vlády v exilu dr. Szygowski a plk. Harcay. Přivítání oslavence a jeho manželky pí. Míly přítomnými bylo nadmíru srdečné, jako vůbec celý průběh večera. Viděli jsme nejen gratulanty s šedinami nejstarších emigrantských generací, ale i řadu nových tváří. Ukázalo se, jak jednotící je osobnost dr. Mikuláše Feijenčíka. Asi nejhezčím pozdravem pro nejmladšího sedmdesátníka bylo vystoupení krojované skupiny juniorů exilu, která mu - v nastudování pí. Veisové a pí. Červinkové - zazpívala a zatančila vzpomínky na jeho rodné Slovensko. A líbila se mu bezpochyby jako nám všem pí. Rokničová, která s citem přednesla nesmrtelnou Kiplingovu báseň “Když . . .” Večeru předsedal místopředseda ČSNRA br. Dr. František Schwarzenberg. On i ostatní řečníci, vesměs zasloužilí pracovníci emigratských organizací a krajanského života, hodnotili činnost jubilanta z mnoha perspektiv. Za br. Slováky promluvil br. Ing. Stefán Papánek, činný v organizaci Stálé konference demokratických Slováků v exilu, který vzpomínal historických událostí na Slovensku, které vyvrcholily ve Slovenském národním povstání. Dr. Antonín Hřebík, starosta Čs. obce sokolské a Sokola v zahraničí, věnoval své vzpomínky radostnějšímu údobí v Sokole ze života oslavence a jeho ženy Milady. Plk. Oskar Pejša, býv. člen generálního štábu čs. armády mluvil za čs. důstojníky a legionáře. Čeněk Torn, člen Rady svobodného Československa, se též ve svém vzpomínání vracel do minulosti a do Československa. Vlasta Vrázová, čestná předsedkyně ČSNRA, mluvila za starokrajany a zhodnotila práci br. Dr. Ferjenčíka a jeho ženy po jejich příchodu do Spojených států, kde se hned plně a obětavě zapojili do krajanského života a do vlastenecké činnosti za svobodné Československo. Zdravice pronesli: ses. Emilie Schliksbierová za Čs. ženskou národní radu v exilu; za “Věrni zůstaneme” br. Josef Jakl; za Čs. obec legionářskou Dr. Leopold Rozbořil; za Čs. Orel v exilu br. Vladimír Richter. Věstník - 5 [pageend5]Je pro oslavence, bývalého generála čs. armády, odbojového pracovníka, člena slovenské vlády a vedoucího představitele druhého exilu příznačné, že se v závěru oficiální části večera pokoušel všechnu chválu utlumit upozorněním, že dělal i chyby. O dr. Feijenčíkovi je však známo, že plně splnil svoji přísahu důstojníka československé armády. To nebylo vždy snadné. (Z Hlasatele, 10. prosince) Odb. Portland, Oregon Ujišťujeme vás, že jsme tu na dalekém západě nezapadli a že pokračujeme ve své činnosti dle možnosti. Na lednové schůzi (1974) předsednictvo bylo znovuzvoleno jednohlasně: předseda Frank Siller, místopředseda Joe Janáč, tajemnice Mary Martinová, pokladní Maxine Raislová, dopisovatelka Giny Vachalová. Naši snahou je soustředit co možná největší počet Čechoslováků a proto jsme se rozhodli pořádat společenské večery s tancem a večeří. První večer byl v květnu na svátek matek. Po červnové schůzi jsme uctili naše dva členy plaketou “otec roku”. Zvolen byl Joe Janáč, místopředseda, zde rozený, který mluví velmi dobře česky a hrdě se hlásí ke svému původu. Je vzorným manželem a otcem šesti dětí. Druhým “otcem roku” byl Frank Siller, který' se vystěhoval do Spojených států po roce 1948, musel překonávat těžké začátky až se dopracoval úspěchu. Je činným členem odbočky a známý svým pevným postojem. I jeho žena, rozená Američanka, je velice činná. Frank Siller je výborným manželem a otcem šesti dětí. V srpnu jsme pořádali piknik za veliké účasti a za vydatné pomoci br. AI. Pirkla, který daroval jehně a br. a ses. Raislových, kteří dali dvě krůty. Peklo se na rožni, za pomoci dalších členů. Všichni jsme se příjemně pobavili, i zatančili. V říjnu tohoto roku odbočka oslavovala deset let svého založení. Velice jsme překvapili br. Dr. L. Pospíšila, Jana Martina a jeho ženu Mary, kterým jsme předali plakety s věnováním. Oni to byli, kteří založili odbočku a věnovali organizaci mnoho času. Dr. L. Pospíšil obětavě jezdí na schůze za každého počasí, okružní jízda 200 mil. Jeho nesmlouvavý, vlastenecký postoj je všemi uznáván. Jan a Mary Martinovi otevřeli dvéře svého pohostinného domu, kde se členové scházeli až do doby, kdy počet členstva se tak rozrostl, že bylo nutno schůze přestěhovat do větší místnosti. Již delší dobu scházíme se v Portland Far West Savings budově, která nám poskytuje zábavní místnost. Spolupořadatelem večera byl Frank Siller, který předsedal; se svou ženou Alice věnovali mnoho času přípravám, i když jejich dům byl zachvácen ohněm den před večírkem. Štěstí, že všichni vyvázli bez úrazu. Všichni členové výboru dobře spolupracovali a všem patří náš dík. Zdejší Lodge Sons of Norway pořádá ethnické večery, kterých se zúčastňujeme. Minulé vánoce předvedli jsme vánoční zvyky v Československu a získali jsme první cenu. Po celý rok udržujeme stálé styky s krajany a pomáháme, kde je toho třeba. Giny Vachalová, dopisovatelka Odbočka “Západní předměstí” konala svoji výroční schůzi 19. prosince 1974. Předsedkyně odbočky ses. Vlasta Vrázová uvítala přítomné členy odbočky a hosty, tajemnicí ses. Langovou byl přečten zápis ze zářijové schůze odbočky a po jeho schválení podala ses. Langová výroční zprávu tajemnice odbočky. Za odstupující sestru pokladní, Pavlu Janečkovou, podala zprávu finanční ses. Vlasta Vrázová. Při té příležitosti ses. Janečkové znovu srdečně poděkovala za její dlouholetou pečlivou práci. Poté byly provedeny volby a jednomyslně usneseno, aby dosavadní výbor zůstal ve své funkci - a byla zvolena pouze nová pokladní. Volba pokladní byla odsunuta na příští schůzi. Slova se pak ujala ses. Vrázová. Seznámila přítomné s textem článku ČSNRA “Náš postoj”, který byl uveřejněn ve Věstníku a v čs. krajanském tisku, promluvila k mezinárodní situaci - a vzpomněla též 100. výročí narození Winstona Churchilla, dob mnichovských, válečných a poválečných, v nichž W. Churchillovi připadla úloha z nejvýznamnějších a nejodpovědnějších. V době předmnichovské byl Churchill jediným, kdo upozorňoval na německé zbrojení a nepřipravenost Anglie - a v britské sněmovně se mu za jeho burcující projevy až vysmívali. Vypuknutí války, Anglie na válku nedostatečně připravená, hrozící invase Němců do Anglie, daly Churchillovi za pravdu tím nejtrpčím způsobem. “Někdy mi připadá”, řekla ses. Vrázová, “že žijeme v podobné době. Vidíme nebezpečí,, ale mnozí je nechtějí vidět, máme mnoho Chamberlainů, ale zatím se neobjevil žádný Churchill. Je více než nutné, abychom v dnešní době pracovali každý na svém úseku, burcovali, tak jak činíme, neboť nevíme dne, kdy bude třeba, abychom ještě přitáhli a aby naše práce byla intensivnější. Vám všem, kteří s námi pracujete a udržujete národní vědomí v našich lidech i krajanský život, jsme velmi vděčni, a na přelomu starého a nového roku Vás prosím, abyste ve své práci vytrvali. Naše organizace potřebuje nové členy, naše časopisy nové odběratele, obzvláště American Bulletin, který vydáváme v angličtině, je třeba co nejvíce rozšířit, tak aby splnil své burcující poslání.” Závěrem svého projevu uvítala ses. Vrázová milé hosty, pí. Věru Rokničovou a pí. Milenu Hubschovou. Věra Rokničová pak přečetla z “Babičky” Boženy Němcové o vánočních zvycích a přednesla též - citlivě a lahodně - Erbenovu báseň “Hoj ty štědrý večere ...” Na závěr tohoto milého vánočního programu zařadila Arbesovu vánoční povídku o bratrech Mánesových. - Ses. Vrázová pak požádala pí. Milenu Hubschovou, aby k našemu programu přispěla vánočním “povídáním”. A sestra Hubschová vtipně vyprávěla několik vánočních příhod - ještě z doby, než opustila Československo. Sestry Plevová, Vlčková a Bláhová se postaraly o vskutku vánoční pohoštění - a s přáním šťastných vánoc a zdaru v příštím roce ses. Vrázová schůzi zakončila. Výroční večer a Vánoční večer odbočky ČSNRA “Dr. Milada Horáková” Odbočka Čs. nár. rady americké ”Dr. Milada Horáková“ v Chicagu, Ill., konala svou výroční schůzi a vánoční vzpomínkový večer ve čtvrtek 12. prosince 1974 v budově Mid America Federal na Čermákově třídě v Ciceru, Illinois. Po zahájení schůze předseda Dr. Antonín Hřebík vzpomněl, že v uplynulém roce opustili naše řady bratři Frank Toman a Jan Verner a sestry Anna Rubínová, která byla přítomna ještě v naší minulé schůzi, a Agnes Králová, jejíž rodina ještě po její smrti odevzdala Odbočce místo členských příspěvků na rok 1975 dar $4.00. Bratr předseda pak vzpomněl památky vdovy po presidentu Čs. republiky Dr. Edvardu Benešovi - vzácné české ženy paní Hany Benešové, která zemřela v Praze 2. prosince 1974 ve věku 89 roků a k jejímuž pohřbu v krematoriu v Praze-Strašnicích se dostavilo tak ohromné množství účastníků, že okolní ulice musily být již dlouho před pohřbem uzavřeny. Památka zesmulých byla uctěna povstáním všech přítomných a minutou ticha. Bratr předseda pak oznámil, že novou členkou Odbočky se stala s. Evža Žížalová a že do odbočky přestoupil její bývalý předseda br. František Kratochvíl, jemuž byl ze schůze poslán srdečný pozdrav a přání brzkého uzdravení. Odbočka má nyní celkem 75 členů. 6 - Věstník [pageend6]Po schválení zápisu členské schůze z 12. září 1974, který přečetla tajemnice s. Ludmila Kosová, finanční zprávu za rok 1974 podala pokladní s. Anna Hřebíková a podrobnou zprávu o činnosti Odbočky v r. 1974 předseda br. Dr. Antonín Hřebík, který před svou zprávou informoval přítomné o činnosti Čs. nár. rady americké a přečetl výňatky z jejího prohlášení “Náš postoj”. Po zprávě revisora účtů br. Václava Ženíška byly podané zprávy za rok 1974 schváleny. Při volbách činovníků na rok 1975 byli jednomyslně zvoleni všichni dosavadní činovníci - až na místopředsedkyni, kterou - místo zesnulé s. Anny Rubínové - byla zvolena s. Anna Vlasáková. Činovníky odbočky na rok 1975 tudíž jsou bratři a sestry: předseda br. Antonín Hřebík, místopředsedkyně Anna Vlasáková, tajemnice Ludmila Kosová, pokladní Anna Hřebíková, revisor účtů Václav Ženíšek a delegáti do Oblastního výboru ČSNRA v Chicagu Dr. Antonín Hřebík, Anna Hřebíková, Ludmila Kosová a Václav Ženíšek a náhradnice Marie Sázavská. V druhé části schůze - při vánočním vzpomínkovém večeru - předseda odbočky promluvil nejprve o životě a celoživotní práci zesnulé místopředsedkyně s. Anny Rubínové, které v závěru svého projevu poděkoval za všechnu její práci v odbočce, v Čs. nár. radě americké i v celé řadě dalších krajanských spolků a organizací, ve kterých s. Anna Rubínová po léta pracovala. K uctění její památky věnovali na činnost odbočky s. Ludmila Kosová $10. - s. Marie Sázavská $5. a bratr Antonín Smunt $5. Po té byl proveden tah obsazovacích knížek na granátový prsten, věnovaný manž. Frankem a Emilií Růžičkovými z Miami, Fla., a tří dalších cen. Granátový prsten vyhrála s. Jiřina Hackelová, která po této výhře věnovala odbočce na její činnost částku $10. - Druhou cenu - knihu Petra Vičko “In The Shadow of Tyranny” - vyhrála s. Milada Feijenčíková, třetí cenu - vlněnou přikrývku - s. Božena Němečková a čtvrtou cenu - dámskou kabelku - s. Milena Huebschová. Při vánočních vzpomínkách promluvil nejprve br. Ing. Vladimír Richter, který vzpomínal na svá studentská léta v Bratislavě, kdy se musil těžce probíjet životem a kdy často nebylo ani na cestu domů. - Člen odbočky “Západní předměstí” br. Vincent Pleva, jemuž bratr předseda jménem všech přítomných blahopřál k nedávnému vyznamenání za 50 let jeho činnosti v Loži Praha Odd Fellows a k jeho 80. narozeninám, vzpomínal ve svém projevu na smutnou cestu lodí do Spojených států ve vánoční době 1913 a na své těžké začátky. - Předseda odbočky br. Dr. Antonín Hřebík promluvil o svém radostném předvánočním shledání na letišti O’Hare v Chicagu se svým milým spolužákem Dr. Karlem Valáškem z Prahy, se kterým maturoval před 52 roky. Přečetl přtomným také zajímavý dopis svých spolužáků z Prahy o tamních poměrech, plný radostných i neradostných vzpomínek. Po skončení pořadu bylo podáváno pohoštění, které ochotně připravily sestry Anna Vlasáková, Ludmila Kosová, Ludmila Chlupáčková, Marie Sázavská a Anna Wildová. V závěru schůze pak předseda odbočky přál všem sestrám a bratřím krásné a pokojné Vánoce a hodně zdraví a zdaru do Nového Roku 1975. Ludmila Kosová, tajemnice. Čeština v Texasu Texaská universita v Austinu je snad jedinou americkou universitou, jež mezi své kursy dálkového studia (correspondence courses) zařadila také kurs češtiny pro začátečníky i pokročilé. Případní zájemci nechť se obrátí na Correspondence Study Section, The University of Texas, Austin, Texas 78712. AMERICAN PŘEDPLATNÉ — BULLETIN * $2.oo ročně DARY NA ČINNOST ČSNRA: Český národní hřbitov, Chicago, IL.....................................$100.00 American Czechoslovak Ladies Club, No. Miami, FL.............................................................. 55.00 J. E. Sierocinski, Chicago, IL.............................................. 50.00 Vladimír P. Gavora, Fairbanks, AK.................................. 50.00 Dr. Josef Hašek, Washington, D.C...................................... 26.00 Josef F. Kalabza, St. Petersburg, FL.................................. 25.00 Vševolod Pospíšil, Levittown, PA........................................ 25.00 Ludvík A. Bugsch, Chicago, IL............................................ 25.00 Adolph Čierny, Wheaton, IL................................................ 20.00 Philip Kareš, Burlingame, CA ............................................ 20.00 Leslie F. Šťastný, East Lansing, MI.................................... 20.00 Lodge No. 262, W.F.L.A., Cedar Rapids, IA.................... 15.00 Ernest Prokůpek, Poughkeepsie, NY.................................. 10.00 Ludwig Pfeiffer, Eugene, OR.............................................. 10.00 Dr. Miloš A. Jansa, Landover Hills, MD............................ 10.00 Marie Kolaříková, Redwood City, CA................................ 10.00 Břetislav Vaněk, Brookfield, IL.......................................... 10.00 Jaroslav Hanus, New York, NY............................................ 8.00 Hilda M. Hensel, M.D., Monroe, MI ................................ 8.00 Joseph Rulíček, Lakeland, FL.............................................. 7.00 Ladislav Matoušek, Brookfield, IL...................................... 6.00 Sokolice Renata Tyrš, Cedar Rapids, IA............................ 5.00 Josef Veselý, Brookfield, IL.................................................. 5.00 Dary, docházející v rámci naší nálepkové akce, ve Věstníku pro jejich početnost neuveřejňujeme a na částky od $3.00 výše vysíláme pouze stvrzenky. Úřadovna ČSNRA. IN MEMORIAM: K uctění památky zesnulé pí. Zdenky Kalkusové věnují: Eduard a Marie Dellinovi, Villa Park, IL.............................$20.00 Ladislav a Jarmila Krunclovi, N. Riverside, IL.................... 20.00 Otto Mrázek, Berwyn, IL ...................................................... 10.00 Alice Pachnerová, Elmhurst, IL............................................ 10.00 Frank a Evž. Žížalovi, Cicero, IL.......................................... 5.00 K uctění památky zesnulého manžela, p. Rudolfa Šlapanského, věnuje Marie Šlapanská, Yucaipa, CA.......... 25.00 K uctění památky tety - pí. Antonie Pelikánové - věnuje Vševolod Pospíšil, Levittown, PA.............................. 10.00 “Zpěvy země i moře” V denním tisku bylo oznámeno, že Milada Klátilová vydala Františkovy básně v souboru “Zpěvy země i moře“. V poslední vzpomínkové oslavě “28 říjen” pořádané Československou národní radou, recitovala Věra Rokničová jeden ze zpěvů oné velké památky po Františkovi a svým přednesem zvýraznila hloubku jeho myšlének a citů. “Zpěvy země i moře” rázem protrhly břehy mlčení a projevil se o ně opravdový zájem. Ujímám se úkolu korportáže “Časových epištol svazku 3”, Františkových zpěvů mezi svými a jeho přáteli u vědomí, že knihovny našich československých rodin nemohou postrádat duchovní dědictví vlastence svobodného člověka jakým byl František Klátil. Cena jednoho výtisku obnáší $3.50. Objednávky přijímá Čeněk Torn, 2515 Westover Ave., North Riverside, Ill. 60546. Věstník - 7 [pageend7]ČSA střeží Vaši budoucnost Jestliže Jste členem bratrské a sesterské podpůrné Jednoty OSA, Jste kryt tím nejlepším životním pojišté- ním Jaké může pouze bratrská jednota poskytnouti. Jakmile se stanete členem Jednoty OSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje OSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. CSA má 200 RÄDÜ ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě CSA opravňuje vás k řadě výhod, jaké opět pouze bratrská jednota může poskytnouti. Kdo Jednotu CSA doporučuje? Více než 118 let služby desetitisícům spokojených členů. CSA nikdy nezklame, neboť Jest vybudována na základech stmelených z poctivosti a zodpovědnosti. CSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2701 So. Harlem Avenue CSA Plaza Berwyn, Illinois 60402 Tel.: (312) 795-5800- (312) 242-2224 Nezáviďte Zdraví a dobré nervy druhým, ale dejte na jejich dobrou radu a také oceníte kolik zázračně dobrého mohou udělati pro vás vskutku účinná léčiva: Když po delší době začnu opět užívat Zdravi-tamin, tak mám pocit jako by se probudila ve mně nová síla k dalšímu žití - píše Anežka Kooyová z Detroit. - Trpěl jsem mnoho roků na dizziness (omámenost) v hlavě. Když jsem využíval asi 80 tablet čtyřlék BOL VEN, tak jsem to ztratil úplně - píše Sam Mrkal z Houston, Tex. - Zkusila jsem všelicos, čaje i léky od lékaře - ale jenom ty DANUBE herb tabletky pomáhají lehce, bez bolesti a zaručeně. A. Korbelík, New Buffalo, Mich. - I vám je obratem a pod zárukou pošle: EUROPEAN DRUGS, Břet. Jelínek, PH.M. P.O. Box 927, Dept. 13 Laguna Beach, Calif. 96252 BOL-VEN, bolení hlavy, neuralgie, arthritis................................................ $2.90 ZDRAVI-TAMIN kapsle na krev a sílu na 5 týdnů...................................... $3.98 ZDRAVI-TAMIN na 10 týdnů, ušetříte dolar, jen........................................ $6.98 DANUBE herb laxative tablety z bylin na 3 měsíce...................................... $3.50 MORAVIA liniment, křeče nohou, svalů, 1 pint.......................................... $3.50 MORAVIA liniment, bolesti nohou, kloubů, 1 kvart............................... jen $6.00 LAGUNA - 5ti vitamínový (s E-vit.) denní krém na zkrášlení i hojení.............................................................................. $3.50 LAGUNA - omlazující, výživný (Anti-wrinkle) krém noční, jemně mastný s E-vitaminem........................................................... $3.50 Přiložte cash, money order, šek. Také do KANADY a ÖSR posíláme. VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Clcero, Illinois 60650 Second Class Postage Paid at Chicago, Illinois [pageend8]