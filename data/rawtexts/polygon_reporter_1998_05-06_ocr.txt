český zahraniční časopis POLYGON komentáře • názory • informace Zasedací síň Parlamentu České republiky byla 3. července zaplněna účastníky »Týdnu zahraničních Čechů« (Blíže o něm na stranách 80 a dalších) Foto: JAN SMÍT 5,6 8. srpna 1998 [pageend1]ČESKÝ ZAHRANIČNÍ ČASOPIS • ZEITSCHRIFT IN TSCHECHISCHER SPRACHE • MAGAZINE IN CZECH LANGUAGE POLYGON je pokračovatelem sloučených exilových dvouměsíčníků REPORTÉR (Švýcarsko, roč.15.) a ZÁPAD (Kanada, roč.19.). Vychází 8krát ročně v časových úsecích 6 až 8 týdnů. VYDAVATEL: Polygon Verlag (Ludvík Friede), Postfach 1737, CH-8048 Zürich-Altstetten Telefon *41-1-432 1768 ♦ Fax *41-1-433 0620. OBSAZENÍ REDAKCÍ: Ladislav J. BERAN, tel./fax *41-52-316 1042 ♦ Adresa pro listovní zásilky: Polygon, Postfach 1737, CH-8048 Zürich-Altstetten Miloš ŠUCHMA, tel. *1-613-824 7439, fax *1-613-834 8757, e-mail: suchma@intranet.ca ♦ Adresa pro listovní zásilky: Polygon (Západ), Box 9021 Terminal P.O., Ottawa, Ontario, Canada K1G 3T8 Rudolf STRÖBINGER, tel *49-4931-7525, fax *49-4931-74680 ♦ Adresa pro listovní zásilky: Dr. Rudolf Ströbinger, Ansgaristr.29, D-26524 Hage Zastoupení pro Austrálii a Nový Zéland: Mrs. Marcela Cech, 65 Kiama Av., Yeppoon 4703 OLD, Australia, Tel. *61-7-4939 7624 - fax *61-79-397 552 Administrace a inzerce: POLYGON, Postfach 1737, CH-8048 Zürich-Altstetten. Tel. *41-1-432 1768, fax *41-1-433 0620 V České republice podává informace o Polygonu pan Viktor Mojžíš, telefon 02 - 855 3672 (v čase mimo normální pracovni dobu) POLYGON JE VYDÁVÁN v těsné spolupráci s týmem českých renomovaných publicistů, žijících v různých zemích všech světadílů. (A samozřejmě také v České republice.) Vedle příspěvků stálých dopisovatelů v něm vycházejí též články dalších autorů. ♦ Předsevzetím vydavatelství a jeho spolupracovníků je nestranné a nezávislé informování čtenářů. ♦ Vydavatel, redaktoři a dopisovatelé si nečiní nárok na honorář. OBSAH ČLÁNKŮ mnohdy nevyjadřuje souhlasný názor všech spolupracovníků. PŘETISK ČLÁNKŮ a kreseb je dovolen, ale musí mít poznámku "Převzato z časopisu Polygon, Curych". SAZBA a TISK: Kooperace: Polygon Zürich, Tiskárna Mníšek (CZ-25210 Mníšek pod Brdy) a Milan Cimburek, Zürich. ROČNÍ PŘEDPLATNÉ: normální poštou CHF 50,--, letecky CHF 55,- nebo ekvivalent jiné měny. Sponzované předplatné v ČR: CZK 172,-- + poštovné (v současné době 120,-CZK). Prodej za koruny je limitován dostatkem sponzorských příspěvků.) OBJEDNÁVKY odběru, změny adres a reklamace dodávek adresujte výhradně administraci na centrální adresu do Cury- chu, t.j.: POLYGON, Postfach 1737, CH-8048 Zürich-Altstetten. DOSAVADNÍ ODBĚR je nutno vypovědět písemně nebo telefonicky nejpozději při obdržení posledního předplaceného čísla. Prosíme odběratele, aby tuto zásadu bezpodmínečně dodržovali. BANKOVNÍ SPOJENÍ: Postcheckamt Zürich, číslo konta 80-60451-5, název konta: Polygon Verlag. ♦ Volksbank Hochrhein, Waldshut, Bankleitzahl 684 922 00, číslo konta 2175380, název konta: Polygon Verlag ♦ Postgirot Sverige, číslo konta 59537-1, název konta: Polygon. ♦ The Bank of Nova Scotia, 110 Place d'Orleans, Orleans, Ontario, Canada K1C 2L9, číslo konta 61176 - 0047929, název konta: Polygon. PŘISPÍVAJÍCÍ PUBLICISTÉ A VÝTVARNÍCI: BENEŠ Jan, USA/CZ ■ BRADA Zbynék, USA • ČECHOVÁ Marcela, AUS ■ CÍCHA Vladimir, Kanada FRÝBORT Luděk, D ■ HULÍK Milan, CZ ■ JAKOUBEK Václav, USA ■ KOLÁČEK Josef, Vatikán ■ KRISTOFORI Jan, N/CH KRYSTLÍK Tomáš, D ■ KUČERA Radek, NL ■ LAMBERG Robert F., Argentina ■ LAMBERT Jaroslav, CH LANDERGOTT Josef, CZ - LEINER Zdeněk F., F ■ LOEWY Jiří, D - MEČŮ Jára, USA/CZ ■ NOVÁK Dušan, CZ RADKOVICKÝ Vlastimil, D ■ STIKAROVSKÝ Jindřich, RSA/CZ - SWINKELS-NOVÁKOVÁ Michaela, B ■ ŠTILLER Pavel, D TEPLÝ Jaroslav, NL ■ VALENTA Vladimír, Kanada ■ VERNER Pavel, CZ ■ ZOUFALÝ Otakar, D. ZEMĚ, V NICHŽ MÁ POLYGON SVÉ ČTENÁŘE: Alžír, Argentina, Austrálie, Belgie, Bolivie, Botswana, Brazílie, ČR, Costa Rica, Chile, Dánsko, Ecuador, Filipíny, Francie, Guatemala, Holandsko, Indie, Irsko, Israel, Itálie, Japonsko, Jižní Afrika, Kanada, Kolumbie, Liechtenstein, Luxemburg, Maďarsko, Maroko, Mexiko, Německo, Nicaragua, Norsko, Nový Zéland, Peru, Polsko, Portugalsko, Rakousko, Řecko, Saudská Arábie, Singapur, Slovensko, Španělsko, Švédsko, Švýcarsko, Uruguay, USA, Velká Britanie, Venezuela OBSAH TOHOTO ČÍSLA, DATUM REDAKČNÍ UZÁVĚRKY A DATUM VYJITÍ ČÍSLA PŘÍŠTÍHO NAJDETE NA POSLEDNÍ STRÁNCE TEXTOVÉ ČÁSTI POLYGON reportér Západ [pageend2]Červen až polovina července v České republice a) Politický přehled JOSEF LANDERGOTT Tak jako v dobách eneolithických s dobou letního slunovratu odcházel rituálně zavražděn starý král, záruka úrody, v republice se právě také zabíjely staré pořádky, byly volby. Do nich nakonec vstoupilo jen 13 stran, nejméně od roku 1990. Ve středu 3. června oficiálně začala předvolební kampaň s autobusy Zemáky, Zemáčky a Kremláčky, dechovkami, pivem a vínem. K násilnostem v podstatě nedocházelo. Majitel jedné českobudějovické restaurace nedal najíst Miloši Zemanovi a vyhodil ho, protože prý uráží podnikatele. Sedm let po Havlovi jako druhý český politik byl poctěn vajíčkovým uvítáním Václav Klaus, na kterého slepičí produkt hodil neznámý politický odpůrce na meetingu v pražských Modřanech. Postižený: „Nevím, jestli to není důvod k zamyšlení, jestli není třeba přitvrdit," a nechal otevřený prostor spekulacím, proti komu vlastně přitvrdit. Den na to dostal v Plzni rajčetem Miroslav Sládek. Předvolební kampaň byla vizuálně skromnější, neboť nebylo - až na repy - použito masově billboardů, bylo minimálně novinové inserce a veřejnoprávní media pořádala méně debatních pořadů s politiky než dříve. Přesto byly termíny volebních leaderů vyčerpány, ale jejich návštěvnost byla až na výjimky nižší. Z technických novinek vynikl pouze volební vlak ČSSD „Naděje“. I čeští politici mají žaludky Zeman a Klaus v kampani opětovně odmítali možnost vytvoření velké koalice. Miloš Zeman dokonce s pathosem: „Dokud budu předsedou ČSSD, vládní koalice s ODS nebude“ a tvrdil, že po volbách navrhne koaliční spolupráci lidovcům a důchodcům. Předsedovi ČSSD se prý při četbě programových materiálů US např. o boji s kriminalitou zvedal žaludek, protože zrovna v čele této strany stojí dlouhodobý ministr vnitra. Také upozornil na to, že ODS má ČSSD co vracet, neboť v roce 1996 se ČSSD zachovala státotvorně a tolerovala Klausovu „podzimní“ vládu. Také Klaus náladu voličů zdařile vyhrocoval do krajnosti. Když prý četl volební program ČSSD, žaludečné sice vydržel, ale přesto „musel podstoupit krušnou chvíli“. Volby v roce 1990 byly prostým reverendem o dalším osudu komunismu v ČSFR, v roce 1992 o způsobu transformace a snad také o rozpadu federace, v roce 1996 daly volby vzniknout silné opozici a volby 1998 byly ve znamení nástupu této opozice, o podobě dokončení hospodářské transformace a v pozadí o zvýraznění systému dvou silných protikladných stran. Klausovi se Zemanem zatím vychází pokus o usazení partajní dyarchie v Cechách. Oba tak dovršují snahy, které proklamují již několik let: Klaus „integroval“ pravici, Zeman spolykal levici a moravisty. Byla to plichta Ze tří čtvrtin oprávněných voličů dala 19. a 20. června v předčasných volbách do Poslanecké sněmovny Parlamentu ČR třetina hlas ČSSD, více než čtvrtina ODS, těsně nad deset procent komunistům a těsně pod deset procent lidovcům a uni- onistům. Z dvou set poslanců je 89 nováčků; 74, o sedm více než doposud, zasedne do lavic ČSSD, 63, o pět méně než po roce 1996, bude docházet do klubu ODS. Po vypadnutí ODA je třetí Poslanecká sněmovna více doleva, ryze konzervativní poslanec evropského stylu ve sněmovně už není. Nyní převládli leví a praví liberálové, doplnění levičáky a klerikály. Výsledky voleb překvapily v podstatě všechny a opět se výrazně odlišovaly od POLYGON 5+6/199S 1 [pageend3]publikovaných odborných prognóz. V Lidovém domě převládlo spíše zklamání, neboť pyrrhické vítězství Miloše Zemana je identické s pozicí Klause před dvěma roky (Jaroslav Bašta: „Utrpěli jsme vítězství.“) Strana všeobecně očekávala více hlasů. Naopak ODS s takovou podporou nepočítala a kruciálním způsobem zamíchala koaliční karty. O jedno procento posílili komunisté a lidovci, ačkoli u obou předvolební průzkumy předpovídaly spíše jejich oslabení. Výsledkem pod deset procent nebyli unionisté zklamáni, ale zůstali z parlamentních stran do budoucna nejzranitelnější. Propad důchodců (DŽJ), tolik nadějné strany v letošní kampani, minimalizoval vyjednávači pozici komunistů. Největším překvapením voleb však byl debakl republikánů a byl přijat se všeobecným uspokojením (dokonce slovenským expresidentem Kováčem). Zeman dostal šanci President Havel po volbách požádal Miloše Zemana o zahájení politických jednání, které povedou k vytvoření nové vlády. Sestavením nové vlády ho nepoveril, neboť, jak se ukázalo, nepočítal s tím, že by se mu to bez Luxe zdařilo. Po týdnu Zeman uzavřel první kolo jednání, když Havlovi předložil tři eventuality s vládní účastí strany rúže: s lidovci, nebo s uni- onisty a lidovci či vlastní menšinovou. Kombinovalo se o všech možných sestavách, Zeman přitom své šance na úspěch odhadoval na celých 40%. Sám Zeman upřednostňoval koalici s lidovci s tichou podporou unionistů, což se Havlovi hodně líbilo a dával to zřetelně najevo. Klaus se Zemanem ještě po prvním kole jednání znovu popřeli ochotu vytvořit velkou koalici. Klaus tehdy tvrdil, že chce vytvořit nelevicovou koalici a zdůrazňoval, že nepodpoří žádnou vládu, v níž by byla ČSSD. Později Klaus prozradil, že ještě před volbami uvažoval víceméně jen o tiché podpoře menšinové vlády ČSSD. Ústy místopředsedy Miroslava Macka vyzvala ODS ke koalici s US a lidovci. Oba menší spoluhráče ale ihned „namíchl“, když logicky pro ODS požadoval ve vládě většinu. K tomu nepochopitelně Josef Lux: „Jako by se ODS ještě nedemobilizo- vala. V takové situaci se mi zdá, že jednání snad ani nemá smysl.“ - Nemělo. Rumí nevpustil Luxe do vlády Macek viděl spiknutí na odstranění Klause s centry u lidovců a na Hradě a až prý Zeman a po něm Klaus neuspějí, bude moci Havel pověřit „někoho z hochů, co spolu mluví“. -Macek celkem úspěšně plní roli ,zlého muže ODS“, který nahlas vyslovuje to, co si ostatní členové a představitelé ODS říkají jen mezi sebou. Lux ještě v červnu káral Rumia, aby odideologizoval svá stanoviska a myslel na odpovědnost. Ruml to ale vzal zkrátka: se Zemanem prostě do koalice nepůjde. Lux totiž Havlovi presentoval svou koaliční představu - triumvirát ČSSD - lidovci - unionisté; koalici s ČSSD a tichou podporu komunistů odmítl. Josef Lux: „Klíč k vládě drží Jan Ruml.“ - A už ho z ruky nedal. Pak ho někde ztratil a po dohodě Klaus - Zeman už jen naříkal, že je tu ohrožena demokracie. Unionisté předložili podmínky pro vznik pravicové vlády s ODS a lidovci, jimiž požadují pokračování politiky Tošovského kabinetu, osobní odpovědnost politiků a boj s korupcí, decentralizaci, zkrátka 2 POLYGON 5*6/1998 JAN KRISTOFORI [pageend4]věci, na které Klaus „velmi, velmi slyší...“. Klaus pro obnovení koalice „pravého středu“ předložil stejně „atraktivní“ podmínky: ve vládě budou všichni tři předsedové stran, v parlamentu se k vládním návrhům nebudou předkládat pozměňovací návrhy a bude se hovořit o trhu bez přívlastků. Tím se Klaus jednoduše zbavil možnosti koalovat s lidovci a US. Na Hradě asi vymění poradce Havel přijal koncem června Rumia a Luxe s jejich partajními doprovody, aby prý dal najevo podporu Zemana při sestavování vlády. Logičtější interpretace podobných presidentových kroků je však jiná: je to činnost „nad rámec ústavy“, je to stranické zasahování do partajní politiky v době neukončených jednání o nové vládě a není divu, že obě nejsilnější strany, ČSSD a ODS, dostaly o to silnější impuls na eliminaci Havlových zásahů, postavených na ambicích malých stran. Havel na adresu těch, kteří ho obviňují z překračování pravomocí: „To jsou všechno nesmysly, chci posloužit spoluobčanům.“ - President republiky jako by nevnímal výsledky voleb a jednal podle schematu, který od zimy již zastaral. Zeman zahájil své druhé kolo jednání setkáním s Klausem a po schůzce hlásil, že by mohlo dojít k dohodě s ODS. Klaus ostře napomenul menší účastníky hry o vládní křesla, aby respektovali výsledky voleb a Zeman si už představil možnost, že bude vládnout jednobarevně s podporou ODS. Zeman tak skutečně probral všechny možnosti. Dokonce už nabízel svou osobní neúčast ve vládě, Luxovi se souhlasem Hradu nabízel premiérství, cpal do vlády Zielence a Tošovského, ve stáji Lidového domu chtěl držet zpět i Špidlu, který patří u českých „pravičáků“ mezi nejméně populární v ČSSD. Ruml po druhém kole jednání se Zemanem znovu odmítl do vlády s ČSSD vstoupit a držel se svého snového triumvirátu ODS - US - lidovci. Pro Zemana tím jednání s unionisty definitivně skončilo a Václav Havel konstatoval, že se tak US vyřadila zjednání o účasti na vládě sama. Duumvirát pro spásu státu dojednán 3. července došlo k zásadnímu, byť znalci české politiky očekávanému, průlomu. Zeman: „Začínáme pracovat na vytvoření stabilního politického prostředí v ČR.“ S Klausem dohodnul vytváření pravidel soužití menšinové vlády ČSSD s opoziční ODS a její parlamentní podpory, sepsání písemné dohody, která bude „modelová“ i do budoucna. Leader strany levé změny také připustil revizi ústavy. Politickou kosmetikou pro své věrné bylo Zemanovo odmítnutí názoru, že by to znamenalo velkou koalici s ODS: „Neuzavíráme koaliční dohodu.“ Klaus hovořil o „opoziční smlouvě“ a deklasovaný Lux situaci, v níž se dostal nečekaně rychle mimo hru, zhodnotil slovy: „Tato dohoda by byla špatným signálem pro demokracii. Je to podvod na voliče.“ Pozdní lítost Podvod nepodvod, tvrdé podmínky Klausovy pro obnovení staronové pravicové koalice odradily Luxe i Rumia. Ruml se držel svých volebních slibů a zlikvidoval hradní i lidoveckou vizi, jak se nalepit na vládu strany Lidového domu a jak ji „kultivovat“. Menší strany tím byly vyšachovány a dveře na cestě k většinovému volebnímu systému (či nějak modifikovanému) se otevřely dokořán. Stejný efekt by přineslo zvýšení bariéry pro vstup do parlamentu z pěti na sedm či dokonce deset procent, jak nadnesl Zeman. V každém případě by to znamenalo, že v české vrcholové politice by zůstala ještě menší společnost profiltrovaná stranickými síty ODS a ČSSD s opozicí víceméně trvalou, a tou by byli komunisté. Do takového schematu se slabí lidovci a křehcí unionisté nevejdou. Triumvirát s Luxem a Rumlem byl pro Zemana málo „vznešený“. Není zřejmě v jeho očích na té intelektuální úrovni jako spolek s prof. Klausem. To je první třída, zatímco Lux s Rumlem znamenají POLYGON 5+6/1998 3 [pageend5]jen koženku ve třídě druhé. Ruml se sice ukázal jako dobře informovaný politik, neboť o setkáních představitelů ODS a ČSSD o případné povolební spolupráci na jaře věděl, ale informace nedokázal či nechtěl lépe využít. Na výročí upálení Jana Husa se v proslulém hřebčíně v Kladrubech nad Labem nad svým rozlitým koaličním pivem sešla vedení unionistů s domácími pány na statku, s vedením lidovců a že prý jsou obě strany ochotny tolerovat jednobarevný, modrý kabinet Václava Klause. Herold ODS Miroslav Macek kladrubský nápad okamžitě odeslal do koše, když prohlásil, že jde o kouřový manévr malých stran, které vědí, že do žádné menšinové vlády ODS nepůjde, už nechce být rukojmím obou menších stran. Z Kladrub zazněla také slova o jakémsi vzájemném „strategickém partnerství“, ale bez specifikace, zda půjde o spolupráci v parlamentu, nebo zda jde o případné nastartování slučovacích procesů. Zatím si ovšem lze spojení např. moravských kleri- kálně zaměřených lidovců s mladými pražskými libertiny jen těžko představit. To by mohlo ze základu změnit tradiční ráz lidovecké partaje a vlastně ji přivést k rozpadu. Entente cordiale - dohoda o dohodách V úterý 7. července představitelé ČSSD a ODS dohodli definitivní znění „opoziční“ dohody, následujícího dne ji schválila partajní grémia a ve čtvrtek se slavnostně ve sněmovně podepisovalo a Zeman informoval v Lánech presidenta republiky. „Smlouva o dlouhodobé politické stabilitě“ zajišťuje smluvním stranám silou 137 poslanců potřebnou třípětinovou většinu pro přijetí ústavních změn. ODS obdržela posty předsedů Poslanecké sněmovny (k této roli Václav Klaus odsoudil sám sebe a vystřídá Miloše Zemana) a Senátu (odstrčený Petr Pithart ale zůstane ve funkci až do senátorek), předsedy rozpočtového výboru PS, předsedy komise na kontrolu BIS a presidentství v NKÚ. Strany po celé období nevyvolají hlasování o důvěře ve vládu, opoziční strana nemusí podporovat vládní návrhy zákonů a smluvně se zavádí institut konsultací, tj. názorněji řečeno, výměnného obchodu zač, nač, koho a kde vyměnit, dosadit, prosadit apod., barter řízené demokracie. Do roka vypracuje smíšená skupina návrhy na změny v ústavní listině a obě partaje se zavazují, že se nebudou spojovat v tichých úmluvách s jakoukoli stranou třetí. Smlouva nemá žádné garance. Předstupněm jejího zániku je pouhý pokus o smír. Je to dohoda mezi pistolníky gentlemanská, výhodná pro obě strany, které se tak elegantně ve městě zbavily šerifa. V podstatě něco obdobného a nepsaného fungovalo od voleb 1996. Klaus ostatně koncem loňského roku nepadl Zemanovou rukou, Zeman nikdy proti Klausově kabinetu neučil nic opozičně věrohodného, pouze dštil síru jako divadelní atrapa levicového ty- fóna u nohou krásného pravicového prince. Na jak dlouho? O formách spolupráce ČSSD - ODS bylo, jak vyplývá z mnoha náznaků, jednáno ještě dávno před volbami. Oba protagonis4 POLYGON 5+6/1998 [pageend6]té koaličního povolebního dramatu ale jinak udělali to, co pro zachování legitimity parlamentního systému v ČR udělat vlastně museli; že přitom spolknou hořké pilule vzpomínek na volební prohlášení typu „Mobilisace“, nebo „Konec vlády pravice“, či „S Klausem/Zemanem nikdy“, patří už k politice - je výsadou politiků beztrestně lhát, je to jejich mzda za ponížení, když dělají dva tři měsíce voličům kašpary. Otázku, jak dlouho Zemanův kabinet, respektive jeho dnešní opoziční nástupce vydrží, je otázkou stability systému dvou silných stran, který byl smlouvou „úředně“ zaveden. Šance na udržení výsledku tohoto celospolečenského sociálního inženýrství jsou velké. Minimálně však přečká podzimní komunálky a senátorky do doby, kdy budou připraveny ústavní změny, které by zavedly většinový volební systém a jasněji vymezily práva presidenta republiky. Miloš Zeman: „Pro demokracii není důležité, kolik máme politických stran, pokud jsou minimálně dvě.“ Po volbách křečovitý Zeman se teprve po podpisu smlouvy rozesmál pocitem jistoty, teprve nyní se i v jeho očích volební výkon teamu ČSSD změnil ve vítězství. Může vydechnout a říci si: „Nenávidím monopol, který nepatří mně.“ Lux přišel o ministerstvo, Havel o pískoviště Následující celostátní konference lidovců už mohla pouze po boji uklidit: strana bude v opozici „proti dohodě o dělbě moci mezi ODS a ČSSD“ a bude opozicí „proti politické věrolomnosti a bezzásado- vosti“. Silnými slovy si tak poplakali, že své sarajevské investice nemohli zúročit koalicí s ČSSD: u strany, která jednou jde do spojenectví doprava, podruhé doleva s tím, že nejlépe by stejně bylo uprostřed, znějí slova o věrolomnosti nepřesvědčivě. Josef Lux hodil neúspěch své plánované vládní koalice _s ČSSD a US na konto unionists KDU-ČSL vládu Miloše Zemana „pod protektorátem ODS“ nepodpoří. Podle Luxe je dohoda protidemokratická a protiústavní, chce se obrátit na Ústavní soud, neboť prý smlouva zavazuje poslance klubu ODS, aby nehlasovali proti jejímu duchu, kdežto ústava hovoří o individuálním rozhodování poslanců. Smlouvou se podle Luxe posouvá země jinam: „Vlak této dohody jede na Slovensko.“ Lidovci svou momentální prohru neunesli, ztratili „glanc“. Je to poprvé po první světové válce, kdy lidovci budou stranou nevládní a opozičníma vznikne i první vláda jednobarevná. ČSSD staví premiéra po půl století. President Havel své zklamání z toho, že se jeho představy o koaliční spolupráci lidovců s ČSSD a případně unionisty nenaplnily, vůbec neskrýval. Dohodě ČSSD s ODS nerozumí a má obavy z dalšího vývoje v republice. Poslanci prý nyní budou podřízeni stranickým sekretariátům. Odhlédnuto od toho, že právě sekretariáty sestavují volební kandidátky, nelze se zbavit dojmu, že Václav Havel má spíše obavu o svou vlastní politickou budoucnost - z toho, že se z něho opět stane hradní vězeň, jak tomu bylo v dobách první Klausovy vlády. Slova a slova... O zradě voličů hovořili všichni politici, kteří nejsou z tábora obou kontraktantů. Iluzionisté, kteří si mysleli, že si s nimi po svých zásluhách o „Sarajevo“ Klaus sedne k jednomu stolu, nebo že zalezou pod duchnu strany Lidového domu, mohli jen přihlížet, jak je převálcoval parní válec elegantně formulované levopravé „srdeční dohody“, útvaru, který byl v podstatě počat už po volbách roku 1996. Václava Klause sice „deprimuje“, je-li dohoda obou stran vykládána jako dohoda o velké koalici, ale jinak je rád, že unionisté s lidovci „po flirtování“ s ČSSD „také odešli do opozice“, jako jeho strana. Ostřejší z proklamovaného duumvirátu na spásu republiky byl Miloš Zeman: u člověka, který si po přečtení „opoziční smlouvy“ o ní bude myslet, že je prostě koaliční, lze podle něho „úspěšně pochybovat o jeho inteligenci“. My naopak vůbec nepochybujeme o politické inteligenci MiPOLYGON 5+6/1998 5 [pageend7]loše Zemana, vždyť stačí vzpomenout, jak se plácal ve svých kufříkových a bamber- ských aférách. Zeman tak „úspěšně zapochyboval“ i o inteligenci Václava Havla a jeho poradců, kteří smlouvu kvalifikovali jako koaliční. Úřadující premiér Josef Tošovský výsledek povolebních jednání nekomentoval jinak, Tošovského karikaturisté malují s výrazem smutného kokršpaněla, čekajícího marně na podrbání nebo na to, až ho snad někdo vezme na procházku. To se ale už v tuzemské politice asi nestane. * * * Polistopadový vývoj českého parlamentního systému se v principu dovršil. Všichni vlivní se od začátku snaží o vysoustruhování dvou volebně silných a programově antagonistických stran, z nichž jedna musela být ČSSD. Poté, co zkrachoval plán na politickou likvidaci Václava Klause, může on i jeho soupeř a kolega v práci sociálního inženýr- ' ství Miloš Zeman nový řád cizelo- vat. Na cestě za svým úspěchem necha- \ li oba za sebou ležet kopu padlých ! a pochopitelně nespokojených. Český volič se však až dosud ukázal jako velmi disciplinovaný. Voličům byl zde vtloukán do hlavy hřebík I s heslem, kdo nepůjde k volbám, ten škodí demokracii a pravici, což bý- I vá v Čechách již tradičně šmahem i ztotožňováno. Když vůdce pravice zavelí „do zbraně“, modré barikády jsou v určený den plny odhodlaných ke krvácení za demokracii. Když vůdce ČSSD zavelí do boje s tuneláři a s pravicovými troglodyty, efekt je stejný. Ze jde o verbální triky, zjistí volič až pár dnů po volbách..., a čeká na povely nové. Dát najevo vlastní názor o konečném efektu volby si český volič ještě netroufá a bojkot takových voleb mezi „šibenicí a kulkou“považuje div za I vlastizradu. Takže politici stále mohou s klidem tvrdit, že jen plní vůli svých voličů. Nejít k volbám je rovněž závažné voličovo rozhodnutí, ale to si zaměstnanci české demokracie, tj. politici, dosud nepřipouštějí. Skrytou či velkou koalicí mohou ODS i ČSSD voličstvu dokázat, že nejsou pouze sdružením kleptoman- ských svazáků, ani pacienty debolše- vizačního sanatoria Lidového domu pro reformní komunisty, jak nepře- jícníci oběma stranám předhazují, neboť prokázaly svou státotvornost. Pravdou ovšem je, že jedněm se těžko zapomíná jejich politická minulost, což lze vytknout řadě činovníků strany Lidového domu, druhým se těžko zapomíná hospodářský zázrak, který přísný zahraniční tisk označil za řízenou kleptokracii v rozměrech větších než suhartovská Indonésie•.. Ze „srdeční dohody“ mezi ČSSD a ODS se dělá více než ve skutečnosti je. Nejde o žádný „coup d’Etat“. Lidé jsou překvapeni, když nyní mohou na papíře vidět to, co se až dosud dělalo formou „nepolitické politiky“. Jde o klasickou, ale zveřejněnou, me- zipartajní dohodu, jakých se v parlamentu účelově během roku spáchá celá řada, aniž by to někdo zaregistroval. Sympatické je to, že se o ní ví, že je znám její obsah a že k ní prý nepatří žádný neveřejný dodatek. Parlament a vláda *** Na neformálním setkání s představiteli končící sněmovny a jejích jednotlivých frakcí přijal president Havel poslance v Lánech. Mezi pozvanými byli poprvé i komunisté a republikáni. Poslední schůze druhé Poslanecké sněmovny se konala pár dnů před volbami a poslanci potřetí a definitivně přijali novelu zákona o loteriích s diskriminačními opatřeními pro cizince. >P_ro< hlasovali všichni komunisté, repové, ČSSD, většina lidovců a polovina klubu ODS, včetně liberálního ekonoma prof. Klause. 6 POLYGON 5+6/1998 [pageend8]*** Senát zahájil začátkem června svou 4. letošní schůzi schválením zákona o utajovaných skutečnostech. Přijal první ústavní změnu od roku 1993, když v Listině práv a svobod byla prodloužena policii možnost zadržení pro vyšetření z obvinění ze 24 na 48 hodin. Zato překvapivě nebyl schválen zákon o svobodě informací, který byl před třemi týdny s nadšením přijat ve sněmovně. Pod záporný verdikt se podepsali senátoři lidovečtí a podstatná část klubů ODS a ČSSD. Pro schválení byli jen senátoři formálně ještě existující ODA. *** Kabinet premiéra Josefa Tošovského seznámila počátkem června ministryně zdravotnictví Zuzana Roithová s materiálem, vyčíslujícím ztráty v resortu v posledních pěti letech na 15,5 mld., z toho u VZP 8,5 mld.! Celkově jde o 5% všech výdajů ve zdravotnictví v letech 1994 až 1997. Ministr Vladimír Mlynář si zadělal na ostudu, když před volbami požádal BIS o informace o společnosti, která provozuje vepřín v Letech u Písku na místě dávného pracovního tábora, který zřídily české úřady pro Cikány v dobách Protektorátu. Mlynářova horlivost se však provalila a poslanecká komise na kontrolu BIS označila činnost ministrovu i BIS za „nad rámec zákona“, tj. česky za nezákonnou. Podle ministra vnitra Cyrila Svobody se ale Mlynář zachoval podle praktikovaných zvyklostí a vše se zametlo pod kobereček přátelských vztahů lidovců s uni- onisty. O měsíc později se vláda usnesla, že u Písku bude stát pomník obětem lágru, jak ale vyplatí majitele vepřína, kabinet nerozhodl. Vládní kabinet rozhodl o rozšíření počtů policie na ulici o 1400 na celkových 49 tisíc. Vláda odsouhlasila přistoupení země k Úmluvě o lidských právech v biome- dicíně, nedávno schválenou Radou Evropy. V polovině června vláda přijala dokumenty o ochraně přírody a krajiny a o dopravní politice státu, který respektuje evropské trendy. Vláda navrátila církvi několik dalších nemovitostí, např. Nemocnici milosrdných bratří v Brně. V hodnocení Tošovského kabinetu v českém tisku bylo vyzdvihováno pouze provedení dalšího deregulačního kroku v cenách energií pro domácnost, které připravovala ještě vláda Klausova. Sám Tošovský se pochválil, že za jeho administrativy byl schválen vstup do NATO a zahájena jednání o vstup republiky do EU. Ani to však není vlastní zásluhou jeho přechodného kabinetu. ■ Sympatické bylo to, že se na vládních místech objevili lidé, které by za svého kralování Klaus nepustil ani do dveří ministerstva. Lidé jako Buršík, Sokol, Moos ukázali veřejnosti zcela jiný přístup, bez povýšenosti lidí „zrovna správného názoru“ typu Dyba, Dlouhý, Benda, Kočárník. Koncem června vláda schválila výroční zprávu BIS, která je po dlouhé době opět veřejná. Souhlasila se spoluprací vojenské kontrarozvědky s partnery ze zemí NATO. Začátkem července vláda vyjádřila nespokojenost s průtahy kolem dostavby temelínské atomovky a s jejím prodražováním. Kabinet si proto konečně vyžádal posudek od nezávislé komise, která bude ustavena. Rakouská vláda rozhodnutí Tošovského kabinetu uvítala jako průlomové. Rozhodně je to přínos k uklidnění vztahů s Vídní. * K 1. červenci Brusel zrušil odvetná dovozní opatření z dob jablečné války. České firmy na konflikt doplatily podstatně hůře než Unie. Od 1. července vstoupilo v platnost další deregulační opatření (bližší údaje jsou v hospodářské části, pozn. red.) Vláda schválila ochranná opatření zákazníků cestovních kanceláří, která však projedná až nový parlament, a rozhodla 0 likvidaci rozkradené bývalé svazácké cestovky CKM do roku 2001. Projednala 1 koncepci státní energetické politiky. * Dodatečně kabinet vypověděl bezvízový styk s Bosnou a Hercegovinou, Jugoslávií a s tzv. Makedonií (v praxi ale již od 1992), naopak byl zaveden bezvízový styk s Japonskem. *** Ministr zahraničí Jaroslav Šedivý jednal na začátku června o integraci do EU a NATO v Římě s resortním kolegou POLYGON 5+6/1998 7 [pageend9]Lambertem Dinim. Poslední cesta Šedivého před volbami mířila do Lotyšska. * O týden později byl v Bruselu Michal Lob- kowicz s ministry obrany Maďarska a Polska na prvním podobném společném pracovním jednání s resortními ministry zemí NATO: hledal se způsob vojenského zásahu v jugoslávském Kosovu. * Delegace Senátu s P. Pithartem a M. Zantov- ským byla v Israeli. U příležitosti 150. výročí Všeslovanského sjezdu uspořádali v Praze komunisté mezinárodní vzpomínkový sjezd s aktuálním politickým nábojem - proti Atlantické alianci. Vedoucím tiskového střediska akce byl bývalý šéfredaktor Rudého práva Zdeněk Hoření, na demonstraci na Václavském náměstí a na zasazení lípy tamtéž před museem se objevil ideolog Jan Fojtík a řada dalších husákov- ských klasiků. Na historické návštěvě českých zemí pobýval koncem června patriarcha konstan- tinopolský, hlava pravoslavné církve, Bartholomeus I. Byl přijat na Hradě v arcibiskupském paláci kardinálem Vlkem, s nímž jednal o ekumenických tématech, „aby si církve byly bližší“. Koordinační rada diskusního fóra Fondu budoucnosti se poprvé sešla začátkem července v Plzni, aby připravila první společné forum v prosinci v Drážďanech. Ačkoli z německé strany přijeli např. Franz Neubauer či Ignatz Bubis, představitel Rady židovských obcí v Německu, česká polovina této prapodivné instituce byla chudší o jedno místo, určené zástupci ČSSD. Ta se drží svých protiněmeckých tradic a trucuje dál. Zasedání bylo kupodivu neveřejné a konalo se krátce poté, kdy polský Sejm odsoudil květnovou resoluci Bundes- tagu o protiprávnosti vyhnání Němců z Polska a z ČSR, žádající rovněž EU o podporu práv vyhnanců na volné usídlení v budoucích nových členských státech Unie. Němečtí politici byli překvapeni nepochopením usnesení svých zákonodárců ze strany Poláků, čeští politici mlčeli před volbami, v kampani i po volbách, jako by nic neslyšeli. Česká diplomacie se opět ukázala v „nepříjemných“ situacích jako naprosto bezradná. Za celkového nezájmu medií se v Praze konal Týden zahraničních Čechů. V podobných situacích je těžké rozlišit, zda se jedná o nezájem skutečný, nebo o hraný s cílem eliminovat „rušivé“ kritické hlasy. Jako první hlava státu v druhém úředním období Václava Havla a jediná v době vlády Tošovského kabinetu navštívil začátkem července republiku singapurský president Ong Teng Cheong. Strany *** Předvolební břímě Miloše Zemana, bamberská aféra, bylo krátce před volbami z jeho beder jaksi sňato a odklizeno. Ředitel BIS Karel Vulterin na začátku června předal Havlovi výsledky šetření aféry, jak o to president požádal. Podle Havla je aféra „dílem lidí, jejichž cílem je destabilizovat demokratický režim“, Zeman po setkání s Havlem upřesnil, že „aféra byla organizována bývalými pracovníky 1. správy StB“. Václav Havel, který vždy zlehčoval teorie spiknutí, náhle o spiknutí hovořil. Podle jeho dvorního politologa Jiřího Peheho to prý „přispělo ke zklidnění napětí Havel — Zeman“, +-Hradní pán zase vytáhl Zemana ze šlamastiky, případ bude ještě došetřován, nic bližšího se veřejnost dosud nedozvěděla. Oba se tak dopustili nového podvodu na veřejném životě a českou podobu parlamentní demokracie opět zesměšnili jako zcela neveřejnou, nepolitickou politiku privátních dohod. Proč tedy potom nářky nad dohodou Zemana s Klausem ? Proti získávání hlasů z tábora repů a komunistů a proti dalšímu negativistickému populismu se v partaji nejhlasitěji před volbami vyslovoval ostravský poslanec Lubomír Zaorálek. *** Také lidovci se zamotali do volebního skandálu, když krátce před ukončením kampaně rozeslali důchodkyním propagační materiál na základě databáze, která musela prokazatelně „uniknout“ z některého ze státních orgánů. Lux se tím odmítl zabývat a svedl to na firmu, která dopisy rozesílala. Ministr vnitra Svoboda to nejdříve chtěl vyšetřit jako protizákonný 8 POLYGON 5+6/1998 [pageend10]skutek, pak ale zarytě mlčel. Staré podezření, že lidovečtí ministři obrany Holáň a Výborný získali pro partaj vysoký, až padesátimilionový úplatek od americké firmy EDS za přiklepnutí zakázky na štábní informační systém, bylo opět vytaženo na světlo světa. Bývalý spolupracovník s EDS totiž dal tisku k dispozici svou výpověď, kterou už loni poskytl konkurenční firmě Unisys. Výborný: „Není na tom zbla pravdy.“ EDS mlčela a případ začala šetřit policie. - Opravdu roztomilá povolební pohlednice Luxovi od „přátel“, dávající tušit, co bude následovat, až lidovci ztratí nad svými ministerskými křesly kontrolu. Cyril Svoboda kumuluje své ministerské úlety. Poté, co předložil vládě i sněmovně unáhlenou zprávu o jednom květnovém zásahu policie proti chaotům a násilníkům zneuživším „global street party“ a poté, co ho nezajímalo zneužití osobních dat českých důchodkyň ve prospěch jeho strany, požádal ředitele služby ministerstva vnitra, svého úřadu, pro odhalování korupce a závažné hospodářské trestné činnosti Evžena Sirka o informace o uvedeném podnikateli, který obvinil lidovce z korupce. Místopředseda ODS Ivan Langer proto ministra Svobodu vyzval k rezignaci, stejně jako ministryni spravedlnosti Vlastu Parkánovou, která se právě stala lidoveckou poslankyní. *** Téměř týden po volbách se objevil na veřejnosti deklasovaný Miroslav Sládek a odpovídal v diskusním pořadu na rozhlasové stanici Frekvence 1, kde uznal svou osobní prohru. Bojovat ale hodlá dále: „Voliči usoudili, že ČSSD bude moci lépe prosazovat republikánské cíle a proto ji volili.“ - Nepříjemné odplivnutí na adresu politiky Lidového domu. - Jak Sládek čelí vnitřní opozici nespokojenců, na veřejnost zatím neproniklo. President Tomáš Halík, kterého by president Havel viděl jako dobrého svého nástupce v úřadu, odmítl další ambice v politice: „Parlament nebude mít odvahu zvolit nestraníka a navíc kněze.“ Ve vhodné době je však připraven převzít i presidentskou funkci. Když pak už bylo Havlovi jasné, že páter Halík nebude tím správným presi- dentským kandidátem, doporučil jako svého nástupce ženu - nikoli ale svou. Ta za něho začátkem června v Múnsteru převzala k 350. výročí konce Třicetileté války zřízenou Vestfálskou mírovou cenu. V televisním vystoupení na veřejnoprávní stanici v polovině června Havel odmítl spekulace, že by abdikoval z politických důvodů, případný odchod spojil pouze se svým zdravím. V nadcházejících volbách podle Havla nebudou hlavním tématem vztahy levice - pravice, ale hlubší momenty. Budou prý jakousi křižovatkou toho, jaká bude politická kultura v zemi, zda půjdeme směrem na Balkán, zda se staneme banánovou republikou, zda budeme moderní demokratickou zemí, nebo zda zabředneme do demokratického polo- bytí. - Bylo to pouhé předvolební slohové cvičení, aby si více lidí nezapomnělo přijít vybrat mezi Klausem a Zemanem. Havel přeci ví, že v tépůldemokracii už vězíme až po uši. Klausova vláda podle Havla padla, protože ztratila tah na branku, opotřebovala se. Na druhou stranu prý unionisté, lidovci a ODA nikdy nevysvětlili pravé důvody rozpadu koalice, hovořili jen o podezřelých penězích: „Byla to do jisté míry vzpoura proti Václavu Klausovi,“ čímž POLYGON 5*6/1998 9 JAN KRISTOFORI [pageend11]hradní pán potvrdil všechny dosud vyslovené teorie spiknutí a vůbec nepomohl sarajevským atentátníkům, ať už jsou z jakékoli strany. O týden později na soukromé TV-stanici vyzdvihl US a KDU-čSL, že se snaží o otevřenost stran pro mladé lidi a že byl od počátku pro většinový systém. „Nedělejme ze změny osudovou věc, to je podstata demokracie.“ Také by dal hlavně na strany, které myslí na mezinárodní zakotvení země. Z mladých politiků vyzdvihl Mlynáře a Lobkowicze (oba nyní US), Cyrila Svobodu (lid.), Martina Buršíka (nezávislý plédující pro lidovce) a Grosse z ČSSD. O předvolební neděli vdávala v Lánech na presidentském zámečku Dagmar Havlová-Veškrnová svou dceru z předešlého manželství Ninu Novákovou za hudebníka Salew Ad-Ela, israelského občana. Havlovi nepřišlo využití oficiálních prostor k soukromým účelům nijak zvláštní. Manželé Havlovi vysoudili pět milionů korun jako odškodné za použití grafických prvků, které poškozeným připomněly je samé (pes Dášenka, hlava připomínající Havla) na reklamě na boty s nápisem bůhvíproč anglickým: „Wear Raveli, fuck the world“. Odškodnění mají zaplatit dvě firmy, výrobce bot i reklamní agentura. Jeden z podnikatelů po vynesení rozsudku: „Jsem rád, že jsem nedostal trest smrti.“ Při komentování kritických slov Miroslava Macka o zasahování hlavy státu do jednání o sestavení vlády oslovil Havel místopředsedu ODS jako stomatologa. MUDr. Macek pak na tiskové konferenci ODS oslovil Václava Havla jako kulisáka. Kupodivu žaloba na ochranu osobnosti z Hradu tentokrát nepřišla. President Václav Havel na dny 13. a 14. listopadu vyhlásil komunální a senátní volby. Praha, 13. července 1998 ■ Jak zjednodušit vládní systém V honičce za ministerskými posty, v počítání náměstků atd. by českému partajnímu systému prospělo přilít trochu více přímé demokracie. Jestliže Ústava ČR a příslušný ústavní zákon počítají s autonomními kraji/regiony, lze funkci presidenta republiky obsazovat volbami ze všech 14 krajských/regionálních sněmů. Jejich poslanci by posloužili za elektory namísto dnešních poslanců a senátorů. Státní správu ve fungujícím decentralizovaném systému lze velmi snadno zjednodušit likvidací ministerstev. Ministry by se stali předsedové poslaneckých výborů a výbory by zároveň vykazovaly antagonismus partajní i vládní. Byli by přímo volenými nejvyššími představiteli zjednodušeného aparátu státní správy. Skupiny renomovaných domácích i zahraničních poradců z okruhu např. universit a vědeckých ústavů (nikoli pouze tuzemských) s individuálně časově vymezeným a neprodlužovatelným mandátem mohou výkonně zastávat práci státního aparátu při tvorbě zákonných norem. Rozpuštěním ministeriálního vládního principu se přenesou vládní povinnosti na předsedy výborů. Předsednictvo sněmovny se tak stává zároveň vládou, kde roli předsedy vlády zaujímá předseda sněmovny. Ačkoli to na první pohled vypadá jakoby bolševicky, ve skutečnosti jde o zřejmě přijatelnější skloubení zájmů elit s volebním právem mas. (Lgtt) 10 POLYGON 5+6/1998 [pageend12]b) Hospodářský přehled DUŠAN NOVÁK Hospodářské ukazatele Meziměsíční zvýšení cen za květen dosáhlo 0,1% a meziroční míra 13%. Mírný vzestup vyplývá z poklesu poptávky a poměrně stálých cen potravin. Podle analytiků zůstávají ceny v prvním pololetí zpravidla pod kontrolou, vyšší vzestup se projeví po deregulacích v druhé polovině roku. Na konci května vedly Úřady práce v evidenci 275 tisíc uchazečů, míra nezaměstnanosti se nepatrně snížila na 5,3%. Volných míst nabízely úřady 62 tisíc, na 1 místo připadá 4,4 uchazeče. Některé okresy vykazují více než 10% nezaměstnaných: Most, Chomutov, Karviná. Absolventů škol se hlásí o práci přes 31 tisíc. Ministerstvo práce a sociálních věcí (MPSV) připravuje nová opatření. Např. stát by se měl angažovat při revitalizaci malých podniků i zakládání podnikatelských zón, zajišťovat dopravní obslužnost, aby obyvatelé mohli za prací dojíždět. V prvním čtvrtletí 1998 klesl hrubý domácí produkt (HDP) ve srovnání s prvními třemi měsíci 1997 o 0,9%. Podle ekonomů vývoj nejvíce ovlivnily domácnosti, neboť jejich příjmy ve stejném období klesly o 2,4 mldKč a proto méně utrácejí. ODS označuje jako viníka ČNB, jejíž politika je snad přehnaně restriktivní. CNB považuje pokles za následek balíčkových opatření vlády v minulém roce a chce ve své tvrdé měnové politice pokračovat, neboť jinak by se zhoršila obchodní bilance. ČR s podílem 3000 USD z HDP na obyvatele za EU velmi zaostává, neboť např. Lucembursko, Švýcarsko i Norsko dosahují na osobu kolem 30 tisíc USD. V květnu vykázal zahraniční obchod schodek ve výši 8,8 mldKč, za prvních pět měsíců dosáhl deficit 33 mldKč. Dovoz za toto období vzrostl ve srovnání s rokem 1997 téměř o 20% a vývoz o 35%. Podle CSU výsledky zahraničního obchodu ovlivňuje silná koruna, která zvyšuje dovozy a tlumí vývoz. Určitou útěchou a příznivým jevem je růst vývozu zboží s vyšším stupněm zpracování a v dovozu větší podíl polotovarů. Zbytné a luxusní zboží se dováží méně. Vývoz strojů a dopravních prostředků se zvýšil proti roku 1997 téměř o 50%. Vyšší nájemné Od 1. července vstupuje v platnost deregulace nájemného a cen energií. V průměru se rodinné výdaje na bydlení zvýší měsíčně o více než 600 Kč, v Praze tato částka přesáhne tisíc Kč. Nejvíce budou postiženi občané, kteří bydlí v městských bytech, průměrné zvýšení nájemného činí 27%, ve městech nad 100 tisíc obyvatel je nárůst podstatně vyšší. V Praze dosahuje 41%, tj. v bytě se 70 metry čtverečními o 600 Kč více, v Brně 29%, průměrně 0 300 Kč více. Vláda však schválila počátkem roku zvýšení životního minima z 3040 na 3430 Kč a tím se zvýší sociální dávky rodin měsíčně průměrně o 300 Kč. Koeficient pro získání příspěvku na bydlení se od července zvyšuje z 1,4 na l,6ná- sobek životního minima, tím se okruh příjemců této dávky rozšíří ze současných 150 tisíc na 300 tisíc osob. Samotná dávka vzroste o 150 Kč, takže platba dosáhne 500 Kč měsíčně. Analytici se však domnívají, že nájemné 1 po úpravě je stále velmi nízké a vytváří ročně v nákladech na údržbu bytů deficit ve výši 16 mld Kč. Ve městech nad 100 tisíc obyvatel by nájemníci měli platit měsíčně ještě o 1000 Kč více, aby pokryli náklady reprodukční i pořizovací. Nízké nájemné vytváří velmi rozsáhlý černý trh s byty. V Praze se ceny nezákonných pronájmů pohybují od 8 tisíc za svobodárnu do 15 tisíc za 3pokojový byt. Tempo deregulací se ale musí řídit výkonností ekonomiky a sociální únosností. Občané však považují bydlení za starost a povinnost státu. Náklady na bydlení v ČR dosahují v průměru jen 16% celkových výdajů doPOLYGON 5+6/1998 11 [pageend13]mácností, zatímco v západních státech je běžný podíl 30-40%. Podle údajů z ministerstva práce a sociálních věcí za rok 1997 tvořily náklady na bydlení v průměru necelých 17% rozpočtu domácností. U většiny se vývojem cen některé výdaje snížily, např. na alkohol a tabák dosáhly jen 3,4%. Značný vliv měl loňský růst nákladů na bydlení v domácnostech důchodců, které vydají na bydlení 24%. Podle optimistických předpovědí některých ekonomů by letošní zdražení mělo dále snížit výdaje za luxusní zboží, zvláště z dovozu a tím vylepšit obchodní bilanci. Nižší reálné mzdy Podle Českého statistického úřadu (ČSU) dosáhla průměrná hrubá mzda v prvním čtvrtletí 10.438 Kč. Za minulý rok se zvýšila o 1030 Kč, téměř o 11%, ale spotřebitelské ceny vzrostly o více než 13%. V tzv. nepodnikatelské sféře dosahuje průměrná hrubá mzda 9527, v podnikatelské 11.130 Kč. Analytici tvrdí, že soukromí podnikatelé propustili za minulý rok 77 tisíc lidí z 2,5 milionů a proto mohou platit více. Z nepodnikatelské sféry odešlo ze 786 tisíc zaměstnanců jen 6000, proto u veřejné správy trvá přeza- městnanost a nízké platy. Při nižší kupní síle lidé méně utrácejí a obchody hlásí měsíční úbytek tržeb o 5 až 8 mld, restauracím a hotelům chybí čtvrt a službám, tj. kadeřníkům, čistírnám půl mld. Proto také klesá výběr daní. DPH vykazuje pouze poloviční růst proti předpokladu v rozpočtu, spotřební daně dosáhly třetiny očekávaného výnosu. Mírnější růst mezd a tím pokles spotřebitelské poptávky pomáhá brzdit inflaci, ale na tento vývoj zatím ČNB snížením úrokové míry nebude odpovídat. Domácnosti rovněž zvyšují svoje opatr- nostní úspory pro případ ztráty zaměstnání či nemoci. Peněžní ústavy však upozorňují, že nevydané peníze se u peněžních ústavů nijak neprojevily. Podle ekonomů občané pro dlouhodobé ukládání peněz do bank nemají žádný důvod, neboť při stávající inflaci je čistý reálný výnos z úroků záporný. Tisíc korun uložených do banky před pěti lety vzrostlo nominálně ke konci roku 1997 na 1395 Kč, alejejich kupní síla klesla na 815 Kč. Peněžnictví Banky uvažují, že rozšíří svoje služby pro občany s průměrným příjmem především úpravou úrokových sazeb. Zivno- banka (majitelem je Bankgesellschaft Berlin) chce investovat 450 milKč do rozvoje privátního a personálního bankovnictví a zvýšit počet klientů z nynějších 50 tisíc na 500 tisíc. Rovněž General Electric, nový majitel Agrobanky, chce získat jako zákazníky střední vrstvy. V minulých letech se úspory vyvíjely příznivě. Od roku 1992 do konce 1997, tj. za pět let, vzrostly o 215%, tj. o 335 mldKč, tj. zhruba na půl bilionu Kč. Na valné hromadě Komerční banky (KB) 18.6. oznámil odstupující generální ředitel Salzmann, že ústav letos pravděpodobně ohlásí ztrátu několika miliard korun. Z celkového objemu 270 milKč špatných úvěrů na konci minulého roku připadlo na KB 60 mld. Banka půjčovala např. Poldi Kladno i Škodě Plzeň a úvěry dostatečně nezajišťovala. Od 18.6. ČNB zpřísnila podmínky pro zajišťování klasifikovaných úvěrů. Banky musí postupně vytvářet rezervy pro úvěry po více než roční lhůtě splatnosti, i když jsou jištěny nemovitostmi. Valná hromada podle návrhu Fondu národního majetku vyměnila členy správní rady KB i představenstva, podle odborníků však změna přišla pozdě. Bankovní rada ČNB snížila povinnost obchodních bank ukládat bezúročně na její účty povinné rezervy z 9,5 na 7,5% primárních vkladů. Banky budou mít možnost nabídnout podnikatelům více úvěrů a snížit jejich úroky asi o 1%. Ekonomové doporučují peněžním ústavům, aby uvolněnými penězi částečně také posílily rezervy. Při nevhodném použití na problematické úvěry by mohly posilovat inflaci. Podniky v rozvoji Nezávislé sdružení „Czech Top 100“ označilo za rok 1997 jako nejúspěšnější v ČR s nejvyšším obratem 90 mldKč firmu Škoda Auto. Na druhém místě se umístil 12 POLYGON 5+6/1998 [pageend14]chemický koncern Unipetrol se 65 mld a na třetím ČEZ s 54 mldKč. Mezi nejvíce ziskové patří státní monopoly: SPT Telecom 4 mld Kč, EuroTel 3,9 mld (společníkem je americká Atlantic West) a třetí ČEZ 3,3 mld. Největší ztrátu vykázaly České dráhy 4,7 mldKč, Spolchemie 2,1 mld, Škoda Plzeň 1,8 mld. V současnosti působí v ČR asi 520 supermarketů, dvě třetiny patří k některému velkému řetězci a jejich podíl stále roste. K největším sítím patří Delvita, Mana, Meinl, Vít, Intercontact Group, Billa, COOP, Pronto. Občané postupně přecházejí k nákupům v těchto velkoprodejnách a jen asi polovina domácností navštěvuje malé samoobsluhy. Tržní podíl moderních prodejních zařízení se letos zvýšil na 40% proti 32% v minulém roce. Desetina dotázaných označila jako hlavní místo nákupu prodejny Jednota, na 7% stoupnul podíl Delvity, za ní se umístily sítě Mana, Vít a Meinl. Po dvou letech, v letošním březnu, se opět rozpálily kladenské pece. Společnost Ferra koupila hutě Poldi Ušlechtilé oceli včetně ochranné známky. Nyní zaměstnává osm set pracovníků a do konce roku by se jejich počet mohl zvýšit na tisíc. Záleží na tom, zda společnost získá provozní úvěr. Lidé, kteří v Ušlechtilých ocelích dříve pracovali, mají naději, že získají alespoň určitý díl ze své dlužné mzdy. Část hutí zvanou Dřín pronajal správce konkurzní podstaty Třineckým železárnám, které se zavázaly, že zahájí provoz začátkem srpna. Na Dříni by mělo získat práci 150 lidí, v příštím roce by mohla zahájit provoz středojemná válcovna se 400 až 500 zaměstnanci. Nesnáze podniků Svaz podnikatelů ve stavebnictví (SPS) na tiskové konferenci 11.6. oznámil, že rentabilita odvětví stále klesá, loni se snížila z dřívějších 3 na 0,7%. Při nízké rentabilitě firmy ještě financují investory asi pěti miliardami korun. Kapacity přesahují poptávku o 10 až 15%. V loňském roce propadla výroba asi o 4%, letos klesne o dalších 5%. Útlum investování postihl bytovou výstavbu, 20 mld propadu přinesly také vládní balíčky a stejnou ztrátu způsobil pokles zahraničních investic. Stavební podnikatelé žádají přijetí pro- růstových opatření, i podpořených zadlužením státního a veřejných rozpočtů. O problematiku bydlení i stavebnictví by se podle SPS mělo starat vlastní minister- stvo. ČSÚ uvádí ve své publikaci, že závazky po lhůtě splatnosti u nefinančních podniků se zvýšily v prvním čtvrtletí 1998 meziročně o 20 mldKč na 155 mld. Tyto podniky však měly také pohledávky po lhůtě splatnosti ve výši téměř 200 mldKč, které meziročně klesly o 13 mld. V průmyslu dosahovaly závazky přibližně 100 mldKč, v zemědělství 3 mld. České dráhy (ČD) zdražují od 1. července jízdenky v osobní dopravě v průměru 0 22%. Nejvíce, až o 37%, podraží doprava na krátké vzdálenosti do 10 km, nad 267 km jen o 8%. ČD očekávají nižší tržby, ale zdražování je údajně nutné, neboť rostou ceny energií. Poslední zvýšení o 33% proběhlo loni na počátku září, v dalších letech chce vedení drah zvyšovat jízdné o 17% na roční míru inflace každoročně až do roku 2002. Slučování podniků Koncem června schválily valné hromady akciových společností Fatra Napajedla, Technoplast Chropyně, Moravské chemické závody a FSG Zlín zrušení těchto firem bez likvidace. Zároveň rozhodly o jejich začlenění do pardubické Synthesie, jejíž valná hromada schválila změnu názvu na Aliachem. Členem dozorčí rady je bývalý předseda vlády Čalfa. Největším akcionářem tohoto holdingu se stane s 51% společnost Chemapol Group, jejímž cílem je vytvořit silnou firmu, schopnou vydržet 1 v mezinárodní konkurenci. Všechny slučované společnosti však skončily v minulém roce ve ztrátě, podle předpokladů by však v roce 2001 měly dosáhnout čistého zisku kolem 2 mld korun. Dominantním akcionářem Chemapolu je společnost Proventa, kterou vlastní vedoucí manažeři Chemapolu: Junek, Him- ler, Bízek, Přibyl, Jiras a Burian. Proventa vlastní již 24% akcií, peníze pro POLYGON 5+6/1998 13 [pageend15]nákup si vypůjčila. Banky a jejich fondy drží v Chemapolu možná až 50% akcií. Prezident a předseda představenstva Chemapolu Václav Junek potvrdil, že chce podíl v této firmě dále zvyšovat, neboťjejí akcie jsou levné, kolem tisíce korun za kus, maximum v minulém roce činilo 2200 Kč. Makléři tvrdí, že Chemapol je ve svízelné finanční situaci, neboť jeho krátkodobé úvěry činí 4 mldKč, dlouhodobé tutéž částku, závazky 2,7 mldKč. Někteří analytici se domnívají, že Proventa různými půjčkami vysává firmy, které patří do skupiny Chemapolu a pak kupuje jeho akcie. Např. Proventa si vypůjčila od Moravských chemických závodů 270 milKč a dluh nezaplatila. Firma musela na tuto částku vytvořit opravnou položku a tím se dostala do hluboké ztráty. Skupina kolem Železáren Veselí i obchodních firem Ferra a.s. a CMOS a.s. Veselí vytváří silný evropský strojírenský holding. Dnes ovládá 43 firem, jejichž loňské tržby přesáhly 30 mldKč, celkový počet zaměstnanců dosahuje 20 tisíc. Tyto podniky se zabývají výrobou tažené, loupané i broušené oceli a ocelových trubek, polovinu produkce vyvážejí. Podle majitele Ferry Zemka, bývalého zaměstnance železáren, v Evropě pracuje asi sto konkurentů, proto skupina potřebuje vytvořit rozsáhlý koncern, aby se na světových trzích prosadila. Až dosud firma koupila např. RKW CHemnitz (100 milDEM), Železárny Hrádek (900 milKč), Železárny Veselí (550 milKč), Železárny Chomutov (270 milKč), Ušlechtilé oceli Kladno (200 milKč). Před několika dny odkoupila největšího rumunského výrobce svařovaných trubek. Skupina má vlastní obchodní firmy v Polsku, Maďarsku i na Slovensku a zřizuje kancelář v USA. V současné době stahuje akcie českých podniků z kapitálového trhu a po transformaci se na burzu opět vrátí. Cena akcií se zvýší a holding prodá podíl 50% silnému investorovi. Již jedná s jednou britskou a několika dalšími firmami. Analytici se však obávají, aby neskončila ve vysokých úvěrech jako holding Škoda Plzeň. Valná hromada Jihočeských papíren Větřní schválila na své valné hromadě 30.6. fúzi s výrobcem sulfitové buničiny Biocel Paskov. Nová hodnota základního jmění právního nástupce, kterým je Biocel Paskov, bude činit 4,2 mldKč. Sloučení provede nová společnost výměnou akcií. Společný podnik uskuteční dvě velké investice, každou za 2 mldKč: instalaci stroje na výrobu tissue-papíru v Biocelu a generální rekonstrukci stroje na výrobu tiskových papírů ve společnosti JIP Větřní. Provoz sulfitové celulózky ve Větřní se zastaví a nová skupina bude co nejvíce produkce finalizovat uvnitř nového seskupení. Burza Červen zahájila burza při indexu PX 50 se 448 body, který do voleb klesl až na hodnoty kolem 430. Po volbách však nastal vzestup, který v poslední červnový den dosáhl hodnoty 467, ceny akcií dosáhly nejvyššího přírůstku v tomto roce. Investoři očekávají vznik pravicové vlády, která mimo jiné urychlí privatizaci peněžních ústavů. Proto se zvyšoval kurs akcií Komerční banky a České spořitelny. Z fondů byl velký zájem zvláště o RIP. Také rozsah obchodů se zvýšil, během povolebního týdne překročil obrat 2 mld korun. Analytici očekávají určitou korekci kurzů, ale komentáře zahraničních makléřů jsou stále příznivé. Rovněž koruna po volbách posilovala, podle zahraničních makléřů žádné negativní zprávy korunu neohrožují, neobjevily se ani aféry, a proto investoři v klidu inkasují úrokový diferenciál. Posledního června koruna posílila až na 18,07 za DEM. Podle finančníků však českou měnu ovlivňuje vývoj na ostatních rozvíjejících se trzích, zejména zprávy z Ruska. Před koncem června se kurs propadl až na 18,60 za DEM a příčinou byl údajně úpadek jihoafrického randu. Podle sdělení Ministerstva financí (MF) peněžním ústavům se nepodařilo z celkové emise 5 mldKč povodňových dluhopisů prodat ani čtvrtinu, tj. za 1,3 mldKč. Podle makléřů mají tyto cenné papíry malou likviditu a jejich výnos závisí na inflaci, 14 POLYGON 5+6/1998 [pageend16]kterou se ČNB snaží snižovat, proto výnosy budou klesat. Větší rozsah obchodů vykazuje třetí vydání dluhopisů, které jsou zaknihované. Evropská banka pro obnovu a rozvoj (EBRD) koupila v9 mio akcií (11,8% základního jmění) České spořitelny (ČS) za 2,5 mldKč (278 Kč za akcii). Podle odborníků tento vklad výrazně zvýší zájem investorů o nákup státních podílů v bankách, které dosud činí v ČS 45%, Komerční bance téměř 49% a v Československé obchodní bance 66%. Není vyloučeno, že do posledních dvou ústavů EBRD rovněž vstoupí a zůstane v nich 4 až 7 let. Pokud by některý velký investor chtěl tyto podíly koupit, EBRD vyhoví. Sociální Od 1. července se zvyšují všechny typy důchodů, starobní vzrostou v průměru o 7,3%, tj. 376 Kč měsíčně. Základní výměra starobních důchodů se zvýší o 50 Kč na 1310 Kč. Procentní výměra penzí přiznaných před 1. lednem 1996 se zvýší o 9%, u později vyměřených jen o 5%. Tím se sníží rozdíl způsobený odlišnými předpisy na 393 Kč měsíčně. Průměrný důchod dosáhne po 1. červenci 5600 Kč. Valorizací vzrostou náklady státu na důchody měsíčně o jednu miliardu Kč. V květnu klesla reálná mzda v průmyslu o 2,2%. Nominální ve srovnání se stejným obdobím minulého roku stoupla o 10,5% a dosáhla 12.676 Kč, ale reálně chybí lidem necelých 300 Kč. Analytici považují tento vývoj za příznivý, ale odboráři budou údajně trvat na zvyšování reálných příjmů, neboť počet zaměstnanců v průmyslu se snížil o 2,9%, tj. o 31.000 osob. Ve zpracovatelském průmyslu však nominální mzdy stouply jen o 8,6%. Podle odborníků mnohé velké podniky nemají dostatek peněz a zaměstnanci jsou ochotni přistoupit na pomalejší růst mezd, když zůstanou v zaměstnání. Produktivita práce po celý rok předstihuje mzdový nárůst. Stávky Hodinové výstražné stávky za zvýšení platů zaměstnanců v rozpočtové a příspěvkové sféře se 8. června z 800 tisíc zaměstnanců zúčastnilo 470 tisíc. Největší nesnáze způsobili silničáři, kteří zastavili nebo omezili provoz na 120 úsecích silnic. Podle policie jde o přestupky, které se mohou, ale nemusí trestat, v zahraničí se zpravidla promíjejí. Úředníci státu a samosprávy se připojili částečně. Na ministerstvu dopravy odboráři stávkovali, na radnicích Hradce Králové a Pardubic se nepřipojili. Zdravotníci, téměř 90 tisíc, stávkovali jen manifestačné a pracovali. Většina škol stávkovala, v některých však vyučování nepřerušili. Premiér Tošovský stávku označil za zbytečnou a zopakoval, že v rozpočtu nejsou na zvýšení platů peníze. Proto také vláda o stávce nejednala a pobouřila tak odboráře, kteří prohlásili, že po volbách budou ve svých akcích pokračovat. Odborové sdružení železničářů (OSZ) obvinilo České dráhy, že porušují kolektivní smlouvu, poněvadž nezvyšují mzdy. Koncem prázdnin uplynou zákonné lhůty pro možnou dohodu odborů s ČD a OSZ mohou vyhlásit stávku. Podle odborů mzdy reálně klesají o 2 až 3%, ale podle kolektivní smlouvy by se měly zvýšit nejméně o půl procenta. Kdyby ČD dodržovaly dohodnutá motivační pravidla, pak by rostly asi o 3%. Generální ředitel ČD však zatím odpověděl, že „nemíní zvýšit mzdový nárůst“. Různé Evropská komise zrušila koncem června zvýšená cla na dovoz české drůbeže, vepřového masa a ovocných šťáv. Tato odvetná opatření zavedla stoprocentní sazbu a byla odpovědí na stanovení čtvrtletní kvóty 6000 tun na dovoz jablek z EU do ČR. Cla se vrátila na dřívější úroveň 20% u masa a 48% u koncentrátů. Tím EU odpověděla na květnové rozhodnutí české vlády odvolat kvótu na dovoz jablek. EU svým opatřením, které snížilo český vývoz uvedeného zboží o 50%, ukázala, že bude tvrdě hájit zájmy svých vývozců. Státní rozpočet skončil za první pololetí přebytkem 1,8 mldKč, saldo se zlepšilo proti závěru května o 8,5 mldKč. Tento obrat způsobily platby daně z příjmů právnických osob, které podávají přiznání POLYGON 5+6/1998 15 [pageend17]k 30. červnu a odvedly 14,4 mldKč, tj. téměř tolik, jako za předešlých pět měsíců. V podstatě však hospodaření skončilo právě vyrovnaně, neboť částka 1,8 mldKč je v rozpočtu blokována pro řešení povodňových škod a státní pokladna tyto peníze pouze předává příjemcům. Čistý schodek důchodového účtu se koncem pololetí zvýšil až na 5 mldKč a vlivem valorizace v druhém pololetí ještě vzroste. Ministerstva však zůstávají pod odpovídající polovinou plánovaného ročního objemu výdajů. Koncem června vláda schválila investiční pobídky pro dvě zahraniční firmy. Hayes Lemmers S.P.A. se zabývá výrobou kol pro osobní a nákladní automobily a je monopolním dodavatelem pro společnost Skoda Auto. V ČR chce investovat 26 milUSD do výstavby nového závodu v oblasti Ostravy. Zpočátku zaměstná 150 osob, později až 250, 60% výroby půjde na vývoz. Firma AEG KuWje výrobcem kon- denzátorů. Nový závod vznikne u Jičína za více než 25 mldUSD. Strojové vybavení bude odpovídat současnému stavu techniky ve světě a většinu výroby bude firma vyvážet. Firmy budou do značné míry využívat místních dodavatelů a všech nabízených výhod: odklad daně z příjmu a její prominutí, nulovou celní sazbu za dovoz HI-TECH zařízení, dotaci na školení zaměstnanců atd. Podle nepotvrzených zpráv se německý Siemens zajímá o účast ve Škodě Plzeň. Ředitel Soudek však prohlásil, že Škoda je tvrdým konkurentem Siemense a v mnoha významných soutěžích ostatní zájemce porazila. Za posledních pět let zvýšila svůj export desetinásobně na 20 mldKč. Potřebuje restrukturalizaci úvěrů a nikoliv zahraniční účast, která by plzeňský podnik změnila na výrobní dílnu bez technického rozvoje. Jedna německá makléřská společnost již shromáždila více než 10% akcií Škody Plzeň, 91 zahraničních akcionářů drží celkem 28% akcií. Podle_ Soudka tito vlastníci věří, že kurs akcií Škody po vyřešení vnitřních problémů bude stoupat. Začátkem června zadržela policie na hranicích při návratu do ČR bývalou herečku Rázlovou a soudkyně libereckého soudu na ni uvalila vazbu. Vyšetřovatel vznesl obvinění, že Rázlová způsobila Skloexportu škodu za 400 milKč. Spolu se svým synem a manželem (byl 1969 předsedou vlády ČSR) se pokusili Skloexport vytunelovat tím, že převedli milionové částky na rodinnou firmu, část mohla skončit v zahraničí. Rázlová se brání, že při převodech nedocházelo k ničemu nezákonnému. Její syn byl zatčen v Lucembursku a čeká na vydání do ČR. Problémy vztahů ČR a SR Vládní činitelé SR stále prosazují tzv. nulovou variantu dělení majetku při rozpadu federace. Zvláště považují za neoprávněný požadavek ČR, aby Slovenská inkasní jednotka zaplatila dluh 15,5 mldSk, který vznikl při dělení závazků Československé obchodní banky. ČR předložila záležitost k řešení mezinárodnímu soudu ve Washingtonu. SR namítá, že utrpěla újmu při dělení prosperujících podniků z oblasti letecké a námořní dopravy i zahraničního obchodu. Proto stále žádá navrácení slovenského zlata a všechny ostatní pohledávky považuje za vyrovnané. Slovnaft Bratislava ovládá v současnosti necelých 17% českého trhu a loni vyvezl do ČR produkty za 7,75 mldšk. Letos chce proniknout z Moravy dále na západ až do Prahy. Má zájem získat čerpací stanice společnosti Petra, které údajně budou na prodej. Slovnaft dosáhl loni obratu 47 mldSk a hrubý zisk činil 3 mldSk, na akcii vyplatí dividendu 30 Sk. Firma provádí rozsáhlou rekonstrukci a modernizaci výrobních procesů, aby technologie byla srovnatelná s okolní konkurencí. V roce 1997 investovala 9,4 mldSk, letos počítá s 8 miliardami, na financování údajně nepotřebuje cizí zdroje. Loni zcela ukončila výrobu olovnatých benzinů. Vláda SR očekávala, že vlivem loňského obnovení dovozní přirážky a dalších opatření proti dovozu budou výsledky zahraničního obchodu zvláště s ČR lepší než v dřívějších letech. Předběžné hlášení vykazovalo záporné saldo zhruba 50 mldSk, tj. 7,6% HDP. Skutečný schodek však bude podle posledních informací o 15 až 20 16 POLYGON 5+6/1998 [pageend18]mldSk vyšší, čili 10% HDP. Zkreslení způsobila chybná evidence zboží, které dovozce po určitém zpracování opět vyváží. Záporné saldo obchodní bilance za leden až květen 1998 dosáhlo 32 mldSk, tj. 11% HDP. Různé ze Slovenské republiky Meziroční míra inflace dosáhla v květnu pouze 7,6%, tj. dvaapůlleté maximum SR. Příčinou této nejnižší inflace mezi zeměmi bývalého východního bloku jsou nízké mzdy, které dosáhly v prvním čtvrtletí v průměru 9033 Sk. V porovnání se stejným obdobím loňského roku stouply o 10,4%. Po odečtení inflace se mzda zvýšila o 2,8%. Nejvyšší průměrnou mzdu v SR pobírají pracovníci bank, téměř 18.000 Sk (ČR 19.000 Kč), nejnižší pracovníci v textilním průmyslu - 6338 Sk (v ČR kolem 8000 Kč). Vládou schválená Zpráva o sociální situaci SR v roce 1997 uvádí, že" reálný přírůstek HDP dosáhl 6,5%, inflace 6,1%. Od 1. července se všechny druhy důchodů zvýší o 8%. Maximální částku 6718 Sk dostanou ti občané, kteří nejméně 15 let pracovali v dolech. V minulém roce pobíralo důchod 1176 tisíc osob, tj. 21,8% populace. Současné zvýšení vychází z možností Sociální pojišťovny, která je správcem fondu důchodového zabezpečení. Slovenské železnice (ZSR) vykazují velké ztráty při provozování osobní přepravy. Náklady na kilometr přesahují 200 Sk, ale inkaso činí pouze necelých 40 Sk. Letošní ztráta se odhaduje již na 4,5 mldSk. Na její krytí zisky z nákladní dopravy a tranzitu nestačí. ZSR by chtěly tuto kritickou situaci řešit transformací na akciovou společnost, která by disponovala svým majetkem, odprodala nadbytečnou část a nemovitosti, na jejichž údržbu nemá prostředky. Vozový park je zastaralý. Se stejnou délkou tratí jako má Norsko zaměstnávají ZSR desetinásobek, tj. 50 tisíc lidí. Proto by mělo 12 tisíc pracovníků odejít, aby se snížily osobní a mzdové náklady. Od 1. července platí v SR na tržištích zákaz prodeje tabáku, cigaret, alkoholu, automobilů a jejich součástek, léků a pyrotechniky. Ostatní spotřební zboží mohou obchodníci dále prodávat, ale jen v trvale vybudovaných Stáncích. Zákon má zabránit daňovým únikům a prodeji nekvalitních a nebezpečných výrobků. ■ TATO KRESBA PŘIŠLA POLYGONU BEZ UDÁNÍ ODESILATELE POLYGON 5+6/1998 17 [pageend19]ČAS CLINTONA A KLAUSE VLADIMÍR VALENTA Nechala bílé šaty v kufru Když odlétal president Clinton do Číny, doprovázely jej na cestu připomínky, co by měl všechno v Pekingu říci, aby bylo každému jasné, že občané USA jsou stále rozhořčeni vraždami, spáchanými na náměstí Nebeského klidu před devíti léty. Clintonovi stoupenci ujišťovali, že president nepochybně nezradí svoje zásady a poví tam vše, co má na srdci. Dokonce i ujišťovali, že presidentova choť má v kufru bílé šaty, což je v Číně barva smutku, a ty si oblékne, až budou s presidentem slavnostně uvítáni na témže náměstí. Dříve než přiletěli do Pekingu, byli v jiných čínských městech a odmítli se sejít s disidenty a byli trochu poplašeni, že Číňané na jejich počest strčili místní disidenty do basy. Když došlo k uvítání, paní presidentová přišla v tmavém. I Madeleine Albright byla v tmavém - to jen tak mimochodem. Vrcholem setkání byla nepochybně tisková konference a president svoje slovo dodržel a miliarda Číňanů uslyšela snad poprvé, že se v Pekingu před devíti lety zabíjelo - slovo vražda ovšem nepadlo - mluvilo se diplomaticky, i když nekompromisně. Také projev a diskuse se studenty na pekingské universitě ukázal, že Clinton je schopný politik a mistr v této disciplině. Ovšem studenti, to už nebyli ti, co krváceli před devíti léty. Prověrkové komise, či jak se to v Číně jmenuje, tam pracují na jedničku a vybraly studentíky, že by i nebožtík Mao měl radost. Dokázali si udržet svoje proletářské vlastenectví až do konce a kde mohli, rýpli do Clintona a do USA. Co se dělo před devíti léty nedaleko od nich, je zřejmě nezajímalo či dobře věděli, že oni o tom nesmí ani špitnout. Co bylo nutné, bylo i to, že američtí novináři, kteří zprvu připomínali Clintonovi jeho volební projevy před šesti léty, kdy pranýřoval Bushovu politiku vůči Číně stejnými slovy, která platí na jeho dnešní politiku, stále více se přidávali k oslavnému chorálu, jak to všechno dobře dopadlo. Disidenti i Tibet jsou zapomenuti - Amerika má svoje zájmy a ostatně pro disidenty a Tibet víc udělat nemůže. Nádav- kem se president Clinton otřel o Taivan a přihrál rudé Číně. A dokonce se na cestě z Hongkpngu nestavěl ani v Tokiu, protože si to Číňané nepřáli, a to by bylo obyčejnou slušností, kterou president Clinton měl vůči starému spojenci projevit. Toho, co Clinton za to dosáhl, není mnoho. Je tu jakýsi příslib, že Číňané nebudou pokračovat ve svých atomových kšeftech s Pákistánem. Ale co o tom vlastně veřejnost ví? Nikdo se nikdy nepozastavil nad tím, že pakistanské výbuchy se konaly na poušti v Beludžistanu a tedy v blízkosti iránských hranic a v Teheránu nikdo ani nemukl. Zkrátka příliš mnoho z toho skutečného jednání - bylo-li nějaké - zůstalo zamlženo. Musíme si počkat pár týdnů, snad se vyjeví v americkém Kongresu objektivní soud, jakou cenu celá ta cesta vlastně měla. Čínský disident Charlie Wu, který před Clintonovým odletem prohlásil, že president nemá do Číny letět, že jde o zásadní chybu americké zahraniční politiky, měl pravdu, i když zůstal s tímto tvrzením sám. To asi jen my, kteří jsme třicet let jen skřípali bezmocně zuby nad sobeckostí a naivitou západních politiků jednajících se Sovětským svazem dokud nepřišel Reagan, se můžeme vcítit do zoufalství tohoto čínského vlastence a demokrata. Vysvětlení, která nyní Američané veřejnosti předkládají, by byla pravdivá jen v tom případě, kdyby čínský president 18 POLYGON 5+6/1998 [pageend20]Jiang Zemin byl čínský Gorbačov a Jelcin dohromady. Ale ani ti by nebyli udělali svoje politické přemety, kdyby Američané krmili SSSR tak, jak dnes krmí Cínu. President Clinton nakonec prohlásil v Hongkongu, že věří, že ještě za jeho života bude Čína demokratická. Doufejme, ale nebude to jeho zásluhou. A přesto je dobře se zamyslet nad tím, nakolik v politice jsou možná mravní stanoviska a nakolik mají převažovat politická hlediska. Tomu se říká reálná politika. Žádná velmoc nemůže dělat světového policajta, ani USA. Nemůže nic jiného dělat, než hájit zájmy a blahobyt svých občanů. Co je špatné, je to, že se nejdříve mluví o morálce a pak se všechno zradí. Nebo ne? Překračování vlastních stínů Jen jsme si oddechli, jak to všechno u nás ve volbách dobře dopadlo a už tu máme další bolehlavy: v Praze se sestavuje vláda. Václav Klaus, předvánoční politický vy- vrženec, od něhož by ani podobně zavržená presidentská čubička Dula kůrku nevzala, dokázal ve volbách nemožné a vytáhl ODS k volebnímu výsledku, jaký nikdo nečekal. A tak prakticky zastavil rudé nebezpečí, které republice hrozilo. Přes tento volební úspěch ODS byl Klaus před třemi týdny odstaven na vedlejší kolej, odkud se měl bezmocně dívat, kterak presidentem designovaný premiér „in spe“ se snaží sesmolit koaliční vládu. Miloš Zeman, pokrotlý svým volebním vítězstvím, jímž toho moc nevyhrál, projevil neobyčejnou vstřícnost přáním presidenta Havla, který v prvých dnech zdánlivě pevně třímal otěže celého jednání. Dokud se neprojevil nečekaně pevný postoj předsedy Unie svobody Jana Rumia, který se nenechal zkorumpovat ani nabízenými čtyřmi vládními křesly a setrval na svém volebním slibu a proti presidentovu přání Zemanovu nabídku odmítl. K velkému Luxovu žalu - jako prostředník si už u Zemana vyloudil nabídku, že mu postoupí křeslo ministerského předsedy, které Lux nedokázal po vánocích vyškemrat na presidentu Havlovi - byl Ruml neoblomně rozhodnut svůj slib voličům dodržet a nespolčit se ve vládě se Zemanovými sociálními demokraty. Záměr, jak udržet Klause u ledu, nešel tak dobře, jak se myslelo ajak bylo plánováno. Tisk se nestačil divit a Lux, specialista na hrujazýčku na vahách, kterou úspěšně provozoval tolik let v Klausově vládě, hodil udici k ODS návrhem na vytvoření vlády pravice s Klausovou Občanskou demokratickou stranou, lidovci a Unií svobody. Ovšem přitom projevil přesvědčení, že Klaus nebude předsedou vlády a že lidová a Rumlova strana bude mít dvojnásobek ministrů, než má nárok podle poslaneckých mandátů, aby mohli s Rumlem vládní činnost ODS kontrolovat. Navíc Ruml projevil očekávání, že Klaus provede jakousi cestu do Canossy, aby bylo možno ODS odpustit její sponsorskou aféru. Požadavek je to sice správný, ale jednostranný: už dávno se mlčí o podobných aférách v jiných stranách a jen se špitá o padesáti milionech „sponsorského“ daru lidovcům za neregulérně udělenou zakázku na dodávku počítačového systému pro armádu v době, kdy v ministerstvu národní obrany seděl vedle lidoveckého ministra a místopředsedy lidové strany Výborného i náměstek ministra Kalousek. Toho Lux udělal v červnových volbách ve druhém skrutíniu poslancem a tak jej chrání před vyšetřováním, na které se policie chystá už od doby, kdy Jan Ruml byl ještě ministrem vnitra a tak by i Ruml měl něco o tom vědět. Což ovšem jaksi zakaluje obraz jinak principiálního Jana Rumia. Václav Klaus doma nečekal, jak se to všechno v Lánech upeče a odletěl se osvěžit na jakousi ekonomickou konferenci do Colorada a tak není možno ani jej obviňovat, že v zákulisí připravoval nějakou ku- lišárnu. Když se vrátil a došlo na to, že se měl vyjádřit k Luxovým a Rumlovým podmínkám na vytvoření pravostředové vlády, formuloval Klaus podmínky ODS jaksi odlišné od jejich návrhu: požadoval rozdělení vládní moci úměrně k volebním výsledkům. Dočkal se okamžitě obehrané výtky, POLYGON 5+6/1998 19 [pageend21]že už je zase arogantní a pak mu už nikdo na to neodpověděl nebo nepožádal ho, aby se dále o pravicově středové vládě jednalo. Jen Lux se navíc odvolával na lidovecké voliče, že Klause nechtějí za předsedu vlády. Což u katolických voličů nepřekvapuje, když i kardinál Vlk projevil radost nad Klausovým pádem krátce po jeho návratu ze Sarajeva. K té „pravicovosti“, „středovosti“ a „levi- covosti“ bych rád poznamenal, že dosud platí, a je přesnější, staré dělení národa na bolševiky a reakcionáře, mezi něž v první řadě patřili i všichni slušní sociální demokrati. Dosud po nás číhají bolševici a žije i starý Grebeníček, sice odsouzený pro svoje perversní vyšetřovatelské metody, ale ochotný předat svoje esté- bácké zkušenosti mladším. Žije dosud i poručík SNB Jaroslav Duba, který si na nás vymyslel a dával nás, politické vězně, zavírat do bunkru, v němž by i prase radši hlady chcíplo. Ten se teď jistě chechtá a těší se, že co nevidět pan president po- depíše jmenovací dekret ministra spravedlnosti Rychetského, který vždycky pracoval na tom, aby to všechno bylo promlčeno a že to pronásledování těchto dnes nebohých starců je vlastně zločinem proti lidskosti. Mimochodem, k té Klausově aroganci: těžko by se ve světě našel úspěšný předseda vlády, která funguje na základě voleb podle většinového systému, aby nebyl „arogantní“. Tu aroganci musí premiér mít, aby udržel ten spolek svých poslanců, mnohem více na své straně nezávislých, než jsou poslanci volení poměrným volebním systémem. Je to jen jeho osobní autorita, která drží pohromadě parlamentní „volební mašinu“ a názorovou jednotu. Politické umění, které sám nemohu obdivovat, ale musím ocenit, je, když politik dokáže překročit vlastní stín. Takovou hanebnost spáchal například Nixon a letěl do Pekingu a Brežněv zůstal paf. I president Clinton je v tom mistr. Byl chápán jako nebezpečný levicový politik - a asi si myslí, že jím stále je - a přitom dokonale vyhovuje pravicovým politikům. Na začátku své čínské politiky se pokoušel před několika roky na své cestě do Koreje, Japonska a jihovýchodní Asie vytvořit něco, co vypadalo jako pokus o obklíčení a zablokování rudé Cíny. A dnes se honosí tím, jak se skamarádil se státníkem, který nese před světem i svým národem spoluodpovědnost za pekingský masakr v roce 1989. Také v Čechách se začaly po červnových volbách překračovat stíny. Na to je ovšem veterán Lux virtuos a jistě mu nedalo mnoho práce začít jako první jednat s Milošem Zemanem o „levostředé“ vládě. Ale byl jako plaché dívky, které spolu chodí vždy ve dvou, když jsou s klukama na tancovačce. I on potřeboval Rumia vtáhnout do Zemanových osidel. A v tom pomáhal vydatně i president Havel, který se neskrýval svou aversí vůči hrozícímu co- mebacku Václava Klause. Až potud na tom nebylo mnoho závadného. Nikdo, komu leží na srdci osud české demokracie, nebude dělat nic proti tomu, aby, sociální demokracie zůstala v jejím táboře a neupadala do sebezničujících le- vičáckých extempore. Ale když se ukázalo, že Ruml se sveřepě vzpouzí všem nátlakům a podle Luxových slov odmítl „překročit svůj stín“, dostala česká politická morálka ránu jako palicí ze strany, od které se to dalo nejméně čekat: president Havel i jeho poradce Jiří Pehe, český a americký občan, prohlásili, že bude třeba začít jednat s komunistickou stranou o její podpoře Zemanovy vlády. Stalo se tak poprvé, že byla prolomena mravní karanténa, v níž jsou uzavřeni a paralyzování čeští gottwaldovci a stali- nisté. Nakonec k tomu nedošlo, protože lidovci nechtěli sami zůstat uzamčeni v Zemanově kufříku. Ale slovo jednou vyřčené se vzít zpátky nedá. Bolševici mají důvod se radovat. Koho překročil Klaus? Miloš Zeman byl po třech týdnech jednání sám jako kůl v plotě. Dnes jsou spekulace, že Klaus a Zeman už dlouho potají vařili svou kašičku. Možná, ale jaký by to mělo pro Zemana smysl, když jeho kolega 20 POLYGON 5+6/1998 [pageend22]z Prognostického ústavu Akademie věd Václav Klaus se od ledna těžce vzpamatovával z Havlova K.O. I specialisté z delfské věštírny výzkumu veřejného mínění, kteří jsou v Cechách uctíváni jako byli jejich starověcí kolegové perskými králi, dávali Klausově ODS nějakých deset procent volebních sympatií. Takže proč by se měl Zeman od ledna s Klausem zdržovat, když měl hlavu v pejru z výletů do Bam- berku?! Ze školy si pamatuji kdejakou blbinu. 0 Ludolfově čísle si sice nejsem ani jist, jestli nebylo spíše Rudolfovo číslo, ale tohle si přesně pamatuji v latinském překladu: „Ibis redibis non perieris in bello“ - „Půjdeš, vrátíš se, nezahyneš ve válce“ - tak si to vyložili Peršané, vtrhli do Řecka a dostali dardu. Kdyby si tu věštbu pořádně přečetli, tak by byli zjistili, že to mohlo znamenat také opak: „Půjdeš, nevrátíš se, zahyneš ve válce“. Asi proto píšeme v češtině předponu ne- dohromady se slovesem, ale moc nám to v národním osudu nepomáhá. I naši politici mají potíže s tou předponou ne- a nevědí, jestli patří ke slovesu „zvítězíš“ nebo k „zahyneš“. 1 když to „zahyneš“ mohou dneska brát spíš obrazně. Pro politiku dostávají přes hubu většinou jen takové nuly, jako jsem já. Bylo na Klausovi, aby překročil svůj stín. Nebo překročil svůj stín Zeman? On totiž vedl jednání a tak asi on prvý zvedl telefon a řekl něco jako: „Pamatuješ, Václave, jak jsme si jednou říkali, že bysme je všechny převezli, kdybysme se my dva dali dohromady?“ Možná, že takto začala ona dnes pověstná „opoziční smlouva“ a realizovala nápad na řešení věčného patu, kterým trpí každá demokracie, v níž je možné, aby politici typu Josefa Luxe těžili z toho, když se perou dva velcí. V tom to Klausovi vyšlo. Dnes pobíhají Luxovi lidovci jako myšky v prázdném špejcharu a musí dávat pozor, aby je Klaus neza- šlápl. O tom jsem ostatně psal v předešlém čísle Polygonu a zdůraznil, že mi na věci vadí to, že se o takové úvaze nemluví s voliči ve volební kampani. Co udělal Klaus se Zemanem, je na mne prostě silný tabák. Ruml je mi v tomto směru sympatický. Bohužel však dosud neprokázal, že je možné v politickém životě západního Československa zůstat morálně čistým a přitom být dobrým, talentovaným politikem. A také vím, že v jistém smyslu jen takto se dá dělat politika, viz výše zármutek nad tím, kam až byl ochoten jít president Havel. Je čas Clintonů a Klausů: spíše než lidi doběhnout, předběhnout je s jistotou, že oni nakonec za nimi dojdou. Bezcharakterní charakteři nebo naopak, to je jedno. Protože i jim je tojedno. Je to oběť, kterou oni kladou na oltář vlasti. Taková je politika. Machiavelli tleská v hrobě. Účel světí prostředky. O co tedy jde? V české politice byla odstartována nová éra. Klaus a Zeman, jejichž odpůrcijim nemohou přijít na jméno, i když asi jediný Ruml má k tomu právo, to myslí třeba poctivě. A vymysleli přechodový systém, který česká demokracie potřebuje. Uzavřeli pakt, v němž se zavazují, že budou hrát podle nových pravidel. Není pravda, že třetí strana je v takové konstelaci většinového volebního systému zbytečná. Její poslanci mají čtyři roky čas na volební kampaň, aniž je může někdo chytit za slovo a říci: „Tak pojďte a ukažte, jak byste to uměli!“ Není zdaleka jasné, kam až Zeman a Klaus v reformě ústavy jsou odhodláni jít. Mimochodem dnešních odpůrců revise ústavy se lze zeptat, kde byli, když se letos kvůli pohodlnosti a nedočkavosti pánů politiků měnila kvůli mimořádným volbám ústava a prolomila se zásada, že ústava je dokument, s nímž se nemůže kdykoli zacházet jak se to komukoli momentálně hodí. V článku VII oposiční smlouvy se praví: Výše jmenované strany se zavazují předložit do 12 měsíců od podej}sání této dohody návrh takových úprav Ústavy a dalších zákonů, které přesněji vymezí kompetence jednotlivých ústavních orgánů, postupů při jejich stavění, a v souladu s ústavními principy České republiky posílí význam výsledku soutěže politických stran. Nikdo nemluví o změně volebního systému a autoři snad chovají naději, že jejich POLYGON 5+6/1998 21 [pageend23]smlouva patový problém vyřeší natrvalo. Pochybuji. V článku IX oposiční smlouvy se praví: Výše jmenovavé strany se zavazují, že po dobu trvání této smlouvy neuzavřou koalici nebo dohodu se třetí politickou stranou, která by znamenala vstup této strany do vlády nebo která by vedla k přeobsazení některé z funkcí vymezených touto smlouvou. Dále se zavazují, že neuzavřou se třetí stranou trvalou dohodu o hlasování v Parlamentu ČR a dále bez předběžné konzultace nenavrhnou za člena vlády nestraníka. Považujeme-li tuto smlouvu jako něco, co bude dodržováno, pomůže to sociální demokracii udržet se v demokratickém táboře a lidé, jejichž minulost jsme považovali za důkaz nedemokratičnosti celé strany, přestanou postupně být hrozbou k její fierlingerovské bolševizaci. V situaci současného personálního obsazení lze očekávat, že Zeman to nebude mít v čele strany snadné. Česká tisková kancelář vydala den před podepsáním opoziční smlouvy seznam členů vlády tak, jak se dá usuzovat podle Zemanovy stínové vlády. Zeman bude sice až koncem července jmenován premiérem a asi až k podzimu bude president jmenovat členy vlády. Ale toto je každopádně seznam těch, o nichž se bude v prvé řadě uvažovat. Přiznám se, že mne zamrazilo, když jsem četl černé na bílém jména: Rychetský, který bude jistě zasahovat do ústavy, Spidla, jehož levičácké názory mu vynesly přezdívku Vladimír Iljič, Gru- lich, který proslul „podsedic- kou fackou“, kterou dostal od svého tehdejšího soudruha poslance Wagnera, ale zapomíná se, že to bylo pro jeho antisemitské výroky, a nakonec — Jan Kavanjako ministr zahraničí, pro jehož podezřelé styky s StB jej vyhodili už z prvního federálního parlamentu. A i když tento cejch se mu podařilo u soudu jakž takž anulovat, nikdo ani z těch nejvyš- ších ústavních činitelů, kteří s ním byli ve styku v dobách disentu, by za něj ruku do ohně nedal. V Kanadě je tento bývalý emigrant z Anglie známý tím, že se účastnil - společně s dnešním britským labouristickým ministrem zahraničí - protiamerického přednáškového turné, které bylo financováno ze sovětských zdrojů (viz Reinišovy články v to- rontském Novém domově). Navíc tento dnešní sociálně demokratický senátor Ka- van proslul i svou skandální otázkou o tom, zda by mohla Česká republika z NATO vystoupit. Což stačí k tomu, abychom se „těšili“ na to, až nás tento výtečník bude zastupovat na slavnostním ceremoniálu při přijetí do NATO - pokud do té doby nestačí soudruh Rychetský přeorat ústavu a neprosadí do ní lidové referendum, kterým sociální demokracie dlouho vyhrožovala, že jím zabrání našemu vstupu do NATO. Víme, že opoziční smlouva nedovolí vládě prosazovat zákony bez porady s ODS, ale kolik toho může dělat vláda se svtíu administrativou bez nových zákonů?! Jak bude moci jít občanům-tříd- ním nepřátelům po krku! Když tedy o tom všem shrnuji svoje pocity, nemohu nevzpomenout na obrsta Krause von Zillerguta. Toho, jemuž Švejk ukradl psa pro obrlajtnanta Lukáše. Herr Oberst Kraus von Zillergut měl to správné slovo: „Grausam!“ 10. července 1998 ■ 22 POLYGON 5+6/1998 [pageend24]Vážené dámy a pánové, vážení přátelé, rád bych poděkoval za pozvání, kterého se mi dostalo, za poskytnutou čest účastnit se vašeho shromáždění a za možnost pronést projev. Všechny nás spojuje zájem o politické dění ve vlasti a myslím, že ani naše politické názory se nebudou příliš lišit. Jedno však máme určitě společné: zklamání z vývoje doma. Co se vlastně všechno po listopadu stalo a proč se nenaplnily naděje, které jsme do listopadového převratu vkládali? Odkud a kam Dovolím si prohlásit hned a rovnou, že tak, jak známo, nejde vstoupit dvakrát do stejné řeky, nebylo ani možné navázat na první republiku. Desetiletí, která historie dala komunistickému režimu, byla dlouhá, tak dlouhá, že politická, právni a personální kontinuita s první republikou byla nenávratně přetržena. Ostatně, jaký by měl být bod návratu? Leden 1948 nebo květen 1945? Obě tato data vyznačovala sice demokratický režim, ale také režim národně-frontovní, v němž byly již obsaženy zárodky totalita- rismu, a režim, ve kterém KSČ hrála prim. A třicátá léta byla již tak daleko, že návrat k nim byl těžko možný. Mnohé se totiž změnilo. Bylo možno ovšem navázat na zakladatelské ideály první republiky, na tradici právního státu a na ono dědictví mravnosti a víry v pravdu jako základu spravedlnosti, které nám odkázal TGM. Proč? Proč se tak nestalo? Proč vývoj po listopadu naopak programově popřel toto jedině možné východisko nově se vytvářejícího politického a právního systému a jeho společnosti? Proč selhaly pravicové strany a jejich politici, ač se dovolávali těch nejušlechtilejších a v parlamentních systémech západních zemí vyzkoušených principů? Proč osm let po pádu totalitního komunistického režimu jej dnes téměř polovina národa považuje za přijatelnější než dnešní demokratický? Proč se pojem „pravicový“ stal synonymem pro slovo „zlodějský“? Proč a tisíckrát proč? Proč čeští politici, tak jako už vícekrát v minulosti, selhali a proč tato „politická elita“ neobstojí v konfrontaci s přirozenou inteligencí jejich voličů? Proč ČR dodnes není právním státem? A proč exil - ti, kteří zvolili svobodu místo potupné poroby a do svého stesku po vlasti vložili tolik aktivity pro návrat svobody a demokracie, se ocitli v postavení spoluobčanů druhé třídy? Iustitia regnorum fundamentům Pokusím se na tyto otázky odpovědět a prosím o vaši shovívavost - nejsem politolog ani historik - jen právník a novinář a motivem mé úvahy, tak jako mé publicistiky, je jen nezměrné zklamání a hořkost z toho, že jsme nedostáli odkazu historie a nevzali si z ní poučení. Nebyla to však naše vina - byla to vina těch politiků, kteří se s minulostí nedokázali vyrovnat. Protože jsem právník, začnu tím, co mělo být základem vyrovnání se s minulostí a co mělo vytvořit právní bási pro nový pluralitní parlamentní systém a tím i pro staronový tržní model hospodářství. A co je výstižně vyjádřeno latinským principem „iustitia regnorum fundamentům“ - spravedlnost je základem státu. Jde o otázky: 1) Právní diskontinuity se socialistickým právním řádem. 2) Vytvoření nového právního řádu. 3) Vybudování právního státu. POLYGON 5+6/1998 23 Kdo jiný, než my MILAN HULÍK (Projev JUDr Milana Hulíka na shromáždění albertské pobočky Společnosti pro vědy a umění (SVU) v kanadském Edmontonu v květnu t.r.) [pageend25]Diskontinuita 1) Vzdor některým jiným názorům se domnívám, že navázat na prvorepublikový právní řád a jeho ústavu nebylo možné. První republika, a na to se často zapomíná, měla dualistický právní řád. Zatímco v českých zemích platilo recipované a modernizované rakouské právo vycházející historicky ze zákoníků Marie Terezie a Codu Napoleonova, tak na Slovensku platilo právo uherské. Obnovení tohoto právního řádu nebylo vzhledem k této dualitě možné, nabízela se samozřejmě možnost zavedení právního řádu z českých zemí pro celé Československo, nezodpovězenou otázkou však zůstává, zda by to ještě rychleji neodstarto- valo to, co začal boj o pomlčku v názvu Čes- ko-Slovensko. Z dnešního pohledu rozděleného Československa se to může zdát jedno, tehdy však byla situace jiná a v rozdělení státu málokdo věřil. Ústava ČSR byla ústavou unitárního státu a pro již federatívni ČSSR, později ČSFR, tedy nepoužitelná. Bylo možno ji ovšem rychle modernizovat, přizpůsobit a s její pomocí vytvořit možná lepší základnu pro budování ^právního státu, než je současná ústava ČR. V této souvislosti bude zajímavé se zmínit právě zdq v Kanadě, že bývalý kanadský ministerský předseda Trudeau ve svých „Pamětech“ zaznamenává, že jako odborník na ústavní právo byl požádán presidentem Václavem Havlem, aby sestavil tým odborníků na ústavní právo z různých zemí a pokusil se vytvořit pro ČSFR novou ústavu. Tento pokus znemožnily spory o rozdělení Československa, které krátce na to vypukly. Přes svoji skepsi k převzetí právního řádu první republiky, který by v takovém případě bylo nutno stejně modernizovat, se domnívám, že se měla provést diskontinuita se socialistickým právním řádem. V bodě dvě se pokusím vysvětlit, čím mohl být právní řád první republiky nahrazen. Kontinuita socialistického právního řádu, na kterou přistoupil polistopadový demokratický režim, je podle mého názoru hlavní příčinou neblahého polistopadového vývoje, protože tento právní řád, byť tisíci právními předpisy doposud novelizovaný, se stal základní technickou překážkou, znesnadňující vyrovnání se s minulostí. Stalo se tak zřejmě proto, že z aktivního právnického života odešly generace právníků, které vystudovaly za první republiky a mezi disidenty a poradci z OH nebyl nikdo, kdo by svým právnickým myšlením mohl ztělesňovat právní kontinuitu s první republikou. Nebyli zde ani právníci, jejichž rozhled po moderním evropském právu by dovolil vytvořit program obnovy českého právního řádu na nesocialistickém základě, jako se to stalo např. právě v ekonomii. Abstrahuji v tomto případě od konců této ekonomické reformy, skutečností ovšem zůstává, že v tomto vědním oboru na rozdíl od právní vědy byli odborníci, jejichž program moderního tržního hospodářství vycházel z teorií západních ekonomů. Naopak, právními poradci Václava Havla byli ti, kteří měli podíl na vytváření socialistického právního řádu (a dokonce na destrukci bývalého demokratického právního řádu). Tato poradcovská personální kontinuita se socialistickým právem byla patrně i příčinou pokračující kontinuity tohoto právního řádu v novém demokratickém systému. Zde bych se chtěl zastat Václava Havla, který jako právní laik, jak jsem měl možnost osobně zjistit v rozhovoru s ním, byl mylně informován o možnosti provedení právní diskontinuity. Tato diskontinuita měla totiž již svůj historický precedens. V roce 1944 vydal president Beneš v Londýně „Dekret o obnovení právního pořádku“ s ustanovením, že počátek jeho platnosti je dán okamžikem osvobození ČSR z nacistické totality. Tento dekret měl i ustanovení, které vyvracelo námitky poradců Havlových, kteří se obávali, že v případě diskontinuity s předchozím právním řádem nastane právní nejistota v důsledku neplatnosti všech soukromoprávních úkonů učiněných za komunistického režimu. Dekret presidenta Beneše však tyto soukromoprávní úkony ponechal v platnosti s výhradou jejich soukromého napadení v důsledku porušení základních právních principů. Podobným způsobem se postupovalo v Německu po připojení DDR k BRD. Je samozřejmé, že socialistický právní řád nemusel být zrušen přes noc, že se tak mohlo stát postupně formou zrušení 24 POLYGON 5+6/1998 [pageend26]a zavedení jednotlivých nových zákoníků. A tím se dostáváme k problému číslo 2 - čím mohl být tento právní řád nahražen. Nový právní řád 2) Vytvoření nového právního řádu, odpovídajícího novým demokratickým poměrům postupnou novelizací a dílčími změnami převzatého řádu socialistického, by se bývalo mohlo po určité době snad i podařit, pokud by byly přijímány novely a změny zákonů včetně zákonů nových s nejlepším úmyslem a příslušnou odbornou právní úrovní tak, aby bylo dosaženo co nejrychlejší změny tohoto řádu. Tomu však zabránily podle mého názoru dvě skutečnosti: a) Neexistence právníků-legislativců schopných tvorby nových demokratických zákonů vycházejících z pramenů přirozeného práva a práva v Evropě již pevně zakotvených právních států, což souviselo s neexistencí právní komparastiky a nedostatečným jazykovým vybavením stávajících odborníků. b) Přijímané nové zákony a jejich novely nebyly produktem úsilí o jejich nejlepší právní kvalitu, ale výsledkem politických handlů mezi pravicí a levicí v parlamentu. Do této politické transformace se promítala i „demokratická kvalita“ těchto zákonodárců, a to jak z pravé tak i levé strany. Korupční skandály, ekonomický lobbismus a připuštění KSČ pod firmou KSČM na politickou scénu a v neposlední řadě i bolševizace ČSSD již předem diskvalifikovaly kvalitu přijímaných zákonů. A tak vznikl kuriózní právní řád, jakýsi hybrid mezi socialistickým právním řádem a demokratickým, v němž převažující složku tvoří stále socialistické zákoníky, jako občanský, trestní, rodinný a správní. V tomto právním řádě se těžko orientují odborníci, je zdrojem právní nejistoty a nakonec i nevíry ve spravedlnost. Kromě nepřehlednosti a nesystémovosti se vyznačuje i rozporem mezi jednotlivými normami. Jestliže se tento právní řád stal základem nové demokratické pluralitní společnosti, jejího parlamentního zřízení a ekonomické transformace, pak dnešní ekonomická a politická situace je jen logickým důsledkem těchto potěmkinovských základů. Dichotomie mezi postsocialistickým právním řádem a demokratickým zřízením, chcete-li: mezi základnou a její nadstavbou, musela ohrozit samotnou existenci demokracie v ČR. Přinesou-li příští volby vítězství levice a nebo patovou situaci, ocitneme se v politické krizi, kterou charakterizoval Pavel Tigrid slovy: „Poprvé po osmi letech mám obavu o tuto společnost, o tento stát, o jeho zralost. Sleduji s obavami, jestli si sami umíme vládnout. “Ponechme stranou invektívy, kdo za co může - i když se nelze zbavit pocitu hořkosti, že mnozí z těch, kteří dnes výstižně hodnotí současnou situaci, k jejímu vzniku podstatně přispěli. Právní stát 3) Dostávám se tedy ke své třetí kapitole - je vůbec možné v situaci právní, politické a mravní krize vybudovat právní základy demokratické společnosti - právní stát? Jedno je jisté - je-li to vůbec možné - bude to mnohem těžší, než tomu bylo v roce 1990! Jediným možným východiskem je podle mého názoru recepce, neboli převzetí cizího práva. Celé dějiny práva jsou de facto dějinami recepcí, tedy přejímání práva. Římské právo je základem celého evropského kontinentálního právního systému a podobně se přejímaly i jiné právní systémy nebo zákoníky, či dílčí právní předpisy. Ty byly přizpůsobovány a adaptovány na domácí prostředí. Právo nepožívá autorské ochrany, právo je možno „ukradnout“ a také v historii se nové právo nevymýšlelo tam, kde existovala jiná a dokonalejší právní úprava. I právo první republiky vycházelo ze zákonů Marie Terezie a Codu Napoleonova, když první republika převzala právo platné v Rakousko-Uhersku a modernizovala je pro potřeby ČSR. Protože při vstupu do Evropského společenství bude muset ČR přijmout celý komplex evropského práva, ocitá se právní systém ČR před takřka neuskutečnitelným úkolem. Jak propojit tento právní systém s existujícím hybridem novelizovaného postsocialistického práva! Vytvoření jen nového občanského zákoníku je práce na deset let. Dalších 10 - 20 let POLYGON 5+6/1998 25 [pageend27]trvá, než k němu vznikne příslušná judikatura. S těmito pracemi se ještě ani nezačalo. Právo se u nás dosud mění jen na základě politického boje mezi pravicí a pravicí a pravicí a levicí. Kvalita výsledných norem tomu odpovídá. S tím je spojena i nevýkon- nost justice, právní nejistota a nedůvěra občanů k zákonům vlastního státu, přerůstající až v pohrdání s justicí, neztělesňující občanům spravedlnost, ale jakýsi staronový a zas jen určité třídě sloužící nástroj. A selektivní spravedlnost presidentských milostí toto přesvědčení jen umocňuje. Recepce práva je zcela běžnou věcí i mezi národy s rozdílnou historií a kulturou. Turecko přejalo švýcarské civilní právo a stejně tak to udělala Jižní Korea s německým občanským zákoníkem. Platné právo, zejména civilní v BRD, Rakousku nebo Švýcarsku, vychází ze stejných pramenů jako právo první republiky a je výsledkem dosažené právní kultury v době svého vzniku. Jsem přesvědčen, že recepce, byť třeba jen jednotlivých zákoníků a jejich přizpůsobení, včetně převzetí příslušné judikatury, by bývala byla po listopadu 1989 nejlepším řešením. Mám na mysli ovšem jen právo soukromé; právo veřejné, díky jiným institucím a jejich tradicím, by nebylo možné převzít. Kdyby se tak stalo, mohli jsme již dnes mít kvalitní právní řád jako pevný fundament právního státu. S kvalitou právního řádu má co dělat i otázka jeho aplikace prostřednictvím soudců a státních zástupců. VONS contra soudci Po pádu totalitního režimu bylo nutno provést personální očistu justice a mocensko- bezpečnostních sborů od osob, které nedávaly záruku řádného a demokratického výkonu své funkce. Protože jsem při výkonu svých funkcí v nové tajné službě (Úřad na ochranu ústavy a demokracie), na ministerstvu vnitra a ve vězeňství byl u těchto prověrek, vím, že to nebyl jednoduchý problém. Šlo samozřejmě o míru kompromitace prověřovaných s totalitním režimem, ale i o otázku náhrady těch, kteří museli nebo by měli odejít. Tento problém neexistoval pouze v diplomacii, kde by ohromný reservoir českých exulantů, znajících dobře jazyk a majících kontakty a styky. Tyto možnosti nebyly však využity. Dosud nikdo z povolaných nevysvětlil, proč tomu tak bylo a z jakého důvodu byli na místa diplomatických zástupců vysíláni lidé s pochybnou komunistickou minulostí. V justici v roce 1989 naprostá většina soudců nebyla spojena s politickými procesy. Justice byla femini- zována a mladé soudkyně, vykonávajíce běžnou agendu civilního, rodinného nebo i trestního práva, nebyly přes určité tehdy nutné kádrové předpoklady represivními oporami režimu. Přesto v justici pracovalo několik desítek soudců, kteří byli ochotnými nástroji totalitního režimu a jim byly také svěřovány politické procesy. Výbor na obranu nespravedlivě stíhaných, jehož jsem se stal po listopadu 1989 členem, sestavil seznam 42 nejzkompromitovanějších soudců. Byli do něj zařazeni výhradně jen soudci, kteří odsoudili obžalované z politických důvodů k nepodmíněnému trestu odnětí svobody. Přes toto mírné kriterium a přes ústupky VONSu redukcí seznamu až na 8 nejproblematičtějších soudců se nepodařilo zástupcům VONSu při několika jednáních s tehdejším ministrem spravedlnosti za ODS dosáhnout zahájení kárného řízení ani s jediným soudcem. Kromě členů VONSu, kteří sami prošli komunistickými kriminály, nikoho nezajímalo, včetně tisku, presidenta a dalších politiků, že v justici zůstávají lidé, kteří se zpronevěřili svému svědomí a přísaze. Odchodem několika desítek soudců se tehdejší justice, mající asi 1500 soudců, nemohla zhroutit, jejich setrváním se však mohla demoralizovat, což se nakonec stalo. A co více, setrvání těchto soudců iniciovalo nedůvěru veřejnosti i k těm soudcům, kteří soudili spravedlivě a podle svého soudcovského svědomí. Prověrky u policie a vězeňství skončily tam, kde vyvstala potřeba zachovat akceschopnost těchto sborů. Byl jsem předsedou Ústřední prověrkové komise ve vězeňství a vím, že často proklamovaná radikální zásada „všechny vyházet“ byla nerealizovatelná. Pak by se museli totiž vyházet z vězení i vězni. Jsme příliš malý stát a nemáme velkého bratra jako východní část Německa. Sametová skvrna však zůstala i zde. Do26 POLYGON 5+6/1998 [pageend28]dnes je státním tajemstvím, kolik milionů bylo vyplaceno na odchodném těm, kterým nepříslušelo ani poděkování. Vyšší sociální status těchto „poškozených“ oproti např. politickým vězňům je výstižným symbolem nespravedlivého řešení bolestného dědictví minulosti! Zůstali a s nimi i jejich know how Nevyrovnání se s minulostí přes všechny další související problémy nespočívalo však jen v nedostatečnosti prověrek. Mnohem horší bylo setrvání těch, kteří byli tak vysoko, že k nim žádné prověrky nedosáhly. Po prvních svobodných volbách, které stvrdily pád komunistického režimu, ve vrcholných funkcích zůstali mnozí z těch, kteří patřili mezi spolehlivé opory bývalého režimu. Malá skupina nekomunistických, pravicových disidentů nedokázala překonat rozhodující vliv čelných představitelů Občanského hnutí - bývalých reformních komunistů. Jejich statečný odpor vůči normalizačnímu režimu je připravil k výkonu vrcholných státních funkcí, nikoli však k poznání nutnosti vyrovnat se i s tou částí minulosti, za kterou nesli osobní odpovědnost. Tento jejich strach z vlastní minulosti je původní příčinou našich dnešních obav z budoucnosti. Právě tlustá čára, která se začala vinout od generálního pardonu zločinů komunistického režimu a jeho pachatelů, je překážkou, za kterou se zakopali všichni ti, jejichž nové demokratické přesvědčení je pouze dalším trikem geniálních dialektiků a vyznavačů moci, jejichž solidarita ve všech místech a na všech úrovních státu je neotřesitelná. Oni zůstali a s nimi i jejich know how. Jsou stále stejní, jen jejich terminologie a metody se změnily. Už nemuseli fixlovat socialistické plány, jen si perfektními tunely dojeli pro miliardy, které jim naservírovali ti nejodpovědnější, kteří radili světu, místo aby poradili svým úředníkům, jak být rychlejší než tuneláři. Jak si povzdychl Václav Klaus, to přece nikdo nemohl tušit. Myslím, že mohl, a nejen tušit - ale i vědět, že demokratický, ale neprávni stát, stát bez řádné legislativy, bez výkonné a spravedlivé justice, stát opírající se o zákony komunistického režimu, stát nepotrestaných zločinů a odměněných zločinců, musel skončit v patové situaci. Nepotrestané zlo zplodilo nové zlo. Nepotrestaní pachatelé se nejen vrátili na místo činu, ale své činy zopakovali, s postupem doby a na základě získaných zkušeností rafinovaněji a dokonaleji a s mnohem větším ziskem. Sbohem, právní státe Byli bychom však nespravedliví^ kdybychom současné politické poměry v ČR považovali jen za dědictví nevyrovnané minulosti. Politikaření a rozmnožování stran dělením znala již první republika. Jeden americký novinář o ní napsal tehdy, že největším českým průmyslem je - politika. Strany a straníčky, pivní politika a co Čech - to předseda politické strany, je bohužel rys naší národní povahy. Názory, které většina z nás sdílí, representuje v současné době asi pět politických stran a další pravicové strany od nich nebudou daleko. Ani hrozící nebezpečí vítězství s dědictvím komunismu nevyrovnané ČSSD je nedokázaly sjednotit. Vždyť by nezbyly funkce na všechny předsedy a místopředsedy. Nejde však jen o spor zkompromitované pravice a bývalými komunisty zprofanované levice. Ani o jasně extrémistické fašistické strany - KSČM a SPR-RSČ. Mnohem horší je vývoj, který se rýsuje v demokratickém táboře. Vždyť zatím nejsilnější „garant“ demokracie, zbytek ODS, nehodlá ani po alarmujících výsledcích auditu svého finančního hospodaření firmou Deloitte & Touche vyvodit z těchto závěrů politickou a trestní odpovědnost. Neznamená to nic jiného, než že se ODS vzdala ideje právního státu. A pokud ji k tomu zatím podle preferencí 13% pravicových voličů sekunduje, pak je budoucí osud ČR opravdu v rukou Božích. Již z toho je patrné, že současnou politickou situaci těžko změní nějaká existující politická strana. Bude muset jít o změny dlouhodobější, o kultivaci politického ducha a politické kultury v horizontu desetiletí. 20. května 1998 ■ POLYGON 5+6/1998 27 [pageend29]Sňatek kapra s králíkem je nemožný ČESKÁ REPUBLIKA DĚLÁ STAROSTI EVROPSKÉ UNII ZDENĚK LEINERT Každodenní rozsáhlá ekonomická příloha největšího francouzského pravicového deníku „Le Figaro“ uveřejnila 8. července analýzu ekonomické situace v pěti zemích - v Polsku, Maďarsku, Slovinsku, Estonsku a České republice, s kterými Evropská unie vede rozhovory o přijetí. Autory této studie jsou ekonomové státní instituce zvané Caisse de Dépóts et Consignations (CDC), kterým ministerstvo financí a vláda obvykle popřává pozornost. Analýza zjišťuje, že předpovědi ekonomického a z něho vyplývajícího politického a sociálního vývoje byly mylné. „Česká republika a Maďarsko zklamaly,“ píše Figaro. Jejich růst hrubého národního produktu je značně nižší, než se předpokládalo, zatímco Polsko za sledované období zaznamenalo růst 6% namísto předvídaných 5,2%. Ještě lepší výsledky mají některé země, které byly odsunuty do druhé vlny rozhovorů o přijetí do EU. Například pro Slovensko se v období od roku 1994 do roku 1996 předpokládal růst 3,6%, avšak ve skutečnosti činil 6,4%, pro Rumunsko činí tato čísla 2,8% a 4,9%. Na stejné stránce jsou též uveřejněny výsledky průzkumu provedeného marketingovým institutem GFG na objednávku Evropské unie o postoji obyvatelstva shorauvede- ných pěti zemí. V celkovém průměru se staví ke vstupu do EU kladně pouze 42% dotázaných občanů. Obyvatelé České republiky se stavějí k členství v EU nejméně příznivě. Pouze 38 procent Čechů odpovědělo kladně na otázku týkající se vstupu a pouze 34% obyvatel ČR hodnotí kladně činnost Evropské unie. V Polsku se vyslovilo kladně 56% a v Maďarsku 42%. Předčasné volby zvýšily starosti Těsně před volbami západoevropský tisk předpovídal patovou situaci, nestabilní vládu vzešlou z voleb a z toho plynoucí hospodářské a sociální problémy a pokles zahraničních investic. Le Figaro ve dvou článcích ze 17. a 18. června (mylně) předpovídal na základě průzkumů volebních preferencí neblahý vliv příštích poslanců Důchodců za životní jistoty a sládkových republikánů na budoucnost České republiky. Shodně usuzoval též významný týdeník „Le Point“. Zatímco Lidové noviny před volbami uveřejnily minku některých českých ekonomů, že po volbách by pro české národní hospodářství byla nejlepším řešením vláda „velké koalice“ ODS a ČSSD a 25. června téže Lidové noviny na první straně v příznivém tónu oznámily, že „Klaus se začal smiřovat se Zemanem“, podle minky části západoevropského tisku toto řešení znamená silnou nestabilitu. Rakouský „Kourier“ napsal, že „velká koalice“ je těžko představitelná nejen kvůli nekompatibilitě programů obou stran, ale hlavně kvůli nemožnosti spolupráce mezi Klausem a Zemanem. Podobného názoru je též „Die Presse“, která vyslovuje politování, že možný koaliční partner sociálních demokratů - KDU-ČSL - se nedokázal proměnit v silnou stranu opírající se o principy sociálního a tržního hospodářství. Francouzský ekonomický deník „Les Echos“ konstatoval, že politická nestabilita, která pravděpodobně vzejde z předčasných voleb, nahání strach finančním trhům. Snad jediný předvídá tento deník možnost volebního vítězství ODS. Je skutečností, že průzkumy preferencí se během dvou týdnů od konce května značně změnily v Klausův prospěch a neprospěch většiny ostatních stran. Dle průzkumu Sofres, uveřejněného 27. května, se pro ODS očekávalo zvolení 38 poslanců ODS a 68 ČSSD, avšak 12. června dle průměru výsledku průzkumů STEM, WM a Sofres-Factum v parlamentu mělo zasednout 52 poslanců ODS a pouze 61 ČSSD. 28 POLYGON 5+6/1998 [pageend30]Ve volbách prohráli též prognostikové Že z obrazu českého parlamentu zmizí zcela řady křesel Kremličkových důchodců a Sládkových republikánů, to nepředvídal nikdo v ČR, natož v zahraničí, kterému přítomnost těchto destabilizujících stran činila starosti. Ještě 9. června preference dle institutu Sofres-Factum (které se nejvíce blížily ke skutečnosti ODS a ČSSD), činily pro DZJ 7,8% a pro SPR-RSČ 6%. Skutečnost byla - naštěstí - jiná: 3,06 a 3,90%. Z hlediska západních pozorovatelů ovšem zůstává záporná skutečnost 24 předpokládaných a opravdových poslanců KSČM, která je pro exulanty, znající existenci zákona prohlašujícího komunistickou stranu za zločinnou, neslučitelná s principy demokratického právního státu. Totální prohra kdysi velké strany ČSNS, která obdržela 0,29% hlasů, též překvapila, stejně jako 1,45% pro Demokratickou unii (DEU), která se oprávněně těší přízni exilu. V hlasování internetem, organizovaném Americkými listy v USA a Novým domovem v Kanadě, obdržela 43% preferencí, v jiném průzkumu internetem iniciátorky Jiřiny Fuchsové v Kalifornii 33%. Prognózy se též zmýlily u dvou největších aktérů - ČSSD a ODS. Zeman dnes disponuje 74 poslaneckými křesly a Klaus 63, místo předpovězenými 61 a 52. Lidové noviny tato čísla oznámily 22. června pod velkým titulkem: „Zemanův triumf bledne díky úspěchu pravice“. Všechen český tisk ihned po oznámení výsledku voleb začal otiskovat analyzy a úvahy o možných kombinacích vedoucích k většinové vládě. Rozdílnost programů, osobní antipatie předsedů stran, předvolební závazky jedněch a druhých, nevstupovat do té či oné vládní koalice, činil úkol sestavení vlády Zemanovi, pověřenému presidentem republiky, velice obtížným. Zeman se souhlasem presidenta uzavřel s Klausem „gentleman agreement“, že v případě neúspěchu převezme Klaus pověření vládu sestavit. V tom případě mnozí komentátoři zdůrazňovali, že koalice ODS + KDU-ČSL + US bude mít v parlamentě většinu 102 hlasu. Jan Ruml, předseda Unie svobody, před novináři dle „Le Figaro“ prohlásil: „Češi ukázali, že nechtějí levicovou vládu. Je zde potenciálnost, aby se pravicové strany dohodly a překonaly urážky nedávné minulosti“. Václav Klaus si též blahopřál, že „očekávaný zvrat do leva se nekonal a že páni Ruml a Lux jsou téhož mínění. V každém případě“, řekl Klaus,, já jsem připraven.“ Vyslaná redaktorka „Le Figara“ Stéphane Kovacs ale ve výsledku voleb nenalézá mnoho příčin k optimismu a nadejúsuje svoji depeši z Prahy slovy: „Match v České republice nula : nula“ a cituje Petru Buzkovou, místopředsedkyni ČSSD a více méně opo- nentku Zemana, překvapenou Klausovým úspěchem: „Češi mají krátkou paměť.“ Paní Buzková zřejmě vidí jasně, že předčasné volby sotva přinesou stabilitu. „Jestliže Česká republika neobnoví politickou stabilitu,“ uzavírá vyslaná redaktorka Le Figara, „hrozí další propad jejího národního hospodářství.“ Dle felefonické informace z Prahy dne 9. července, Klaus a Zeman již se nepokrytě blíží k dohodě o „velké koalici“, kterou před volbami rozhodně vylučovali. Jestliže k ní dojde, jsem toho názoru, že další předčasné volby jsou na obzoru. „Sňatek kapra s králíkem je nemožný“, praví staré francouzské přísloví. Saint-Raphael, 10. července 1998 ■ POLYGON 5+6/1998 29 SLÁDEK ZTRATIL ŘEČ (KRESBA: JAN STOSS) [pageend31]O komunistech, prezidentovi a sociálních demokratech JIŘÍ JEŠ Náš tisk se dost intenzivně zabýval sdělením prezidenta Havla, že možná za určitých okolností změní své poměrně důsledné ignorování komunistů v politických jednáních. Většina komentátorů se k tomuto Havlovu vyjádření staví záporně, i když jsme dříve slýchali kritiku právě opačnou - že když už republikáni či komunisté byli do parlamentu zvoleni, tak by se s nimi jednat mělo jako s každou parlamentní stranou. Komunisté byli často označováni jako slušnější než republikáni a významný publicista Antonín J. Liehm v Lidových novinách plédoval pro to, aby názor na ně byl striktně oddělen od názoru na Sládkovy republikány. Dva mladí redaktoři Lidových novin — Petr Placák a Adam Drda - tento Liehmův postoj označili jako typický pro některé západní intelektuály a ostře ho odmítli. Prezident Havel, jak známo, k západním intelektuálům také poněkud tíhne a není tak docela vyloučeno, že změna jeho postoje ke komunistům přímo souvisí s tím, že republikáni z naší vrcholné politické scény zmizeli, takže jeho případný styk s komunisty už by nebyl vázán na to, aby se musel stejně chovat k republikánům. To by asi pro něj bylo přece jen méně překonatelné než občasné promluvení s výrazně vzdělanějšími zástupci komunistů. Neboť, všimněme si, jak poslanci někdejšího předvoje dělnické třídy jsou ve své ohromné většině ověnčeni nezpochybněnými tituly před jménem i někdy za jménem - a byť je to vzdělání získané na školách jejich střihu - stavějí jeho šíři často s hrdostí na odiv. Jenže, co naplat, jsou to komunisté; jejích strana od začátku své existence v roce 1921 prosazovala nedemokratické metody jako prostředek k dosažení svých cílů. Kdokoliv se z demokraticky slušných hledisek snažil zevnitř cokoliv kritizovat, byl okamžitě prohlášen za pravicového oportunistu a vyloučen. To se dělo už dávno před nástupem Gottwaldova křídla a svou stranickou kariéru tak ukončil stejně tajemník pražského kraje Josef Bubník jako sám ústřední tajemník strany Bohumil Jílek. Co potom napáchala KSČ za dalších 60 let od Gottwaldova nástupu v roce 1929, to snad už ani není třeba opakovat. Byly zde opravdu všechny důvody, aby její činnost jakožto strany zločinné nebyla po listopadu 1989 dále povolena. V té době pro takový zákaz bylo mnohem více důvodů než u republikánů, neboť tenkráí se budoucí chování sládkovců těžko dalo odhadnout, kdežto o komunistech jsme věděli vše a právě proti nim se lidé v listopadu vydávali do ulic. Oni však pokračují dál, a to i s nezměněným jménem, aniž přesně říkají, že komunismus není myslitelný bez marxisticko-le- ninského učení o beztřídní společnosti a diktatuře proletariátu, spojeného neod- lučně s myšlenkou vnitrostátního i mezinárodního třídního boje a vlády jedné strany. Spoléhají na to, že většina lidí je pozoruje pouze na obrazovce, kde vypadají často jako poněkud podivínští páni docenti a kandidáti věd. Ale jakmile se za nimi vydáte tam, kde jsou mezi sebou a mezi svými, okamžitě je poznáte takové, jak jsme je znali celých čtyřicet let. Ostatně stačí se podívat do jejich novin, které přes jinak stroze uplatňovaný názor, že politické strany nemají mít vlastní tisk, právě jen oni a republikáni vydávají. V těch jejich Haló novinách nesmrtelný novinář Jaroslav Kojzar - ano, ten, proslulý svými někdejšími zběsilými štvanicemi proti Václavu Havlovi - otiskl rozhovor s předním činitelem KSČM doc. dr. Zdeňkem Klanicou, CSc, v němž dotazovaný upřímně schvaluje sloučení sociálních demokratů s KSČ v roce 1948, ale přímo urputně odmítá něco podobného dnes. Neboť- zde cituji doslova - „KSČM chce dosáhnout systémové změny, kdežto ČSSD chce jenom reformovat kapitalistický systém“. Jindy zase jistý Emanuel Novotný polemizuje v tom listě se sociálně demokratickým poslancem Pavlem Dostálem, který v Právu komunistům vyčetl, že listopad 1989 stále chápou jako svoji porážku. Žádný dokument KSČM podle Haló novin toto neříká, jenže vjistém článku tam čteme tuto krkolomnou perlu: „Každý soudný člověk musí uznat, že 30 POLYGON 5+6/1998 [pageend32]jen málokterý skutečný komunista by měl důvod toužit po návratu do poměrů, které otevřely cestu k listopadu a k současnému barbarskému neokapitalistickému režimu.“ (Konec citátu a můžete jen dumat, jaký vztah k listopadu komunisté mají.) Nad problematikou KSČM setaké v Právu zamýšlí místopředsedkyně ČSSD Petra Buzková a, jak to u ní bývá obvyklé, je to zamyšlení velmi moudré. Dovozuje v něm, že pokud by ČSSD porušila nebo obešla svoji bohumínskou rezoluci o ignorování jakékoliv spolupráce s komunisty, komunistům by se tím umožnil odklad k jejich rozhodnutí, zda zůstanou politickou fosilií upletenou z posttotalitní nostalgie a oné zvláštní příměsi stalinistického nacionalismu, anebo podstoupí reformu, která jim teprve umožní standardní účast a z ní plynoucí spoluodpovědnost na politickém rozhodování v demokratickém státě. V tom prvním případě by komunisté podle Bůžkové jen potvrdili zbožné přání mnohých a konečně by se stali vymírající a politicky bezvýznamnou stranou zatrpklých seniorů. Tento článek Petry Bůžkové by neměl uniknout ani pozornosti pana prezidenta. A dále stojí za to připomenout, že za první republiky, pokud známe, ani prezident Masaryk ani prezident Beneš s komunisty také nevyjednávali, aniž by tím demokracii nějak ohrožovali. Začal s tím až v roce 1943 Beneš a víme dobře, jak brzy pak demokracie u nás zazpívala svou labutí píseň. (Text byl dán k dispozici RSE a Polygonu.) ■ Odchody a návraty, domov a svět Část projevu předsedy Senátu Parlamentu České republiky Petra Pitharta při slavnosti na Růžovém paloučku 5. července 1998 Listopadem 1989 padly všechny zdi, zátarasy, výjezdní doložky, devizové přísliby. Lidé jezdí sem a tam, slovo exil ztrácí aktuální smysl. Jsou tu však exulanti. Téma „my a exulanti v roce 1998“ patří podle mého názoru k nejbolavějším z těch, jež nás oslovují. My, co jsme zůstali doma a oni, kteří odešli nikoli proto, aby se navždy ztratili ve světě, aby se rozplynuli, asimilovali. Ale aby se jednou vrátili anebo aby s námi něco společně podnikali ze svých nových domovů. _ Vyslovuji své hluboké přesvědčení, když řeknu, že jsme po listopadu 1989 naše exu- lanty, kteří se vraceli, anebo chtěli pomáhat, nepřijali. Ti se přitom nedomáhali funkcí, očekávali však, že se o jejich zkušenosti ze světa, o jejich kontakty, o jejich dovednosti a konec konců i o jejich investice budeme vůbec nějak zajímat, že je vyslechneme, že s nimi budeme chtít spolupracovat. Byli přece našimi lidmi ve světě - zatímco my jsme se tu pod důkladnou uzávěrou jako ve skleníku každodenně potýkali s banalitou normalizačních poměrů. Někteří z nich se domáhali vrácení občanství, majetku, který jim tu byl zabaven, přinejmenším bytů. Proč by se nedomáhali? My jsme je však, na rozdíl od Poláků, Maďarů, Estonců, Litevců, Lotyšů, abych uvedl jen ty země, kde jsem se o tom přesvědčil osobně — nepřijali. Jejich nároky jsme vesměs odmítali a odmítáme. Je smutné, že se v tomto případě od okolních postkomunistických zemí lišíme podobně, jako se lišili naši komunisté od těch polských či maďarských - už oni měli k lidem navrátivším se z exilu vstřícnější vztah. Exulant, který se loučí na nějakém tom růžovém paloučku, je tedy dosud vítaná rekvizita do panteonu národního mučednictví, kterému se tak sarkasticky vysmíval Masaryk. Je dokladem, jak to tu máme všichni těžké, jak trpíme. Avšak exulant, který se vrací, anebo který se chce z nového domova podílet na životě ve staré vlasti, vítaný není. Takový člověk je totiž pro nás dnes nepříjemnou výzvou, provokací: je jiný než my a my se jiných, nejen cizinců, spíše straníme. Takový člověk nás konfrontuje se světem, který neznáme, a proto se ho obáváme, mluví cizími jazyky, které neumíme, zcestoval půl zeměkoule, má známé bůhvíkde. Může být i zámožný, či snad dokonce bohaPOLYGON 5+6/1998 31 [pageend33]tý. Bývá klidně sebevědomý, či snad dokonce suverénní. Máme ho přijmout mezi sebe, máme přijmout jeho nabídku ke spolupráci? Nejdříve mu jaksi preventivně upřeme jeho motivaci k odchodu. Upřeme mu zkrátka jeho Růžový palouček: odešel přece za lepším a nás v tom nechal. Tedy maximálně emigrant, žádný exulant a hotovo. Nebo, aby nebylo pochyb: ekonomický emigrant. Zatímco my jsme tady trpěli, on si tam žil. A teď se na nás přijel vytahovat. Ano, někteří jistě odešli jen za lepším, někteří se opravdu přijeli domů vytahovat. Mne však zajímají ti všichni ostatní, kteří nemusí být zrovna velikosti Komenského, ale kteří odešli, aby se mohli vrátit do svobodnějších poměrů, kteří pro to něco dělali, anebo se, jen“ něčemu naučili, něco poznali, co by nám teď mohlo být ku prospěchu, a nebo aby své děti mohli vychovávat tak, jak si sami přejí. Tvrdím, že takových jsme po listopadu 1989 ztratili mnoho. Dnes jsou mnozí z nich zklamaní, zatrpkli. Nelze se divit, když jejich upřímná vůle pomoci či spolupracovat byla často s přezíráním odmítána. Poslední důkaz jsme o tomto našem postoji podali prostřednictvím našich poslanců (zdůrazňuji, že poslanců, nikoli senátorů), kteří těm z nich, kteří mají naše občanství, nedávno znovu upřeli právo účastnit se voleb do sněmovny - pokud nejsou právě na návštěvě doma. To raději nesmí volit ani naši velvyslanci, než aby mohli volit ti, kteří, jak autoritativně zaznělo z pravé i levé strany politického spektra, od nás odešli a už nemají s problémy této země nic společného. Styděl jsem se za tato a za podobná slova. Jsme tím přinejmenším evropskou raritou a jsme sami proti sobě. V nešťastném vztahu ke krajanům ze světa, ve kterém se mísí závist a výčitky, ale na dně kterého je ze všeho nejvíce strach z neznámého, strach ze světa, se bezděčně utvrzujeme v našem provincialismu. Jsem přesvědčen, že právě ten je dnes naším prokletím. Provincialismus má na svědomí, že se tak často vidíme v křivém zrcadle: buď jsme mistři světa, premianti, anebo jsme hned zase poslední z posledních, babráci a ne- umětelové. Přeceňujeme se a hned zase ukazujeme své rány a přeháníme vlastní nezdary. Furiantské holedbání na jedné straně a mindráky na druhé straně téže mince: obojí totiž patří k sobě, jedno podmiňuje druhé. A nejhorší je, že často není nic mezi tím: je to ono dobře nám známé „od zdi ke zdi“. A přitom dozajista nejsme ani těmi prvními, ani těmi posledními. Protože však nemáme dostatečný odstup, zažitou zkušenost s velkým světem, nevidíme proporce, relace, neumíme srovnávat. Nedokážeme se spravedlivě ocenit, neumíme se na sebe podívat ani s vyváženou kritičností, ani s opodstatněnou shovívavostí. Za to všechno doopravdy asi nemůžeme, vskutku jsme žili desetiletí pod téměř nepropustným poklopem. To je však o důvod víc pro to, abychom naše lidi, kteří byli nebo stáleještě jsou ve světě, přijali. Oni tam byli či dosud jsou také za nás, oni nám mohou svět přiblížit, pomoci nám se v něm orientovat. Potřebujeme se vzájemně: my jsme tu uchovávali domov a někteří připravovali listopadové změny, oni pro ně pracovali venku, a přitom se naučili mnohému, co my neumíme. Kdo jiný než naši lidé, kteří odešli ze země a dnes se tak či onak vracejí, nám v tom mohou účinněji pomoci? Přestaňme je vnímat jako hrozbu, jako vetřelce. Přestaňme se na ně horšit jako na zrcadlo, které nás leckdy vskutku neukazuje v lichotivém světle. Poznejme v nich konečně sami sebe. Mohli jsme to přece docela dobře být my, kteří se na tom svém růžovém paloučku loučili s vlastí. S vlastí, kterou bychom přece nechtěli nikdy definitivně ztratit. S vlastí, která by se přece neměla smiřovat s tím, že ztratí nás. ■ Lux není had. Lux je koza. (MF DNES - 2. července 1998) 32 POLYGON 5+6/1998 [pageend34]Czech made svoboda projevu a právo na informace JAMES V. JAKOUBEK Ústava republiky české světu na vědomost dává, že tam každý občan má právo svobodně šířit a získávat informace. Listina základních práv a svobod, zanesená do českého právního řádu, zaručuje občanu České republiky totéž. Je zde ale, kterak to už bývá, nepatrný háček - neexistuje zákon, který by toto ústavní právo definoval a občanu českému v praxi zajistil. Této kontradikce si všimli i právníci z Evropské unie, kteří na jaře 1996 na tento nedostatek představitele českého státu upozornili. Ale jak už je v Čechách zvykem, na upozornění nikdo nereagoval. Až náhle, koncem ledna tr. (1998), senátor Michael Zantovský a poslanec Oldřich Kužílek, oba ze strany ODA, předložili vládě návrh zákona, který by tento očividný a ostudný nedostatek odstranil. Autoři si vzali za vzor americký zákon Freedom of Information Act, který byl v USA uzákoněn v roce 1966 a který se stal modelem pro podobné zákony v zemích Evropské unie a v jiných demokratických státech. Vláda Josefa Tošovského návrh zákona přijala a předala parlamentu s doporučením, aby byl přijat. Čin tento vyděsil byrokraty všeho druhu a politikové z obou stran politického spektra se k němu vyjádřili zdrženlivě, čo ale nejvíce překvapuje (ač by nemělo, jde přece jenom o Česko), zprávu o tomto vládním doporučení zaznamenal pouze jeden (!) celostátní český deník - Lidové noviny, a to krátkou zprávičkou, zastrčenou až na 4. straně. Jak patrno, novináři čeští o právo na informace zrovna moc nestojí. U byrokratů je nechuť k zákonu pochopitelná, neb, jak zazníval refrén úřednický ze všech stran, kdyby měli podávat informace každému, a to na pouhé požádání, na řádnou práci by se jim nedostával čas. Well, zde v USA zákon platí již přes třicet let a problémy nenastaly, ani nikde jinde, kde byl zaveden. Ale fakta Čechům nikdy na překážku nebyla, ti mají utajovači mánii snad zakódovanou v genech, viz nedávný souboj o informace, který svedl Vladimír Mlynář s Josefem Luxem, když na Luxovi požadoval, aby zveřejnil, komu, kam a kolik dotací ze státních peněz pan ministr zemědělství rozdělil. Se zlou se ale potázal, informace tohoto druhuje v Česku nutno tajit, a to i před vládními činiteli - to je čistě věc resortu a basta! Do toho ti, bobánku, vůbec nic není! Politikové byli zdrženlivější, málo platné, schylovalo se k volbám, proto se nelze proti zákonu o svobodě slova a informaci otevřeně postavit, a to ani v soudobém Česku. Nejlepší proto tvářit se rozšafně a neříkat ani ano, ani ne. „Dobrá to myšlenka,“ nechal se slyšet pan Pilip. „Uvidíme,“ konstatoval lidovec Miloslav Výborný, též předseda legislativní rady parlamentu, který se domníval, že návrh je „zbytečně široký a v mnoha směrech zmatený“. Místopředseda ČSSD VI. Špidla sice prohlásil, že „každá vláda potřebuje jistou kontrolu“, jeho kolega St. Gross, předseda klubu ČSSD, ale usoudil, že „nutnost informačního zákona je momentálně předčasná“, neb informací má občan dost. Ostatně, uvažovali jiní, máme přece Ústavu a Listinu základních práv a svobod, a tam to stojí jasně: občan má právo na informace. Pravda pravdoucí, skutečnost je ale taková, že bez prováděcího zákona jsou jak slova Ústavy, tak Listiny, pouhými frázemi, neb každý jednotlivý ouřada může poskytnutí žádané informace odepřít s poukazem na „státní (či jiné) tajemství“. A jak známo, v Česku je prakticky tajné vše, co není vysloveně „odtajněno“. Tak či onak, zákon prošel Poslaneckou sněmovnou a byl odeslán do Senátu ke konečnému schválení. Jak se zachoval úctyhodný český senát je ale aktovka pro panoptikum. Právní experti v senátních výborech vyslovili POLYGON 5+6/1998 33 [pageend35]k predloženému zákonu „vážné výhrady“. Navíc se tam přišlo na to, že jde vlastné o naprostou zbytečnost. Paní senátorka Věra Vašínková (ČSSD) konstatovala zajímavý fakt: „Třicet let jsem dělala ve státní správě a informace jsme poskytovali vždy. Zákon je zbytečný!“ Zasloužilá harcovnice komunistické normalizační byrokracie dnes pro změnu sedí v „demokratickém“ senátu českém a udílí rady, jak ta pravá demokracie má vypadat. Konkrétnější vůči zákonu byl Pavel Rychetský: „Je tam spousta chyb, poslanci by si měli konečně zvyknout, že psát zákony se mají pořádně!“ (A co takhle jim to názorně předvést, vážený pane experte?) Když pak konečně došlo k hlasování, zákon to o dva (!) hlasy projel - 33 pro, 35 proti, 13 absence. Zajímavé bylo poslouchat názory některých senátorů, kteří hlasovali proti. Lidovec Jiří Stodůlka se domnívá, že „poskytování informací má správně spadat pod slušnost, nikoliv pod zákon“. S touto pitomostí souhlasil Milan Kodr (ODS), který k tomu dodal logický závěr, že „slušnost přece nelze vynutit zákonem!“. Se záhadným důvodem proč hlasoval proti, se vytasil Richard Salzman. V zákonu nebyl vyřešen „přístup k informacím o sexuálním životě konkrétních osob“. (??) S vysoce odborným zdůvodněním, proč byl zákon zatracen, vystoupil Pavel Rychetský (ČSSD): „Odpustil bych všechno, ale paragraf číslo 7 byl prostě nepřijatelný!“ Na otázku novinářů, co bylo tak „nepřijatelné“, právní purista Rychetský upřesnil, že v něm na jednom místě stojí „souhlas“, zatímco on preferuje „předchozí písemný souhlas!“ Na další otázku, proč tuto formulaci neprosadil, údajný „nekorunovaný král senátních právníků“ opomněl odpovědět. Dokonce i pro bývalého disidenta Václava Bendu je jen tak svobodný přístup k informacím risikový, protože by jich „mohly využít některé firmy“. Co tím chtěl básník říci, jest záhadou. Neméně ubohé byly i výmluvy některých senátorů, kteří se hlasování vyhnuli. Jan Koukal (ODS) se rozhodl jít si kopnout slavnostním krumpáčem na zahájení stavby dálničního okruhu kolem Prahy. Richard Falbr, bývalý estébák, dnes šéf odborářů, si zajel do Ženevy na jakousi schůzi a jeho mluvčí se nechal slyšet, že zájezd do Švýcarska byl „rozhodně důležitější, než nějaký zákon“. Petr Pithart, předseda senátu, si zase zajel na „přátelské posezení“ za Václavem Havlem do Lán. Tento pokec jistě nemohl hodinu počkat, navíc je přece „naprosto normální, že se občas sejdou staří přátelé“, vysvětlil za něho jeho mluvčí Weiss. Samé prkotiny a hloupé výmluvy. Proto lze ocenit Egona Lánského (ČSSD), který na otázku, proč se nezúčastnil hlasování, bohorovně odpověděl: „Nic vám do toho není.“ Tak je to, trhni si nohou, moulo; díky však za upřímnost, pane senátore. Jak patrno, odpor k zákonu o svobodě informací prochází všemi českými politickými stranami. Taktéž pohrdání veřejností, „malým českým človíčkem“. Ale vše ztraceno ještě není. Jiří Vyvadil (ČSSD) se nechal na závěr tohoto panoptika slyšet, že „do července napíšou naši (socdem) poslanci nový zákon a do konce prázdnin ho schválíme!“ Nelze, než opakovat: Uvidíme! Po debaklu s odmítnutým informačním zákonem se naskýtá otázka, zda politikové a veřejnost česká o tento zákon stojí, či povšechně souhlasí se soudružkou Vašín- kovou, která prohlásila, že „zákon je zbytečný“. Zde lze jen uvést, že z hlediska civilizované, demokratické společnosti (kterou se naši doma holedbají býti), jde o zásadní princip otevřenosti, o legální možnost vyžádat si informace o činnosti vlády všech stupňů a tyto informace rozšiřovat. A v tomto směru republika česká stále žije v jakémsi semi-komunistickém transu a občané její pod clonou strachu. Tento pozůstatek bolševického režimu, všudypřítomný strach, k radosti komunistických pohrobků ze země české dosud nevymizel. Nejde o přehánění, toto lze definovat na několika nedávných, dá se říci typických, případech. Případ první: Je před volbami, začátek června. Strana důchodců za životní jistoty si za svého předního kandidáta vybrala jistého Miroslava Tvarůžka, bývalého kádrového pracovníka jednoho Okresního 34 POLYGON 5+6/1998 [pageend36]ústavu národního zdraví. Tento, nyní 651etý zasloužilý důchodce, dle svědků ve své době proslul coby zdatný „normalizátor, který šel přes mrtvoly!“ TV-reportér se pokusil získat bližší informace o činnosti pana Tvarůžka, narazil ale na mlčenlivost pamětníků. Přestože s několika postiženými lékaři měl na toto terna slíbený rozhovor, těsně před natáčením lékaři odmítli s odůvodněním, že mají strach! Jeden z lékařů na telefonický dotaz „Proč?“ odpověděl: „... nezlobte se, pane Dlabe, ale raději vám k tomu nebudu nic říkat, protože nechci mít nějaké problémy.“ Výjimkou byla lékařka MUDr. Eva Nováková, která na kameru pronesla: „Mohu říci, že žádný lékař bez jeho (Tvarůžkova) dobrého prověření neměl šanci se dostat k vyšší atestaci. Lidi by si měli uvědomit, že kád- rovák nebyl nikdy jen řadový komunista.“ Pan Tvarůžek se tomuto zájmu medií o svou minulost velice divil: „Já si tedy nejsem vědom, že bych někomu něco kdy znepříjemňoval.“ Dle reportérajsou lékaři opačného názoru a s obavami se vyslovili, že „soudruh Tvarůžek opět pocítil sílu moci“. Velice zajímavý postřeh k případu poskytla MUDr. Nováková: „Na případ se dívám jako lékařka. Komunistické vědomí, to je chronická choroba a ta jako taková mívá remise a je prakticky nevyléčitelná!“ Tuto větu, přesně vystihující patologické myšlení, jednání a postoj komunistů, by si měli všichni občané planety Země každé ráno po probuzení povinně zopakovat. Případ druhý: TV Nova, diskusní program „Áčko“, debata na téma „Homosexualita a prostituce mladistvých“. Diskutovali dva sexuologové, docent Jaroslav Zvěřina (zároveň místopředseda sněmovny) a Radim Uzel. Docent Zvěřina s nějakým názorem pana Uzla nesouhlasil. Tohoto nesouhlasu využila tzv. Rada pro radiové a televizní vysílání, censurní to spolek, sametová obdoba komunistické Správy tiskového dohledu a TV Nově napařila pokutu dva miliony korun. Za názor projevený v diskusním pořadu diskutujícími odborníky. Za nic víc! Co na tento nehorázný útok na svobodu projevu říkají čeští strážci svobody slova? Jan Kasal, předseda Mediální komise poslanecké sněmovny, tedy cosi jako vrchní censor, se vyjádřil takto: „Já tu pokutu nepovažuji za útok na svobodu slova a ten pořad, jak si myslím, nebyl úplně nejlepší...“ Tak, a je to, vrchní censor si myslí, že pořad není nejlepší, proto dva miliony je přiměřený trest - svoboda slova Czech made. Tak na vás, holoubkové, na hubu si příště dejte majzla a raději se zeptejte předem naší Rady, o čem a jak diskutovat. Radek John, šéfredaktor publicistiky na TV Nova, vyslovil oprávněnou obavu: „Nemohu garantovat, že při jakékoliv diskusi, když někdo vysloví jinou myšlenku než má Rada, my znova nedostaneme pokutu...“ Snad nejmagornější názor na udělení pokuty vyslovil předseda Rady Petr Štěpánek, který v této nehoráznosti dokonce vidí positivní čin: „Neudělení pokuty rovná se žádná diskuse, kdežto udělení pokuty rovná se diskuse.“ Může někdo vysvětlit, co tento blábol šéfa českých censorů znamená? Kterak tomu rozumím, tak bez milionových pokut je v sametu diskuse na cokoliv nemožná. TV Nova se pochopitelně proti tomuto násilí na svobodě projevu odvolala a na to, jak to dopadne, lze použít české obvyklé: Uvidíme. Případ třetí, ze všech nejzávažnější, týkající se přímo práva na šíření informací. Bývalý generální prokurátor polistopadové ČSFR - JUDr. Jiří Setina - díky možnosti přístupu do archivů shromáždil dokumenty o zločinnosti komunistického režimu. Fakta, data, jména, okolnosti. Když byl pak za šťourání do minulosti vyhozen z funkce, vybral materiály týkající se pronásledování duchovních za bolševické totality a nabídl je k publikaci českému katolickému nakladatelství ZVON. Normální smrtelník by si myslel, že dokumentaci tohoto druhu církevní nakladatelství s gustem přijme a dokumenty o zločinech vůči církvi zveřejní. Vždyť jde o informace týkající se nedávné minulosti. Jsme ale v soudobém Česku. Šéfredaktorka nakladatelství dr. Ludmila Martínková panu Šetinovi na jeho návrh odepsala: POLYGON 5+6/1998 35 [pageend37]Existuje-li lepší, větší či výmluvnější důvod, proč zákon, který zasloužilí bolševici včele s komunistou (dnes ČSSD) Pavlem Rychetským, za stupidních, cynických a arogantních poznámek hodili do stoupy, je republice české zapotřebí jako soli, rád bych jej slyšel. Zatím je ticho po pěšině. Hurá do Evropské unie! Hurá do NATO! Lakewood, Ohio, USA, 28. 6. 1998 ^ WÚŕUÁ-8-V.', OI-PKAKAÔCX 3SS -hxtlol-iosy —zují— Tel .-»-fax: 02-24 315 153 02-33 15 77J NAŠE ZNAČKA: 1°2/Q6 VAŠE ZNAČKA: Vy AiZUJE: Vážený pane doktore, k Vaší nabídce na vydání přísně tajných materiálů týkajících se činnosti knězi a církve v uplynulých čtyřiceti letech, Vám sdělujeme, že nám tento podnik připadá i v dnešní době značně riskantní, a proto se kloníme k názoru, tuto knihu zatím nevydávat. Litujeme, že Vám nemůžeme oznámit příznivější výsledek našeho šetření a zůstáváme s pozdravem. Dr. Ludmila Martínková, šéfredaktorka dfa* ZVON, ČESKÉ KATOLICKÉ ^ “ NAKLADATELSTVÍ a v y d av at el s t v í, SPOL. S R.O. PRAHA . P-' T. JUDr. Jiří Setina Na Štáhlavce 20 160 00 Praha 6 V Praze dne 2.5.1996 Vážený pane doktore. k Vaší nabídce na vydání přísně tajných materiálu týkajících se činnosti kněží a církve v uplynulých čtyřiceti letech. Vám sdělujeme. že nám tento podnik připadá i v dnešní době značně riskantní, a proto se kloníme k názoru tuto knihu zatím nevydávat. Litujeme. že Vám nemůžeme oznámit příznivější výsledek našeho šetření a zůstáváme s pozdravem ^ * Dr. Ludmila Martinková šéf redaktorka ZVON české katolické neklade I eis tví a vydavclelství. spol. s r.o. lóO 00 Praha 6. Thákurova 3 36 POLYGON 5+6/1998 [pageend38]O EXPERTECH z líhně marxismu-leninismu JÁRA MEČŮ % Často slýcháme nebo čteme o názorech expertů. Experti na to nebo ono se nacházejí ve všech zemích světa, i v minizemičkách. Jedni podávají své expertizy Papuáncům na Nové Guinei a jiní třeba lovcům lebek na Borneu. Ani u nás si na nedostatek expertů, a zvlášť expertů politických, nemůžeme naříkat. Jeden druh expertů s neobyčejně vyvinutým mozkem v době krize doporučil kapitulaci a v čase míru vyhnáni milionů lidí. Dle dalších expertů jsme pak měli řídit své životy „na věčné časy“. A když s věčnými časy jeden druh expertů odešel do soukromí kapitalistického podnikání, jiný druh přičinlivých „československých“ expertů s Hitlerovým gustem zlikvidoval i Československo. Pod dohledem expertů jsme vyrůstali a celkem „v pohodě“ na jejich doporučení „drželi hubu a krok“. Jejich odborné posudky o americkém imperialismu, válkychti- vých zbrojařích, o zahnívajícím kapitalismu, neodvratně mizejicim pod kolem dějin, ještě máme (pokud nemáme sklerózu) v živé paměti. Stávalo se i to, že čím učenější expert byl, o to větší a zapeklitější bludy šířil. Experti z Vysokého učení marxismu-leninismu nám popletli hlavy natolik, že stále ještě mnoho občanů neví, kam patří, a vnímá svět dle nauky oněch expertů. Zásluhou jejich „světového názoru“, marxistického vidění světa, tito občané vnímají Ameriku jako zemi bezohledných kapitalistů a zbro- jařů. V jejich myslích nadále zůstává země pruhů a hvězd jako mezinárodní četník, vnucující národům všech kontinentů svou vůli - tzv. „nový světový řád“ (The New World Order). V naší České republice bychom mohli politické experty třídit do tří skupin. Na nové, staronové a převlečené. Naštěstí žádné ká- drovací kanceláře už nevedeme a experty rozeznáváme dle jejich expertiz. Zde musím říci, že někdy s prosbou o radu i já experty vyhledávám. Poučný výklad experta na olomoucké syrečky si vyslechnu stejně pozorně jako korunovaného experta na Spojené státy americké. K dnešní úvaze o expertech mě přiměl článek z přední strany MF DNES se suverénním titulkem „Svět se změnil: USA ztrácejí všemocnost“. A aby to bylo ještě jasnější, podtitulek zněl: „Nikdo nemůže hrát roli globálního hegemona, říkají experti“. Už ten titulek, nutící k pousmání, nám napovídá, z jakých učeben „expert“ vyšel. Hegemon znamená držitel moci, nadvlády. Zde se samozřejmě myslí držitel moci nad světem, nad národy. (Slyšeli jsme o něm mnohokrát z komunistické propagandy.) Ale cožpak by hegemon dovolil psát takové články? Dovedete si představit, že za rudé éry by některý z českých deníků vyšel s titulkem, že „Svět se změnil: SSSR ztrácí všemocnost?“ Jeden takový pokus tu byl v roce 1968. Rudý hegemon přišel ty články vymazat s celou armádou. Činí snad někde něco podobného Spojené státy? Nerozhodujeme o naší cestě do NATO a do Evropské unie my sami? Likvidoval československý stát nějaký zaoceánský „globální hegemon“ s evropským „revanšis- tickým Německem“, nebo my sami? Pomýlení neokomunističtí experti nadále vidí a posuzují světový vývoj jako zápas dvou hegemonů, ve kterém ten socialistický prohrál a kapitalistický zvítězil. Tito leninismem požehnaní experti nevidí ani demokracii. Vidí kapitalismus. Oni nikdy neřekli ani nenapsali, že to nebo ono se odehrálo v demokratické zemi. Pro ně se to odehrálo v zemi kapitalistické, na kapitalistickém Západě. Takové vidění Západu má v České republice ještě polovina obyvatel. Bývalí politruci jim ještě neřekli, že sovětský hegemon, který měl v učení a veřejně zpíval, že jednou jeho „vlajky rudé vyletí na všechny stožáry světa“, nebojoval proti kaPOLYGON 5+6/1998 37 [pageend39]pitalismu, ale především proti svobodě národů, proti demokratickému společenství, které soukromé podnikáni a tedy soukromý kapitál občanům povoluje. Volební systém se svobodou tisku v demokracii byť sebevětší země neumožňují zrod hegemona. Poválečná Amerika ani jako jediná držitelka absolutní zbraně, atomové pumy, se nestala a ani nemohla stát světovládcem. Její vnitřní zákony, její demokratická ústava, to nedovolují. V článku, o němž se zde zmiňuji, se dočítáme, že „Pakistánské jaderné testy byly další z řetězce událostí, jež stále častěji ukazují, že Spojené státy ztrácejí schopnost ovlivňovat dění ve světě“. Skutečnost se tak prý odlišuje od původních očekávání, že jediná světová supervelmoc bude řídit nový světový pořádek a bude třímat události pevně v rukou. (Je to neuvěřitelné, ale tito experti se opravdu tváří, j ako by nevěděli vůbec nic o americké zahraniční politice tohoto století.) V jejich, už polistopadových, expertizách nenajdeme zhola nic o tom, že Amerika nikdy neusilovala, natož proklamovala svou nadvládu nad světem. Nedočteme se, že její zahraniční politika byla především politikou hospodářské pomoci a velmi často zcela nezištné. V politickém myšlení těchto expertů nenajdeme ani slůvko o Američanech-pacifistech, o národu s hluboce zakořeněnou vírou v Boha. Jejich názory o Americe nám nepřipomenou, že byla vtažena do dvou světových válek vyvolaných Evropany, ani kolik v nich nechala svých synů a dcer. Páni experti, hledající v americké diplomacii hegemonii nad světem, úplně přehlédli, kdo začal studenou válku. Ze USA po válce poskytly Evropě grandiózní hospodářskou pomoc v podobě Marshallova plánu, zatímco SSSR zahájil poválečné údobí vývozem krvavých revolucí. (Já vím, že mnoho z toho víš, čtenáři-kra- jane, čtenáři-exulante, ale Polygon dnes má početné čtenáře i v zemi postkomunistických expertů. Jestliže jeden z nejčtenějších listů, MF DNES, napíše, že „všichni odborníci se shodují, že role světového četníka Američany psychicky i finančně unavuje“, je třeba odpovědět. Kdysi dávno jsem podobné nesmysly četl v Rudém právu. Spojené státy o roli světového četníka nikdy nestály. Právě naopak. S politikou „izolacionismu“ se více či méně musí ve Washingtonu potýkat každá vláda. Do druhé světové války například dostal Ameriku teprve zákeřný japonský útok na Pearl Harbor. Ani po válce, v době, kdy SSSR pošlapal všechny dohody uzavřené na Jaltě a v Postupimi, nevnucoval Washington (jediný držitel atomové zbraně) Moskvě svou vůli ozbrojenou silou. Každý, kdo jen trochu pozorněji z nekomunistické pozice sledoval průběh tzv. studené války, ve které sovětská diplomacie hrála politiku „pláště a dýky“, ví, že západní mocnosti v čele s USA mohly, opřeny o mezinárodní právo, mnohokrát vyřknout casus belli - svůj důvod k válce. Americká politika vůči Kremlu se vyznačovala především bezmeznou diplomatickou trpělivostí, vojenskou chladnokrevností a samozřejmě i obchodním kalkulem. Po celý čas studené války se Sovětům dostávalo gigantické hospodářské pomoci (od pšenice přes sojové boby až po kukuřici). Největším dlužníkem na Wall Street zůstal SSSR. Sověti na tyto půjčky reagovali jako dobří žáci Iljiče Lenina: zvýšeným zbrojením, porušováním dohod, zostřováním napětí, blokádou americké, britské a francouzské armády v západním Berlíně, válkou v tajvanském průlivu, spuštěním železné opony, berlínskou zdí, válkou v Jižní Koreji, atomovými střelami na Kubě, revolučními požáry a převraty ve státech Afriky, Jižní Ameriky a jihovýchodní Asie... a strýček Sam v nekonečné periodě konferencí na nejvyšší úrovni nadále vyjednával, nechal se podvádět, poskytoval půjčky a čekal, až protivník přijde k rozumu. Protivník dlouho, předlouho k rozumu nepřicházel. Čím více půjček od strýčka Sama a jeho spojenců dostával, tím víc mu chutnalo. Na jeho jídelníčku se objevila Nicaragua, spolknul Ethiopii, s kubánskými hrdlořezy dobýval Angolu, se spojencem v Bagdádu si dělal zálusk na olejový Kuvajt, obsadil Afganistan, sovětské nukleární ponorky číhaly v blízkosti amerických břehů a dobrák Sam neměl na vybranou. Jeho obchodníci zastavili půjčky, jeho armáda vyhlásila pohotovost a jeho diplomaté poprvé 38 POLYGON 5+6/1998 [pageend40]začali se sověty jednat z pozice síly. „Je načase, aby v Moskvě pochopili, na které straně je slepice a na které vejce,“ prohlásil americký zástupce v OSN. Pak už se soudruzi smažili ve vlastní šťávě. Dnes začínají pokoušet atomovými výbuchy trpělivost strýčka Sama a mezinárodního společenství Indie s Pákistánem. I Sovětský svaz tak začínal. Inu, nic nového pod sluncem, připomíná nám z šera zašlých věků staroegyptský prorok Ben Akiba. A tak bych českým expertům na Ameriku chtěl popřát vítr do plachet a šťastné objevení Ameriky! Hostašovice, 12. července 1998 ■ Z českého tisku po volbách Neúspěch Sládkových republikánů ... má i svou negativní stránku: napravo od Klausovy strany se vytvořil prázdný prostor. Posun směrem k extrémní pravici hrozí ODS nejen z vnějších příčin - vytlačením z přehuštěného pravého středu, ale také z logiky její politiky. Konfrontační kampaň ... byla i v letošní předvolební agitaci plné nevkusného podbízení něčím výjimečným: vedle demagogie ODS vypadal i Sládek jako seriózní politik... Slogan „kdo si věří, volí Klause“, kterým (ODS) zaplavila Prahu, ztělesňuje dva aspekty typické pro extrémní pravici. Prvním je vůdcovský princip-stranu personifikuje jedna osoba, druhým pak sociální darwinismus: o ty, kteří si nevěří a věřit nemohou, třeba proto, že jsou zdravotně či sociálně handicapováni, nemáme zájem. „Mobilisace“ ODS těsně před volbami spolu s doprovodnými projevy byla hrubozrnnou a primitivní demagogií, která se však neminula cílem - 42% Pražanů dalo hlas vůdci, jenž zabrání nové levicové totalitě. V konfrontační rétorice pokračuje Klaus i po volbách: ... vyzval k semknutí pravice a vytvoření hráze proti levicovému nebezpečí. S jakou pravicí se však chce Klaus semknout, není jasné... Extrémně pravicová témata byla v ODS vždy latentné přítomná. Připomeňme např., že její senátor Zdeněk Klausner chtěl stěhovat Romy z Nuslí a starostka Ostravy-Mariánských Hor Liana Janáčková zase hodlala Romům ulehčovat vystěhování do Kanady příspěvkem na letenky... Zatímco doposud jsme zde měli osmiprocentní extrémně pravicovou stranu, vývoj ODS ukazuje, že se můžeme brzy nadít skutečně nebezpečné krajní pravice, podporované téměř 30% voličů. O tom, zda první český premiér dopadne podobně jako první premiér meziválečného Československa, který začínal svou kariéru v novém státě s charizmatem všeobecně respektovaného vůdce národa a končil mezi fašisty, rozhodne především Václav Klaus sám. „Klausovi hrozí osud Kramáře“ Petr Zídek, LN 22. června 1998 POLYGON 5+6/1998 39 [pageend41]Klikatá cesta k invazi (a vyrovnaná po ní) Už po třicáté si bude české povědomí připomínat neblahý Srpen. Sovětský svaz, případně i se svými spolupachateli, se mu jeví jako jednolitá nestvůra. Historické zkoumáni otvírá i tady zajímavé diferenciace, i pokud se týká „hlavního viníka" Brežněva. Jen málo ruských historiků má přistup k materiálům politbyra ÚV KSSS, cizí už vůbec ne. Jedním z mála odborné veřejnosti dostupných a faktograficky velmi přínosných publikaci je stať Rudolfa G. Pichoji Čechoslovakija, 1968 god: Vzgljad iz Moskvy [Novaja i novějšaja istorija, č. 6 (1994); č. 1 (1995)]. Historický časopis Soudobé dějiny lll(1996)/2-3 uveřejnil o ní ve zpracování Jitky Vondrové rozsáhlou zprávu: K dokumentům ÚV KSSS o Československu 1968, v poznámkách doplněnou studii Vladimíra K. Volkova: Instinkt samosochraněnija: Sovětskaja partokratija i Pražskaja vesna 1968 g., přednesenou na mezinárodni konferenci Československo a svět 1968 v Praze roku 1994. Přinášíme výběr zajímavých informaci. Sovětská strana byla o vývoji v naší zemi široce a zcela systematicky informována prostřednictvím svého velvyslanectví v Praze a konzulátu v Bratislavě, některými československými činiteli, přes síť informátorů z řad československých občanů i představiteli ostatních komunistických stran v socialistických zemích. Po prvé se politbyro ÚV KSSS zabývalo československými událostmi 18. ledna 1968. Brežněv se o nich zminil při své informaci o rozhovorech s vedoucími představiteli SED a PSDS. Líčil, že „s. Gomulka ... projevoval jisté obavy v tom smyslu, že by se mělo, aby nedošlo ještě k nějakému jinému obratu, pomoci s. Dubčekovi pokračovat v tvrdé linii, jakou dosud KSČ zaujímala jak ve vnitřních otázkách, tak i v mezinárodním komunistickém hnutí". (Podobný znepokojený nátlak vyvíjel také Ulbricht.) Brežněv též informoval o svém telefonickém rozhovoru s Dubčekem. Zevrubnou zprávu o situaci v Československu pak přednesl velvyslanec SSSR v Československu Štěpán V. Červoněnko. Zdůrazňoval „složitost“ už naplno probíhajícího procesu: „Někteří, kteří správně kritizují Novotného za nepružnost při řešení mnoha problémů a obviňují ho z dogmatismu, současně se pokusili otřást základy strany, revidovat základní pozice strany, základní směry stranické linie v politice i v praxi v Československu". Za kladný výsledek leHtiového pléna ÚV KSČ považoval velvyslanec to, že „zabránilo rozkolu, k němuž mohlo ve straně dojít. O to se zasloužil včasný zásah KSSS a ÚV naší strany do těchto otázek, zejména příjezd s. Brežněva před plénem... Dubček se nyní cíti dosud nejistě... Soudruh Dubček je nepochybně čestný a oddaný člověk, velmi oddaný přítel Sovětského svazu.“ V únoru a v březnu došlo k četným telefonickým rozhovorům mezi Brežněvem a Dubčekem i k osobním rozhovorům během návštěvy sovětské stranické a vládní delegace v Praze a na poradě Politického poradního výboru Varšavské smlouvy v Sofii. Zrušení cenzury a bezprostředně hrozíci abdikace Novotného vyvolávaly v Sovětském svazu rostoucí znepokojení. Situací se intenzívně zabývalo zasedání politbyra 15. března. Jednalo se o přípravě dopisu Ústřednímu výboru KSČ, v němž se podle Ponomarjova mělo „říci, že u nich začala v tisku, rozhlase a televizi zvůle, říci, že to směřuje k odtržení Československa od socialistického tábora a SSSR... a uvést i to, že stojí v jedné řadě s NSR." Andropov, přímý potlaěitel maďarského povstání 1956, řekl: „Situace je velmi vážná. Metody a formy práce nyní používané v Československu velmi připomínají maďarské. Tento zdánlivý chaos ... má svůj řád.“ Brežněv dokonce soudil, že „naděje vkládané do Dubčeka se nepotvrzují, může vyletět, protože nemá dostatečný řídící vliv na chod událostí... Vždyť se může stát, že sundají Novotného. Sundali prokurátora, náčelníka StB, nyní je na řadě Lomský a půjde i o Dubčeka.“ Během tohoto zasedání Brežněv volal do Prahy Dubčekovi a o rozhovoru pak referoval. Dubček ho ujišťoval, že „ani v Praze, ani v zemi nedojde k žádným událostem, že pošpatnělé je to právě v Polsku (studentské bouře) a tam by bylo třeba pomoci... S událostmi, které probíhají u nás, se vypořádáme." V politbyru se pak dohodli na setkání Kádára s Dubčekem. Kádárovi byla po celý rok 1968 přidělena role stálé spojky mezi ÚV KSSS a ÚV KSČ. Pravděpodobně 19. března došlo v Moskvě ke změně rozhodnutí: místo bilaterální schůzky s československými představiteli se měla konat společná schůzka šesti komunistických stran. 40 POLYGON 5+6/1998 [pageend42]Na další schůzi politbyra zaznívaly již ostré tóny. Brežněv úvodem rozbíral vztahy mezi KSSS a KSČ v posledních měsících. Stálá Dubčekova ujišťováni o klidu v zemi se nezakládají na pravdě. Podle Brežněvova názoru „mítinky, shromáždění, aktivity atd. mají často antisovětské zaměření. Stále více vyplouvá na povrch, že tyto události neřídí ÚV KSČ, ale Smrkovšti, Sikové a další uraženi lidé. Je vidět, že se jednoznačně rozhodli a každopádně s konečnou platností ovlivnili odvolání soudruhů Novotného, Lenárta, Lomského a některých dobrých a skvělých přátel Sovětského svazu z funkcí.“ Brežněv informoval o tom, že Dubček ho žádal, aby dopis připravený na minulém zasedání politbyra nebyl odeslán, protože by zhoršil jeho situaci. Brežněv mu vyhověl. Informoval dále o tom, že v Sofii (na zmíněné schůzce) řada značně znepokojených vůdců ze socialistických zemí, zvláště Živkov, Gomuíka a Kádár, žádali, aby KSSS přijala nějaká opatření k urovnání situace v Československu. Výsledkem byla dohoda sejít se v Drážďanech s československým vedením. V dubnu bylo dokonce svoláno k československé problematice mimořádné plénum ÚV KSSS. Na rozšířeném zasedání politbyra pak už vládlo neskrývané podráždění a poukazy na špatný vliv československého vývoje na smýšlení a nespokojenost v Sovětském svazu. Kosygin se vyjádřil značně negativně o Dubčekově neschopnosti racionálně jednat. P. J. Šelest, první tajemník ÚV KS Ukrajiny, upozorňoval na negativní působení československých události na situaci ve své zemi. „Jde o osud socialismu v jedné ze socialistických zemí, o osud socialistického tábora. Je nezbytné mnohem aktivněji využívat a vyhledávat zdravé síly v Československu. O to se musí starat naše orgány a musí si přitom počínat aktivněji. A také je třeba přijmout opatření na vojenské linii." Šeljepin navrhoval různé metody nátlaku na Československo i zintezivnění ideologické práce. Prosazoval: „Novotného, pravda, už nezachráníme, ale je třeba, dokud tam Novotný, Lenárt, Lomský jsou, aby se na nás ještě před plénem obrátili o pomoc, abychom tuto žádost měli po ruce. A je jasné, že je jim třeba pomoci. Tato pomoc přivede všechny, především naše nepřátele, k rozumu.“ Děmičev se pokusil analyzovat rozestavení sil v československém vedení: Dubček, Černík, Kolder jsou obdivovatelé módních slov, módních reforem; Lenárt, David, Novotný jsou v podstatě poraženi; Smrkovský, Šik a další jsou stoupenci restaurace kapitalismu a zavilými nepřátelí. „Nemusíme se obávat, že nás obviní z vměšování. Tato doba je za námi. Události v Polsku se vyvíjejí podle československého scénáře." Ale podle tajemníka ÚV Solomenceva se i události v SSSR vyvíjejí podle československé varianty, zvláště v postoji rozšířeném mezi inteligencí. Podle mínění Andropova „je třeba také po vojenské linii přijmout konkrétní opatřeni a je třeba je pro každý případ alespoň připravovat". 23. března se konala porada v Drážďanech. O dva dny později byla projednána v moskevském politbyru. Brežněv referoval o „povrchním“ vystoupení Dubčeka, které se skutečným problémům vyhýbalo. I ostatní členové čs. delegace, Lenárt, Kolder, Černík, Bifak, popírali, že je v jejich zemi kon- trarevoluce, i když někteří z nich připouštěli existenci situace, která může ke kontrarevoluci dospět. Brežněv v Drážďanech ale sám čs. delegaci dokázal, že „místo demokracie panuje v zemi demagogie, která ji dovedla na práh kontrarevoluce". Pochvalně se ale zmínil o vystoupení Gomutky, který plně podpořil sovětská hodnocení, souhlasně připomněl část Kádárovy řeči pojednávající o shodě československých a maďarských událostí; kladně ocenil iniciativní vystoupení Ulbrichta, navrhující tvrdá opatření. Československá delegace slíbila nápravu všech chyb, především v oblasti prostředků masové informace. Postavila se ale rozhodně proti formulaci komuniké, kde se ostře hodnotila situace v Československu: „To je pro nás hrob, nemáme se proč vracet do Československa, okamžitě nás smetou." Na zasedání 6. května Brežněv rekapituloval své rozhovory s Dubčekem a došel k mínění, „že on (Dubček) záměrně říká jedno a dělá absolutně něco jiného a podle toho také mluví vyhýbavě, nekonkrétně.“ Např. ujišťoval, že udrží kádry, ve skutečnosti je vyměnil všechny odzdola až nahoru. „Připravil stranu o hlavu.“ Brežněv dále odsoudil Akční program, protože „otevírá možnost restaurace kapitalismu v Československu, zahalenou pravda všelijakou frazeologií... Je to projev maloměšťácké živelnosti.“ Odmítavě hodnotil projevy většiny členů československé delegace, pouze Biťak obstál velmi dobře, protože projevoval vážné starosti o socialistické výdobytky v Československu. Kosygin připojil ve svém vystoupení nová fakta, zvláště odsoudil soudní rehabilitace připravované v Československu. Ty umožňují organizovat novou stranu, buržoázni, a buržoázni pořádky. Po diskusi Brežněv navrhl, že je nezbytné provést na území Československa vojenské cvičení jako formu nátlaku na československé vedení. Uvědomoval sí, že příchod vojsk vyvolá ještě během manévrů protesty v buržoazním a československém tisku. „Ale co na tom, není to poprvé,“ říkal Brežněv. „Ale udržíme socialistické Československo, a pak si každý dobře uvědomí, že s námi si nelze zahrávat.“ Návrh se setkal s plnou podporou politbyra. Ministr zahraničních věci Gromyko prohlásil POLYGON 5+6/1998 41 [pageend43]k usnesení svolat do Moskvy poradu vedoucích představitelů komunistických stran, „že začala řádit kontrarevoiuce, že se v lepším případě jedná a druhé Rumunsko. Nastává již úplný rozpad Varšavské smlouvy.“ Bylo rozhodnuto pověřit Šelesta, aby navázal spojeni s Biíakem; Mazurov žádal, aby se postupovalo bez jakýchkoli ohledů; Poljanskij upozorňoval, že pokud bude na plénu ÚV KSČ Dubček odstraněn, situace se jen zhorši. Soudil, že je nezbytné, aby přišla také vojska ostatních zemí Varšavské smlouvy. Šeljepin souhlasil s tím, že vstup vojsk je nezbytný a mínil, že je nutné pozvat do Moskvy první tajemníky a šéfy vlád socialistických zemí; vojenské cvičení podle něho musí začít co nejdříve. 8. května následovala schůzka „pětky“ v Moskvě, na níž bylo odsouhlaseno konání vojenského cvičení na území Československa. Nicméně panovala nejistota, jaký úspěch akce přinese, jak je „zdravé jádro" jednotné a připravené k patřičnému zásahu. Kosygin mínil, že je třeba vše dořešit na mistě, spolu se „zdravými silami“. „Jestliže tyto zdravé síly opravdu řeknou, že disponují silami..., pak je možné s nimi spolupracovat a možná i dovést věci k tomu, aby během pléna nebo před plénem vpochodovaly do pražských ulic ozbrojené dělnické oddíly, které tam jsou. To bude přece síla. A jestliže si budou nadto vědomi naší podpory, může to na ně silně zapůsobit.“ Bude dosaženo spolehlivého návratu Československa k pevné stranické linii a Dubček bude pak na plénu s jistotou odstraněn. Brežnév diskusi zakončil rozhodnutím, že s Dubčekem není už třeba se scházet, jak bylo předtím plánováno. Československá strana s uspořádáním manévrů souhlasila. 17. - 22. května pobývala v Československu delegace MNO SSSR v čele s Andrejem A. Grečkem. Ten následujícího dne informoval politbyro, že československá armáda je v úplném rozkladu. Byla vytvořena zvláštní komise k řešeni situace v Československu. Tvořili ji Podgornyj, Suslov, Pelše, Šeljepin, Mazurov, Rusakov, Andropov, Gromyko a Jepišev. 27. května referoval v politbyru Kosygin o výsledku své cesty do Československa. Situace se mu jevila značně jinak než předtím z moskevské perspektivy, zvlášť důležitý poznatek byl, že „nyní v zemi není žádná jiná síla, která by mohla do svých rukou převzit řízení událostí než stávající předsednictvo ÚV“. Jednotlivé jeho skupiny mají poněkud rozdílné představy o způsobech řešení situace, „ale ve všech zásadních otázkách jsou jednotní“. „Ve straně a v zemi nejsou lidé s větší autoritou než Dubček, Černík a Svoboda. A proto i my musíme samozřejmě podle toho postupovat.“ Kosyginova nová informace otřásla všemi dosavadními představami o „zdravém jádru“. Průběh této schůze zvrátil Šelest. Svým telefonátem o rozhovorech s Biľakem, podle něhož hrozí Československu naprostý rozvrat, zabránil tomu, aby se v politbyru ÚV KSSS prosadil proud mající pochopení pro problémy československého vedení. Bifakovo hlášení mohlo vyvolat jen paniku. „Podle jeho mínění,“ říkal Šelest, „nebude-li během měsíce zaveden v zemi pořádek, vyletíme my všichni. Vyletí i náš ‘apoštol’ (Dubček) ... a my dohromady, Slováci i Rusové, budeme muset zřejmě ještě jednou osvobozovat Československo. Žádal, aby, bude-li situace složitá, a on to nevylučuje, mohly jejich rodiny přijet do Užhorodu ..., že je nutno bojovat za socialistické Československo. Sovětské vedení nesmi promeškat vhodný okamžik a oni, Slováci, to podpoří všemi silami.“ Další podrobné hlášeni podal Biľak Moskvě 4. června. Zaměřil se v něm zvlášť na tzv. ‘pražské centrum', k němuž patří Šik, první tajemník jihomoravského KV KSČ Špaček, Císař, Kriegel a ministr vnitra Pavel. K nim se přidali vedoucí organizačně-politického oddělení ÚV KSČ Fr. Kolář a vedoucí státně-administrativního oddělení ÚV V. Prchlík. Zmínil také, že Dubček má k dispozici pro naléhavý případ až 10 000 zvláště oddaných vojáků a důstojníků, kteří „na zmáčknutí knoflíku“ budou okamžitě uvedeni do pohotovosti. 2. července projednávalo politbyro výzvu Dva tisíce slov. Zvlášť pozvaný velvyslanec Červoněnko prohlásil, že nastává „nová otevřená etapa boje za likvidaci KSČ, je to morální odstřel všech základních myšlenek, za něž dosud KSČ bojovala, je to demoralizace vedoucích pracovníků odzdola nahoru. Nepřístojnou roli centristů hrají Dubček a Černík. Svým chováním a činností vytvářejí příznivé podmínky pro boj pravice proti KSČ... Nemají žádné plány boje s pravičáky a nic proti nim nepodnikají. Teď už není pro nikoho tajemstvím, že existuje druhé centrum. Do něj nepochybně patří lidé jako Kriegel, Císař, Slavík a další. Připojuje se k nim Pavel, ministr StB. Velvyslanec navrhoval politické metody řešení konfliktu. Trval na odchodu vojsk umístěných v Československu pod záminkou cvičení. „Jestliže tam nyní ponecháme vojska, obráti se vše proti nám.“ Šéfredaktor Pravdy Zimjanin mluvil pak rovněž o svých průzkumech v Praze. KSČ je v rozkladu, Dubček je bezradný, demoralizovaný, nedokáže činit rozhodnutí, vedoucí kádry jsou poraženy, více než dvě stě tajemníků okresních a městských výborů strany je bez práce, usnesení předsednictva ÚV KSČ neplní dokonce ani jeho 42 POLYGON 5+6/1998 [pageend44]členové. Vyslovil se též pro rychlá politická řešení; podpořil ho Suslov a s výhradami Šeljepin. Ale většina účastníků zasedáni nesouhlasila s Červoněnkovými závěry. Podgornyj, Pelše. Šelest, Mža- vanadze a Andropov trvali na ponechání vojsk v ČSSR. Stoupencem tvrdých a rychlých akcí byl Gromyko, který dokazoval, že čas pracuje proti sovětským zájmům. „Nyni je už jasné a zřejmé, že se neobejdeme bez ozbrojeného zásahu.“ Jeho názor sdílel nyní i Kosygin. Brežněv zaujal opatrnou pozici vyčkávání a dalšího pozorování, podporoval spíše politické metody nátlaku. Následujícího dne (jen v krizových situacích trvala zasedáni dva dny po sobě) Brežněv odsoudil „Dva tisíce slov“ jako kontrarevoluční program a informoval o svých poradách s Kádárem, který při nich vystoupil jako aktivní stoupenec vojenského zásahu do československých událostí a přislíbil maďarskou účast „bez váháni". Dále zavolal telefonicky Gomutku, který velmi souhlasil se současnými politickými kroky (dopis Ústřednímu výboru KSČ, společná porada ve Varšavě), perspektivně byl ale i pro vojenský zásah. / Na zasedání politbyra 9. července se projednávalo odmítnuti předsednictva ÚV KSČ zúčastnit se schůzky ve Varšavě. Bylo přesně vzato na vědomí, kdo byl v ÚV KSČ proti účasti (Kriegel, Císař, Špaček, Mlynář. Smrkovský se k nim přikláněl, Dubček zaujal pro něho typickou centristickou pozici.) Kosygin upozorňoval, že se čs. vedení snaží zajistit si podporu dalších zemí. „Jak je vidět, přeorientovali se najednou na Rumunsko a Jugoslávii, aby ukázali, že nejsou sami, nýbrž že jsou tři." Byly projednávány možnosti podpory Biíaka, Indry, Koldera a Švestky. Plénum ÚV KSSS 17. července poskytlo budoucím akcím sovětského vedeni vůči Československu ‘politickou legitimaci’. Na zasedání politbyra 19. července mluvil Brežněv o připravované návštěvě Prahy čeau$eskem a Titem, že se tam vzývá jakási podunajská dohoda, dále o hrozící podpoře Československa západními komunistickými stranami a konstatoval, že čas pracuje proti nim. Nicméně se jasně projevil jako stoupenec politického nátlaku na ÚV KSČ a k perspektivě 'krajních opatření' přistupoval velmi zdrženlivě. Kosygin s ním souhlasil a soudil, že dvoustranná schůzka s čs. vedením se může stát dobrou formou politického nátlaku. Došlo ke střetnutí s Andropovem, který vehementně poukazoval na vyhrocování situace v Československu a žádal tvrdý zásah. Podpořili ho Ustinov, Mazurov a Kapitonov. Ale většina vedeni KSSS soudila, že je třeba uspořádat setkání s československým vedením jako poslední nátlakové opatření. Gromyko prohlásil, „že v dané situaci je dvoustranná schůzka nezbytná. Na této schůzce jim musíme všechno vyložit. Oni zřejmě nepřijmou naše návrhy. Pak však již budeme s naprostou znalostí problému rozhodovat o otázce použití krajních opatření... Myslím, že nyni je mezinárodní situace taková, že krajní opatření nemohou vést k zostření, velká válka z toho nebude... Jestliže se však Československa vzdáme, stane se to pro druhé velkým pokušením. Jestliže je udržíme, vyjdeme z toho posíleni." 22. července jednal velvyslanec ve Washingtonu Dobrynin se státním tajemníkem USA Ruskem. Tento prohlásil, že „USA od samého počátku neusilovaly vměšovat se do záležitostí Československa. To je především věc samotných Čechů. Je to současně věcí Čechů a ostatních socialistických zemí Varšavské smlouvy." Sovětské vedení tím bylo ujištěno, že jeho vojenský zásah nevyvolá aktivní protiakce ze strany USA. 26. - 27. července probíhalo pozoruhodné zasedání politbyra. Ujednocovalo a upevňovalo se stanovisko ÚV KSSS pro nadcházející schůzku v Čierné nad Tisou, vylučovala se každá stopa sebekritiky a pohledu zpět, aby se čs. strana neměla čeho chytat, zdůrazňovaly se formulace o pokroku a síle sovětského vedení, připravovaly se referáty a instrukce pro užší rozhovory a především požadavky na čs. stranu: zákaz činnosti všech politických organizací, stran a klubů, které vystupovaly proti socialismu; zajištění stranické kontroly nad prostředky masové informace; obnovení vedoucí úlohy komunistické strany v československé společnosti; odchod Kriegla, Špačka, Císaře, Slavíka, Šiká, Pavla a Prchlíka z funkcí. Jen faktická realizace těchto ultimativních požadavků umožní socialistickým zemim nesáhnout ke krajním opatřením. Moskva počítala pouze s jednodenním trváním rozhovorů v Čierné. Ty se ale ukázaly jako daleko obtížnější, výsledky byly dosti skromným kompromisem, ale ani ten čs. strana neplnila. 8. srpna se v politbyru projednávaly výsledky rozhovorů v Čierné i porady vedoucích představitelů stran socialistických zemí v Bratislavě. Vystoupení Dubčeka, Černíka a Smrkovského byla hodnocena jako „nekritická", podceňující nebo zastírající nebezpeči kontrarevoluce. Konstatovalo se, že „jak pozice ÚV KSČ, tak i vývoj událostí ... zatím dostatečně nepřesvědčují, že zásady zakotvené ve společném prohlášení šesti bratrských stran a ujištěni učiněná předsednictvem ÚV KSČ na dvoustranné schůzce budou skutečně splněny.“ POLYGON 5+6/1998 43 [pageend45]Následujícího dne, 9. srpna, zatelefonoval Brežněv Dubčekovi a urgoval plnění přijatých závazků. V tom pokračoval i v dalším telefonáte 13. srpna. 16. srpna schválilo politbyro text poselství Brežněva Dubčekovi, které měl československému vůdci předat Červoněnko. Na dvou strojopisných stránkách obsahovalo přehled závazků, které československé vedení nesplnilo. Velvyslanec dostal instrukce, aby o poselství informoval „zdravé jádro“, které pak mělo vyzvat Dubčeka, aby o poselství informoval předsednictvo ÚV. Zasedáni politbyra 17. srpna se opět zúčastnili z krátké dovolené se navrátivší hlavní členové. Brežněv začal výkladem o rozhovoru s Kádárem, který projevil naprostou připravenost své země zúčastnit se „všech akcí na pomoc československému lidu“, v maďarské armádě již byla vyhlášena mobilizační připravenost. Brežněv dále projevil znepokojení nad perspektivou brzkého svolání XIV. sjezdu KSČ, protože se při něm měli dostat do vedení strany „pravičáci": Ale přesto se snažil najít poslední možnosti politického východiska z konfliktu: „Snad by bylo třeba učinit ještě jeden krok k pozitivnímu ovlivnění Dubčeka a odtrhnout ho tak od pravicových sil.“ Už předtím požádal Kádára, aby se s Dubčekem za tímto účelem sešel. Vzdor tomu znamenalo usnesení tohoto zasedání bezprostřední přípravu k invazi, konstatuje vyčerpání posledních politických možností a rozhoduje „poskytnout komunistické straně a lidu Československa pomoc a podporu ozbrojenými silami" a svolává poradu vedoucích bratrských stranických a státních představitelů BLR, MLR, NDR a PLR na následující den do Moskvy. Při rozhodování v Moskvě byly brány v úvahu též návrhy „zdravého jádra“ KSČ, tedy „členů ÚV KSČ a vlády ČSSR, adresované" pěti bratrským zemím, „aby jim byla poskytnuta vojenská pomoc v boji proti koňtrarevolučním silám“. „Zdravé síly," sděloval Brežněv, vyložily celou řadu názorů o tom, jak synchronizovat akce a jaký je jejich plán. Myslím, že tento plán je vcelku přijatelný. Přijatelné jsou i termíny, které pro tyto akce navrhují, tj. 20. - 21. srpen." Byly odsouhlaseny texty pro tuto příležitost již dávno připravené: dopisu politbyra předsednictvu ÚV KSČ, Výzvy k občanům ČSSR a k československé armádě, a byly předběžně stanoveny kroky, jak spolupracovat s tak zvanou pětkou, československými činiteli, kteří naléhali na vyslání vojsk. Byl připraven návrh Deklarace předsednictva ÚV KSČ a vlády ČSSR, s níž měly vystoupit „zdravé síly" ve vedení strany; Červoněnko jej měl předat Biľakovi a Indrovi. Další zasedání politbyra 25. srpna konstatovalo politický neúspěch invaze do Československa a hledalo nové řešení v československé otázce. (Brežněv nebyl přítomen.) Dělo se tak zejména na základě jednání s (unesenou) československou delegací, zahájených v Moskvě 23. srpna. Kosygin podával zprávu o postoji vedoucích představitelů bratrských stran. Kádár se shodoval se sovětským stanoviskem. Všichni tři ostatní chtěli ale prosadit tvrdá, válečná opatření, pozavírání všech kontrare- volucionářů, revoluční vládu, neboť komunismus v zemi je v naprostém rozkladu. Nejbouřlivěji se v tomto směru projevoval Živkov. Ale i ostatní dva byli neúprosní. „Ulbricht se ptal, proč jsme tam tedy vyslali vojska, když Dubček a Černík zůstanou ve vedení." Gomutka ho podporoval: „Nikdo nás nepochopí, proč jsme vyslali vojska." Bylo projednáváno několik variant budoucího vedení v Praze, bez Dubčeka i s Dubčekem, nakonec se prosadilo řešení zachovat nyněnší vedení (kromě Kriegla, Císaře a Šiká) a trvat na závazcích z Čierné nad Tisou. Tuto „klidnou“, pro něho typickou variantu prosadil Brežněv, a Kosygin jej podporoval. Neměl sice Dubčeka v lásce a považoval ho za „padoucha číslo 1“, ale viděl také, že v Československu nejsou lidé, které by bylo možno postavit do čela revolučního vedení. Přidal se Šeljepin a Děmičev, kteří nahlédli, že každé jiné východisko znamená válku (zřejmě proti československému lidu). Andropov a Ustinov trvali na revolučně válečných záměrech. Na Biľaka se v Kremlu už nepohlíželo jako na perspektivní politickou osobu, především v důsledku politického neúspěchu invaze, jejíž doprovodná opatření byla naplánována především jím. Kosygin se ale zmínil o tom, že „si velmi dobře a klidně vede Husák“. Vážné obavy sovětského vedeni ze ztráty Československa, jeho nejistoty a tápání napovídají, že naše osvobození v osmašedesátém při velmi šikovné a rozhodné taktice úplnou nemožností nebylo. Nemožností ji učinila bezhlavá politika československého vedení, tedy absence opravdového vedeni. Připravil LJB 44 POLYGON 5+6/1998 [pageend46]Zpěv země a zpěv srdcí Osmašedesátý autenticky ZITA HONZÁKOVÁ († 1970) KOMENTUJE L. J. BERAN (KURZIVOU) Jarní bláto (psáno v březnu 1968) Konečně se naplňují sny. Lidé už nechodí vedle sebe s myšlenkami pouze na svoje starosti, na svá auta, své byty, najednou se v jediné noci, v noci jarního ticha, najednou se jejich starosti proměnily v naše, všenárodní starosti. A tak zde stojím uprostřed svého města. Bláto je tu ještě to včerejší, neboť bláto tak málo trápí veřejné činitele zodpovědné za čistotu města, činitele též včerejší. A co se ho za léta nanosíme do svých příbytků! Ale bláto se vysuší a snad v příštích dnech se naše země opět zachvěje v jarním slunci a lidé se rozhodnou sami zvelebovat své okolí - bez nařízení a příkazů. Ale co s blátem v nás? V našich duších! Kéž by se podařilo líbeznému jaru probudit v nás to, co bylo naše, české, to živelně lidské v našem národě. Ale víc než dvacet let jsme se učili opaku. Lhostejnosti k práci, k člověku. Nikoho nesměly zajímat „subjektivní“ příčiny lidských bolestí, protože ty nepatřily do směrnic a plánu. Jak zlomit tu nepřirozenou zrůdnost v nás? Ne každému stačí jaro, naděje, že to zlé je jistojistě za námi. Lidská duše je nedůvěřivá, malátná a těžko se vzpamatovává. Lidé jsou za tu řadu let nedůstojného života příliš zakřiknutí. Není divu, že mnozí dosud usínají s pocitem, že za čas opět všechno utichne. K poklesu naděje stačí, když na pár dní utichnou v tisku senzace a odhalení. Co tedy s tím vším? Jak postupovat proti zlu, jež bylo spácháno na našem národě? Jak vrátit člověku jeho sebedůvěru, důvěru ve vlastní vládu, národní cítění, aby se už nikdy nemusel stydět v cizině říci, že je Čech. A přece každý cítí, že ještě nikdy nebyly předpoklady jako nyní smazat nedorozumění v pohledu na nás. To, co se děje, je opravdu tak veliké, že teprve dějiny později ukáží, co se vlastně stalo. A to byla otevřena teprve prvá stránka našich nových dějin. Cožpak je však možné zůstat pouze u otevřené knihy? Jsme povinni všichni psát dějiny vlastními činy. Měli bychom se už probrat z mrákot, nečekat až co přijde shora. Všichni se zapojme do tohoto ohromného díla, aby tyto jarní noci, jarní naděje nezapadly na věky. Není možné uvěřit, že lze ještě jednou zažít takovýto proces. Za liknavost se v zákoně přírody platí smrtí. Nehledejme tedy zázraky kolem sebe, ale tvořme je sami v sobě! Zni dnes nezvykle, překvapivě, i trochu naivně, tento původní záběr z oné doby, postižený a vyjádřený horoucí třicetiletou ženou, která sice sledovala politické, hospodářské, sociální události, ale jako opravdu důležité vnímala to opravdu podstatné, co tehdy s rozhodnosti nabývalo v našem společenství na sile: vůli k pravdě, spravedlnosti, poctivosti, ozdravění, skutečné práci a především k rovným lidským vztahům, k vzájemné úctě a porozumění. Autorka působila se zápalem v jedné z „převratových" politických organizací, ale důležitou pro ni byla obroda v duších, kterou na tak mnohých pozorovala, o které tak mnozí s ní chtěli hovořit. Vyhledávala je a posilovala je. Stala se „rybářkou duší" pražského či spíše libereckého jara 1968. Nacházela je ve všech vrstvách, od nejprostších po vzdělance. Tyto ohrožující se duše představovaly tehdy významnou silu v našem národě, která se chtěla a měla stát rozhodující pro jeho další osud. POLYGON 5+6/1998 45 [pageend47]Kdo z koho (březen 1968) Tu radost prožívám tentokrát na svém pracovišti, plemenářském závodě většího seme- nářského podniku. Náš ředitel, v jehož sekretariátu pracuji, je pták ohnivák: člověk živelný a přitom dobrý odborník. I po dvacetiletém snažení o vzestup v komunistických podmínkách doutná v něm stále silněji čirá - i když zatím skrývaná - touha po spravedlnosti a pravé lidskosti. Osazenstvem je i v dnešních změnách uznáván. Jsem členem nového, zatím jen na měsic zvoleného závodního výboru. Trochu jsme předběhli události, takový výbor tu ještě neměli. Všichni jsme byli bezpartijní a nikdo z nás dosud v žádném ZV nebyl. Zvolili si nás trochu z únavy, rezignace a částečně z jakési naděje, protože jsme se jevili poněkud rozhodní. Sotva jsme si začali uvědomovat, do čeho jsme se vlastně dali, dostali jsme, jen zhruba po týdnu, ohromný úkol: kolektivní smlouvu. Vypracovali jsme ji jako u nás dosud žádná smlouva nevznikla, demokraticky, v řadě nocí. Okoušeli jsme při tom dosud nepoznaných zážitků: spolupráci lidí, kteří se nezištně snaží o věcná řešení, samu od sebe vzrůstající vzájemnou úctu, svobodné přemýšlení vázané na konkrétní životní, pracovní, hospodářské problémy. Snad proto, že zúčastnění nebyli ani komunisté ani dřívější funkcionáři ani jinak zatížení lidé. Smlouva počítala za předpokladu, že úspěšně vynaložíme všechno úsilí, s opatřeními pro nás významnými, se značnými odměnami, se zvýhodněnou pracovní dobou, a především se značnou dávkou nebývalé samosprávy, spolurozhodování osazenstva. Návrh smlouvy byl přečten a doplňován na celozávodní schůzi, na podnikovém výboru důkladně prohlédnut, konzultován na odborovém ředitelství a znovu na PV. Nyní jsme měli odpolední schůzi a probírali naposled před hlasováním smlouvu větu po větě, téměř všichni se účastnili konečných úprav i změn některých bodů. Při vší úmor- nosti to byla radostná práce celého osazenstva, každý prožíval svoji novou svéprávnost a svobodu. A tu uprostřed práce se rozletěly dveře a do místnosti vstoupili dva z Ústředního výboru. Jednoho z nich jsme znali léta. Nikdy ničím společnosti neprospěl. Jeho vztah s plemenáři zde byl napjatý, ale uměl dobře křičet a zastrašovat. Toho druhého jsme viděli poprvé. Seděli necelou půlhodinu, napůl naslouchali, napůl nahlíželi do smlouvy. A tu ten neznámý začal pronášet své námitky. Nemůže se prý mlčky dívat na to, jak neodborně postupujeme, jak jsme neostražití vůči rozkladným živlům. Zdůrazňoval hlavně, jak je sám důležitý, vysvětloval nám, že on je povolán takové smlouvy koncipovat v tom duchu, v němž vždy bojoval a usiloval. Hovořil dlouho, upadal do běžných frází, nikdo už neposlouchal. Všichni časem mávali odmítavé rukama, někteří začali dupat, jiní posuňkovali na předsedu, aby ho přerušil. Ale nakonec jsem to byla já, kdo nemohl dále setrvat. Musela jsem mu říci vše, co ve mně tato událost rozdmýchala. Připadala jsem si v té chvili jako hřebec v našem hřeb- činci, když cítí, že se mu nese píce. Jeho rozrušení se nedá potlačit. Chvěla jsem se, citila jsem, že vycházím na cestu, z níž není návratu, že se podílím na dějinách. „Neznám vás. Přišel jste nikým nezván a nepředstaven a po necelé půlhodině, co se mimochodem díváte na naši smlouvu, zasáhl jste bez požádáni. Předsedu, který jednání vede, nebral jste na vědomí, slovo jste si udělil sám. Jak to, že vy budete stavět nový plán pro nás? Jakým právem a jaký plán? My vás nepotřebujeme, my si svůj program vypracujeme sami. Ještě neznáme jeho přesnou formulaci, ale víme, co chceme. Vime, že naší první prací, tou nejtěžši a největší, hlavním našim programem jsou vztahy mezi lidmi, které se vám podařilo v nás rozbíjet, že jsme se pohybovali jako po obrně, že jsme se odcizili svým idejim, svým láskám, svým touhám. Naučili jste nás opatrnosti souseda před sousedem; co se u nás nepodařilo Hitlerovi, dovršili jste vy. A když naproti tomu pomyslím, co se teď odehrává ve mně, v nás! A vy tu sedite na té hromadě shnilých vajec přese všechno, co se děje, a domníváte se, že ještě vysedíte kuřata. Nic, vůbec nic nám nemůžete dát, jedině ten pach se může rozšířit kolem; a já nevěřím, že je tu mezi námi jediný, kdo ho s vámi zkusí dýchat. Svou nepříjemnou přítomností jste nám připravili trapné chvíle, ale nelitujeme jich. Uvědomili jsme si, že máme trochu strach. Ano, správně rozumíte, strach. Z toho, že je možné 46 POLYGON 5+6/1998 [pageend48]po tolika nocích, obrovských nocích nadšené spolupráce vidět na vlastni oči a slyšet na vlastní uši samozvance, kteří nám přijdou tak bezostyšně oznámit, že sice sami nejednali vždy, jak měli, že ne vše, co dělali, bylo v souladu se zájmy pracujících, že to doznávají a přičiní se o to, aby se vše zlepšilo. Ale zato nám připravi nový program. Jiný, dokonce nám v něm dají možnost i stávkovat. No, to jste vymysleli obrovský vynález. Za to budete asi spaseni. A také jste nám s patřičnou i hlasovou arogancí sdělili - ne ten už známý, ten se teď jen kál, ale ten druhý pán -, že ÚRO požádalo o vyloučení těch a těch osob ze závodního výboru. Ale vy, kteří jste na nevinných tropili jen neplechu, vy, kteří jste sem chodili křičet, jíst pak s námi párky a později večer s velkorysostí utrácet služební peníze, vy budete už hodní a budete pro nás vyrábět znamenitý program. Ale my už jsme přesycení-zvukem vašich hlasů, nevnímáme už vaše klábosení. Chceme uchopit svoji malou naději a ne ji rozbít o vaše bezduché plýtvání slovy. A kdybyste přestali na chvíli hovořit, kdybyste si lehli na zem, uslyšeli byste mezí zpěvem země také zpěv našich srdcí: Takto pevně semknuti už nemůžeme ztratit svou notu." Zeptala jsem se tohoto soudruha, kdo že je. S okázalou pompézností vstal a vynesl své zásluhy, postoj, členství, funkce. Prý se nebojí jít mezi lidi a proto, třeba neznám, přišel k nám a bude ‘v Praze’ tlumočit naše připomínky. Zdůraznil svoji spolehlivost a dokládal ji tím, že byl včera stejný, jako je dnes a bude zítra. „Tím jste se odsoudil sám, protože zde je třeba velkých změn. Projevil jste zřetelně, že jste nepochopil vůbec nic z toho, co se tu děje." Po mých připomínkách všichni spontánně zatleskali. Předseda řekl, že jsem vyjádřila vše, co měli ostatní na mysli. A další z našeho výboru vyzval soudruhy, aby odešli. Zda jste alespoň teď, vy bývalí vládcové, pochopili, že jste byli požádáni, abyste nás už nerušili v našich jednáních, v naší práci, v našem životě. Byl ještě krásný, sluncem prozářený den. Byl první jarní den. Šla jsem domů jako zpitá. Bylo ve mně tolik nepoznané radosti - a za to budiž vzdán dík tomu jaru a těm, kdo je donesli mezi nás. Taková malá místní sesazení z trůnu se opakovala mnohokrát, v celé zemi, a směřovala k proměně a spontánní obrodě celé společnosti, i řídících rovin až zcela ‘nahoru’. Stala se určující silou společenského procesu. Jakou roli přitom hrálo, že byli (ještě) u moci reformkomunistě? Jakou roli hrálo vůbec jakékoli stranické zaměřeni? Zde se jednalo o vítězství zdravých lidských vztahů a správných hnutí duše. O to nás invaze připravila, zabránila tomu. Zatímco pak národ a jeho inteligence oplakávaly ztrátu vnějších možnosti, normalizátoři se zaměřili na to podstatné: právě na duševní rovinu, na mezilidské vztahy, požadovali, aby se lidé zřekli svých ideálů a tím byli vnitřně zlomeni. To byla tragédie našeho osmašedesátého. Abruptní převrat v devětaosmdesátém už proces vnitřně společenské obnovy nepřipustil. Proto také nenastal - nehledě k tomu, že vnitřní energie k němu, srovnatelná s osmašedesátým, už tu nebyla. Také světová atmosféra s novým božstvem - všeřidícím trhem - nebyla už příznivá pro ideje, ideály, očistu a čest. Pociťujeme bolestně, jak nám takový proces v národních dějinách schází. Jak ho přece jen prodělat? Asi nám teď nezbývá jiná cesta než zdlouhavé učeni a tříbeni se na vlastních chybách a neúspěších. Jestli ovšem dějiny nepřipravují nějaké nové překvapení. m POLYGON 5+6/1998 47 [pageend49]K výročí sovětské okupace Československa JAMES V. JAKOUBEK 21. srpen 1968, den, který vyhnal z vlasti do exilu desítky tisíc Cechů a Slováků (o konečné cifre se stále debatuje). Toho dne obsadila vojska SSSR a čtyř satelitů z tzv. Varšavské smlouvy údajně suverénní stát Československo. Vedoucí mocí v Československu do momentu okupace byla Komunistická strana. Její vedení tehdy vydalo prohlášení k národu pod hlavičkou „Všem občanům“. Pravilo se v něm: Dne 20. srpna 1968 o 23. hodině překročila vojska SSSR, Polské lidové republiky, NDR, Maďarské lidové republiky o Bulharské lidové republiky hranice CSSR. Stalo se tak bez vědomí presidenta republiky, předsednictva NS, předsednictva vlády i prvního tajemníka UV KSČ a těchto orgánů... Předsednictvo UV KSČ považuje tento akt za odporující nejenom základním zásadám vztahů socialistických států, ale za potření základních norem mezinárodního práva... Předsednictvo Národního shromáždění vydalo rovněž své prohlášení. Praví se v něm: ... vyjadřujeme hluboký a zásadní nesouhlas s postupem spojeneckých (??) vojsk, která dnes začala bezdůvodně obsazovat naši republiku. Došlo tak k porušení suverenity našeho státu, které je nepřípustné v našich dalších vzájemných vztazích... Prohlášení stejného smyslu vydala i vláda Československa. Krátce na to byli vládní a komunističtí představitelé zatčeni okupanty a odvlečeni neznámo kam. Téměř týden o jejich osudu nebylo nic známo. Pak se náhle objevili v úloze „vyjednavačů“, pod zámkem, hlídáni ozbrojenými strážci, v Moskvě, kde byli přinuceni přijmout diktát, který se oficielně nazýval „Moskevský protokol“. Jediný muž, který odepřel tento diktát podepsat, byl MUDr. František Kriegel, čin to v daných podmínkách hrdinný. Moskevský protokol znamenal de facto legalizaci okupace, třebaže se všichni tvářili, že tomu tak není. Mezitím národ doma vyčkával a pasivně odolával okupační moci - „ani zkřivit vlas, ale ani kapku vody“. Po zahájení tzv. normalizace okupanty dosazeným kolaboračním režimem Gustáva Husáka se začalo proslýchat, že jedním z podnětů, které k okupaci vedly, byl tzv. „Zvací dopis“, který několik čs. komunistických pohlavárů údajně zaslalo sovětskému vedení. Husákova loutková vláda se tužila. První výročí okupace bylo poznamenáno brutálními zákroky proti demonstrantům protestujícím proti režimu. Z okupace se stala internacionální pomoc, za kterou se vzdával horoucí dík a UV KSČ zrušil shora citované stranické prohlášení ze dne 21. srpna 1968 jako „... nemarxistické, netřídní a od základu nesprávné“. Nedlouho na to byl vydán nechutný pamflet s názvem „Poučení z krizového vývoje ve straně a společnosti“, který odsoudil Dub- čekův režim a který se stal na dlouhá léta biblí kolaborantů. Zabedněnost Husákova režimu byla dokonalá, nevšímavost ke světovému dění bez mezí. V době, kdy sovětské impérium praskalo ve švech, kdy veliký Gorbi, na Západě oslavovaný jako nový Mojžíš, jezdil po světě a snažil se přesvědčit státníky, že SSSR je na cestě stát se tou nejdokonalejší demokracií světa a mj. odsoudil i vpád vojsk SSSR do Československa. Husákovci s klapkami na očích si stále mleli svou. XVII. sjezd KSČ, konaný v březnu 1986, velice kladně zhodnotil svou tzv. politiku postavenou na pevných základech „Poučení“ a vytyčil si úkoly „rozvoje naší společnosti v období do roku 2000“. Ke konci roku 1988 režim vydal zajímavou publikaci, svědčící o naprosté politické zaslepenosti. V edici Panorama vyšla příručka „Dějiny Prahy v datech“ (autorský kolektiv komunistických historiků vesměs ověšených z obou stran honosnými tituly PhDr., CSc., DrSc), kde se o srpnových událostech 48 POLYGON 5+6/1998 [pageend50]1968 píše klasickou stranickou češtinou: 21.8.1968. Spojenecká vojska pěti států Varšavské smlouvy vstoupila do ČSSR. Jejich zásahjako akt solidarity socialistických zemí předešel nástupu kontrarevo- luce a zabránil vytržení Československa ze společenství socialistických států. Pravicové vedení KSČ vydalo netřídní proti- internacionalistické prohlášení, jehož zveřejnění dezorientovalo komunisty i širokou veřejnost a umožnilo kontrarevo- lučním silám rozpoutat otevřenou protiso- větskou kampaň... Než uplynul rok, sovětské impérium včetně Husákova hanebného režimu zašlo na úbytě. Z plánů „rozvoje do roku 2000“ sešlo. Opět se vyskytly otázky, týkající se událostí kolem srpna 1968, včetně onoho pověstného „zvacího dopisů“, údajně psaného hrstkou komunistických zrádců. Veliký Gorbačov se k tomu odmítl vyjádřit. Jeho nástupce na ruském trůnu, Boris Jelcin, ohledy svého předchůdce nesdílel. Na několikerý dotaz českého presidenta Václava Havla reagoval prohlášením, že se tento dopis v moskevském archivu skutečně nachází. Dne 18. července 1992 telefonoval Havlovi, že inkriminovaný dopis zašle do Prahy. Den na to se na Pražský hrad dostavil osobní Jelcinův posel Alexander Popov a Havlovi předal zapečetěnou obálku. Václav Havel toho dne odpoledne na tiskové konferenci informoval veřejnost o obsahu obálky. Obsahovala dva dokumenty. Prvním z nich byl tzv. „zvací dopis“, ve kterém se několik komunistických pohlavárů obrací na tehdejšího šéfa Sovětského svazu Leonida Brežněva a poukazují na ohrožený socialismus v Československu. Havel citoval z dopisu (překlad do češtiny): ... v těchto složitých podmínkách se obracíme na vás, sovětské komunisty, vedoucí představitele komunistické strany SSSR, s prosbou o poskytnutí podpory a pomoci všemi prostředky, které máte. Jen s vaší pomocí lze vyrvat ČSSR z hrozícího nebezpečí kontrarevoluce... Havel dále uvedl, že pod tímto dopisem jsou svou rukou podepsáni Alois Indra, Drahomír Kolder, Oldřich Švestka, Antonín Kapek a Vasil Biľak. Druhý dokument v obálce byl osobní dopis Antonína Kapka, kterým se Kapek obrací se svou osobní žádostí o pomoc sám za sebe. K tomu Havel dodal, že několik dní předtím obdržel od Jelcina zápis z porady pěti nej- vyšších komunistických představitelů pěti zemí, okupantů Československa, konaný 18. srpna 1968 v Moskvě, na které Brežněv navrhnul použít zmíněný dopis k oficiálnímu zdůvodnění následné intervence do Československa. Brežněv uvedl, že onen dopis mu byl předán na schůzce Varšavské smlouvy dne 3. srpna 1968 v Bratislavě. Signatáři v něm mimo jiné žádají, z obavy před stávající situací v Československu, o maximální utajení. Boris Jelcin k tomu uvedl, že tyto dokumenty byly v zapečetěné obálce označené textem „Nikdy neotvírat“. Havel dodal: ... mnohokrát jsem řekl, že je v našem bytostném zájmu poznat pravdu o naší nedávné historii a dát průchod spravedlnosti... Ze jmenovaných autorů a signatářů inkriminovaného dopisu byli v té době již čtyři mrtvi. Alois Indra, člen ÚV KSČ a dlouholetý předseda Federálního shromáždění, zemřel v roce 1990. Drahomír Kolder, člen předsednictva ÚV KSČ, zemřel 1972. Oldřich Švestka, tajemník ÚV KSČ a šéfredaktor Rudého práva, zemřel v rpce 1983. Antonín Kapek, člen ÚV KSČ, generální ředitel ČKD a vedoucí tajemník Městského výboru KSČ, spáchal v roce 1990 sebevraždu. Jediným žijícím členem pětice zůstal Vasil Biľak. Ten se ale k tomuto dopisu nechce znát, tak nějak na všechno zapomněl. Mezi ním a reportérem televize, který s ním rozmlouval (a mj. mu oznámil, že dle zjištění vyšetřovatele pro analýzu událostí let 1967 až 1970 pana Miloše Bárty, se Biľak začátkem 70. let pokusil onen dopis ze sovětských archivů získat zpět) došlo k zajímavé rozmluvě: Biľak: Žiadny list som sa nepokúšal ani získať, ani nič, ale už v historii bolo vela podvrhov hrozných a nebudem prekvapený, keď i tento bude podvrh. Ja dopis nevidiel a neviem, čo to je. Reportér: Takže vy ste s menovanými pánmi žiadny list Brežnevovi nenapísal? Biľak: Neviem o tom, že by som nejaký list podpisoval. POLYGON 5+6/1998 49 [pageend51]Reportér: V liste ste měl žiadať, aby SSSR zakročil všetkými možnými prostriedkami na ochranu socializmu, ktorý ohrožuje kontrarevolúcia. Biľak: Ja som bol vždy zástancom toho, aby sme riešili všietky naše problémy našimi silami... Den na to byl Vasil Biľak předvolán k výslechu na bratislavskou pobočku Federálního vyšetřovacího sboru, kam se dostavil s advokátem Alfonsem Langrem, který Biľakovi striktně zakázal s kýmkoliv o případu hovořit. Biľak, který při výslechu využil svého práva nevypovídat, přesto neodolal a na otázku reportéra, zda je autorem zvacího dopisu, odpověděl: Biľak: Vyšetřovatelovi som uvedol, že som nič nekoncipoval, nič som nepísal a nič som nepodpísal. A tím to skončilo. Reportér: Pane doktore, jakým způsobem si myslíte, že se tam vzal ten váš podpis? Biľak: To ať oni doložijú, že je moj. Já to neviem. Reportér: Myslíte si, že to byl někdo z vašich bývalých přátel na UV? Biľak: To ja nemôžem doložiť, ja nie som z tých, že bych někoho anonymne obviňoval. Reportér: Takže vy věříte tomu, že ten podpis na dopise není váš? Biľak: Ja mám rad históriu a z historie viem, že falsifikátov v životě bolo vela, a velmi hodnověrných. Zde ide o velmi dobrú robotu. Dozorčí prokurátor případu, Vladimír Nechanický, dal v podstatě za pravdu Biľakovi: „Je velice obtížné prokazovat skutkově, jak došlo k vytvoření onoho dokumentu, kdo ho psal, kdy ho psal, kdy ho odeslal, kdo ho skutečně podepsal apod. Bude věcí vyšetřovatele, aby zejména z hlediska kriminalistického identifikoval a bezpečně zjistil, zda nejde o podvrh, jak v tisku uvedl Biľak. Půjde o prozkoumání pravosti listiny z hlediska krimina- listy, tedy chemického, daktyloskopického, případně písmoznaleckého.“ Kromě Biľaka a vyšetřovatelů nikdo o pravosti dokumentu pochyby nemá. Tehdejší předseda KSČM Jiří Svoboda: ... o existenci zvacích dopisů se mluvilo a psalo přes dvacet let a ani ta jména nejsou žádným překvapením. Domnívám se ale, že žádný podobný dopis nemohl ospravedlnit atak Varšavské smlouvy, ať je pod ním podepsáno pět nebo padesát lidí... Alexander Dubček, tehdy předseda Federálního shromáždění:... je dobré, že tento dopis je už na světě, ale na podstate vecí, ktoré sa dělali v r. 1968, na verolom- nosti sovietskeho vedenia a vojenské okupácie Československa to nič nemení... Dopis na světě byl, ale hned od začátku byla jeho pravost zpochybňovaná. Případ, lze-li to tak nazvat, se protahoval, pak došlo k rozdělení Československa, zájem opadl, vše šlo, jak už je v Česku zvykem, do vytracena. Jiné skandály, jiné aféry, kdo by se se starými krámy mazal? Vždyť máme tlustou čáru a pokud možno co nej- menší zpětné zrcátko pana Klause, kterému se pohled do minulosti moc nezamlouvá, mohl by narušit budování Potěmkino- vých vesnic. Ostatně vždyť ten tzv. právní systém současného Česka je právně svázán se systémem komunistickým, tudíž o žádný přestupek vlastně ani nejde. Biľak je stejně mimo dosah české jurisdikce. Ale ani ti, kteří se v její moci nacházejí, se nemají čeho obávat. Kupř. Miloš Jakeš a Jozef Lenárt, oba obžalovaní z vlastizrady. Úřad pro vyšetřování zločinů předal důkazní materiál o jejich činnosti Městskému soudu v Praze. Nejmenovaný soudce, v „neveřejném“ řízení, vrátil státnímu zástupci jejich případ k došetrení, neb dle pana sudího podle toho, co bylo předloženo a podle stále platných komunistických zákonů se zdá, že vůbec (ale vůbec!) se nejedná o trestný čin. Údajně některé materiály „nemapují dostatečně činnost obžalovaných v krizových dnech a dokonce není dostatečně ověřena jejich pravost!“ (oznámeno 9. srpna 1997). Jiní údajní velezrádci, např. Karel Hofman, jsou na tom ještě lépe. Jeho obžaloba leží na Městském soudě v Praze a o řízení v jeho věci se zatím neuvažuje. Dosíci se „průchodu spravedlnosti“, po které volal president Havel po dodání ^zvacího dopisu“, je v právním marastu české republiky v nedohlednu. Lakewood, Ohio, USA, 21. srpna 1997 ■ 50 POLYGON 5+6/1998 [pageend52]To ráno (Srpnová povídka) Noc bdí nad městem a do opuštěných ulic mrholí. Zářivky, nějakou náhodou dosud nerozbité, urputně zápolí s mokrou tmou a pranic neruší spící Zdenu. V odlesku chudičkého světla vypadá půvabněji než ve skutečnosti, téměř krásně. Kadeřnice ji včera přikrášlila tizianovským přelivem („když jedete ven, musíte vypadat zvlášť k světu“), bohaté vlasy vypadají teď v polosvětle jako přilbice ze staré mědi s chocholem malebně rozvířeným. Pokojík je směsí dětských snů a odjezdu dospělé. Několik plyšových zvířátek hledí s prádelníku neúčastně do prostoru, holčička po nich může každým okamžikem sáhnout, vzít je k sobě pod peřinu. Na nízké knihovničce dřepí jako kočka obrovská mušle, hučí v ní moře, když se přiloží k uchu. Knížek nemnoho, spíš časopisy plní přihrádku police, nepořádně páté přes deváté pohozené, většinou ilustrované. Opěradlo židle i sedadlo pokrývají šaty a prádlo, jak si je Zdena na cestu přichystala. Na stolku čeká kufr jen na kartáček na zuby, noční košili, mýdlo, ručník a několik jiných věciček, kterých je zapotřebí po probuzení. Také dokořán rozcapená skříň, plná pustých ramínek, ukazuje, že Zdeniných dnů ve městě je namále. Popůlnoční šumot drobného deště kontrapunktují najednou kroky, které se přeženou kolem domu. Ještě nedozněly a jako by nebe nasadilo jiný zvuk, hučivý a nepřestávající. Ticho je roztříštěno. Blíží se vlnami a utichá, pak se vrací a zase utichá, ne úplně, něco v prostoru zbývá. Nebeský hukot Zdenu probouzí. Najednou se v ní ozve chuť podívat se nezvyklému hluku na kloub. Pohled k pootevřenému oknu hádanku neřeší, záclony chrání temno. Příliv a odliv nezvyklého hluku se skoro pravidelně střídají, po chvíli se k němu přidruží typický hrkot náklaďáků, celé kolony jich musí projíždět přilehlými ulicemi, průvod deseti- tunek. Zdena se posadí, stahuje si přikrývku k bradě, dává se do ní chlad. Vraští čelo, oči ulpívají na světlejším obdélníku záclon. Zařinčí telefon. Zdena je v okamžení z postele. Běží k aparátu v neosvětlené předsíni. Vydechuje do sluchátka: „Haló!“ Zní to jako otázka před zlou předtuchou. Slova, sypoucí se staccatem ze sluchátka, přesahují každou její představivost. Zpráva plyne monotónně jako hlášení meteorologického ústavu, přesto však vzrušivě. Zdena se pokouší poděkovat, hlas jí selhává, smysl zůstává v hrdle. Aby se nezhroutila na podlahu, dopadá na štokrlátko před toaletním zrcadlem, sama se zhrozí své bledosti, vytřeštěnosti. Sluchátko jí padá do klína, ale na druhé straně už domluvili. Teprve po notné chvíli je pokládá na vidlici. Sotva se doplíží, jako chromá se zachycujíc nábytku, zpět na postel, telefon už opět vyvádí jako šílený. Zdusí kletbu v polovici a už se zase šátrá do tmy k telefonu. Není schopná jiné myšlenky než na Rusáky, vstupující do země, marně si však představuje, jak přepad probíhá, jak je to vůbec možné. Vyslechne první větu té hrůzy, hned řekne: „Já vím...“ Nechá zpravodaje mluvit. Vtírá sejí nevíra v slyšené. Moci se tak přesvědčit sama, vložit prst do rány. Vždyť to není možné...! Taková zhůvěřilost! Zachce se jí ohmatat svýma očima tu k nevíře změněnou situaci. Téměř násilím se odpoutá od přístroje, v němž přítel chrlí nové a nové podrobnosti katastrofy, nechce je slyšet, to si z ní přátelé tropí legraci, kanadský žertík, surový, nehezký, zítra se mu všichni tři od srdce zasmějí. (To jsme tě, Zdendulo, vystrašili, viď? Jaks tomu mohla vůbec i jen na chvilku uvěřit? Takové nehoráznosti. Vždyť to jsou přátelé, bratři...!) Odšourá se podle stěny do ložničky, přistoupí k oknu, poodhrnuje záclonu. Už se dní, šedá obloha se váhavě jasní. Zdena bedlivě zkoumá oblohu, zda zahlédne stříbřité ptáky, kdysi je v duchu vítala, dnes jako by byla ráda, že zůstávají v telefonu jako hloupoučký žert. Ale ten hukot je přece skutečný, ten nevyrobíš nechutným šprýmem. Ten opravdu Zdena slyší. Po protější střeše pobíhají dvě postavy. Zdena je poznává. Několikrát je přistihla, jak ji sledují, když se převlékala do noční košile, puberťáci zatracení. Neměla jim to příliš za zlé, trochu jí to i lichotilo, prokazovali čest její nahotě, asi jednu z posledních spontánních. Bydlí právě naproti jejímu oknu ve třetím patře protilehlého činžáku. Jakoby nic lítají po ploché střeše, trhají si z rukou dalekohled a pátrají v mrholení po cizích ptácích. Zdena by byla k smrti ráda, kdyby slézali se střechy bez kořisti, hukot letadel a náklaďáků usvěd- POLYGON 5+6/1998 51 JAROSLAV STRNAD [pageend53]čuje její naději z lichosti. Roztfásá ji znovu chlad. Přehazuje si přes ramena župan, dárek od maminky k narozeninám. Jsou na něm v barvě vyvedeni pávi a labutě, není to její vkus, ani zdaleka ne, ale zahřívá a ostatně, prosím vás, co se dnes v městě dostane? Pospíchá do ložnice rodičů. Cestou zjistí, že se v telefonu pořád ještě někdo vybavuje. Zdena řekne do sluchátka jakési „děkuju“, aniž ví za co a komu. Rodiče dosud spí. Zdenin neomalený a bezohledný vpád maminku probouzí. Posazuje se v posteli a nechápavě zírá na dceru. Zdena ji nepřipouští k otázce a vykřikne: „Maminko, Rusáci vtrhli do Československa. Sovětské eroplány lítají nad Prahou.“ „Co? Cože?“, koktá maminka rozespale a chvilku jí trvá, než pochopí, co Zdena říká a když jí odcházející spánek dovolí plně porozumět, roze- štká se. Obě naslouchají rachotu nebes a ulice, která náhle oživla a hovoří zlým jazykem. „To jsou oni, slyšíte, mami? Už jsou tady,“ ukazuje Zdenka neurčitým gestem, jako by nebezpečí bylo nejen slyšet, ale i vidět. Stará paní se rozplývá v slzách. Třese mužem, který vedle ní pochrupuje. „Slyšíš, Drahoši, slyšíš? Rusáci jsou tady!“ Stařec šmátrá po nočním stolku, hledá přístrojek do ucha, shazuje ho na zem. Hledí nechápavě na obě ženy, těžce vzdychaje, domáhá se vysvětlení náhlého ruchu v pokoji. Zdena mu přístrojek vtiská do dlaně, stařec si ho nasazuje do boltce. Dcera mu křičí do ozbrojeného ucha: „Tatínku, Rusové přilétli, obsadili nás.“ Otec, zdá se, ještě nedospal. „Je snídaně? Už je kafe?“ Drápe se nemotorně z postele. „Za okamžik bude,“ uklidňuje otce Zdenka a pouští se do přípravy jídla, třebas do její obvyklosti chybí ještě spousta času. „Copak tobě, Zdeničko, tobě se nemůže nic stát. Jsi cizinka,“ promlouvá matka k dcerce u sporáku. Myslí, že ji uklidňuje, zatím tím však utěšuje samu sebe, Zdena ví své, ji uklidnit nic nemůže. Navenek nabyla nad svým vzrušením vrchu, ale ta ochranná slupka je vetchá, prorazí ji i laskavé pohlazení, pláč má na krajíčku. Aby zpevnila jeho hráze, upíná se k bublající vodě. Matka nepřestává kapat balzám na Zdeninu neviditelnou ránu a vůbec neví, že bolest je hlubší, že ji nemůže vůbec zasáhnout opakovanou útěchou, která vyčpí opakováním, jako by najednou zapomněla všechna ostatní slova. Zdenka přistaví do konvice kávu, potom stane u otcovy postele, několik sekund sleduje jeho zarputilý zápas s neposlušným tělem, konečně mu pomáhá vstát a usazuje ho k prázdnému stolu. Běží do kuchyně, bere z příborníku hrnéčky a to ostatní, prostírá. A jako by v ní touto mechanickou prací dozrálo rozhodnutí, praví do bez přestání dorážejícího pláče, jehož podhoubí lze snadno vysledovat: „Nebojte, mami. Já zůstanu s vámi. To nebude tak zlé, až kaše vychladne, budeme ji jíst jako dřív. Nebojte, maminko!“ Ví, že to není pravda, prvními slovy se hráz, kterou dojetí a smutku a vzteku navršila, bortí. Už se nebrání, marně by se vzpírala. Slzy jí tečou bez zábran, nestačí šije utírat, jako z vydatného čerstvě odkrytého zdroje proudí bez konce, bez konce. Neskrývá je už, nechává jim volný průchod, ne- osušuje je, nahlédne marnost snahy vypadat statečně. Káva se rozvoní bytem. Chléb a máslo přináší Zdenka po paměti, pro tu povodeň v očích ani kloudně nevidí. Lžičky cinknou do hrnéčků. Potom, když rodiče sedí bezpečně u stolu, usadí se naproti nim. Láskyplně je obsluhuje, nalévá kávu, krájí chléb, krajíčky maže máslem a marmeládou a umiňuje si, že koupí novou skleničku, tahle dodělává, dohlédneš na dno. „Dvě kostky, tati?“ Stařec neodpovídá, hledí si jídla, že se něco děje venku, nevnímá. „Mami, taky dvě?“ Matka drobet přikývne. Mlčky předčasně snídají. Zvenku doléhají výkřiky. Zdence to nedá, pouští rádio, aby v místnosti nebylo tak palčivé ticho, aby nebylo tak vyzývavě slyšet ulici. Zprvu nerozumí, co hlasatel říká. Jen ne ticho, stěny místnosti je opakují, znásobují, podtrhují křiklavé hemžení na ulici, to rve bubínky, až Zdence rozbolí hlava. Jen ne ticho, z něho se rodí strach, nejistota. Venku kdosi vykřikl bolestně, jako by ho mučili, chuchvalec tónů, to někoho přejeli, hněvivé i konejšivé hlasy, vzlykavý vztek. Zdena konečně porozumí hlasateli, vyzývá ke klidu jako vždycky, když se něco hrozného přihodí. Klid, klid, říká si v duchu Zdenka, ale má do něho dál než do Vídně, kam za pár hodin odjíždí její vlak. Zaposlouchá se do zpráv, neříkají nic nového, jen opakují tu noční můru, jen ji šperkují dalším děsem. „Ještě trochu kafe?“, zeptá se, aby slyšela jiná slova než „okupace“, která jsou třeští hlasatelova projevu. Aniž vyčká souhlasu nebo nesouhlasu, uvítá Zdena příležitost k činnosti, aby přestala bláhové myslet, že se jí okupace vlastně netýká, že je v této zemi, v rodné zemi, cizinkou, že může kdy52 POLYGON 5+6/1998 [pageend54]koliv odplout, než přijde zhoubná povodeň, která všechno živoucí zalehne, zadusí. Může dát vale okupantům i okupovaným. Mezi nimi však jsou rodiče, maminka i tatínek, nevědí si bez ní rady, budou ještě bezradnější, kdoví, co přijde. Ty přece nemůže nechat na holičkách. Jen si jejich bezmoc uvědomí, sevře ji bolest, jako by je oba kladla do hrobu, jako by na jejich rakev nevšímavě hodila hrstku hlíny. Okamžitě se plazí po zemi. Nemůže z toho prokletého města, stověžatého a nad jiné krásného, nemůže utéci od táty a mámy, nemůže prostě, i když si dovede jasně představit, co ji čeká, zůsta- ne-li. Ty kurvy sovětský...! Nebojte se, mami, zůstanu, nemohu odjet, ještě mě musíte naučit zelňačku a bramborové placky, upeču si je, až se budu vdávat. Tati, a vás musím zmatit, zatím jste vyhrával vy, ale lepším se a jednou vám dám šustrmat, to bude slávy na Starém bělidle... Zvonek u dveří tíkne. Než se matka vzchopí, je Zdenka už z kuchyně, jen za ní labutě a pávi vlají. Vítá sousedku v předsíni, matka vyčkává se soustem v ústech, kdo to v tuhle nevšední dobu přichází. Otec žvýká spokojeně dál, aniž zvedne tvář. Sousedka, doprovázená Zdenkou, vplouvá do kuchyně a hned u dveří spustí: „Viděla sem u vás světlo a tak sem si řekla... Páni, tam vám je mela! Lidi, který jinak eště spějí, nevědí, co by koupili, oblíhaj za tmy mlíkárnu a Masnu, tam je fronta, jako bejvala za Hitlera. I starý rohlíky jdou na odbyt. Ženský se chovaj jako šílený, rvou se o chleba. No, hotovej cvok- haus. Teď sou regály už prázdný, ale čeká se nová dodávka. Měli byste si taky nakoupit. Doví jak to bude vypadat. Ruský kobylky nás vyžerou, známe to, když přijeli v osmačtyrycátým do Prahy. Já myslela, slečno Zdenko, že dnes vodjíždíte...“ „Odložila jsem to, než se to tady trochu uklidní. Viděla jste vojáky?“ „Naše né, ty zůstávaj v kasárnách. Ňáko se těch sovětskejch bojej.“ To není možné, myslí si Zdenka, musím to vidět na vlastní oči. Vyklání se z okna. Po ulici pobíhají lidé, zdá se, že bezcílně, všichni někam pospíchají, ačkoliv do fabrik, do úřadů je ještě hodně brzo. Ženy nosí z obchodů vrchovaté nákupní tašky, košíky. Zdenka se odpoutává od podívané, ve svém pokoji shazuje se sebe labutě a pávy, vybírá z kufru oblečení, které tam včera večer pečlivě naskládala. Obléká se na vycházku do města, letní šatky, nadýchané, skoro průsvitné, zbylé věší na ramínka ve skříni. Uprostřed ustane a běží do kuchyně, kde rodiče dojídají. Matka právě sklízí nádobí do dřezu, noří do horoucí vody hrnéčky, ruce, sykne, jako by se opařila. „Tak já běžím,“ špitne skoro neslyšně Zdenka, loučí se s matkou polibkem na spánek. „Prosím tě, kam jdeš?“ „Jen tak, něco nakoupit, něco k obědu.“ „Dyť máme dost. Lednička je přecpaná. Něco si uklohníme, něco jen tak narychlo. Já stejně jíst nebudu, nepozřela bych sousto s těma Rusákama. Zkazili mi chuť k jídlu.“ „Viděla sem jeden ruskej tank, ujížděl od Můstku k Václavovi,“ nesmlčí sousedka svůj jedinečný zážitek. „Jistě jich bude víc, paní Klvanová. Jen aby naši do toho nešli, jen aby se nezačalo střílet,“ obává se matka. „Války jsme si užili dost. Nechoď nikam, Zdeničko, ještě tě zastřelej!“ Zdena však už otvírá dveře. Sousedka u nich hlídkuje, Zdenka ji musí odstrčit. Klvanová vysleduje její pohled, opírající se o nacpanou tašku. „Tolik já nakupuju skoro každé ráno, dyť je nás u stolu pět,“ snaží se chránit svou pověst. „Jen ať slečna de. Dyž se nebude do ničeho plíst, nic se jí nestane.“ Ale už ji nic nedrží, dveře za sebou prudce, jakoby uraženě přibouchne. Zdenka má volnou cestu. Letmo políbí otce a už mizí. Snad ani neslyší matčino napomínavé: „Dej na sebe, Zdeničko, pozor!“ Sbíhá bez ohlédnutí se schodů. Na ulici proti ní se vynoří hejno mládenců, nesou polorozbalený plakát. Zdena se pokouší rozluštit nápis na něm. Jeden z chlapců jí pomáhá: „Ivane, jdi domů, čeká tě Nataša. Jenomže je to, slečno, rusky, aby tomu Rusáčci rozuměli, víte, slečno?“ Zdenka si jich nevšímá. Na rohu klubko občanů strhává s domu tabulku se jménem ulice a připevňuje honem jinou, falešnou. No, tím to vytrhnete, zajiskří v ní pochyba. Přece však přiloží ruku k dílu. Přidrží žebřík, na který vystoupil jeden z občanů, aby zmýlenou sovětských soldátů dokončil, aby na pár hodin, možná minut, změnil místopis města. Pomoc jí brzo připadne zbytečná, žebříku nedá padnout několik mladých rukou. Ti dva holobrádci s protější střechy se hvizdem dorozumějí, že i oblečená Zdena stojí za podívanou, rošťáci! Průlinami mezi mraky prokukuje slunce. Snad bude obstojně. ■ POLYGON 5+6/1998 53 [pageend55]K šedesáti letům po Mnichovu BENEŠ A HÁCHA Před válkou, za války a po ní Z mé publikační činnosti zajisté již mnozí vytušili mé pochyby o způsobu, jakým jsou širší veřejnosti předkládány zprávy a výklad historických událostí státními propa- gandisty všeho druhu. Do spleti této problematiky mě uvedl za války náš profesor historie Adolf Turek. Pozval několikrát pár studentů do kanceláře Moravského zemského archivu, aby nám vysvětlil, co byla v pro- tektorátních učebnicích dějepisu pronacis- tická propaganda a co byla historická fakta. Po válce jsem působil v Armádním vysílání Pražského rozhlasu. Můj první pořad v září 1945 byl o Mnichovu. Pramenů bylo tehdy nemnoho. Novinové články a brožurka osvětového důstojníka armády, nemý- lím-li se, plk. Procházky. Napsal jsem mj., že za Mnichova nás všichni spojenci zradili. Poslal jsem text k ohodnocení. Příští den zazvonil telefon: „Zde je Outra- tová. Mohl byste přijít do mé kanceláře?“ „Kdo je Outratová?,“ zeptal jsem se jednoho staršího zaměstnance rozhlasu. „Cenzorka,“ odpověděl. „Copak v rozhlasu je cenzura?,“ zeptal jsem se naivně. Pousmál se a řekl: „Dej si bacha, je to velká komunistka!“ Paní Outratová, velice elegantní krásná dáma na počátku středního věku, mě přivítala s úsměvem. Prý jsem napsal dobrý program, ale udělal jsem jednu hrubou chybu. „Napsal jste, že za Mnichova nás všichni spojenci zradili,“ řekla, „to není správné! Musíte opravit a napsat: Západní spojenci nás zradili, jedině Sovětský svaz zůstal věrný! Tak to řekl president Beneš v rozhlasovém projevu z Moskvy, koncem prosince 1943.“ Její doporučení jsem přijal s klidem. Změnil jsem větu, jak žádala. Byla starší, jistě věděla o historii víc než já. Ale nasadila mi broučka do mozku. Jak to vlastně bylo s tou sovětskou pomocí? Několik dní poté jsem byl na čaji u Kutlvašrů. (Paní Kutlvašrová byla Ruska. Psala básně, které přeložila do češtiny, a já je ziýmoval.) Zmínil jsem se o střetnutí s Outratovou. Generál Karel Kutlvašr řekl: „Tady bratr generál Fajfr by nám o tom mohl něco říci. Byl krátce před Mnichovem v Moskvě.“ Jaroslav Fajfr, bývalý velitel letectva, dal ukazováček na ústa se slovy: „Doba ještě není zralá.“ Byl jsem tou odpovědí značně rozrušen. Vida, vládnoucí vrstva posílá národ na bitevní pole a zavádí do protektorátů, ale není ochotná obeznámit národ s tím, co se ve skutečnosti odehrává v diplomatickém a vládním zákulisí. Tehdy jsem se rozhodl, že o všech osobách a událostech, které rozhodly a rozhodnou o mém životě, budu hledat pravdu. Nerad bych se obětoval a byl obětován pro lež a nespravedlnost. Od té doby nevěřím žádným úředním a poloúřed- ním zprávám ani o minulosti, ani o současných událostech. Vše bylo a je předkládáno a vykládáno z potřeb té či oné vládnoucí vrstvy. 1938 Svůj článek o vztazích prezidenta Edvarda Beneše s prezidentem Emilem Há- chou zahájím přehledem událostí, které přivodily resignaci Beneše a volbu nového prezidenta. Pro zajímavost uvádím několik titulků z Lidových novin, které byly před druhou světovou válkou hlásnou troubou hradní, tj. Benešovy politiky. V červenci 1938 psaly Lidovky: Západ nás nenutí ke spěchu (2.11. ráno). Anglie nás nenutí spěchat (27.7. poledník). Londýn proti spěchu (28.7. ráno). Hranice Anglie jsou na Vltavě (poledník). Anglie půjde i pro nás s Francií (29.7. ráno). Jde také o osud 54 POLYGON 5+6/1998 STANISLAV BERTON [pageend56]Západu. Francie potřebuje jednotné Československo (poledník). V srpnu čteme: Západ jednotně s námi (19.8. ráno). Anglie proti diktátu a násilí (27.87. ráno). Anglický tlak nepovolí - Londýn nepřipustí německou intervenci - Paříž zakročí v Berlíně přímo (31.8. ráno). V září, v měsíci Mnichova: Obrat k lepšímu (1.9. ráno). Francie věrna závazkům — Amerika půjde automaticky s demokraciemi (5.9. ráno)! Francie povolává záložníky (6.9. ráno). Vojenské přípravy Západu - Válečné loďstvo v pohotovosti - Ráznější postup britské vlády (10.9. ráno). Polský národ s námi (11.9. ráno)! Anglie s Francií ve střehu - Devět desetin lidstva s Československem (12.9. ráno). Anglie s Francií připraveny (13.9. ráno). 21. září 1938, zhruba týden před Mnichovem, zveřejnily Lidové noviny článek pod titulem: Vzrůstající odpor Západu! Pravý opak byl pravdou. Velká Británie a Francie přemlouvaly Beneše k nejzazším ústupkům. Poláci obnovili nárok na Těšínsko. Josef Stalin si nechtěl spálit prsty vytahováním horkých kaštanů z imperialistického ohně. Klement Gottwald, který v květnu 1938 navštívil Moskvu, balamutil národ: „Nedají nás, tj. Sovětský svaz, když se sami nedáme.“ Během kritických měsíců v předvečer Mnichova vedl Beneš telefonické rozhovory s Janem Masarykem, velvyslancem v Británii. Spojení vedlo přes Berlín, kde hovory byly odposlouchávány. Masaryk se nediplomatický a bez servítku vyjadřoval lidovým způsobem o britském ministerském předsedovi Nevillu Chamberlainovi a jiných britských politicích. Nacisté jeho výroky překládali a prostřednictvím německého velvyslance v Londýně posílali na britskou Foreign Office. V jednom rozhovoru se Beneš ptal Masaryka: „A co Angličani, jsou pevní?“ „Jako pohlavní úd sedmdesátiletého starce,“ odpověděl Masaryk. Rád bych věděl, jakého výrazu použil v originálu. Rok 1938 se prodíral, bez ohledů na zbožná přání českých a slovenských vládců a falešnou propagandou omámeného obyvatelstva, těmito úskalími: 22. února vyslovil Adolf Hitler v Říšském sněmu požadavek připojení 10 milionů Němců v Rakousku a Československu k Německu. - 11. března začalo Německo obsazovat Rakousko. - 28. března řekl Hitler Konrádu Henleinovi, že má v úmyslu vyřešit československý problém v blízké budoucnosti. Naznačil Henleinovi, že sudeto- německá strana má vznášet takové požadavky, které jsou československé vládě nepřijatelné. - 21. dubna hovořil Hitler s náčelníkem německého generálního štábu, generálem Wilhelmem Keitelem, o plánu „Grün“, tj. přepadu Československa. - 24. dubna vyhlásil Henlein na sjezdu Sude- toněmecké strany v Karlových Varech 8 požadavků. - 21. května byla vyhlášena částečná mobilizace československé armády. - 30. května vydal Hitler rozkaz všem složkám německé armády k přípravě útoku na ČSR, neboť „došel k nezměnitelnému rozhodnutí rozbít ČSR v dohledné době vojenským zákrokem“. — 27. července byla oznámena mise lorda Waltra Runcimana v úloze zvláštního poradce. 1. srpna Goebbels navštívil s Hitlerem Vratislav. Po recepci rozmlouval s Henlei- nem, který se těšil na den, kdy sudetští Němci „vyúčtují ne s nepřátelskou vládou, ale s nepřátelským národem“. Henlein položil otázku: „Co uděláme se šesti miliony Čechů, až jednou jejich země bude v naší moci?“ Henleinovu matku muselo v té chvíli bodnout u srdce a nebo se obrátila v hrobě. Byla Češka. (Ironie česko-německých vztahů: matka T. G. Masaryka byla Němka.) 4. srpna přijel Runciman do Prahy. Po několika týdnech vyjednávání s českými a německými politiky se prý ocitl na pokraji nervového zhroucení. 22. srpna řekl Hitler Goebbelsovi: „Nesmíme tyto národy, zvláště Čechy, zhýčkat. (Vyjádřil se opovržlivě o Maďarech.) Naopak, jednou je vytlačíme. Tyto národy nechceme, chceme jejich zemi.“ 9. září prohlásil Benitto Mussolini, že Itálie bude všemi silami podporovat Německo. — 12. září pronesl Hitler na norimberském sjezdu NSDAP dlouhou řeč. Varoval Anglii a Francii, aby si nedělaly žádné iluze o tom, že Německo je ochotno přihlížet bez zájmu POLYGON 5+6/1998 55 [pageend57]k utrpení a na život tří a půl milionu sou- kmenovců. - 15. září prohlásil Hitler v rozhovoru s Chamberlainem na konferenci v Berchtesgadenu, že ,je rozhodnut vyřešit (českou) otázku tak nebo onak. So oder so. Nechtěl připustit žádné pochyby o tom, že je absolutně rozhodnut nadále netrpět, aby malá, podřadná země zacházela s velkou tisíciletou říší jako s něčím méněcenným“. Téhož dne předal Beneš ministru sociální péče Jaromíru Nečasoví tajné směrnice pro jednání s francouzskými a anglickými levicovými kruhy. Beneš naznačil ochotu odstoupit pohraniční území republiky pod podmínkou, že by si Německo s odstoupeným územím vzalo aspoň jeden a půl až dva miliony německého obyvatelstva - přestěhováním. Téhož dne, do třetice všeho zlého, vydal do Německa uprchlý Henlein prohlášení, zakončené osudovou větou: „Žádáme návrat domů - do říše! Heim ins Reich! Nechť Bůh žehná i našemu spravedlivému boji!“ Henlein vyzval sudetoněmecké obyvatelstvo k povstání. Několik pokusů bylo snadno a rychle a bez krveprolití potlačeno českými policejními a vojenskými orgány. V pohraničí bylo vyhlášeno stanné právo. Úřední česko-německé vyhlášky varovaly: Kdo se objeví na veřejnosti s nacistickým odznakem, bude zastřelen! Každý dům, ze kterého bude viset vlajka s hákovým křížem, bude vypálen a nájemníci zastřeleni! 23. září navštívil Chamberlain Hitlera v Godesbergu. Hitler opět opakoval, že vyřešení českého problému je jeho posledním teritoriálním požadavkem. - 26. září promluvil Hitler v berlínském Sportovním paláci. Zaútočil hrubým způsobem na Beneše. Oznámil: „Jakmile bude český problém vyřešen, Německo nebude mít v Evropě žádných dalších teritoriálních problémů... V tom okamžiku, kdy Československo vyřeší své problémy, to jest když se češi v klidu a bez nátlaku domluví se svými menšinami, pak nebudu mít na českém státě žádný zájem. Panu Chamberlainovi zaručuji,“ řval nepříčetně Hitler, „my nechceme žádné Čechy!“ Z českých dokumentů o vývoji událostí v září 1938 vyplývá, že jak prezident, tak vláda zastávali nejprve odmítavá stanoviska vůči anglo-francouzským návrhům. 9. září poslal náčelník generálního štábu gen. Ludvík Krejčí memorandum Nejvyšší radě obrany státu. Zdůraznil, že Hitlerova armáda má k dispozici jen jeden a půl milionu nedokonale vycvičených záložníků. Varoval před podceňováním vlastních sil, které demoralizuje armádu i veřejnost. Ke konci memoranda napsal: „Cíl Německa je Černé moře. Pro náš národ nebude slitování. Nebude-li se bránit, bude bídáckým a všemu lidství odporujícím způsobem vyhlazen. Když zemřít, tak čestně!“ Poslední větu napsal Krejčí vlastní rukou a na zváštním listu. Zářijová sezení vlády byla bouřlivá. Někteří ministři prý odcházeli ze schůzí s pláčem, hlásilo 20. září německé vyslanectví v Praze do Berlína. Při každé schůzi se vynořovaly obavy, jak by na zveřejněné zprávy o doporučeních velmocí a ústupcích Hitlerovi reagovala armáda a obyvatelstvo, které ve skutečnosti neměly sebemenší potuchy, co domácí a zahraniční politici kuchtili pod pokličkou. Ministři se obávali, že si národ vynutí změnu vlády. Nevylučovali ani pokus o komunistickou revoluci. Přesto otáleli s veřejným oznámením o národní katastrofě u prahu, a přede dveřmi. V září roku 1938 byl český národ obklopen jenom nepřáteli. Němečtí, polští a maďarští diplomatičtí supi nedočkavě kroužili v očekávání rozervaného těla Československa. Separatisté všech nečeských národností se pilně cvičili v házení kudlemi do českých zad. Jedinými spojenci českého národa byli v té době, čistě z ideologických důvodů, protinacističtí sudetoněmečtí sociální demokraté a komunisté. Ve snaze utajit šokující anglo-francouzské návrhy na odstoupení pohraničního území, v němž žila nadpoloviční většina německého obyvatelstva, prezident i vláda byli rozhodnuti postupovat o své vůli, rozhodnout o hranici státu bez souhlasu ústavou předepsané třípětinové parlamentní většiny. 22. září podal ministerský předseda Milan Hodža demisi, protože, řečeno slovy Jana Šrámka: „Jeho vláda byla donucena angažovat se jménem státu proti ústavě.“ Novým ministerským předsedou byl jmenován jed56 POLYGON 5+6/1998 [pageend58]nooký „hrdina od Zborová“, armádní generál Jan Syrový. V poválečném soudu se členy protektorátní vlády přiznal, že u Zborová nebojoval. 23. září byla vyhlášena mobilizace mužů do 40 let. Proběhla bez větších závad. Nadšení, možno bez přehánění říci svaté, a odhodlání českého národa k sebeobraně, bylo nepředstavitelně, nezapomenutelně uchvacující. Do pevností a do pozic nastoupilo přes milion dobře vycvičených a vyzbrojených vojáků všech národností, včetně Němců. Až 27. září vyslovil ve vládní schůzi ministr Franke mínění, že by bylo osudovou chybou zamlčet veřejnosti pravděpodobnost německého útoku. Předseda Sociálně-de- mokratické strany Antonín Hampl souhlasil jen s umírněným informováním. Doporučil jenom oznámení, že situace se stala neobyčejně vážnou. 28. září se konala mimořádná schůze vlády za účasti prezidenta Beneše. Doporučil souhlas s anglo-francouzským návrhem na odstoupení území. Varoval, že od schůzky čtyř v Mnichově možno očekávat další nepříznivá překvapení. Nevyloučil možnost evakuace území strategicky bezvýznamných a doporučil neučinit o tom veřejně ani zmínku, dokud nebude vykonáván neodolatelný tlak (!). Ten, jak tvrdí někteří badatelé, si u Francouzů objednal. Jak, jak mohl Beneš vědět před polednem 28. září — o po- půlnočním ultimatu? Byla to opravdu jenom jeho proslulá prozíravost? Schopnost předvídat minulé události? Syrový ve schůzi vlády prohlásil, že nálada vojáků je skvělá. O menších změnách v předpolí pevností vojsko v pevnostech by se nedovědělo. Taková byla svoboda tisku v předválečném Československu. Mnichovská katastrofa udeřila jako blesk z azurového nebe bez mráčku. Jak napsal před dvěma tisíci léty římský klasik: první obětí každé války je - pravda. Jedině Petr Zenkl trval na tom, aby se ihned svolal parlament, neboť jakékoli postoupení území předem by působilo depresivně na veřejnost. Beneš zdůraznil, že byla dána lhůta 24 hodin. „Při mezinárodním jednání pod nesmírným tlakem (!) a hrozbou mezinárodní katastrofy jest nutno přes správné ústavní stanovisko převzíti zodpovědnost, aby nedošlo k invazi cizí armády, která by parlament donutila k jednání o hotové věci.“ Benešův protiústavní návrh byl vládou přijat. „Válka a revoluce se nedělají podle právních norem,“ poznamenal Rudolf Bechyně, „nýbrž podle vlastních zákonů.“ 29. září podepsali francouzský ministerský předseda Edouard Daladier, Hitler, Chamberlain a Mussolini tzv. Mnichovskou dohodu čtyř velmocí. Všichni byli po návratu do svých sídel přivítáni obrovskými davy obyvatelstva jako zachránci evropského míru. Francouzský parlament schválil postup Daladierovy vlády 535 hlasy proti 75. Britský parlament hlasoval 366 pro Chamber- laina, 144 proti jeho postupu. (Britští politici Hitlerovi věřili. Výroba v britských ocelárnách v letech 1938/39 poklesla.) Také americký prezident Franklin Roosevelt později soukromě vyslovil souhlas s Mnichovem. Mnichovský komplex a syndrom se stal od toho dne věčným mezinárodním symbolem slabošského jednání politiků, kteří se bláhové domnívají, že jednostrannými ústupky ukojí neukojitelné choutky novopečených diktátorů všech věků - a barev. Mnichovan- ství je, po termínu „robot“ Karla Čapka, druhým slovem, jímž Češi pomohli obohatit slovní pokladnici světové politické literatury. Třetím přínosem je — tunelování. 30. září 1938 dopoledne se konala mimořádná schůze československé vlády o mnichovském diktátu. Zenkl, jmenovaný ministrem teprve před několika dny, vyslovil úžas nad tím, že se až dosud lidu neřekla pravda o nastávající podobě budoucího okleštěného státu, omezeného na české a slovenské oblasti. Podle něho bylo také chybou klamně informovat obyvatelstvo o sovětské pomoci a dovolit novinám neustále nesprávně psát, že se nemusíme ničeho obávat. Ministr Hugo Vavrečka, děd Václava Havla, nazval Mnichovskou dohodu úplnou kapitulací, nadto s nebezpečím, že „vítěz může kdykoliv obsadit zbytek státu, když se nePOLYGON 5+6/1998 57 [pageend59]podaří udržet klid... Bylo by povinností riskovat boj, ale při desetinásobné převážeje možno čestně se vzdáti.“ Schůze byla na krátkou dobu přerušena. Vláda se odebrala na Hrad. Šokovaný Zenkl k prezidentovi neodešel. Nabídl písemně re- signaci. Beneš doporučil vládě souhlas s Mnichovskou dohodou. Proti jeho návrhu nebylo námitek. Ani ne za půl hodinky bylo jednohlasně rozhodnuto o nových hranicích československého státu. Protože o přijetí mnichovského diktátu nebylo hlasováno v československém parlamentě, bylo z hlediska ústavy protizákonné a tudíž neplatné. Beneš využíval později tohoto protiústavního aktu při jednáních s britskou vládou o uznání fikce (tak ji v rozhovoru se mnou nazval Jaroslav Stránský), tzv. kontinuity Československa, a odvolání Mnichova. Zvěsti o tajných jednáních Beneše s Francií a Velkou Britanií o Hitlerových požadavcích se dostaly k pozornosti nejvyšších armádních velitelů. Podle Beneše se k němu dostavili v den Mnichova, tj. 29. září 1938, generálové Krejčí, Vojcechovský, Luža, Syrový, Prchala a Bláha. Jeden po druhém vyslovili prosby, výstrahy, i hrozby. V očích některých generálů byly slzy. Prezident jim vysvětlil beznadějnou mezinárodní situaci. Přiznal jim, že „nás Anglie a Francie ve věci smíšených krajů definitivně opustily už před zářijovou krizí a že Francie své smlouvy nyní už nesplní... Bylo by ode mne lehkomyslné, kdybych chtěl vésti národ na jatka v této chvili v izolované válce,“ pravil na konci audience. V Benešově těsnopisném záznamu o schůzce s generály čteme: „Na jatky národ nepovedu - pro nějaké prázdné hrdinství.“ Prázdné hrdinství? Zaryjme si do paměti tento strašlivě „úděsný výraz“, jak jej označil Václav Černý. O prázdném hrdinství bude ještě řeč. Podle vzpomínek armádního generála Lva Prchaly (České listy, Londýn, 31.10.1953), v září 1938 velitele IV. armády na Moravě, k audienci generálů došlo 21. září odpoledne. Byli přítomni také Fiala a Husárek. Beneš, vyhlížející úplně zničeně, podal Prchalovi ruku se slovy: „Co si přejete, pane generále?“ „Chceme vědět, pane prezidente, co se to vlastně děje v republice. Všude je plno řečí a dohadů a nikdo nic neví.“ Beneš požádal návštěvníky, aby si sedli za stůl. Podpíraje si chvějícíma se rukama hlavu, rozechvěně přiznával: „Spojenci nás zradili. Maďaři a Poláci nám dali ultimatum... Nemohli jsme jednat jinak, než přijmout Hitlerovy podmínky.“ Prchala se Beneše otázal, zda mluvil se sovětským vyslancem Alexandrovským. „Ne, nemluvil jsem,“ odpověděl Beneš. Prchala na to: „To je přece pro nás otázkou života a smrti. Sovětské Rusko je naším spojencem, a když s námi jde, máme po starosti!“ „Ale v tom případě by šla proti nám celá Evropa, jako proti bolševikům.“ Prchala vpadl Benešovi do řeči: „Která Evropa? Ti zbabělci, kteří nás zradili, jak říkáte? Polsku a Maďarsku dá Sovětský svaz ultimatum a máme je s krku. Německo jde stejně proti nám.“ „To byste musel říct ministerskému předsedovi a vládě,“ odpověděl Beneš. , Jakýpak ministerský předseda a j akápak vláda, když kapitulují?“, vyhrknul Prchala, „ti patří všichni do kriminálu... Potřebuje- te-li ministry, pane prezidente, tak si je tady (mezi námi) vyberte. Když už nechceme být úplnými vasaly, musíme aspoň bránit svou čest!“ Beneš se odmlčel, po chvilce povstal, šel k oknu, kde na stole ležela mapa. Vyzval generály, aby se na ni podívali. Na mapě bylo zakresleno, co se mělo odstoupit Německu. Řekl: „To přece nic neznamená... I když to odevzdáme, zůstaneme samostatní... Budeme svobodný národ, budeme sami mezi sebou. Uspořádáme si život podle vlastního přání.“ Generálové byli zaraženi. Prchala první našel řeč: „Tomuto žebrákovi ještě říkáte stát? Jak chcete dělat zahraniční politiku, když odevzdáte pevnosti? Zahraniční politika spočívá na bajonetech. Za šest měsíců bude dělat i vnitřní politiku pan Hitler, a ten řekne: Židy ven, marxisty ven, zednáře ven!“ Beneš odpověděl, že „nevěří, že je všemu konec, že bude revoluce v Evropě, ve Fran58 POLYGON 5+6/1998 [pageend60]cii, v Německu a jinde, a my se z toho zase dostaneme - bez boje.“ Prchala řekl s povzdechem: „To budeme zase tři sta let čekat?“ Vtom se ozvalo zaklepání. Beneš šel ke dveřím, kde se objevil ministr národní obrany František Machník. Beneš ho nepustil dovnitř, pohovořil s ním ve dveřích. Mezitím přiznal Krejčí, že vojáků se nikdo na mínění neptal a Husárek řekl, že Alexandrovsky mu telefonoval, že se třikrát chtěl dostat na Hrad, ale že se mu to nepodařilo. Otevřeným oknem se nesl dovnitř podivný hukot. Demonstrace! Když se Beneš vrátil ke generálům, řekl Prchala: „Slyšíte, pane prezidente, národ táhne na Hrad.“ Beneš odpověděl: „Ano, volá po armádě.“ Tím schůzka skončila. Generálové odjeli na hlavní štáb, do kanceláře Krejčího. „Nerozčiluj se, bratře generále,“ řekl hned Krejčí, „s ruskou pomocí to není tak jednoduché.“ Prchala se zeptal: „Tak jak to je? Vždyť jste v novinách vykládali národu, že sovětské Rusko je naším nejlepším spojencem, že nám přijde na pomoc, když toho bude třeba.“ „Nechceš-li mi věřit,“ odpověděl Krejčí, „zavoláme plukovníka Františka Hájka (šéf zpravodajského oddělení hlavního štábu), a ten nám to řekne.“ Hájek přišel za několik minut a za zjevných rozpaků pravil: „Kdyby se s pomocí vůbec dalo počítat, mohla by být první sovětská divize na Podkarpatské Rusi tak za šest měsíců.“ Prchala se zhrozil tohoto výroku. Vykřikl rozčíleně: „To je příšerné, to je zločin!“ Všichni byli zdrceni. Krejčí řekl, že vojáci za to nemohou. Prchala vzal Lužu pod paží se slovy: „Pojď, tady nemáme co dělat.“ Po návratu do Brna zapsal události toho dne do deníku a ukončil slovy: „Nikdo, zdá se, nechce čestně zemřít.“ (Záznam z Prchalova deníku zveřejnil poprvé v Londýně v roce 1942 bývalý poslanec František Schwarz v brožurce „Dr. Beneš o vojně před válkou i za ní“. Schwarz k němu poznamenal: „Generál Prchala se zřejmě domníval, arci klamně, že vláda a zástupci stran jsou pro kapitulaci, Beneš však nikoli.“ Ke Schwarzově komentáři napsal Prchala v roce 1957: „Jako demokraticky smýšlející občan jsem se domníval, že vláda Československa opravdu vládne a je - podle ústavy - plně odpovědna za své činy. Že Beneš na sebe strhnul všechnu vládní moc a rozhodoval všechno sám za vládu republiky, tojsem tehdy nevěděl a ani jsem se toho nedomýšlel. Nepokládal jsem prostě tehdy Hodžovu vládu za vládu loutek. Pozdější vývoj ukázal, že jsem se v těchto věcech tenkrát mýlil. Tím více a znatelněji však vynikne Benešova vina za okupaci v září 1938.“ Prchala řekl koncem února 1948 v Londýně, kde jsme tehdy v domě Karla Lochera poslouchali zprávy o vývoji událostí v Praze a druhé Benešově kapitulaci: „Největší chyba mého životaje, že jsem v září 1938 Beneše nezastrelil.“) Mezi českými politiky a vojáky bylo v září 1938 několik mužů, odhodlaných vzdorovat Hitlerovu útoku, třeba v naprostém osamocení. Nejzajímavější postavou byl Hubert Ripka, Benešův důvěrný spolupracovník. Podle Memoranda a záznamu v deníku Karla Palkovského přemlouval Ripka Prchalu „k bezohledné akci za každou cenu a k převratu bez ohledu na sovětskou pomoc, i na osobu prezidenta republiky“. Na pražské radnici Ripka prohlásil, že ,je zapotřebí Beneše za jeho protiústavní kapitulaci zatknout, odsoudit a poslat na šibenici“. Podle vzpomínek Petra Zenkla 2. října 1938 ho vyhledal Prchala v doprovodu pplk. gšt. Emanuela Moravce ve snaze získat jeho spoluúčast na státním převratu. Zenkl, jako všichni další antikapitulanti, však ztratil odvahu k tak nevšednímu kroku. „Z vysoké generality,“ napsal za 'pražského jara< Palkovský, „byl Lev Prchala jediný armádní velitel, který byl ochoten připojit se k akci, jež by neodpovídala ponižujícímu rozhodnutí vlády, tedy k větší či menší revoltě.“ 3. října 1938 se sešli bojechtiví generálové v Jihlavě. Generál Sergěj Ingr dostal za úkol obsadit Prahu a zatknout Beneše. V Praze se domluvili v podobném smyslu Ladislav Rašín, Ripka, Ferdinand Richter, Josef Patejdl a náčelník gen. štábu Krejčí. O jejich pokusu se zachovalo několik svědectví. Podle jednoho současníka několik POLYGON 5+6/1998 59 [pageend61]generálů a Moravec navštívili toho dne Beneše a požádali ho, aby abdikoval, jinak že ho sesadí sami. Prezident prý jejich žádost odmítl řka, že to oficiálně nebere na vědomí, jinak by jejich postup jako nejvyšší velitel armády musel potrestat. Je známo, že Emanuel Moravec vyhledal Beneše ještě jednou, v plné polní. Snažil se ho přemluvit k sebeobraně státu za všech okolností. Beneš ho zřejmě přesvědčil nejen o nezbytnosti kapitulace, ale také o potřebě politické přeorientace vůči Německu. (Pro Moravce musel být poslední rozhovor s Benešem, jehož politickou linii celý život propagoval pod jménem Yester, přinejmenším silným smyslovým otřesem. Ze statečného vojáka se stal přes noc přeochotný zastánce nového poměru k nacistickému sousedovi, a později, v roce 1942, dokonce odpuzující nejaktivnější kolaborant, prý na oko, v protektorátní vládě, jmenované Rein- hardem Heydrichem.) Do protikapitulantské skupiny patřil kromě komunistů také majitel Lidových novin Jaroslav Stránský. Též on měl s Benešem dlouhou audienci, zejména o nevyhnutelně nutné přeorientaci české propagandy vůči Německu. 4. října 1938 vyšel v Lidových novinách úvodník Petra Bílého „Nová Evropa“. Pod pseudonymem se skrýval Jan Stránský, syn Jaroslava Stránského. Čtenáři Lidovek nemohli věřit svým očím, když četli: „Chybili jsme, jako už tolikrát v minulosti, svým idealismem... Věřili jsme naivně, že francouzský podpis má větší cenu než cenu papíru a inkoustu, kterých k němu bylo použito, a brali jsme ve své pošetilé důvěřivosti vážně anglické řeči o právu a spravedlnosti. Dobrá, dnes už budeme moudřejší... Nemůžeme-li zpívat s andělí, budeme výt s vlky... Hitler vyhrává bez jediného výstřelu jednu bitvu po druhé a krok za krokem provádí politiku, vytčenou v Mein Kampfu. Mitteleuropa není, jak se můžeme v této nové německé bibli dočíst, poslední fází vývoje, a co přijde po ní. Francie? Veliká srážka s Ruskem? Nebo snad dohoda s Ruskem a dělení britského impéria? Nevíme. Víme jen, že v našem sousedství vyrostla velmoc, s níž se už náš stát nesmí dostat do konfliktu. Dosti dlouho jsme hráli roli četníka, který měl Německo držet na uzdě, a když pak došlo k rozhodování, byli jsme opuštěni. Dobrá -jestliže nemá svět být ovládán právem, nýbrž silou - buď naše místo tam, kde je větší síla a odhodlanost. Hledejme, nic jiného nám nezbývá, dohodu s Německem... Staňme se jeho dodavatelem a odběratelem a odmítejme každou kombinaci, která by nás chtěla zařadit dojakékoli protiněmecké fronty... Chtěli jsme bojovat za spásu lidstva, byli jsme však poučeni, že se takový boj nevyplácí, dobrá, starejme se tedy o spásu vlastní, věrni sobě - a jen sobě. Nová Evropa? Ba ne — to není nová Evropa: je to ta stará Evropa předválečná, sobecká a neuspořádaná, Evropa, která se konec konců nevyhne tak dlouho odkládané srážce... Zákon, který dnes platí, je zákon džungle a nám nic jiného nezbývá, než abychom se podle toho zařídili. Ponechme si však, aspoň někde v koutku svých srdcí, víru v ten druhý, vyšší zákon-zákon práva: neboť udeří jednou hodina a s ní i hodina naše.“ (S odstupem času myslím, že za tento opravdu prorocky prozíravý článek by měl Jan Stránský posmrtně dostat cenu nejlepšího novináře 38. roku. Byl-li ovšem skutečným autorem. Bývalý poslanec František Klátil mně řekl — 2. dubna 1952 - že článek napsal Jaroslav Stránský. Prý mu to často bylo vyčítáno v Londýně, během války.) Beneš si po protestu generálů a politiků uvědomil, že šlo o život. Resignoval 5. října 1938. Později tvrdil, že tak učinil pod nátlakem československé vlády a Hitlera. Benešův tajemník Prokop Drtina zaznamenal, že po mnichovské kapitulaci se generálové dívali na zbabělého prezidenta s nezastřeným opovržením. Benešova popularita klesla pod bod mrazu. „Raneček bídy“, jak ho později pojmenoval Moravec, překotně opustil Hrad a odejel do Sezimova Ústí. Odvezl s sebou několik beden archivního materiálu, který mu pomohl roztřídit Drtina. Nejtajnější spisy ukryl Drtina v plechovkách pod zemí na statku v Hněv- šíně. Přečkaly válku. Část archivu byla vrácena na Hrad, část zůstala v Benešově vile, kde ji později našlo gestapo. Paní Hana Benešová se zmínila americkému novináři Edwardu Hitchcockovi, že její 60 POLYGON 5+6/1998 [pageend62]manžel měl v úmyslu resignovat už na jaře 1938. Tomu nasvědčuje vzpomínka Václava Řezáče, který navštívil Beneše najaře 1946. „Pane prezidente,“ zeptal se Řezáč, „od kdy jste věděl, že bude Československo (!) kapitulovat?“ „Od jara 1938. Po Rakousku.“ „A proč jste to tedy už tenkrát národu ne- řekli?“ „To nebylo možné. Museli jsme udělat gesto - pro budoucnost.“ Beneš opustil Československo 22. října 1938. Vláda mu dala pro let do Londýna k dispozici zvláštní letadlo. Byl to Benešův první let. Z velkých plánů zbyl - aeroplán. 1939... 27. ledna 1939 poslal Beneš diplomatickou cestou dopis pražské vládě, abyji obeznámil se svými plány pro budoucnost. Naznačil sice možnost propuknutí války na jaře 1939, ale nevyloučil ani několikaletý marasmus, ani „těžké doby okupace“. Ani Beneš, ani pražská vláda nevěřili, že válka byla za rohem. Pro eventuální německou okupaci předmnichovské nejvyšší orgány nepřipravily vůbec žádná tajná skladiště zbraní, střeliva, vysílaček apod. Z hlediska podzemního protinacistického odporu neodpustitelná ledabylost. Beneš se nepovažoval za politického emigranta. Návrat do vlasti, po dohodě s vládou, nevyloučil ze svých představ o budoucnosti. 2. února odejel do Spojených států, kde se stal profesorem sociologie na chicagské universitě. Tam ho zastihl 15. březen. Byla to pro něho, jak píše v Pamětech, strašná rána. Zhrozil se perspektivy budoucnosti, neviděl nikoho jiného, kdo by měl a mohl v této situaci pozdvihnout jménem národa hlas k protestu a svobodně jednat, než sám sebe. 16. března poslal protestní telegram proti německé okupaci Rooseveltovi, Chamber- lainovi, Daladierovi, Litvínovi a předsedovi Rady Společnosti národů. Podepsal se jako bývalý prezident Československa. 19. července se vrátil do Londýna. Foreign Office koloval lidový vtip. Mezi stoupenci, kteří se s ním přišli rozloučit na Ruzyňské letiště, byli dva Moravcové: Emanuel a František, za války šéf české zpravodajské skupiny v Londýně. Beneš přiletěl do Londýna potají, jako soukromník. Britská Foreign Office ho požádala, aby se zdržel veřejných projevů a politické činnosti. 19. listopadu byl přijat zákon o autonomii Slovenska. Z Československa se stalo čes- ko-Slovensko, s rozdělovacim znaménkem, tzv. druhá republika. 30. listopadu byl zvolen prezidentem Emil Hácha. ho opět požádala, aby neporušil zásady pohostinství. 23. srpna byla podepsána německo-sovět- ská smlouva o neútočení. 1. záři vpadlo Německo do Polska. Hitler strhl škrabošku, pod níž se skrývala pravá tvář jednoho z největších lhářů, dobyvatelů a vrahů lidských dějin. 3. září vypověděla Velká Británie a Francie válku Německu. 8. září poslal Beneš, na přání britské zpravodajské služby, domácímu vojenskému a politickému podzemí rozkaz pro aktivní sabotážni činnost a otevřené povstání. Mělo být zahájeno 17. září, shodou okolností v den, kdy jednotky Rudé armády vpadly do zad ustupujícím Polákům a zabraly, podle předem smluveného plánu s Hitlerem, východní části Polska, obývané převážně Ukrajinci a Bělorusy. Plánované povstání v českých zemích a na Slovensku bylo odvoláno. Nebylo by to prázdné hrdinství? Kolem tisíce dobrovolníků české a slovenské legie, tzv. Polského legiónu, bylo zajato Rudou armádou. Menšímu počtu, včetně Prchalovi, se podařilo přejít do Rumunska. 19. září 1939 Beneš poprvé hovořil v českém vysílání z Londýna. Z jeho paměti vypadla slova o prázdném hrdinství. „Tvoje místo, československý občane,“ pravil,,.musí být dnes v řadách nejpřednějších. Celý svět se dívá s uznáním na tvůj odhodlaný odpor a čeká, že denně a stále budeš zadávat nové těžké rány svému odpůrci.“ OznáPOLYGON 5+6/1998 61 [pageend63]mil posluchačům, že vyhlásil Německu válku jménem československého národa. Podobnou výzvu do revolučního boje proti nacistickým okupantům opakoval počátkem listopadu. Teprve po studentských masakrech v Praze 17. listopadu změnil linii. 3. prosince zdůraznil: „Dnes nežádáme od vás žádných zbytečných obětí. Není třeba podnikat nic, čeho by vaši utlačovatelé a nacističtí násilníci mohli proti vám zneužít.“ 17. listopadu 1939 uznala Francie a 20. prosince i Velká Británie Československý národní výbor v Paříži. Ve Francii se začala už od října organizovat československá armáda pod vedením Ingrovým. Prchala, který se v Polsku zpočátku nechtěl podrobit Benešově autoritě, byl odstaven, ačkoliv měl vyšší generálskou hodnost než Ingr. Beneš nikomu nic nikdy nezapomněl a neodpustil. Tajná jednáni mezi Benešem, protektorátní vládou a odbojem Počátkem prosince 1939 poslal Eliáš do Londýna depeši, v níž se podřídil Benešovi. Beneš v odpovědi přiznal, že na přání Angličanů musel vyzvat k vojenskému odporu, ale po demonstracích 28. října a 17. listopadu se situace vyjasnila. Už nežádal zbytečné oběti. Nabádal k opatrnému postupu, ale varoval před přisluhováním a napomáháním nacistickému režimu. „Přes jistou míru sejít nesmí,“ zdůraznil. 28. prosince poslal do Prahy další zprávu, v níž nadhodil vhodnost demise protektorátní — „vlastně jen zajaté“ - vlády, až „věci budou zralé“. Učinil také zmínku o Němcích, kteří „u nás zbudou“. 1. května 1940 poslal Beneš zprávu pro Ústřední vedení odboje domácího (ÚVOD) s přáním, aby obsah byl dán na vědomí prezidentu Háchovi, vládě a Národnímu souru- čenství. Beneš chtěl mít jistotu, že až dojde k uznání provizorní československé vlády, o kterém jednal s Anglií, Hácha a vláda by neprovedli nic, co by mohlo poškodit jeho úsilí. „Ústupnost Háchy a vlády, jak se projevila zejména kolem 15. března, nám naši pozici ztěžuje,“ vzkazuje Beneš v posledním odstavci. „Nechci a nebudu nikomu doma předpisovat a rozkazovat, jak má jednat a jaký postup volit. Ale platí stále moje stanovisko, že za jistou mez se za žádných okolností nesmí jít.“ 9. května zahájilo Německo útok na západní frontě obsazením Dánska a vyloděním v Norsku. Další den resignoval Chamberlain. Anglickým ministerským předsedou se stal nesmiřitelně protiněmecký Winston Churchill. 17. května protektorátní vláda odpověděla Benešovi, že by musel znát okolnosti, pro které nebylo možno v minulosti postupovat jinak. Vyslovila obavu z možnosti, že by nacisté dosadili do čela vlády fašistu Ryse, jehož proněmecké projevy by byly ještě horší. Beneš na to odpověděl 20. května: „Kompromitovat nás nemůže nějaký Rys. Ten si může prohlašovat, co chce. Každý ví, že je to náš Quisling. Hácha však byl zvolen Národním shromážděním. Představuje proto i pro západ stále ještě formálního představitele národa.“ 5. června resignoval Daladier. Novým francouzským premiérem se stal Paul Rey- naud. 6. června Beneš požádal Eliáše, aby vysvětlil, proč došlo k Háchovu gratulačnímu telegramu k Hitlerovu vítězství. Beneš varuje: „Dosud jsem neřekl ani veřejně, ani soukromě nic ani proti vládě, ani proti prezidentovi. Naopak. Důsledně jsem je hájil. Dojde-li nyní k těmto změnám (tj. projevům kolaborace, pozn. autora), bude dále tato situace neudržitelná. Musel bych dělat veřejné projevy proti nim a tomu se chci vyhnout v zájmu budoucnosti a v zájmu jednoty národa za každou cenu. Nechci, aby v očích národa se někomu jedni jevili jako vlastenci a jiní - i když jednali pod tlakem a i v přechodném zájmu národa - jako pro- spěcháři a defaitisté nebo dokonce zrádci.“ Gratulační telegram vláda zdůvodnila až 15. července: „Háchův telegram vynucen a vymámen... Třeba chápati situaci, metody a atmosféru u nás.“ 22. června byla podepsána smlouva o příměří mezi Francií a Německem. 21. července 1940 uznala Velká Británie prozatímní československou vládu v Londýně. 28. září zachytil Vladimír Krajina, který řídil tajné rádiové spojení mezi domovem 62 POLYGON 5+6/1998 [pageend64]a Londýnem, zprávu s Drtinovým úvodem: „Budeme vám dávat dlouhou depeši presidentovu pro Havla (tj. Háchu) a rodinu (tj. protektorátní vládu - pozn. autora). Nechceme v její stylizaci měnit ani slovo, protože je to rozhodnutí historického významu. Je-li možno, bylo by dobře, aby bylo doslovně odevzdáno Havlovi a tátovi (?, asi Eliášovi). Havlovi, je-li možno, přímo.“ Beneš opět varoval, že projevy loajality vůči říši se nesmí opakovat. Řeči protektorátní vlády proti emigraci ho přinutí, aby vystoupil z rezervy, kterou se snažil až dosud stůj co stůj zachovat. „Prohlášení, zeje v zájmu národa zapojit se do říše a připoutat se ke kultuře německé,“ vzkázal Beneš, „nemělo nikdy vyjít z úst žádného Čecha... Přijímat veřejně dva státy a národy - český a slovenský — a dávat tak znovu sankci hitlerovskému násilí 15. března 1939, je zrada na českoslovenství... Podobné projevy zadávají našim cílům do budoucna těžké rány... Upozorňuji na historickou odpovědnost vlády a Háchy a zdůrazňuji, že jsem je včas varoval. Odpor Háchův a vlády by naopak v této situaci v historickém světle Háchu a jeho vládu do značné míry ospravedlnil za to, co se stalo od 15. března. Dávám poslední varování a nepomůže-li to, znamená to definitivní roztržku.“ 11. října odpověděl Eliáš. Slíbil předání Benešovy depeše Háchovi. Vzkázal, aby Beneš věřil, že protektorátní vláda chce nejlépe prospět věci. Prohlášení o loajalitě bylo učiněno pod nátlakem a hrozbami celému národu. 25. prosince přišla do Londýna důležitá zpráva: Dohalský minulý týden u Háchy. Upozornil ho, že události jdou rychleji, než se počítalo. Žádal ho, aby ho mohl kdykoliv informovat. Na to řekl Hácha, který se cítí velice unaven a mdlý: „Jsem vám k dispozici, kdykoli si budete přát. Těším se, až to odevzdám. Vy víte, komu.“ Dohalský odpověděl: „Děkuji vám.“ Hácha pokračoval: „Do ráje už s vámi nepůjdu, já zůstanu stát na prahu.“ 15. ledna 1941 poslal Beneš do Prahy své stanovisko k zamýšlené demisi Háchy a vlády. „Počítal jsem vždy s tím, že krise vlády a Háchova postavení přijde. Uvědomoval jsem si vždy, že to bude pro ně příležitost rozhodnout se, v jakém světle se bude jevit jejich role v historii... Soudí-li Hácha, že ještě odcházet nemá, je třeba za každou cenu zabránit tomu, aby Eliáš nepadl sám. Nezapomínat, že Frankův boj o legionáře je symbolický, je to boj o náš první odboj, o republiku, o jednu z největších dob naší historie. Odstoupení Háchovo nevyžaduji kategoricky, ale s ním souhlasím, jestli on sám cítí, že odejít má... Jinak z hlediska jen zahraničního odstup celé vlády i s Háchou by byl jen doklad, že celý národ jde s námi a že je v odboji. Proto by zde působil velmi účinně.“ 20. ledna poslal Beneš Háchovi další úvahy o politickém prospěchu demise vlády a Háchy, v něhož vyslovil plnou důvěru: „Začala-li tato přesná spolupráce a je-li možno v ní pokračovat, bude to mít pro stát velikou důležitost. Jak jsem řekl, britská vládaje informována a působí to zde velmi účinně. Chápe teprve nyní jasně můj dosavadní postup k Vám. Znamenalo by to ovšem, že v daném momentě budete postupovat, jak my to zde budeme potřebovat. Jinak fakt, že vláda v Praze nejsou Quislin- gové, znamená pro zdejší vládu a naši politiku před Angličany velké plus. A mravně pro národ v budoucnosti to bude veliká věc. Proto nepovolovat a nyní i nadále držet úzkou spolupráci s Londýnem, souhra může být dokonalá.“ 30. března 1941 byla odeslána z Londýna do Prahy depeše s těmito instrukcemi: Dodejte, prosím, naprosto určitě Háchovi, Eliášovi a vládě tento Benešův vzkaz: „Vcházíme do poslední fáze války, v níž se jasně a veřejně ukáže, že Německo prohraje. Fáze ta bude trvat maximálně tři, čtyři měsíce. Výsledek bude takový, že celý svět zřejmě uvidí, že válka pro Německo je ztracena a že to začne patrně i přímo připouštět Německo.“ Z obsáhlého Benešova výkladu situace vyplývá jeho nesprávné podcenění německého válečného potenciálu. Na jaře 1941 Hitler se žádným předčasným nerozhodným separátním mírem nekalkuloval. Připravoval útok na Sovětský svaz. Beneš na základě svých představ a dohadů požádal, ba poprosil Háchu a vládu, aby „naprosto rozhodně byly odmítnuty aťjaké- POLYGON 5+6/1998 63 [pageend65]koli hrozby, aťjakékoli nabídky“ z německé strany. Vyslovil požadavek, aby „president Hácha a vláda byli připraveni na jeho požádání se vzdát okamžitě svých pozic jako projev faktu, že se necítí již v ničem zavázáni k dosavadnímu dočasnému stavu co se týče říše a protektorátu“. Beneš chtěl využít resignace jako „doklad a projev smýšlení celého národa, který chce být plně svoboden a nepřijme žádný kompromis s Německem“. Beneš pozvedl varovný prst: „Nikdo z našich lidí nesmí se propůjčit k projevům, které by znamenaly desaveau naší akce pro plnou restauraci republiky... Rozhodující bude proto jedině gesto a postup Háchův jako voleného presidenta, a toho, jenž byl 15. března 1939 v Berlíně. Je třeba už dnes postupovat tak, aby dojem v cizině, že jste dobrovolně přijali protektorát a že se národ s tím smiřuje, se nadále nezvyšoval a neze- sílil.“ Háchovi a vládě dal na vědomí svá jednání s britskou vládou o uznání české zahraniční vlády a budoucích hranic bývalého Československa. Proto chtěl mít potvrzeno, že „president Hácha a vláda s naznačeným postupem souhlasí a že v daném momentě se zachovají dle toho, jak to zde potřebujeme. Rozumí se samo sebou,“ končí tento odstavec Benešova vzkazu, „nikoho do nemožnosti nepoženeme a že také budeme dbát poměrů doma.“ 26. března Beneš poslal Háchovi, Eliášovi a protektorátní vládě dodatek k předcházejícímu výkladu: „Ve chvíli, kdy Hitler a Neurath přijdou s nabídkami koncesí, budou se nalézat v situaci Karla Habsburského v roce 1917 a z jara 1918. Tehdy naši právem a správně nepovolili. Německu půjde zase jen o podvod a nové násilí. Nic z toho, co slíbí, nemá ceny. Půjde mu jedině o získání nového podpisu a nového souhlasu, aby mohlo naši věc předložit světu jako věc vyřízenou. Zde by to pokládali za zpečetění našeho osudu. Proto nic nedojednávat, s ničím nesouhlasit a nic nepodepsat. Dobrovolný podpis na nějakém prohlášení, o zařazení do říše za koncese v protektorátě, byla by věc ostudná — daleko horší nežli vynucený podpis z 15. března 1939. Opakuji, že mám v Háchu plnou důvěru, že věřím, že nepodlehne nátlaku ani německému, ani našich oportunistů. Věřím stejně, že nepovolí Eliáš a bude plně svého šéfa legionářsky podporovat. Věřím konečně, že mohu spoléhat, že se k ničemu nepropůjčí žádný z členů vlády v těchto osudových chvílích národa... Pokládám za dohodnuté a vzájemně závazné, že postup bude jednotný a že bez vzájemné dohody se v těchto věcech nic definitivního nepodnikne. Děkuji znovu za Háchův postup v lednu a za Vaše vzkazy.“ 12. dubna přišla z Prahy pro Beneše odpověď: „Dohalský po Vašem zplnomocnění projednal s Háchou, Eliášem a Kalfusem různé možnosti, které vyplývají z Vašich vzkazů a z naší situace. Na všechny tři spolehnutí, u ostatních je velká netrpělivost, neklid a nedostatek rozvahy. Hácha odpověděl: 1. Souhlasím se společným postupem a podřizuji se mu. - 2. Nepo- depíši žádný akt mezinárodní povahy, tzn. státoprávní prohlášení. - 3. Nevyhlásím a nepodepíši žádný plebiscit, který nám hrozí a který považuji za daleko surovější formu státoprávního prohlášení. - 4. 15. březen se nebude opakovat. - 5. Prosím, abyste uvědomil kompetentní lidi venku v důvěrných rozhovorech, že tento den nebyl důsledkem mé slabosti, nýbrž důsledkem Mnichova. Jsem starý člověk a chci zemřít ve cti. Kdyby mne dostali do podobné situace, volil bych příklad hraběte Telekiho (sebevraždu - pozn. red.). Toto Vám vzkazuji se vší rozhodností a jsem na to připraven. Eliáš je pevný, prohlásil, že neustoupí, i kdyby ho to mělo stát krk. Stejný je Kal- fus.“ Eliáš vzkázal: „Stojím na společné linii a neustoupím od ní.“ Beneš poděkoval Háchovi a Eliášovi 17. dubna: „Je to odpověď mužná, statečná a důstojná. Nebude nikdy zapomenuta. Zde působila mocným dojmem. Umožní nám plné a definitivní diplomatické a mezinárodní uznání. Vykoná, jak věřím, plně to, čemu má sloužit: pomůže podstatně národu a státu.“ Beneš dal okamžitě Háchovo a Eliášovo stanovisko na vědomí Churchillovi a Anthony Edenovi. V rozhovoru s kancléřem Smutným charakterizoval postoj pražských činitelů jako „politicky neobyčejně významný“. 64 POLYGON 5+6/1998 [pageend66]24. dubna poslal Beneš delší depeši ÚVO- Du, Háchovi a Eliášovi. V závěrečném odstavci zdůraznil: „Odstranění provizornosti naší vlády je mezinárodně dalekosáhlý akt... Je to také důsledek našeho společného postupu, tj. Londýna a Prahy a je to manifestační zdůraznění, že slovenská vláda a stát neexistuje... Jinými slovy: Mnichov se den co den stále odčiňuje. A odčiní se úplně. Proto prosím, aby se nic nestalo, co by zde mohlo naší pozicí otřást,“ zdůraznil Beneš. 1. června poslal další rozsáhlé poselství domácímu odboji. Přesto, že měl zprávy z několika zdrojů, např. od agenta A 54, o nastávajícím útoku Německa na SSSR, nevěřil jim. Den před vypuknutím války na východní frontě řekl plk. Františku Moravcovi: „Myslím si, že se dohodnou, že k válce nedojde. Přál bych si raději, aby k ní došlo až najaře příštího roku, až budou Rusové více připraveni. Bojím se, že nyní budou brzo poraženi, Německo bude zase mít úspěchy a nakonec s ním Rusko udělá separátní mír.“ Benešovi nejvíce záleželo na tom, aby nikdo z protektorátních vládních činitelů neučinil nějaké prohlášení proti jeho vládě. „Z protektorátní vlády nikdo nesmí mluvit a ti noví páni z Národního souručenství musí vědět, že postup proti nám bude trestán nekompromisně a nemilosrdně,“ varuje. „Povolí-li kdokoli, bude pak hanebně odkopnut... Mám důvěru ve vedoucího muže a věřím, že zklamána nebude. Počítám, že slib mi daný bude splněn, bude-li toho třeba.“... 22. června 1941 zahájilo Německo, Finsko a Rumunsko útok na Sovětský svaz. 23. června vyhlásila slovenská vláda válka Sovětskému svazu. 24. června vyzval Beneš Háchu, Eliáše a vládu k demonštratívni rezignaci: „V žádném případě však není pro nás zde únosné, abyste v čemkoli režimu nacistickému pomáhali, abyste dělali jakékoli nové výzvy, abyste se vyslovovali ať přímo, ať nepřímo pro říši. Za- čnete-li to po dnešních událostech dělat, půjdete nyní, když bude Němcům čím dál tím hůře, po nakloněné ploše dál a pak už se zpět nedostanete. Byli bychom zde nuceni začít propagandu, akci, politiku proti vám, útočit na vládu a presidenta, na protektorát, a to by bylo osudné. Očekávám, že by s tím moskevský rozhlas brzo začal a že by vznikla tři centra: Praha, Londýn a Moskva. Nechci za žádnou cenu být k tomu dohnán, abychom pro budoucnost mohli zachovat čistý štít jako národní celek. Naše dosavadní spolupráce bude jednou krásná stránka naší historie. Uvažte tudíž toto všecko a dejte mi ihned odpověď. Chci celý další postup rozhodnout s vámi v dohodě.“ 18. července byla Benešova zahraniční vláda uznána Sovětským svazem a Velkou Británií. 24. července informoval Beneš ÚVOD, Háchu a Eliáše o uznání své vlády. Poděkoval Háchovi za znemožnění akce pro vytvoření českých dobrovolnických vojenských sborů proti Rusku. Hácha přesvědčil „ochránce“, že podnik ať povinný nebo dobrovolný by byl pro naši veřejnost nepřijatelný. Beneš i Hácha si dělali zbytečné starosti. Hitler zásadně odmítal zařadit do německé armády pří- slušníkyjiných národností, zejména Čechy. Beneš znovu požádal Háchu, Eliáše a protektorátní vládu, aby „před světem a vlastním národem“ demonstrativně odešli, protože by to mělo „velký ohlas a mravně by to národ posílilo“. Na konci depeše předpověděl, že ruská fronta vydrží a „válka patrně z jara nebo na počátku léta 1942 by mohla skončit“. V důvěrném rozhovoru se šéfem české špionáže Moravcem vyslovil obavu z porážky Ruska. 3. srpna odpověděl Eliáš: „Situace obtížná, zásobování ohroženo, vypuknou-li nepokoje, budou z hladu, proto je zbytečné a krajně nebezpečné štvát lid do čehokoli. Jinak se nevyhneme žalářování a krveprolití. Nezapomenout, že je nutno držet veřejnou správu v řádném chodu a tak zabránit nedozírným hospodářským poruchám, které by jinak určitě přišly. To je možno jen tak, udrží-li se i za jistých obětí dosavadní režim. Jeho předčasná změna by měla nedozírné škodlivé důsledky. Proto nutno hledět na některé počiny Háchy a spol. pod tímto zorným úhlem. Lid doma to dobře chápe a rozumí správně mnohému, co se Vám zdá chybné. To mnozí naši lidé již sami kvitují. POLYGON 5+6/1998 65 [pageend67]Proto klid na všech frontách je jedinou rozumnou radou.“ Členové UVODu s Eliášovou odpovědi nesouhlasili: „Je to úhoří politika, vyhýbající se odpovědnosti za stálé a potupné ústupky Němcům... Vyplývá z devise: Spojenci nám to vyhrají, ať děláme cokoliv.“ 7. srpna obdržel Beneš poslední vzkaz od Eliáše: „V případě uložení nových břemen podá vláda demisi, půjde-li o břemena národu neúnosná. V případě demise vlády budou učiněna opatření, aby vážní lidé vládu nepřevzali. Stanovisko k situaci i odpověď je společná s Háchou.“ 7. srpna 1941 skončilo tajné rádiové spojení mezi Benešem, Háchou a Eliášem. (Beneš po válce přímé styky s Háchou popřel. Přiznat historickou pravdu by bylo v pražské poválečné atmosféře „politicky neúnosné“. Z pamětí Prokopa Drtiny jsme se dozvěděli, že on koncipoval Benešův dopis tehdejšímu ministrovi spravedlnosti Jaroslavu Stránskému. Drtina zcenzuroval některé pasáže v Benešových poselstvích do vlasti, nepříznivých Benešovi. Styk mezi Benešem, Háchou a Eliášem označil za přímý.) 27. září byl jmenován Reinhard Heydrich zastupujícím říšským protektorem. Nahradil „náhle onemocnělého“ protektora Konstantina von Neuratha, který se zdál Hitlerovi diplomaticky nerozhodným pro situaci na podzim 1941. Nacisté se obávali českého povstání. Eliáš byl mezi prvními zatčenými. Gestapo ho sledovalo od srpna 1940. Důkazy o jeho spolupráci s Benešem našlo v písemnostech Československého národního výboru ve Francii, které nebyly zničeny při panické evakuaci Paříže. Eliáš byl 1. října 1941 odsouzen k trestu smrti. Heydrich požádal Hitlera, aby nevyhověl žádosti o milost. Poprosil však o odložení popravy, aby mohl Eliáše vyslýchat mimo území protektorátu, neboť „Eliáš měl v úmyslu vypovědět o ministrech protektorátní vlády a Háchovi. Heydrich pokládal za politicky důležité mít ve spisech přitěžující věci o vládě a prezidentovi, kteří jsou ještě v úřadě“. Beneš si po odsouzení Eliáše a Heydricho- vých masakrech uvědomil, že další spojení s Háchou a protektorátní vládou by jeho diplomatickým jednáním se spojeneckými vládami nebylo více k užitku. Rozhodl se pro jinou akci. 3. října 1941 obeznámil plk. Moravec Jozefa Gabčíka a Karla Svobodu s rozhodnutím „našich nejvyšších osob“ podtrhnout výročí 28. října nějakým činem, který by byl zaznamenán do dějin právě tak, jako nacistické vraždění, probíhající v protektorátě po nástupu Heydricha. Parašutiské dostali za úkol vykonat atentát na Franka nebo Heydricha. Měli odletět do Čech kolem 10. října 1941. Atentát, původně plánovaný na 28. října, měl být signálem k národní revoltě. Nebylo by to prázdné hrdinství v době, kdy se německé armády téměř bez odporu řítily na Moskvu? Odlet byl odložen ze dvou důvodů. Svoboda se při výcviku těžce zranil a nebylo k dispozici letadlo. 27. října hovořil Beneš v londýnském rozhlase o „pomoci některých českých quis- linků“ při katanské práci nacistů. 1. listopadu Hitler po obdržení nových „velmi zajímavých“ výpovědí Eliáše proti Háchovi rozhodl, že „alespoň pro nejbližší budoucnost se jich nemá použít proti Háchovi, protože jeho chování nám vlastně dalo možnost k úspěšnému zakročení proti odbojovému hnutí a jednak pro jeho chování v březnu 1939“. 15. listopadu dostal Hácha od Heydricha dopis, který ho musel bezpochyby značně rozrušit: Pane presidente! V rámci vyšetřování ilegálních českých podzemních skupin vypověděli bývalý ministerský předseda Eliáš i novinář Zdeněk hrabě Bořek-Dohalský, že Vám a tehdejšímu ministerskému předsedovi Eliášovi, údajně během roku 1941, přicházely zprávy od londýnské emigrační vlády. Tak tvrdí např. Dohalský, že Vám, pane presidente, předal asi v lednu a v dubnu 1941 požadavek emigrantské vlády, abyste odstoupil ze svého úřadu. Další dvě návštěvy Dohálského měly údajně následovat v červenci a v září u ministerského předsedy Eliáše. Ten k tomu vysvětlil, že Vás o těchto návštěvách i o přáních londýnské emigrační vlády, které byly 66 POLYGON 5+6/1998 [pageend68]během, těchto návštěv vyjádřeny, informoval. Protože je objasnění správnosti či nesprávnosti těchto výpovědí důležité i k posouzení jiných výpovědí, byl bych Vám vděčen za vyjádření Vašeho postoje k těmto tvrzením. Hácha odpověděl: Vaše excelence, pane zastupující protektore, v odpovědi na Váš dopis z 15. listopadu 1941 je mi ctí sdělit Vám následující: 1. Žurnalistu Zdeňka hraběte Bořka-Dohalského jsem viděl asi dvakrát v životě a tudíž ho znám velice povrchně. Pokud si vzpomínám, jednou začátkem roku 1941 se zmínil o eventuálním odstoupení z mého úřadu, měl jsem ale dojem, že se při tom jednalo o jeho, osobní názor nebo názor jeho politických přátel a z jeho slov jsem v žádném případě nemohl usoudit, že mi chtěl předat poselství londýnské emigrační vlády. 2. Během roku 1941, pokud si vzpomínám, v druhé polovině toho roku, mi sdělil bývalý ministerský předseda Eliáš, že hrabě Bořek- Dohalský chce se mnou mluvit ohledně mé eventuální abdikace. Eliáš mi sdělil, že hraběti Bořkovi-Dohalskému vytouženou návštěvu u mne odmítal, řka, že o možné abdikaci budu rozhodovat jen já sám. Tento postoj Eliáše jsem schválil. Při této příležitosti se v žádném případě nemluvilo o přání londýnské emigrační vlády. Návštěva hraběte Bořka-Dohalského se u mne nikdy neuskutečnila. 25. listopadu 1941 zahájil Beneš druhý rok činnosti Státní rady v Londýně. Poprvé veřejně napadl Háchu a protektorátní ministry: „Postupem doby se stali všichni jen prostými nástroji, bez moci, bez kompetence, bez politiky a zprvu také bez odpovědnosti: žádnou vládou a žádným státním presidentem nejsou. Proto pro nás dnes a pro nikoho v zahraničí prostě neexistují. Myslím, že by učinili lépe, kdyby byli ve správný čas odešli.“ české vysílání z Londýna Benešovu řeč zřejmě obšírně citovalo, neboť 7. prosince zveřejnily pražské noviny Háchův článek, v němž se distancoval od Benešovy zahraniční vlády. „Zdá se mi, že našim emigrantům v Londýně stále ještě nestačí všechny ty strasti, jež zde způsobili svým nežádoucím našeptáváním... Pan Beneš to má lehčí, že nevidí jako já slzy matek a žen pro jejich syny, svedené do neštěstí klamnými rozhlasovými projevy. Jemu je možno oddávat se iluzím, stavět vzdušné zámky a malovat svůdné obrazy budoucnosti. My zde nemáme čas na takové věci... Přiklonili jsme se k těm, kteří mají moc.“ Skončila tajná souhra českých prezidentů ve pro- spéch národa 23. prosince Beneš učinil v rozhlasovém projevu zmínku o,.našich vlastních quislin- cích a desertérech“. Napadl Heydricha a Franka, kteří si ke své zločinné činnosti „vybrali a dobře zaplatili některé české proradné lidi, které předvádějí jako vlastence, přesvědčující národ, že Němci jsou prý nepřemožitelní. A my v cizině si jen lehkovážně zahráváme s osudem a existencí národa.“ V noci z 28. na 29. prosince byli v Čechách vysazeni parašutisté Gabčík a Kubiš, operace Anthropoid s „konkrétním úkolem“ od Beneše - zabít Heydricha. 30. prosince požádal Heydrich zdvořile Hitlera, aby s konečnou platností nepoužil svého práva udělit milost Eliášovi a předal mu ho k vykonání rozsudku Lidového soudu. (Eliáš byl popraven 19. června 1942, až po atentátu na Heydricha.) Heydrich měl proti Háehovi nejen výpovědi Eliáše a Dohalského, ale také informace z depeší mezi Londýnem a domácím odbojem, které se během války dostávaly do rukou gestapa. Nacisté mohli Háchu a další podzemní činitele kdykoli popravit. Vladimír Krajina, řídící tajné rádiové spojení s Londýnem, byl muž velice statečný, ale - z hlediska protinacistické činnosti - velice nezodpovědný. Ukrýval odeslané a přijaté depeše v bedničce pod uhlím ve sklepě manželů Drašnerových v Praze, kde tento zpravodajský poklad objevili gestapách Drašnerovi byli popraveni. (Další smrtonosné archiválie získalo gestapo při Krajinově zatčení 31. ledna 1943 v Trutnově.) POLYGON 5*6/1998 67 [pageend69]Beneš se ještě jednou pokusil ovlivnit stanovisko protektorátní vlády, a to prostřednictvím parašutistické skupiny Silver A, která byla v Čechách vysazena na sklonku 1941 ze stejného letadla jako Gabčík a Kubiš a skupina Silver B. Parašutista Josef Valčík svěřil Benešovo poselství vedoucímu činiteli sokolského odboje Ladislavu Vaňkovi, krycím jménem Jindra, aby je předal poslednímu starostovi Sokola Janu Kel- lerovi, který byl ve styku s ministrem Rudolfem Bienertem. (Také o tomto poselství se dozvědělo gestapo, pravděpodobně z výpovědí na počátku září 1942 zatčeného Vaňka, který vyzradil přes dvacet sokolských odboj ářů!) Gestapo zatklo Kellera na počátku roku 1943 a postavilo ho před Lidový soud v Berlíně. Na základě Vaňkova falešného svědectví byl Keller odsouzen k smrti a popraven. Vaněk si zachránil život, ale ztratil čest. Po únoru 1948 se stal spolupracovníkem StB. Benešovo poselství znělo: ...„Byl bych čekal, že Hácha i vláda pro činy Heydrichovy odejdou. Přál jsem si to a vzkazoval to. Dostal jsem v tom smyslu také již dříve ujištění, že Hácha a vláda přes jistou míru nepůjdou. Měli odejít kvůli sobě a kvůli národu, a ovšem kvůli situaci naší zde při této příležitosti. Nemyslim, že mohou národu ještě nějak na svých dosavadních místech pomáhat. A mohou snadno demoralizovat, a ovšem našeho čistého štítu se dotknout... Proto poslední mé a naše odmítavé projevy zde v londýnském rádiu, a proto mé prohlášení, že už pro nás Hácha a vláda neexistují. Nad touto kapitolou jsem skutečně zavřel poslední stránku - chci, aby to věděli, aby se to nějak dozvěděli. Nechci nechat v této věci nikoho na pochybách. Nemohu zde ovšem vědět všechny jejich důvody. Ale aťj sou jakékoli, sděluji Vám tento dnešní svůj soud, a dle toho bude zařízen všechen postup můj a vlády londýnské.“ 1. ledna 1942 nařídil Heydrich změnu vlády. Ministrem školství a národní osvěty se stal, vzdor Háchovu protestu, Emanuel Moravec. 27. května se pokusili parašutisté Jozef Gabčík a Jan Kubiš o atentát na Heydricha. Udeřilo údobí tzv. heydrichiády. Velkora- zie, masové zatýkání, velkopopravy. Nacističtí pohůnci smrti pracovali s přesčasovou horlivostí. Heydrich podlehl zranění 4. června. Lidice, Ležáky. Ukrutnosti a velezlo- činy, do celého světa úředně vyhlašovány německým tiskem a rozhlasem. Neocenitelný dar nejen nacistickým, ale také Benešovým a spojeneckým propagandistům. („Jací surovci a hlupáci byli nacisté,“ poznamenal sir Bruce Lockhart Janu Masarykovi během poválečné návštěvy Lidic. - „To bych také řekl,“ reagoval Masaryk, „byl jsem v té době ve Spojených státech a k ničemu to nevedlo. O Československo se nikdo nezajímal. Potom přišly Lidice a Československo bylo zase na mapě.“) Protektorátní vláda si bleskurychle uvědomila akutní nebezpečí situace, ohrožující budoucnost českého národa. Rozehrála hru 0 přežití. Po celém protektorátě se konaly masové demonstrace proti strůjcům atentátu, tj. proti Benešovi a Angličanům. Beneš byl vyhlášen za nepřítele národa číslo jedna. 3. června promluvili k 60 tisícům Pražanů na Staroměstském náměstí předseda vlády Jaroslav Krejčí a Moravec, který odsoudil Benešovu snahu vyvolat v protektorátě bouři revoluce. Polemizoval s báchorkami londýnského rozhlasu o nacistických plánech germanizace a vystěhování českého obyvatelstva. ,.Neskrývám, že český národ může leccos potkat nepříjemného,“ řekl Moravec, „ale to jenom tehdy, kdyby se ukázal věrolomný vůči říši.“ 6. června zveřejnila Národní politika úvodník s varovnými slovy: „Každému musí být jasno, že Německo je dostatečně silné, aby se v době co nej kratší vypořádalo se všemi odpůrci ve střední Evropě nezávisle na tom, jestliže se tento odpor projevuje u jednotlivců či u celých národů.“ Autor pod zkratkou „Ermo“ připomněl čtenářům jednu z akcí Alexandra Macedonského-Veliké- ho, který srovnal se zemí Théby a všechno obyvatelstvo prodal do otroctví, protože mu nebylo loajální. „Podobný osud postihne 1 české obyvatelstvo, jestliže se nepodřídí novému řádu.“ Co inspirovalo autora citovaného článku k oživení vzpomínky na událost z roku 335 let před Kristem? Byla to jenom zlá předtu- 68 POLYGON 5+6/1998 [pageend70]cha anebo uřeknutí muže, zasvěceného do zločinných záměrů nacistů? 9. června se Hácha a členové vlády zúčastnili v Berlíně státního pohřbu Heydricha. Po obřadu byli přijati Hitlerem. Dal české vládě na vybranou: Buď pomůže vypátrat a zatknout atentátníky na Heydricha a změní postoj českého národa vůči říši, nebo bude český národ „vymazán z Evropy!“ Hácha a jeho spolupracovníci, jak pověděl Hitler svým společníkům při večeři 4. července 1942, se doslova zhroutili. Po malé přestávce se pak otázali, zda to mohou sdělit českému lidu, ovšem v nějaké opatrné formě. Jelikož Hitler „znal Cechy jako pilné a inteligentní pracovníky a jelikož mu záleželo na tom, aby se český lid v zájmu výkonnosti dvou zvláště důležitých továren na zbraně zase uklidnil“, proto souhlasil, aby vláda učinila příslušná prohlášení. Po návratu z Berlína zorganizovala pro- tektorátní vláda další manifestace věrnosti říši. Moravec prosil ty, kdož skrývali Gab- číka a Kubiše, abych jejich úkryt oznámili české policii nebo gestapu, jinak: „Běda, třikrát běda českému národu!“ Moravec se zaručil svým životem, že tomu, kdo parašutisty vyzradí, se nic nestane. 13. června vybuchla v hrůzné atmosféře zterorizovaných českých zemí další bomba z Londýna. Beneš, sledující bezohledné cíle, o nichž subjektivně věřil, že jsou k prospěchu budoucího Československa, se rozhodl hodit Háchu a vládu přes palubu. Prohlásil v londýnském vysílání: „Když jsem po výstřelu na Heydricha četl projev dr. Háchy a vlády proti mně a proti nám všem za hranicemi a když jsem sledoval tu bědnou cestu Háchovu k Heydri- chovu pohřbu do Berlína, znovu jsem si uvědomil, že ten skvělý obraz našeho národního odporu byl a je potřísněn také temnými skvrnami: neblahými důsledky už prvé cesty Háchovy do Berlína a vším tím, co se se strany některých našich kompromisníků, slabochů anebo i přímo vinníků od té doby stalo. Všichni se budou z toho národu zodpovídat. Já vím, pro dr. Háchu je dnešní jeho postavení také jeho osobním neštěstím, a že to, co se stalo 15. března 1939 v Berlíně, bylo především pustým násilím a sprostou ničemností nad ním, slabým a chorým starcem, spáchanou bezectně třemi z největších gangsterů: Hitlerem, Goeringem a Ribben- tropem. Stal se do jisté míry také obětí. Byla to na počátku této války část naší a evropské tragedie. Ale nikdo nesmí nikdy zapomenout, že všecky slabosti, všecky ohledy, všecky kompromisy a všecky taktiky mají své meze i v tak tragické situaci,“ zdůraznil Beneš. „Ve chvíli, kdy některou z nich překročíte, potřísníte sebe a svůj národ. Jste pak za to těžce odpovědni a budete přísně souzeni... Proto jsem si přál i v zájmu Háchy samého, i v zájmu národa a státu, aby dr. Hácha a jeho tzv. vláda včas odešla. Po prvním výstřelu v Praze, Heydrichem nařízeném, nebylo už v rukou českých, tj. dr. Háchy a jeho vlády, moci a práva žádného. Měli tudíž zmizet. Dr. Hácha a jeho vláda se však staly jistého druhu dobrovolnými rukojmími, za jejichž stěnou Heydrich, Daluege, Himmler a Hitler loupí a vraždí. Vraždí lépe a důkladněji, nežli kdyby tam nyní už nebyli. Stávají se tím všeho toho účastnými a - říkám jasně a zdůrazňuji - současně spoluodpovědnými. Slouží tím výslovně válečným a poválečným zájmům nacistické říše.“ V dalších válečných proslovech z Londýna Beneš až do konce války Háchovo jméno více nepoužil. 16. června se dostavil do ústředny pražského gestapa parašutista Karel Čurda. Nevěděl sice, kde se Gabčík a Kubiš skrývali, dal však gestapu jména a adresy několika přechovávačů parašutistů, mezi nimi rodiny Moravcové. Paní Moravcová se při zatýkání otrávila. Mladý Vlastimil Moravec, po strašném fyzickém a psychickém mučení přiznal úkryt parašutistů v chrámu sv. Cyrila a Metoděje v Resslově ulici. Byl Čurda odporný zrádce anebo, jak se před léty odvážil a opovážil napsat Bohdan Chudoba, vlastenec, který zradou svých kamarádů a jejich pomocníků zachránil tisíce českých životů? Hitler v první reakci na zprávu o atentátu rozkázal popravit 10 tisíc Čechů. Zrušil rozkaz teprve po rozhovoru s K. H. Frankem. 3. července se konala na Václavském náměstí asi největší manifestace v české hisPOLYGON 5+6/1998 69 [pageend71]torii. Hlavním řečníkem byl Moravec. „Za jednomyslného souhlasu více než dvou set tisíc manifestantů,“ hlásil Pražský ilustrovaný zpravodaj (9. července), „vyjádřil neochvějnou věrnost všech Čechů k národní pospolitosti a k Velkoněmecké říši, definitivně odmítl zločinné londýnské emigranty a tlumočil rozhodnou vůli jít ve věrnosti s Velkoněmeckou říší za novou Evropu.“ Filmový závěr ukazuje, že Pražané přísahali věrnost „Třetí říši“ - se zdviženými pravicemi. Heilovali. (Zahraniční voják, plk. gšt. Alois Šeda, mi před léty napsal o rozhovoru s důstojníky na Hlavním štábu v Praze po skončení války. Shodli se na tom, že Emanuel Moravec zachránil v údobí heydrichiády svými šaškovinami mnoho životů.) Hácha se po atentátu na Heydricha a následujícím nacistickém teroru fyzicky a psychicky zhroutil. Žil v Lánech se svou dcerou Miladou Rádiovou, která podle svědectví Františka Schwarzenberga „s vědomím svého otce významně pomáhala odboji informacemi, podporou obětí perzekuce a finančními prostředky. Jednou týdně odjížděl na Hrad. Jeho zdravotní stav se pozvolna zhoršoval. O tom se zachovalo několik lékařských posudků“. 12. prosince 1943 podepsal Zdeněk Fier- linger, v přítomnosti Stalina a Beneše, jménem Československé republiky spojeneckou smlouvu se Sovětským svazem. Byla sjednána na 20 let, s prodlužováním o dalších 5 let. Beneš, jehož prezidentský mandát v každém případě vypršel v prosinci 1942, neměl žádné právo sjednat smlouvu se Sovětským svazem bez ratifikace řádně zvoleného parlamentu. Proti jeho naprosto protiústavnímu aktu protestovali v Londýně členové České národní jednoty (předseda L. Prchala) a Slovenské národní jednoty (předseda Peter Prídavok). Prohlásili v separátních memorandech A. Edenovi smlouvu za neplatnou a pro Čechy a Slováky za nezávaznou. Jenom tucet Čechů a Slováků mělo odvahu podepsat tato memoranda. Dr. Karel Locher, tajemník ČNJ, kteiý se snažil získat podpisy, mně řekl, že se mu tehdy Češi vyhýbali jako prašivému psovi. 5. dubna 1945 byl v Košicích vyhlášen program Národní vlády Čechů a Slováků. V této sebejmenované vládě nebyl ani jeden zástupce českého domácího odboje. 30. dubna spáchal Hitler v berlínském bunkru sebevraždu. Téhož dne byla v Praze ustavena ilegální Česká národní rada. 5. května začlo v Praze povstání. Téhož dne se zastřelil nebo byl zastřelen Moravec, prý v německém autě v Chodkově ulici. 13. května byl Hácha v doprovodu dvou stálých ošetřovatelek vzat do vazby a převezen do vězeňské nemocnice na Pankráci. Podle Jaroslava Drábka, hlavního veřejného žalobce u tzv. Národního soudu, zatčení Háchy a protektorátní vlády prosadili komunisté. 16. května se Beneš vrátil s velkým triumfem na Hrad. Když se od Drtiny dozvěděl, že Háchaje na Pankráci, reagoval prý na to velice ostře: „To je chyba! To se nemělo stát, to jste neměl připustit. Měli ho nechat v Lánech dožít.“ Tři dny na to však Beneš podepsal dekret o tzv. Národním soudu, podle něhož měl být Hácha souzen. Kdyby Eliáše nepopravili Němci, byl také obžalován. Na dotaz vyšetřujícího soudce JUDr. Součka, zdaje bývalý státní prezident schopen výslechu, MUDr. Reiman odpověděl: „Dr. Emil Hácha následkem různých onemocnění nemůže sledovat vyšetřování, rozumět kladeným otázkám, chápat je a rozumně vnímat a na ně odpovídat.“ Zemřel 27. června 1945. Podle několika údajů byla jeho smrt urychlena nesprávnou dietou, psychickým tlakem a fyzickým násilím. Historie je nevyzpytatelná. Nebere ohled na zbožná přání jednotlivců, ani národů. Ani prezidentů. Beneš se po návratu na Hrad musel cítit na vrcholu své politické činnosti a moci. Všechno mu vyšlo jako v pohádce. Bohužel se smutným koncem. Patologická hrůza z budoucího německého nebezpečí zatemnila jeho myšlení tak, že neviděl skutečného nepřítele, který mu byl jako stín neustále v patách. Kancléř Smutný nazval Beneše Macchia- vellim XX. století. Beneš si myslel, že vyzraje jak na Stalina, tak na Gottwalda. „Byl to počtář,“ napsal Václav Černý, „který se přepočital.“ Lstivá historie mu nedopřála dlouhé slávy a vládnutí. Dala mu osobně prožít v menším vydání stejná muka, jaká 70 POLYGON 5+6/1998 [pageend72]prožil Hácha v Berlíně v březnu 1939. Na počátku únorové krize roku 1948 slíbil nekomunistickým politikům, že nepodlehne komunistům, že z něho neudělají Háchu. Beneš prohlásil Gottwaldovi, že jmenování nové vlády nepodepíše, i kdyby měla téci krev!!! 24. února se k němu dostavili generálové Svoboda, Boček a Klapálek. Slíbili věrnost a ptali se na rozkazy. Beneš, podle vzpomínky jeho osobního lékaře dr. Oskara Klingra, řekl: „Rozumím, pánové a jsem vděčen. Ale to by znamenalo, že byste museli odzbrojit policii, logicky by to znamenalo, že byste museli zatknout Gottwalda, a to Rusové nemohou unést. Za Mnichova to bylo jiné, to šlo o cizince, ale nyní jde o Cechy.“ 25. února Beneš podepsal. Dotázal se nejprve o radu své manželky. Hana Benešová odpověděla: „Pomůžeš tím někomu, když nepodepíšeš?“ 28. února se pokusil o sebevraždu skokem z okna Prokop Drtina. Chtěl vyjádřit protest proti druhé kapitulaci svého idola, kterému sloužil oddaně a zaslepeně. 10. března bylo pod oknem Černínského paláce nalezeno tělo Jana Masaryka. Dodnes nebyla národu řečena pravda o příčině jeho smrti. Mají české vyšetřující orgány strach oznámit, že v Masarykově vraždě měli prsty čeští gestapáci a KGB? Vždyť ještě dnes žijí dva muži, kteří byli prokazatelně v bytě Jana Masaryka krátce před jeho údajnou sebevraždou. Václav Černý navštívil Beneše 12. března 1948. Schůzku zprostředkoval Vojta Beneš. Ukázal Černému strojem rozmnožený leták, který mu došel poštou a který ukázal i prezidentovi. „Anonymní vlastenec,“ píše černý, „pathetický, ale nehloupý a zřejmě poctivý, vyzval v něm prezidenta, aby odešel do ciziny, vzdal se veškeré činnosti a srovnal ho s Háchou. Prezidenta prý nesmírně bolelo srovnání s Háchou, prudce je odmítal.“ Vojta Beneš požádal Černého, aby „se choval k prezidentovi šetrně, příliš mnoho bylo naloženo na toho malého muže“. Hácha byl také malé postavy. Černý se Benešovým vzhledem zhrozil. Tak si představoval Háchu na konci války. Beneš zuřil bezmocností. Dštěl nenávistí. Spílal českým a moskevským stalinistům: lháři, podvodníci, ničemové!... Zrádce Fier- lingra by rozdupal jako hada, pověsil ho na nejbližším stromě! Přijmout demisi ministrů byl přinucen, hrozili mu občanskou válkou. Nechtěl připustit nové Lipany... Přímo se však děsil představy, že by měl platit za Háchu číslo 2. Promiňte, můj bývalý pane profesore, nebyl Beneš ve skutečnosti Hácha číslo jedna? Na začátku jsem se zmínil o vlivu Mnichova na probuzení mého zájmu o historii. Na závěr uvedu svědectví Ivana Herbena, poválečného šéfredaktora Svobodného slova, který při dvou příležitostech hovořil o mnichovských událostech s Benešem. Na dotaz, zda Sovětský svaz opravdu chtěl Československu pomoci, Beneš „se tak rozohnil, že mu vstoupila krev do tváří, naběhly mu žíly na čele, mluvil chvílemi velmi exaltovaně, jak to před válkou nebývalo zvykem. Oči mu planuly záštím proti Sovětům a Stalinovi. Prezident znovu a znovu opakoval, že má nyní diplomatické dokumenty o tom, že Sověti nás za Mnichova zradili stejně jako Daladier a Chamberlain a že vůbec neměli v úmyslu nám pomoci“. (Pravý opak však tvrdí v Pamětech, zveřejněných po rozhovorech s Herbenem - pozn. SB.) „Ze jejich ochota byla jen předstíraná a byl to jen obvyklý komunistický trik. Já to dokážu! Já odhalím ten podvod sovětské diplomacie i legendu našich komunistů!, vykřikoval prezident s pěstmi zaťatými nad hlavou, jak jsem ho nikdy předtím v životě neviděl... A proč, pane prezidente, nepublikujete hned, když máte diplomatické dokumenty? Beneš chvíli váhal, náhle vystřízlivěl a svým typickým diplomatickým chladným a bezbarvým hlasem mi odpověděl: Víte, kolego, to je pravda absolutní. Ale pravda politická je jiná. Proto zatím nemohu.“ Herben si položil otázku: Jak je možné, že prezident, který má ve znaku heslo „Pravda vítězí“ a který je národem považován (a sám se vydává) za Masarykova žáka a následovatele, jak je možné, že rozeznává dvě pravdy — podle toho, jak to politická konjunktura přináší? POLYGON 5+6/1998 71 [pageend73]Herben byl Benešovým stanoviskem byl podobně rozrušen a rozčarován. Komu v pravém slova smyslu zdrcen. může člověk věřit, když ne prezidentovi? Po přečtení Herbenovy vzpomínky jsem Sydney, 16. května 1998 Použitá literatura: Beneš Bohuš, Amerika šla s námi, 1977 Beneš Edvard, Šest let exilu a druhé světové války, 1946 - Paměti, 1947 - Mnichovské dny, 1968 - Vzkazy do vlasti (Uspořádal Jiří Šolc), 1996 Čelovský Boris, So oder so, 1995 Černý Václav, Pláč Koruny české, 1977 - Paměti, 1983 Dokumenty z historie čs. politiky 1939-1943 (Uspořádaly Libuše Otáhalová a Milada Červinková), 1966 Drtina Prokop, Československo, můj osud, 1982 Feierabend Ladislav, Paměti 1961-1966 Hitchcock Edward, Zasvětil jsem život míru, 1947 Krajina Vladimír, Vysoká hra, 1994 Kubka František, Mezi válkami, 1969 Křen Jan, Do emigrace, 1963 Lorenz Willy, Monolog o české zemi, 1987 Lvová Milá, Mnichov a E. Beneš, 1968 MacDonald Callum, The killing of SS Obergruppe- nfuehrer Reinhard Heydrich, 1989 Mackenzie Compton, Dr. Beneš, 1948 Mnichov v dokumentech II, 1958 Novinářský sborník, 1958 Pasák Tomáš, JUDr. Emil Hácha, 1997 Svoboda Ludvík, Z Buzuluku do Prahy, 1974 Škutina Vladimír, Český šlechtic František Schwarzenberg, 1989 Šolc Jiří, Podpalte Československo, 1991 - Smrt přála statečným, 1995 Táborský Edouard, Presidentův sekretář vypovídá I. (1978), II. (1983) Tomášek Dušan a Robert Kvaček, Causa Emil Hácha, 1995 Za obnovu státu Čechů a Slováků, 1992 Irving David, Churchill’s War, 1987 MacDonald Callum a Jan Kaplan, Praha ve stínu hákového kříže, 1995 Lockhart Bruce, Ústup z Prahy, 1952 Studie, články, dopisy: Drábek Jaroslav, Svědectví 48/1974, Dopis redakci Eliášová Jaroslava a Tomáš Pasák, Poznámky k Benešovým kontaktům s Eliášem ve druhé světové válce, Historie a vojenství 2/1968 Kokoška Stanislav, K osudům vzkazu prezidenta Beneše do vlasti z 26.11.1941, Historie a vojenství 5/1995 Kuklík Jan a Jan Němeček, Únorový převrat očima prezidentova lékaře, Lidové noviny 28.2.1998 Tesař Jan, Emanuel Moravec aneb logika realismu, Dějiny a současnost, 1/1969 Hovory a korespondence s pamětníky: Jiří Bertl, František Klátil, Vladimír Ležák-Borin, Karel Locher, Lev Prchala, Petr Prídavok, Jan Stránský, Jaroslav Stránský, Alois Šeda, Ladislav Vaněk Dodatečná poznámka: Dodatečně jsem našel výstřižek ze Svobodného slova, nedatovaný, ale z obsahu vyplývá, že byl zveřejněný koncem května 1945: „PROTEKTORÁTNÍ VLÁDAJE NA PANKRÁCI. Příští týden bude zahájen výslech všech členů tzv. protektorátní vlády, která je nyní soustředěna v pankrácké věznici. V této trestnici v jejím nemocničním oddělení je také tvůrce této vlády a spoluzakladatel nacistického protektorátu v našich zemích dr. Emil Hácha...." Spoluzakladatel nacistického protektorátu? Zdalipak četl tuto noticku pan šéfredaktor Herben, který se tolik rozčílil nad výrokem Beneše o pravdě absolutní a politické? 72 POLYGON 5+6/1998 RADEK KUČERA [pageend74]Mnichov jako věčné trauma ? JAN BENEŠ Počínání českých politiků v září před 60 léty zbavilo český národ důstojnosti, o níž je nám marně zápasiti dodnes. Světový politický slovník byl obohacen pojmem mnichovanství. Mnichov také definitivně podlomil československou státní myšlenku. Tehdy, a nikoli až kdykoli později, zemřelo Československo. Mezi podmínkami dohody tehdejších evropských velmocí, učiněné o nás bez nás, ale kterou jsme bez boje a bez projednání parlamentem, tedy protiústavně přijali, v Českém dialogu čteme: „... v téže lhůtě propustí československá vláda sude- toněmecké vězně, kteří si odpykávají trest za politické a. trestné činy.“ Potíž s výkladem našich dějin začne ve chvíli, kdy si tuto větu srovnáme s textem předmětného diktátu, kde se praví, že československá vláda propustí sudetoněmec- ké vězně odpykávající si tresty za politické trestné činy. Spojka a zde chybí. Spojka a zde ovšem také mění smysl textu. Můžeme si tak mnohem lépe zanaříkat nad nespravedlností dějin. Jako kdybychom to v tomto případě potřebovali. Svůj podíl na falešném přístupu - jde přece jen o nějakou spojku, taková maličkost! - si prostě nehodláme připustit. Kdo by se dal mýlit fakty? Podobně jako si zřejmě nehodláme odidealizovat nedobrou úlohu doktora Edvarda Beneše jenom proto, že meziválečné Československo se snažilo být slušným státem a dosud v našich vzpomínkách jako takovýto stát žije. Dodejme zde, že bylo zničeno silami, k jejichž potření musily v Evropě zasáhnout Spojené státy. Že to byly opět Spojené státy, které za tímto účelem umožnily boj nejen Anglie a Francie, ale i Sovětského svazu. Rudá armáda k nám dorazila na amerických automobilech s americkým benzinem, krmena americkými brambory, chlebem i vepřovým, a v dokonce i v USA vyráběných válenkách. Jenže Hitlerovo Německo roku 1938 dosud tak silné nebylo. Což už je skoro za hranicí našeho problému mnichovského syndromu spočívajícího v tom, že jsme se, a to na nátlak jediného muže, doktora Edvarda Beneše, vzdali bez boje. Podobně si nejsme ochotni připustit, že slušnost předválečného Československa byla do značné míry podmíněna zděděnými ústavními poměry Ra- kousko-Uherska. V našem případě tedy Předlitavska. Slovenské uherské empirie jsou podstatně odlišné. Kdykoli od roku 1938, kdy už nám vládly spásonosné ideologie, jsme si právem a s povzdechem mohli říci: „Jo, za Rakouska, to se to úpělo.“ K dokreslení poměrů první republiky budiž vzpomenuto, že jsme měli národní odnože skoro všech 42 politických stran, přičemž předsedou německých sociálních demokratů byl pan doktor Czech, československé sociální demokracii šéfoval pan doktor Němec. Dr. Ludwig Czech zahynul v nacistickém koncentráku. Návštěva kteréhokoli hřbitova u nás ostatně pouhou četbou jmen na náhrobcích přesvědčí o tom, jak těžko bychom se asi ve skutečnosti mohli vskutku odpovědně národnostně dělit. Nemluvě o nemožnosti jakkoli funkčně rozdělit komplex Zemí koruny české. Pokud jde o ta jména. Naší nejnárodnější organizací a vskutku usilovným budovatelem české národní výchovy k samostatnosti byl od roku 1862 Sokol (23 žup sdružujících 2594 jednot a 536 jejich poboček). Založili ho estetik Tyrš a ředitel Hypoteční banky Fůgner. Tyrš, rodák z Děčína, se původně psal Türsch. V Děčíně - Tetschen - se roku 1910 uvádí 11.224 obyvatel, z čehož obcovacího jazyka českého 192. Oproti tomu: matka nejvýznačnějšího Sudetoněmce Konráda Henleina byla Češka. POLYGON 5+6/1998 73 [pageend75]Původ mnichovské krize Národnostní spory českoněmecké byly na území království vedeny odedávna. Odedávna také sloužily jako štít pro zájmy jiné. Jak už to ostatně s nacionalismem obecně bývá. Osvětový a hospodářský vzestup Cechů v 19. století přinesl tyto spory. Obě strany se navzájem obviňovaly z rozpínavosti a v době monarchie už pouhý obcovací jazyk německý vskutku přinášel i po jazykovém vyrovnání své výhody. Tyto výhody však přinášela na oplátku, po roce 1918, zase čeština. (Po zestátnění Buštěhradské dráhy se jejím zaměstnancům v roce 1922 dostalo rozkazu naučit se do roka česky, či přijít o zaměstnání.) Svých vyhraněných forem toto soupeření nabylo v průběhu světové války, či těsně před ní, když v rámci svébytnosti Království českého začaly z německé strany přímé pokusy o územní odkroje. Vyplývalo to ze situace neněmecké většiny obyvatel monarchie, která se s dominancí německou v říši čím dále tím hůře vyrovnávala. Víme přece o neúspěchu punktací a konečně i posledním a příliš pozdním pokusu ministerského předsedy Hussarka z Heinlenu o autonomní uspořádání říše z října 1918. Československý učitel tělocviku Konrad Henlein, který nebyl z Henleinu, pak přišel s jiným řešením. Ve chvíli, kdy už národ doma vyhlašoval samostatnost, k jednáním o autonomii s císařem Karlem se dostavili právě jen zástupci naší strany Lidové. V nově vzniklém československém státě bylo ovšem víc Němců než Slováků a poněkud neústrojně a poněkud jednostranně vzniklý národ československý pak činil v zemi jen necelých 65% populace. Čecho- slovakistů v 15% slovenské části této populace také rozhodně nebyla většina. Pokusy o vytvoření samostatných německých provincií byly branně potlačeny, ale nikdy nedošlo k Masarykem slibovanému uspořádání konfederačnímu. Tento slib byl vysloven i na konferenci ve Versailles a stal se posléze jedním z kamenů na krku republiky, které ji stáhly pod vodu. Z Rakouska nám zůstalo i dvojí školství, anal- fabetismus byl v českých zemích tehdy nejnižší na světě, pouhá dvě procenta (na Slovensku 27%, v maďarských oblastech 20%, na Podkarpatské Rusi 50%). Československé, původně jen české, vojenské jednotky na protirakouských frontách vznikly ještě před odchodem poslanců Masaryka a Durycha a doktora Beneše do ciziny a jejich politickou aktivitou tamtéž. Dne 20. srpna 1914 Česká družina v Rusku, 22. srpna 1914 rota Nazdar (tehdy Na zdar) ve Francii. Přístupu do vládních kruhů Dohody se Masarykovi a Benešovi dostalo výhradně díky společenskému charismatu a společenské věhlasnosti francouzského občana M. R. Štefánika. Finanční zajištění obstarali většinou američtí krajané, dík aktivitám dr. Perglera. Porůznu ovšem v té velké hře války různí činovníci odboje, vč. doktora Edvarda Beneše, přijímali potajmu penízky i odjinud. (Poslanec Durych revolucí v Rusku ze hry vypadl.) Politického uznání se jim oběma dostalo teprve po vojenském úspěchu naší armády na Rusi v roce 1918, kdy obsazením magistrály zabránila návratu většiny německých a ra- kousko-uherských zajatců z Ruska a tím i jejich nasazení na frontě ve Francii ještě před příchodem amerických jednotek, které pak válku ukončily. Vlastně to vše přišlo náhle. Z Masaryka, Beneše i Štefánika zejména používaných až do sklonku roku 1918 Dohodou spíše jako politického nástroje k oddělení Rakouska od Německa, se stali představitelé samostatného státu. To vše až od chvíle, kdy se do věci vložil president Wilson. Vzpomeňme zde, že když z vůle legionářského sjezdu v Čelja- binsku došlo ke konfliktu s bolševiky, který nás mezinárodně zviditelnil, tajemník národní rady z Paříže Edvard Beneš reagoval telegramem, žádajícím okamžitě zastavení bojů a vydání viníků bolševikům. Přinejmenším se mu tím podařilo události zdržet. Zajisté, svobodu jsme si vybojovali. Leč na straně vítězné koalice ostatně bojovalo, včetně malých jednotek v kanadské a britské armádě, jen zhruba 150.000 74 POLYGON 5+6/1998 [pageend76]osob, uniformy těch poražených nosilo přes dva miliony. Meziválečné Československo bylo stejně národnostně pestré jako Rakousko-Uher- sko, a bohužel ve své národnostní politice poněkud často opakovalo i jeho chyby. Arnošt Denis a Seton-Watson se stali ještě před rokem 1914 zastánci naší věci hlavně díky tomu, že byli, pokud jde o národnostní problémy v rámci říše rakousko-uher- ské, ve Vídni a zejména Budapešti, obelháni. Naneštěstí ani naši představitelé na konferenci ve Versailles právě vždy nemluvili pravdu. Požadavek sebeurčení až do odtržení pro sudetské Němce pak vyslovovali až do roku 1934, zejména naši milí českoslovenští komunisté, kterým šlo tehdy o to jisté jako dnes: destabilizaci země. Byli to ostatně také oni, kdo se odmítali až do 22. června 1941 do boje 0 znovuobnovení státu zapojit. Zahraniční politika republiky, a to byla výhradně doména doktora Beneše, vytvořila systém, v němž jsme hraničili s jediným státem nám přátelsky nakloněným, velice nesolidním Rumunskem, jehož spojenectví bylo placeno naší neustálou finanční podporou. Systém Malé dohody byl zaměřen výhradně proti Maďarsku. Dne 10. září 1938, tedy v hodině dvanácté, náčelníci štábu této organizace na své poradě na Biedu rozhodli, že se případného konfliktu československo-německého neúčastní. Henry Kissinger uvádí tyto (a polské) smlouvy s Francií jako klasický případ nerealizovatelného nesmyslu. Pokud by nějaký smysl, přes geografickou vzdálenost partnerů, mohly mít, musily by být založeny na ofensivní a nikoli de- fensivní vojenské doktrině. Což Magino- tova linie zajisté nepředstavovala. To 1 spojenectví, dejme tomu takového Dánska s Mauretánií, dává více možností. Anglie k nám žádné spojenecké závazky neměla. Od dob konference v Janově a zejména Locarnu, kde se socialista dr. Beneš pokusil přivést do Evropy bolševismus, pak k nám měl - a to zejména díky aktivitám dr. Beneše, který byl charakterizován jako muž snažící se jet současně na dvou koních — Londýn značně reservovaný vztah. Československo-sovětská smlouva posloužila hlavně Moskvě. Nejeden sovětský agent se po Evropě té doby potuloval s československým pasem. Také toto spojení bylo navíc zcela ne- ústrojné už ve faktu, že proti versailles- kému systému Evropy bojovaly od samého počátku (kromě Maďarska), dvě země. Německo a SSSR. Benešova sázka na Francii a tento, zejména její systém, byl nepříliš vlídně přijímán také Anglií. V Londýně jaksi věděli, že chtít udržet osmdesátimilionový evropský stát trvale v postavení podřadného hříšníka, prostě dost dobře nemůže fungovat. Pokud jde o Anglii, pak například takový Lloyd George, který se právě v tomto případě cítil Benešem podveden, změnil své původní sympatie na posléze zcela negativní vztah. Sovětský svaz, přitažený ke spojenectví via Francie, s námi zase neměl společné hranice, a ani Polsko ani spojenecké Rumunsko nejevily sebemenší ochotu poskytnout jeho armádám průchod svým územím, už proto, že nesdílely Benešův reluktantní vztah k bolševismu, ale viděly ho jako to, co byl. Nakolik mohla být tato pomoc účinná, když v letech 1939 až 1940 SSSR, tato ohromná země, tak velmi neúspěšně zaútočil na maličké Finsko a v letech 1941 a 1942 byla jeho vojska zahnána až k Volze, je jiná otázka. Pokud pak uznáme dnešní tvrzení, že tento neúspěch zavinil pouze Stalin svými čistkami v ozbrojených silách a nebyl zakotven v systému zla samém, opět se dostaneme k presidentu Benešovi. Byl to přece právě on, kdo Stalina upozornil na „chystaný puč“. Dokonce tuto záležitost předkládal jako jakýsi Stalinův osobní závazek vůči sobě samému. Mnichov byl tedy vyústěním situace nejen Benešem neústavné řešené, ale POLYGON 5+6/1998 75 [pageend77]také jeho chronickým pletichářstvím vytvořené. Lloyd George ho charakterizuje jak „hlučného človíčka, který chlubně po- klusává Evropou a vyřizuje pochůzky francouzským ministrům. “To napsal roku 1924. Rok 1938 charakterizuje takto: Beneš při vzniku republiky údaji o národnostním složení obelhal všechny a vytvořil tak ve střední Evropě sud prachu, čímž podminoval vlastní stát. (Citováno z excelentní knihy Antonína Klimka „Boj 0 Hrad“.) Henleinovo hnutí, připuštěné do voleb roku 1935 po osobním zásahu T. G. Masaryka, které z těchto voleb vyšlo jako nejsilnější československá strana, okolnost sama o sobě hodně ostudná, dokázalo podchytit na 80% německého obyvatelstva. Musíme zde ovšem přijmout fakt, že Hitler byl tehdy chápán jen jako další z osobností silných mužů vedoucích Evropu onoho času. Nejen my jsme měli svého nedotknutelného Masaryka, ale Polsko svého Pilsudského, Řecko Metaxase, Finsko Mannerheima, Itálie Mussoliniho, Rusko Stalina. Albánie, Bulharsko, Rumunsko i Jugoslávie byly monarchiemi. Pouhá vražda jugoslávského krále Alexandra a francouzského ministra zahraničí Louise Barthou v Marseille roku 1934 pak znamenala i zásadní změny v politice Francie i Jugoslávie. Zcela mimochodem: atentátníci měli československé pasy. Hitler byl nejen muž, který hovořil stejně často a pilně o míru a své touze po něm, jako později třeba Chruščov, či Brežněv, ale viditelně vyvedl svou zemi z chaosu, odstranil nezaměstnanost a měl většinovou podporu německé populace. Svůj požadavek sjednocení všech Němců v jediném státě, a to na základě zásady sebeurčení národů podle bodů presidenta Wilsona, jež uzavíraly světovou válku a vytvářely versailleskou Evropu, vyslovil poprvé v říšském sněmu 22. února 1938. Jaksi se přitom zapomnělo, že tu versailleskou Evropu vytvářela hlavně Francie, a to už bez americké účasti a přečasto 1 proti přáním Britů. Hitlerův projev byla předehra anschlussu Rakouska. Teprve po něm se začalo s budováním československých opevnění také na této naší hranici. Další kapitola článku Jana Beneše uvádí fakta, která jsou obsažena v předchozím článku Stanislava Bertona. Proto ji vynecháváme. - Polygon. Nečasová mise Doktor Beneš sice přísahal na Ústavu země, ale také „měl plán pro každou situaci“, zejména si však zřejmě přál navenek zachovat tvář. Po Hitlerově štvavém projevu na stranickém sjezdu NSDAP v Norimberku 12. září 1938, zaměřeném na Beneše osobně a bohužel i s realistickým poukazem na jeho lži ve Versailles, realizuje Beneš jeden ze svých plánů. O den později vypuklo sudetoněmecké povstání, které bylo jen s námahou likvidováno, celé oblasti pohraničí před pevnostními pásy zůstaly de facto v moci su- detoněmeckého freikorpsu. 15. září posílá Beneš do Paříže a Londýna jednoho z letitých - už z let dvacátých - důvěrníků a informátorů Hradu, sociálně demokratického ministra Nečase, s nabídkou vzdát se ve prospěch Německa části území republiky. Zde je doslovný text: 1) Nikdy nepřipustit, aby se mohlo říci, že plán pochází od Cechosl. 2) Musí být krajně tajně držen, nic nesmí být publikováno. 3) Musil by býti umluven tajně mezi Francií a Anglií po přesném našem vymezení rozsahu území, které bychom postoupit mohli, ne- boťje nebezpečí, že ve chvíli, kdy připustíme princip, na konec oni ustoupí a dají Hitlerovi všecko. 4) Pak by musil býti celý plán už hotový Hitlerovi jako poslední koncese s jinými koncesemi vnucen. 5) Znamenalo by to, že by se Německu dostalo tolik a tolik tisíc km území (já sám nevím, ale bylo by to asi 4-6000 km - v této věci se nevázat), pod podmínkou, že by si vzal aspoň 1,500.000 - 2,000.000 německého obyvatelstva. Znamenalo by to tudíž přemisťování obyvatelstva, při čemž demokraté, social, židi zůstali u nás. 76 POLYGON 5+6/1998 [pageend78]1) Neříci, že to pochází ode mne. 2) Neříci nic Osus. a žádat, aby s ním o tom nebylo mluveno. 3) Tyto papíry zničit. Tyto papíry nebyly zničeny, ale jsou uloženy v britském archivu. Osuský, doplňme pro dnešního čtenáře, byl naším velvyslancem v Paříži. Pan president Beneš jeví se zde jako uličník, který se vědomě dopouští nečestného jednání, že ano? Neříci, že to pochází ode mne. Tyto papíry zničit. Nevíme, komu ministr Nečas tyto plány v Londýně a Paříži předložil, ale opět je zde důvěra ve spolehlivost zákulisních jednání. Za zády vlády, bez vědomí parlamentu, informován dokonce nesmí být ani velvyslanec země. Politická slepota důvěřující, že diktátora lze přelstít, projevivší se ostatně posléze i ve vztahu ke Stalinovi. Jaké byly naše naděje? Mnohokrát už bylo řečeno, že není jasné, jak mělo být Československo bráněno. Že se nebylo schopno ubránit, pokud by k válce došlo, je evidentní. Ani v případě, že by Francie splnila své závazky ostatně vyhlídky nebyly o mnoho lepší. V roce 1935 se k Německu plebiscitem připojilo Sársko a konec demilitarizace Porýní (7. března 1936) vzdálenost spojenců ještě rozšířil. Spojenci ovšem byli uzavřeni za svými pevnostními valy. Poslední ofen- sivní akci proti Německu, a to v době, kdy ještě měla naději odstranit Hitlera, navrhoval roku 1934 Pilsudský. Ani Francie, ani Československo na jeho návrh nepřistoupily. Výsledkem byl polsko-německý pakt o neútočení. Byly však naše naděje vskutku tak mizivé? Dnes víme, že skupina německých generálů v případě Hitlerova rozkazu k útoku na Československo plánovala puč a jeho sesazení, zejména proto, že nepovažovali wehrmacht za připravený na válku. Vskutku také nebyl. Jinak z obecné nevůle k národně socialistické ideologii. Už po Mnichově a v nebojových podmínkách provedená německá výsadková operace v prostoru Bruntálu, která měla být klíčovou operací k rozetnutí Československa ve dví, se ukázala jako fiasko. Československá armáda, a to dokonce i po Mnichově, dokázala v oblastech za opevněním zlikvidovat všecky pokusy o vojenský odpor ze strany sudetoněmeckého frei- korpsu. Naše opevnění nebyla dokončena ani do- zbrojena, ale to nebyl ani wehrmacht, a jedinou faktickou převahu mělo Německo v letectvu a samozřejmě v lidských i ekonomických rezervách. Při zmíněné operaci v oblasti Bruntálu však zklamala i luft- waffe. Pokud jde o ekonomické rezervy Německa, těch věru nebylo mnoho. Československé valutové například převyšovaly ty německé. Náš ústup pak znamenal pro Hitlera zejména vnitropolitický úspěch. Velice si to pochvaluje Goebbels ve svých denících. Teď se i ti nevěřící a váhající museli přesvědčit. Pro nás pak konec myšlenky státu, budovaného od roku 1918, která nebyla posvěcena obětí. Svobodaje prostě statek, za který se platí krví. Nelze se k němu prokecat. Také další odhad Edvarda Beneše, že Hitler už nechá zbytek země existovat v etnografických hranicích a že dojde k válce, v níž teprve potom sehrajeme svou velikou úlohu, se ukázal mylným. Logickým důsledkem Hitlerova vnitropolitického úspěchu byla o půl roku později likvidace zbytku už Česko-Slovens- ka, bohatá kořist československé výzbroje a válka. O rok později se československé tanky pod Guderianovým velením ženou Francií. Po roce 1945 pak odsun německých menšin nejen z Československa, ale i z území anektovaných SSSR a Polskem a posun bolševismu do poloviny Evropy, když Edvard Beneš přesvědčil nemocného Roosevelta, že SSSR směřuje k demokracii... Také pod patronací doktora Edvarda Beneše, který republiku nebránil v září 1938, byli po válce odsouzeni ti, kdož zbraní nehájili nebránitelný zbytek republiky 15. března 1939. Sudety jsme měli nazpět, chyběla jen Podkarpatská Rus. Demokracie po válce zajištěna, v informovanosti, jež si nezadá s citací titulků POLYGON 5+6/1998 77 [pageend79]LN z roku 1938 (viz předchozí článek Stanislava Bertona ,ßenes a Hácha“), postavou doktora Beneše na Hradě. Třebaže už seděl jen na jediném koni. Tom sovětském. Díky tomu to byl jediný státník, který se po roce 1945 mohl, či lépe řečeno směl, do východní Evropy vrátit. Jenže to byl jeho osobní úspěch, ne náš. Takže, navzdory všemu, republika se roku 1938 bránit měla. Jistě, byly by oběti, ale elita národa byla tak jako tak zlikvidována společným úsilím nacismu a komunismu a uvykli jsme si žít bez důstojnosti. Za války ji zachraňovali Gabčík s Kubišem, Mašin starší a jeho kamarádi a všichni jim podobní, v podmínkách mnohem horších a beznadějnějších než byly ty ze září 1938. Po únoru bratři Mašinové a všichni jim podobní. Obecně jsme však volili mizerné jisté před nejistým budoucím. Jinak než těch legendárních 300, kteří zachraňovali svou důstojnost opřeni o zeď obory na Bílé hoře při jiné ztrátě samostatnosti české. Bylo maloučko těch, kdo jednali mimo bludný kruh vůle, teď nějak přežili. Jsme už mimo? Poněkud zamrazí, vzpo- meneme-li nadšeného a směšného pokusu doktora Edvarda Beneše z roku 1919 prostředkovat ve sporu mezi Rakouskem a Maďarskem o Burgenland a jiného našeho státníka se shodnými pocity omnipotence, který si přál prostředkovat mezi Rusy a Litevci i Židy a Araby, a vůbec stihne pokrýt všechno, od míru Vestfálského počínaje a radami fotbalistům, kterak kopat do mičudy, konče. Méně známé důsledky dědictví Opevnění, na něž republika, to jest její občané vynaložili 40 miliard tehdejších Kč, posloužila svému účelu v závěru války na Opavsku jen wehrmachtu. Na pražské Hanspaulce však díky tomuto projektu stojí sokolovna sokolské jednoty Praha- Dejvice II., která po restitučních tahanicích, jimž byl dobou sametovou vystaven veškerý bolševikem ukradený majetek Sokola i Junáka, slouží opět svému účelu. Dejvice, převážně budované jako nová pražská čtvrť po roce 1924, byla převážně čvrtí vojenských gážistů. Republika zde postavila své ministerstvo národní obrany i Generální štáb, sídlil tu i Vojenský zeměpisný ústav. Všechny ty instituce jsou tu ostatně dodnes. Sídlil zde ale od poloviny let třicátých také ROP, neboli Ředitelství opevňovacích prací. Aby jednotlivé podnikatele nenapadlo vydělávat rychleji a snadněji, z každé míchačky betonu „řopíků“ československého opevnění musil být odebrán vzorek velikosti 25 x 25 centimetrů, který se podroboval testům pevnosti. Těch míchaček bylo pochopitelně mnoho tisíc a postupně se tak hromadilo mnoho tisíc očíslovaných kostek betonu, se kterými po testování nebylo co počít. Ačkoli to pro vojenské gážisty tehdy nebylo povinné, jako později členství v KSČ či přinejmenším SČSP, bývali v Sokole. Tak se stalo, že z testovacích kostek Ředitelství opevňovacích prací, s nimiž si nebylo co počít, stojí dodnes na Hanspaulce sokolovna. Slovo brigáda tehdy mělo jen svůj vojenský význam, ale ta sokolovna vznikla právě takovou dobrovolnou prací dejvických bratří sokolů. Byl mezi nimi tehdy tatínek Jiřího Stránského i s tatínkem mým. Nejplodněji se Mnichov zapsal u našich básníků. První básnický večer Září 1938 - zítřek, s úvodní přednáškou dr. Václava Černého, byl 13. prosince 1938 v Pardubicích, v Praze pak 17. prosince 1938 na Zbořenci. V Pardubicích se opakoval ještě 12. ledna 1939, Černého přednášku vytisknul 25. ledna 1939 i Kritický měsíčník, ale další večer 15. února 1939 už byl úředně zakázán. Seznam knih básní věnovaných československému podzimu 1938 má čtyřicet autorských jmen. Sborník K poctě zbraň praporu s ilustracemi Cyrila Boudy, vydaný nakladatelem Petrem (po okupačním zákazu až v říjnu roku 1945), čítá 397 stran. Z nich vybíráme jednu: 78 POLYGON 5+6/1998 [pageend80]Jaroslav Seifert Procházka v listopadový den Těch okřídlených tři sta let už nezní ve fanfárách řečí, je neděle, proč měl bys zahálet, ty věčný zahaleči! A tak jsem došel, v duchu hovoře s tím večerem, který už splýval s nocí, až ke Hvězdě, v té smutné oboře tam nad Libocí. A nad domky se vinul dým, až prosakoval tmou jak bílá pěna. Tam za nimi je zeď, tu nevidím, ta zeď je zkrvavená. A jak bych dneska zahléď na blátě otisky kopyt prchajících koní. Dnes posloucháme teskně, dojatě o slávě těch, kdož opřeli se o ni. Právo lidu 6. IX.1938 Závěr, už z hodně vzdáleného břehu Nebylo nám dovoleno bojovati a pokryti se slávou Donkichotů dvacátého století, kteří svůj meč a kopí zvedají pro svou pravdu. Naši pravdu cynicky prohlásili za větrné mlýny a naše Dulcinea nás zradila. Už nikdy, Madelon, si s tebou nepřipijeme a budeš-li zase někdy bojovně zpívat revoluční Mar- seillaisu, ozve se ti s naší strany jen Píseň práce, trojhlasně zpívaná: česky, slovensky a rusínsky. České slovo 16. X.1938 Dopis podplukovníka Josefa Mašina manželce Zdeně: Dne 1. října 1938 Drahá Zdeno! Píši Ti v tak rozervaném stavu, v jakém jsem v životě nebyl. Plakal bych v jednom okamžiku a v druhém bych zuřil. Nechce se mi ani žít. Jest s námi konec. Naši zbabělí vůdcové vydali nás na milost a nemilost. Tolik zbabělosti a podlosti v našich dějinách ještě nebylo. Vždyť morálně stojíme níže než takoví ubozí Habešané. Ti, zrazeni těmi proklatými anglickými kramáři, měli tolik cti a odvahy, že s holýma rukama bránili se a padli čestně. Zatím naši podlí vůdcové národa - tak zvaní - přijali podmínky, které by národ nemohl přijmout, kdyby o tom věděl. Národ, tj. prostý náš lid by našel - věřím - tolik odvahy, aby zachránil čest. Raději ať padne polovina našeho národa, zbytek nezahyne a bude žít, neboť bude mít před sebou oběti, jež by ho morálně zavazovaly. Myslí-li však, že takto zachraňují národ, pak národ zahyne. Některý okamžik nemohu ani věřit, že by se nenašel u nás jeden z vůdců, který by vedl národ ke cti. Běda našemu národu, ale ať zhynou všichni bídní a ničemní vůdcové skrývající svoji zbabělost za zástěrku záchrany národa. Třeba s nimi zúčtovat. Dusím se hanbou a přepadá mne jen tupá zoufalost. Kam jsme to za 20 let dopracovali. Dnes může před námi každý plivnout. Po provedení mnichovských usnesení byli jsme bezbranní jako strom v bouři. Nemohli jsme mobilisovat, neřku-li bránit se. Němci mohli obsadit Prahu dříve, než bychom vylepili mobilisační vyhlášky. Muniční továrny v Plzni, Brně, Poličce, Moravské Ostravě i jinde byly na dostřel německých děl nebo dokonce i kulometů. Hácha byl v Berlíně stejně bezbranný jako národ doma. Berlínský podpis je důsledkem Mnichova. Vojáci byli proti mnichovské kapitulaci a chtěli bojovat třeba proti všem, ale konečné rozhodnutí nebylo v jejich rukou, nýbrž v rukou politiků. Voják musí v demokracii poslouchat politika a československá armáda byla opravdovou demokratickou armádou. Proto nesmí nikdo přijít a obviňovat vojáky, že se nebránili. Ladislav K. Feierabend Citováno z knihy Jana Němečka „Mašinové". POLYGON 5+6/1998 79 [pageend81]650 let UNIVERZITY KARLOVY 13481998 MINISTERSTVO ZAHRANIČNÍCH VĚCÍ ČESKÉ REPUBLIKY TÝDEN ZAHRANIČNÍCH ČECHŮ 28.6. - 4.7.1998 JAN BENEŠ: Začínám na silnici Věděl jsem, že bude přítomna paní Swin- kels-Nováková z Belgie, která nedávno na těchto stránkách psala o tom, jak se bojí v Čechách jezdit autem. Měli jsme se vidět, a viděli poprvé od roku 1968. Vzpomenout jsem si na ni musel i proto, že bylo pondělí 28. června ráno a na těch 52 kilometrech, jež mě od Prahy dělí, bylo šest dopravních nehod, jakož i následných zdržení, zácp a šancí na další a další nehody, jak se v těch zácpách kdekdo chtěl prodrat bezohledně kupředu. O „Týdnu“ samotném Během Týdne Česká republika ústy některých svých představitelů dala vědět, že exulantům cosi dluží. Nejpočetněji ovšem byla činiteli ústavními i neústavními navštívena (výborná) závěrečná večeře věnovaná Senátem v prostorách zahrady Valdštejnského paláce. Jinak třeba pan exvelvy- slanec v USA Vondra mohl sice přijít přednést svůj příspěvek, ale státnické starosti už mu nedovolily účastnit se následné diskuse a odpovědět na otázky, kterých by jistě bylo dost. Je mi líto, že se cítil být osobně napaden mým příspěvkem na sympoziu, ale ten jsem psal už v březnu, netuše, že budeme s panem velvyslancem zasedat ve shodném panelu a poznámka o špinavé obuvi tedy nebyla míněna osobně. Arciť však jeho excelence náhodou opravdu špinavé boty měla. Nebyla sama, mezi excelencemi. V příspěvku nebylo to, co jsem dodal až na místě samém, a to na námitku, že exil dost ochotně nekomunikuje. Pravil jsem, že těžko komunikovat jednostranně, neboť třeba tady pan Vondra mi neodpověděl v letech 1990-1991 na sedm dopisů. Připustil, že na jeden nebo dva dopisy snad, ale sedm, ne, to určitě ne. (Jenže ano, a byla to korespondence týkající se agentů StB mezi jeho kolegy, poradci hlavy státu.) Svou odpovědí mi připomenul jistý soud z let šedesátých, jemuž jsem byl přítomen. Žalováno bylo pohlavní zneužití a pan obžalovaný reluktantně připustil, že opravdu jednou, či dvakrát mohlo dojít k intimnímu styku... Načež předvolána svědkyně, takto předmět žaloby, v době soudu už nad zákonem. Psala si deník a události zaznamenávala, takže odpověděla: „Prosím ano, prosím bylo to přesně 256krát, prosím.“ No. Pan Vondra „krajanům“ za mnohé, například těm americkým za podporu při vstupu do NATO, poděkoval, ale trpce si postěžoval, že vůbec nepomáhá, když česká básnířka bombarduje americké instituce svými negativními dopisy a faxy. Zajisté 80 POLYGON 5+6/1998 [pageend82]mínil Jiřinu Fuchsovou a škoda, že mu nedošlo, proč tak činí a čím ji, a e tutti quanti, svou byrokratickou zpupností asi tolik urazil a ponížil. Ostatně nebylo by jednodušší vrátit jí ta ukradená pole a domeček? Případně, a hlavně, nebýt zpupný a vznešeně naobědvaný? Obdobně tomu bylo s projevem ministra zahraničního, pana Šedivého, až do té chvíle opravdu člověka mně sympatického. Leč projevil se způsobem napovídajícím, že nás považuje za hlupáky. Neb nikdy nejedl tak dobrý guláš jako u krajanů, neměl tak dobré bábovky... atd. Snad jen chybělo, aby řekl, že nikde neměl taky tak horkou vodu. TV Nova pak se mnou točila můj názor, nikoli na bábovky, ale ohledně slibů pana ministra ad vocem restitucí a hlavně volebního práva (slibuje se snadno, pan ministr to nemůže zařídit, na to je přece sněmovna, já nic, já muzikant) a kromě jiného jsem pravil, že pana ministra znám už dlouho a už v létech šedesátých se o něm říkalo, že je sice komunista, ale jinak slušný člověk. — Neodvysílali to, takže to dávám k lepšímu zde. Ano, sešli jsme se, a to je úspěch, o mnohém se pohovořilo. Nutně jsme si nemusili vytvořit názor, že státní činitelé, jež nám věnovali svůj (zaplacený) čas, jsou lidé zásadně nepěkní, ale podbízela se myšlenka, že nejsou příliš schopní a hlavně jsou tuze pohodlní. Kladem, nesporným, byla účast českých komunit z Ukrajiny a jiných zemí ve zmatku tonoucích, na které jsme zase ve své nedobré uzavřenosti do svých afér západních poněkud sami pozapomenuli. Připomeňme zde, že už sedm let se řeší návrat našich z Kazachstánu, kterým tam opravdu jde o krk. V České republice je dnes registrováno na 23 tisíc uprchlíků, kteří se tu ocitli docela bez potíží ze strany českých úřadů, řešení pro české Kazachy je stále v nedohlednu. Nejrozsáhléjší přednes ad vocem majetku, o který přece především vůbec nejde, měla ovšem bývalá komunistická diplomatka ČSSR, zvolivší svobodu v létech sedmdesátých. Trochu mi vadilo, že nakonec se vždy vše stáčelo právě jen na tuhle otázku. Jsem přesvědčen, že kdyby všechny ty konfiskace a jiné zlodějny, jichž se nám dostalo, byly řešeny hned v roce 1990, například soupisem, který by je převedl do fondu na dejme tomu financování Klárova ústavu slepců a okradení jen měli přednostní právo koupě, byli bychom to tehdy, naplněni enthusiasmem nad pádem komunismu, s povděkem přijali. Soudní praxe zakonzervovaného bolše- vismu pilně se snažící právě jen o to, aby zůstalo ukradené ukradeno, přivodila dnešní situaci. Končím zase na silnici Z večeře ve Valdštejnu jsem odjížděl v pá- tek 3. července. Byl vlahý letní večer, počasí vskutku přející, bylo po deváté, ale dosud světlo a přes pokročilou hodinu se na Smíchově u Anděla vytvářela na světlech zácpa. Nic světoborného, ona Praha vlastně ještě doopravdy problémy, přinášející lidské civilizaci výbušný zlotvor, nezažila, to hlavní ji teprve čeká. Nicméně jakýsi mladík s citroenem, jehož číslo začínalo AY, se rozhodl nedbat všech těch čekajících a zamířil si to kupředu v zakázaném kolejovém pruhu. Naskočila zelená a my se pohnuli, ale nepohnul se mladík v citroenu, neb ho měli ve svých spárech orgánové policejní, kteří ho oddirigovali z kolejiště vedle na chodník u autobusového nádraží, kde se mu hodlali nadále věnovat. Takže jsme musili opět drobátko posečkat, než to provedou. Ale jednou a za mých pět let doma vskutku poprvé jsem JAN SAMMER (KANADA) a JAN BENEŠ (USA/ČR) POLYGON 5*6/1998 81 [pageend83]byl svědkem, že policie činí cosi pro bezpečnost provozu na silnicích, a jsem tomu rád. S kterýmžto pozitivem se loučím. ■ Až potud Jan Beneš. Jenže neřekl všechno, a ani nemohl, protože by se všechno o „Týdnu zahraničních Čechů“ do jednoho čísla Polygonu sotva vešlo. Redakce se ujímá dodatku, o kterém si myslí, že by tu měl být. „Týden zahraničních Čechů“ se konal pod záštitou Ministerstva zahraničních věcí ČR a Univerzity Karlovy částečně v prostorách univerzitnich a částečně vládních. Zahájení v promoční síni KU bylo velice slavnostní, byli přítomni nejvyšší představitelé univerzity, zahájení pronesl Ivan Medek, po něm se ujal slova rektor KU Karel Malý. Televizní kamery byly v akci, jejich záběry se však na obrazovky nedostaly. Celý týden probíhala různá sympozia, jako např. o českém vystěhovalectví, o komunikaci s domovem, o adaptaci v novém prostředí, o českých podnikatelích, ekonomech a lékařích v zahraničí apod., s následnými diskusemi k vyslechnutým přednáškám. Tak např. přednášelo v jeden den osm podnikatelů o svých osudech a úspěších, jako první se ujal slova Tomáš J. Baťa z Kanady a končil (v abecedním pořadí) Milan Vyhná- lek z Austrálie. Ten mluvil spatra, jeho vyprávění bylo velmi zajímavé, nechceme tvrdit, že nejzajímavější, protože posudek podléhá relativitě, ale absolutně sklidil od posluchačů největší potlesk. Vyprávěl o tom, jak začal vyrábět v Austrálii sýr a jak se zmohl k velkoprodukci sýrů za pomoci svých krav, kterých má tisíc. Interview s ním přinese některé z příštích čísel Polygonu, ale až v roce 1999. Dále nás zaujaly diskusní příspěvky Dr. Jiřího Diamantu z Holandska (vidíte ho na titulní stránce vlevo v první lavici s manželkou), který nám poskytl své poznámky, z nichž citujeme: „Zúčastnil jsem se diskuse v rámci sympozia o českém vystěhovalectví, exulantství a vztazích zahraničních Čechů k domovu. Touto problematikou jsem se v exilu po mnoho let zabýval. Připomněl jsem, že motivy vedoucí k opuštění vlasti, které exulanti uváděli v dotaznících či při úředních jed- MILAN VYHNÁLEK (AUSTRÁLIE) náních, byly často fiktivní nebo dokonce vy- lhané. Mnozí se báli uvést skutečné motivy, které je vedly k opuštění vlasti, anebo se za ně styděli. Připomněl jsem, že podle známého psychoanalytika a lékaře Viktora Frank- la patří emigrace k mezním situacím životním, podobně jako např. válečná traumata, jež mohou mít dlouhodobé anebo trvalé následky pro další život emigranta. Emigrace znamená náhlé, často nucené přerušení kontinuity životní ajejí pokračování v nových podmínkách. Emigrace je dlouhodobý proces, jenž představuje značnou psychickou zátěž pro jedince a jeho okolí. Polemizoval jsem s názorem profesora Miloše Trapla, který tvrdí, že v současné době není politická emigrace. Já se domnívám, že česká politická emigrace (exil) dosud existuje a že skončí teprve poté, co zmizí všechny příčiny, které kdysi vedly k odchodu do exilu. Dokud budou v platnosti předpisy, které exulanty s českým občanstvím diskriminují, dokud je bude veřejné mínění považovat za zrádce, vychytralce či za sobecké vypoěítavce, dokud budou tisk, rozhlas a televize pod 82 POLYGON 5+6/1998 [pageend84]vlivem komunistické ideologie šířit nepodložené informace, jež jsou nepříznivé vůči emigrantům, dotud budou přítomny podmínky, jež většinu z nás před lety vyhnaly ze staré vlasti. Teprve po jejich odstranění vznikne nová situace, která umožní exulantům a emigrantům, aby se stali krajany, tj. osobami českého původu, které ve svém novém domově udržují zvyky a tradice své staré vlasti. Svůj první diskusní příspěvekjsem zakončil otázkou, kolik exulantů a emigrantů se po listopadu 1989 vrátilo do staré vlasti. Byly nám sděleny pouze oficiální počty osob, které po únoru 1948 a po srpnu 1968 republiku opustily. K tématu »Komunikace s domovem« jsem v diskusi připomněl, že existuje několik druhů komunikace, které každý z nás při příjezdu do staré vlasti mohl zažít. Je to především setkání se starými přáteli, s příbuznými a dobrými známými. Při komunikaci s těmito lidmi jsme měli pocit, že jsme je navštívili po návratu z dlouhé dovolené, že náš vztah zůstal ve své podstatě nenarušen, že je však nutno doplnit hiáty v informacích na obou stranách. Zde se ukázalo, že v lecčems jsou naše názory odlišné, na obou stranách však přetrvává snaha o vzájemné porozumění a pochopení. Na jiné úrovni byla naše komunikace s cizími lidmi, případně s prostředky veřejného mínění. Zde jsme se občas setkávali se skrytými nebo i zjevnými překážkami komunikace ve formě předsudků a názorů často nekriticky přebíraných z oficiálních pramenů komunistické ideologie v období totality. Za těmito výroky bylo někdy možno odhalit zatrpklost, nesouhlas, výčitky nebo závist. Pokusy o překonání těchto zábran v komunikaci se často setkávaly s nezdarem. Je třeba přiznat, že někteří emigranti dráždili ty, kdož zůstali ve vlasti, kritickými poznámkami nebo povrchními radami. Jejich výroky prozrazovaly nedostatečnou informovanost o událostech a změnách, jež se udály v období, kdy žili v exilu. Pokud došlo ke komunikaci na třetí úrovni, tj. s politiky a representanty veřejného života, vynořily se tytéž překážky v komunikaci, často ve zřetelnější podobě. Je smutné, že mnohé předsudky na obou stranách přetrvávají ještě po devíti letech po listopadu 1989. Zřejmě se v této oblasti mnohé zanedbalo, což mělo nepříznivé následky pro spolupráci mezi exilem a domovem. Přimlouval jsem se za vytvoření komise, která by se zabývala metodami na potírání předsudků a zábran v dorozumění a spolupráci mezi exilem a domovem. Předtím však bude nutno odčinit právní křivdy a diskriminace vůči exilu, jež dosud přetrvávají (morální rehabilitace, materiální rehabilitace, volební právo). V diskusi v pracovní sekci legislativní, ekonomické a politické v senátu 3. července 1998 jsem znovu nadhodil otázky nemateriálni rehabilitace. Připomněl jsem skutečnost, že devět let od převratu 1989 nemají exulanti, emigranti a krajané s českým státním občanstvím možnost volit v zahraničí na českých zastupitelských úřadech. Mnohé západní státy svým krajanům toto právo poskytují. Nový volební zákon byl těsně před volbami v parlamentu odmítnut. Co bylo toho příčinou? Jaké argumenty měli odpůrci volebního práva exulantů? Je třeba je znát, aby bylo možno aktivněji potírat předsudky, které brání sbližování Cechů ve vlasti a v exilu. V této souvislosti je pozoruhodné, že oficiální místa se dosud zřetelně nedištancovala od známých výroků bývalého ministra Dienstbiera a poslance Payna, které tomuto sbližování rozhodně nepřispěly. Boj proti předsudkům na obou stranách je nezbytný k tomu, aby se konečně dosáhlo pokroku na cestě k lepší komunikaci a spolupráci mezi exilem a domovem. Při briefingu o hlavních závěrech konference jsem v diskusi zdůraznil, že »Týden zahraničních Cechů« byl velmi užitečným setkáním domova a exilu po třiceti, padesáti či více letech exilu převážné většiny přítomných. Při tomto setkání šlo většinou 0 inventarizaci názorů, pocitů a problémů. Očekával jsem otevřenou diskusi o konkrétních otázkách s příslušnými politickými a vládními činiteli České republiky, jakož 1 s kompetentními odborníky ve smyslu výroku presidenta Masaryka: »Demokracie je diskuse«. K takové diskusi však většinou nedošlo pro nepřítomnost příslušných činitelů, anebo kvůli pasivitě přítomných. Místo toho vznikla diskuse exulantů mezi sebou navzájem, což nebylo ve shodě s cílem konference zlepšit komunikaci a vztahy mezi POLYGON 5*6/1998 83 [pageend85]exilem a domovem. V průběhu >Týdne< bylo proneseno mnoho závažných kladných výroků z úst vládních a veřejných činitelů České republiky, jež mají přispět ke zlepšení vzájemné komunikace a spolupráce mezi domovem a exilem. Je zarážející, že veřejné sdělovací prostředky, tisk, rozhlas a televize, věnovaly překvapivě málo místa pro objektivní, věrné a co nejúplnější zpravodajství o této významné události. Místo toho se spíše namátkově objevovaly selektivní útržkové zprávy. (Někteří přítomní politici tento fakt neuměli vysvětlit a vyslovili své politování!) Naše celkové dojmy z -Týdne zahraničních Čechů<: Velmi užitečné, dobře organizované setkání. Bylo předneseno několik upřímně míněných proslovů, v nichž bylo opakovaně zdůrazněno, že vztahy k exilu byly řadu let špatné, že byly dělány chyby zejména v tom, že nabízená pomoc exilu byla často odmítána. Řečníci vyjádřili potřebu chyby z minulosti co nejdříve napravit a přiblížit se situaci, která existuje v Polsku a v Maďarsku, v zemích, kde komunikace a spolupráce domova s exilem byla odjakživa mnohem lepší. Jest si přáti, aby na toto úspěšné setkání navazovala řada dalších a aby tato setkání přispěla k dosažení vytčeného cíle - zlepšení vztahů a spolupráce mezi domovem a exilem. K tomuto účelu bude nezbytné, aby česká veřejnost byla o současném exilu a o budoucích setkáních pravdivě, pravidelně a podrobně informována.“ Dr. Jiří Diamant, Holandsko ■ Vrátilijsme se z Prahy, ještě plni - můžeme říci: převážně příjemných - dojmů ze strávených dnů během „Týdne zahraničních Cechů“, poznali jsme tam „in natura“ mnohé tváře, o kterých jsme doposud jen čítali v tisku, viděli je v televizi nebo četli jejich knižní díla, event, jejich články v novinách atd. atd. Zkrátka a dobře: bylo to příjemné a užitečné. A po návratu jsme našli pozvánku na další sympozium, tentokrát od žádné univerzity či ministerstva zahraničních věcí, ale právě tak milou: z Holandska od manželů Pokorných. Krom toho nám zaslala naše dopisovatelka M. Swinkels-Nováková interview, které jí manželé Pokorní pro Polygon poskytli. Tu je: Jsme tady už doma (Nepokojní Pokorní) Na jihu Nizozemí, v limburském městě Weert, žije zajímavý manželský pár: Věra a Karel Pokorní. Exulanti, kterým ke štěstí nestačila nabytá svoboda ani „pouhá“ úspěšná integrace do nizozemské společnosti. Mezi Čechy, a to nejen ve své adoptivní vlasti, jsou známi především svými aktivitami na kulturním poli. Například organizováním každoročního českého populárně- vědeckého sympozia. Ale vezměme otázky od počátku. M. S-N: Kdy a proč jste se rozhodli pro exil? Pokorní: Přemýšleli jsme o emigraci nějak od května šedesátosm, protože jsme nevěřili, že by Pražské jaro mohlo dobře dopadnout, i když jsme si to strašně přáli. Vymysleli jsme si takový slogan: „Jestli na nás venku bude někdo zlej, tak to budou jen cizinci.“ A když jsme pak seděli 21. srpna na jugoslávském ostrově Prvic Luka, byla tedy už jenom otázka KAM? Měli jsme s sebou několik adres na pár korespondenčních kamarádů v Německu i jinde ve světě a na jeden podnik v Nizozemí, který sháněl odborníky v Čechách. A jinak už jen několik ručníků, plavky, ploutve a šnorchl. Zbytek místa v zavazadlech zabraly konzervy. Ho- lanďani nám tehdy hned moc hezky odpověděli... Ar. S-N: Když jste odcházeli, mysleli jste na to, že se třeba jednou budete moci vrátit? 84 POLYGON 5+6/1998 [pageend86]Karel: Ne. Nikdy. Věra: Ne. My jsme nevěřili, že by to komunisti někdy pustili z drápů. M. S-N: Teď to pustili z drápů. Uvažovali jste o návratu? Pokorní: Ne, protože nejsme nomádi. I když bychom tam třeba ještě něco technicky mohli dělat, nenapadlo nás to. My jsme startu následoval druhý ročník - a to nás už dr. Kabela přizval ke spolupráci. Nám se dost lidí diví, že se do všeho hrneme, možná, že je to nějaká choroba, ale rozhodně to není jen touha po uplatnění nebo snad materiální důvody, většinou na to doplácíme. My ale nemáme zájem dělat nějaké české večírky s hudbou a alkoholickými nápoji, k tomu jsou jiné organizace. Dr.M.KABELA, Dr.J.HROUDA, K.POKORNÝ, Ing.M.VONKA A.VONKOVÁ, Drs.J.BOBKOVÁ, V.POKORNÁ tady totiž už doma. Naši zemi máme samozřejmě rádi, ale to je země našeho mládí, země Seiferta, Holana, Skácela... ale ty máme s sebou a můžeme šije číst i tady. A tak máme i takové malé tajemství, které Holan- ďani neznají, protože česky neumějí... M. S-N: Jak vznikla myšlenka pořádat česká sympozia? Pokorní: Sama myšlenka sympozia není úplně původní, protože něco podobného měl v úmyslu už Václav Hora ve Frankfurtu (knihkupectví Dialog), ale v Holandsku původní je. U jejího zrodu stáli dr. Kabela, dr. Hrouda a několik dalších československých lékařů, které v roce 1986 napadlo zorganizovat populárně-vědecké sympozium, napřed jen pro své kolegy, ale neznali jich dostatečný počet a tak se iniciativa rozšířila i na další možné zájemce. Po úspěšném M. S-N: Jakými tématy se sympozia zabývají? Pokorní: Zpočátku neměla sympoziajedno konkrétní téma. To znamená, že bylo přednášek moc a zoufalá Julie Bobková, naše opravdu skvělá tehdejší předsedkyně, musela přednášející neustále přerušovat, že už mají jen minutu, že čas už jim vypršel... Takže jsme dospěli k sympoziím monotématickým. Prvním bylo výročí Komenského v roce 1992. Zajímavé, někdy i zábavné byly přednášky lékařů, např. kardiológa dr. Vincenta, psychologa dr. Diamanta, psychiatra dr. Kabely, dále nám přednášeli ekonomové, historici, sociologové, ekologové atd. Pořádali jsme i několik výstav, např. obrazů dr. Kučery (jehož kresbičky známe z Polygonu), dřevořezeb pana Sefla, českých naivních malířů apod. K programu patří vždy nějaká hudební vložka, o kterou POLYGON 5+6/1998 85 [pageend87]se starají většinou naši hudebníci žijící v Holandsku. Také se prodávaly knihy; jezdíval k nám Václav Hora z Frankfurtu, jeho autobusek byl po Evropě dost známý. Václav Hora byl takový novodobý Kramerius. Zažili jsme i sympozia legrační. Nejveselejší bylo to v roce 1989, v září, před velkým sametovým listopadem, kdy jsme se kupodivu všichni shodli na tom, že situace v naší vlasti se ještě strašně dlouho nezmění... Ale změnila! Na tomto sympoziu nám vyprávěl také Vladimír Skutina - způsobem sobě vlastním. Všichni jsme se dobře bavili. Před koncem svého povídání se přerušil a řekl: „Teď vám pustím komika, který je daleko lepší než já.“ A pustil Milouše Jakeše, jeho proslulý projev... No a pak už to šlo všechno velice rychle. Začali jsme se scházet na ambasádě i s těmi, kteří na sympozia dříve z různých důvodů nechodili. Založili jsme „Spolek Cechů a Slováků na podporu demokracie v Československu“, napsali dopis do Čech, který končil větou: „Sdělte nám své požadavky...“ Takže jsme pak po řadu měsíců nedostávali nic jiného než požadavky na auta, tiskárny, computerové vybavení a tak dále. Změnou situace mohli nyní na sympoziích přednášet také lidé z Čech. I když, bohužel, několik přednášek bylo velmi povrchních, bylo vidět, že vznikly bez přípravy. Jejich autoři brali svou účast na sympoziu spíše jen jako výlet do Holandska. Nebo zase hovořili o něčem, co nám vůbec nic neříkalo. Život ve staré vlasti se natolik změnil, že některé problémy jsme už nemohli dobře pochopit. Ale hlavně to bylo špatně podané. Nebyly žádné paralely se situací tady. Nebyl to dialog. Ovšem nelze zobecňovat, bylo i dost výborných přednášek. M. S-N: Jak jsou sympozia financována ? Pokorní: Dříve, když se sešel výbor, tak jsme někdy museli mezi sebou napřed vybrat na to, aby se mohly rozeslat pozvánky. Samozřejmě celý výbor také platí vstupné a už se nám stalo, že jsme museli něco doplácet. Jednou se sympozia zúčastnila zástupkyně tehdy ještě československého ministerstva kultury Dáša van der Horst, která prohlásila, že to, co podnikáme, je důležitá činnost, proč tedy nepožádáme v Praze o finanční podporu. Po dlouhé diskusi ve výboru - a donutila nás k tomu i situace -jsme si tu žádost podali. K našemu překvapení jsme od té doby vždycky nějakou částku dostali, takže manželé Alena a Mirek Vonkovi, členové výboru, zabývající se kromě organizace také financemi, mohli začít poněkud volněji dýchat. Ovšem „po válce“ nastaly zase jiné problémy. Diskuse se nám začaly ubírat nežádoucím směrem, lidé nám třeba říkali, oni mě okradli, napište jim tam, ať mi vrátějí barák - což ovšem na sympozium nepatří. M. S-N: Myšlenka sympozia vznikla v roce 1986, ale vy jste byli aktivní už dříve... Věra: Když jsme sem přišli, tak nám asi za měsíc otrnulo a chtěli jsme, aby tady lidé pochopili, jak hnusný je tam ten režim a aby věděli také, kdo Češi jsou a čím se zabývají. Tak jsme se dostali k exilovému časopisu Okno. Nějak začátkem sedmdesátých let jsem byla určena, abych se stala členkou střešní organizace, kterou se pokoušeli emigranti v Evropě vytvořit, měla se jmenovat Poradní sbor Čechů a Slováků v zahraničí. Byli jsme na zakládající schůzi této rady v Curychu. Zajímavé na schůzi bylo také, že sejí velice aktivně účastnil kapitán Minařík. Byl to on, kdo navrhoval, aby všichni emigranti dávali deset procent z platu na účely činnosti této organizace...!!! Ta schůze byla ovšem až do morku kostí typicky česká, protože jsme se tam nedohodli vůbec na ničem. Celý den jsme se přeli o to, jak se organizace bude jmenovat. Česky, slovensky nebo Československy. Dokonce se navrhovalo, že jeden rok se bude jmenovat tak a druhý onak. Takže jsem vstala a řekla: „Benelux se také nejmenuje jedním rokem Benelux, druhým rokem Nebelux a pak Luxbened.“ Když už jsem se zmínila o špionech: jednou jsme měli schůzi v Amsterdamu a tam mi byl představen jakýsi muž, který vypadal nějak jako knecht nebo štolba, který si oblékl své sváteční šaty. Pan Marák z Berlína. V souvislosti s ním pak následovala komunistická akce, která postihla celou redakci Okna. V časopisu Signál vyšel článek, že někdo z redakce (což jsme měli být my dva) je špión a dodává informace do Prahy. Čili Poradní sbor mě vyloučil ze svých řad. Redakce Okna se rozpadla. Soukromě mi hodně lidí řeklo, že tomu obvinění nevěří, ale nahlas to neřekl nikdo. Mělo to jedinou 86 POLYGON 5+6/1998 [pageend88]výhodu: zhubla jsem o patnáct kilo. Celé toto dění neuniklo pozornosti ani holandskému ministerstvu vnitra. Měla jsem pár rozhovorů se sympatickým pánem, který s Čechy „pracoval“ už asi 30 let... Karel: ... o tom, jak dobře Čechy poznal, svědčí jeho poznámka: Češi jsou velmi stateční. Jsou ochotni vyjít a lehnout si na silnici před tanky, ale když začne pršet, jdou domů. Věra: Ale ten pán od vnitra byl ovšem na nás moc hodný. Hlavní však je, že náš slogan „Když na nás bude venku někdo zlej, tak to budou jen cizinci“ nevyšel. Zajímavé je, že když na nás byl opravdu někdo zlej, tak to byli kupodivu jenom krajani. Takže jsme nějakou dobu aktivní nebyli. Pak obnovil Okno pan Grandtner a my jsme do něho zase začali pomalu přispívat. A pak přišla sympozia... Karel: ... a my uvažujeme každý rok, že už třeba nikdo na ně nebude chodit. Ale při tom posledním, v pořadí třináctém, na které přišlo lidí opravdu hodně, nám mnozí říkali: „Musíte v tom pokračovat dál.“ Takže letos budeme pořádat sympozium 17. října na stejném místě, to jest v Conferentieoord Drakenburgh v Baarnu u Utrechtu, který leží uprostřed přírody a má tu výhodu, že se tam dá přespat, čili můžeme společně večeřet a potom si v příjemném prostředí popovídat. Věra: Možnost přespání je výhodná pro lidi ze vzdálenějších končin a i pro starší. Vlastně jsme už všichni starší, protože naše snaha získat pro sympozium i mladší lidi nevyšla a asi už nevyjde, což je důsledkem integrace. My ale budeme pokračovat, dokud bude zájem. M. S-N: Toto by tedy mohlo být pozváním i pro čtenáře Polygonu, kteří se v té době buď chystají do Holandska nebo by prostě měli zájem na sympozium přijet. Jaké je vlastně složení publika? Pokorní: Většinu účastníků tvoří exulanti z roku 1968. Ale je i dost lidí starších, například dr. Hrouda, nynější předseda nadace sympozia, který je „osmačtyřicátník“, a další. Někdy i holandské manželky či manželé, což je ale velice obětavé, protože nám většinou nerozumějí. Také přicházejí ženy provdané za Holanďany. Semtam se objeví i lidé, kteří tu studují nebo jinak pobývají a zajímají se o něco víc než nějaký dort a tancování, a kteří mají chuť si nejen popovídat, ale i kultivovaně diskutovat. Jako ozdobičky přicházejí i „au pairky“. Od roku 1990 zveme též lidi z ambasády. Někteří z nich se zúčastňují aktivně, např. tehdejší velvyslanec ČSFR JUDr S. Pauliny, manželka chargé ďaffaire paní Dana Braunové, která hovořila o žurnalistice na sympoziu věnovaném tomuto tématu. Jejich synové během pobytu v Nizozemí studovali v Haagu na mezinárodní škole a vyprávěli nám o svých zkušenostech na sympoziu, jehož tématem bylo školství. M. S-N: Kde mohou zájemci o letošní sympozium získat podrobnější informace? Pokorní: Například u nás, na tel. čísle ++31 495 536375, což je zároveň fax a záznamník. Načež Drs Michaela Swinkels-Nováková poděkovala manželům Pokorným za rozhovor a poslala jej Polygonu. ■ Vydávání Polygonu v roce 1998 sponsorují: Agentur Pazdera, Zürich - Ruda Chalupa, Uppsala Věra Divoká, Zürich / Denia - Stanislav Dušánek, Wollerau (CH) JUDr. Milan Hulík, Praha - Olga Jonášová, Bethesda, MD Manželé Linkoví, Göteborg - Rudolf Soukup, Saarbrücken G.J.Strejka, Quito - Jaroslav Teplý, Voorburg (NL) Dr. Eduard Vedral, Cicero, IL POLYGON 5+6/1998 87 [pageend89]SEDMDESÁTINY Československého ústavu zahraničního Rok 1998 je rokem 70. výročí existence ČÚZ, sdružení, které se zabývá zejména spoluprací s krajany ve světě, ale do jisté míry i studiem a rozborem otázek a problémů emigrace a exilu. Byl založen 20. prosince 1928 v rámci 10. výročí vzniku Československé republiky. U jeho zrodu stály osobnosti, jakými byli prezident republiky Tomáš G. Masaryk a Msgr. Jan Šrámek, tehdy ministr práce a sociální péče. ČÚZ si vzal za úkol komplexně organizovat, zabezpečovat, evidovat, ale i studovat procesy a problémy emigrace a re- emigrace a současně koordinovat péči a spolupráci v zájmu státu jakož i v zájmu krajanských komunit za hranicemi. Skutečností, o které snad nikdo nepochybuje, je fakt, že zejména od poloviny min. století vytvořili Češi a Slováci v mnoha zemích světa silné komunity a že v politických a ekonomických podmínkách, kdy se rozhořel zápas o vytvoření samostatného státu Čechů a Slováků to byli právě krajané, kdo všestranně podpořili T. G. Masaryka, Edvarda Beneše a gen. Milana Rastislava Štefánika v jejich úsilí, korunovaném ve spolupráci s domovem vytvořením nezávislé Československé republiky. S malými odchylkami v různých obdobích se dá říci, že asi tak jedna pětina příslušníků našich národů žije v zahraničí. Příčin vystěhovalectví, emigrace a exilu bylo vždy více a byly lidské, sociální, náboženské, společenské a politické. V roce 1915 prof. Masaryk napsal: „Bude toho ovšem mnoho, mnoho potřebí, k revoluci bude třeba mnoho peněz, to je ale především věcí zahraniční organizace. Věřím v ty tam za hranicemi, v nich je uchováno ještě mnoho zájmu a lásky pro starou vlast.“ Zahraniční krajané nezklamali a pod vedením prof. Masaryka vykonali mnoho. Když tedy šlo o to, aby se krajanům oplatily jejich morální a materiální podpory, mimo jiné tu vznikl Československý ústav zahraniční. V období let 1928 - 1939 mapoval rozptyl krajanů ve světě, zahájil jejich oslovení a rozvinul spolupráci s jejich spolky. Členstvím v ČÚZ byly zapojeny takové osobnosti, jakými byli universitní docent JUDr. Jan Auerhan, prvý a dlouholetý předseda ČÚZ, spisovatel Alois Jirásek, akad. malíř Karel Souček, primátor hl. m. Prahy Petr Zenkl, průmyslník Tomáš Baťa, senátoři a poslanci, státní zaměstnanci, podnikatelé, učitelé, zástupci krajanských komunit jako ngř. bankéř a historik krajanské Ameriky Tomáš Čapek, kolektivně pak celé spolky jako např. Sokol ÚSA, Čs. menšinová rada pro republiku Rakousko aj. V roce 1939 musel ústav ukončit svou činnost a válka na šest let přerušila úspěšně nastoupenou práci. Přinesla i lidské oběti. Ve vlně zatýkání po atentátu na Heydricha byl zatčen i bývalý předseda ČÚZ JUDr. Jan Auerhan a 9. června 1942 byl popraven. Po druhé světové válce již 15. května 1945 ústav okamžitě obnovil svou činnost. Opět nalézáme v jeho členských řadách významné osobnosti, jako např. min. zahr. věcí Jana Masaryka, poslankyni Dr. Miladu Horákovou, spisovatelku Marii Majerovou, akad. malíře Adolfa Hoffmeistera a další. Úloha ČÚZ byla zřejmě chápána vysoce, protože jeho členy se stala údajně téměř celá vláda vzešlá z voleb 1946. Nejvýznamnějším úkolem, který ČÚZ v období let 1945 - 1949 plnil, byla reemigrace 220 tisíc krajanů zpět do vlasti. Ještě do roku 1961 si Československý ústav zahraniční podržel statut nezávislé a nevládní organizace. Pak byl však začleněn do organizace ministerstva zahraničních věcí a jeho nezávislost a nepolitič- nost se stala formální a problematickou. Až do roku 1989 byla činnost ČÚZ omezována politickým systémem monopolu jedné politické strany a z něho vycházející zahraničně politickou orientací. Hovořit o krajanech na východě se nesmělo, spolupracovat s krajany na západě se zakazovalo. Pod přímým řízením MZV ústav neplnil zcela své poslání a určitou dobu neměl ani funkční volené orgány. Je však třeba říci, že ne všechno z té doby bylo špatné a zavrženíhodné, že i v této době v řadě oblastí bylo pro krajany vykonáno mnoho užitečného a právě na to pozitivní navázal ČÚZ po srpnu 1989, resp. po listopadu 1989. Od 1. září 1989 začal opětovně působit oddělen od ministerstva zahr. věcí. Od té doby zase postupně rozvinul spolupráci se všemi krajany bez rozdílu, jeho činnost není vystavena vlivu politických stran a od března 1990 má nové stanovy v mnohém se přibližující těm původním z roku 1928. Má i novou zkratku - ČSÚZ. Do konce roku 1992 měl ústav podporu státu. Po 1. lednu 1993 ji téměř nemá a je vystaven systému realizovat své záměry a projek- 88 POLYGON 5+6/1998 JOSEF KOLÍNSKÝ [pageend90]ly jen za podpory členů, přátel a sponzorů či na náklady krajanů. I dnes tvoří členskou základnu Československého ústavu zahraničního zajímavé osobnosti. Za všechny jmenujeme historika PhDr. Josefa Polišenského, DrCs., předsedu Slovanského ústavu ČSAV PhDr. Antonína Měšťana, senátora MUDr. Milana Špačka, generálního vikáře pražské arcidiecéze biskupa Jaroslava Škarvadu, prof. Mojmíra Povolného z USA, krajanskou básnířku z Austrálie PhDr. Hanu Gerzaničovou-Hon- sovou. Předsedou ČSÚZ je bývalý poslanec Federálního shromáždění ČSFR, v současnosti podnikatel Jaromír Šlápota. V podmínkách, v jakých pracuje dnes, se Československý ústav zahraniční soustřeďuje na projekty menší finanční náročnosti, na kurs češtiny pro krajany a na zkvalitňování členské základy. Mnoho úsilí věnujeme přesvědčování domácí veřejnosti a zejména vládních míst o významu existence ČSÚZ v pluralitní společnosti. Neméně energie věnujeme udržování a prohlubování styků s představiteli krajanských spolků a sdružení. Hodně energie musíme vynakládat i na vysvětlování svého „československého“ názvu. Snad to bude nejlepší učinit tak na závěr tohoto článku: Jeden důvod je tradice a historie; ústav se tak jmenuje téměř 70 let a již skoro padesát let (s výjimkou krátké doby působení v Loretánské ulici) působí na stejné adrese. Název považujeme za rodinné stříbro. Další důvod je neméně významný: krajané nepřijali zcela rozdělení společného státu a působí v převážné míře ve společných „československých“ nebo smíšených „českých a slovenských“ spolcích a sdruženích. Podle kvalifikovaných odhadů, se kterými pracuje Československý ústav zahraniční, žije ve světě v současné době okolo tří a půl milionu Čechů, Moraváků a Slováků. V činnosti ČSÚZ těchto dnů převládá opět duch ochoty ke spolupráci se všemi, kteří o ni mají zájem, v rozsahu, který může současný Československý ústav zahraniční zabezpečit jako nevládní, nepolitické, neziskové, občanské sdružení, jež není už dotováno státem. Mnozí krajané se z exilu vrátili, někteří se chtějí vrátit a někteří se z různých důvodů již vrátit nemohou. Exil trval příliš dlouho a kořeny prorostly hlukobo do země, která se pro ně stala druhou vlastí. Masový návrat by vyžadoval překonat mnoho závažných problémů. Vyžadoval by i mnoho vůle na straně vlasti a jejích orgánů. Právě řešení složitých právních vazeb (rehabilitace, restituce) způsobilo určité ochlazení ve vztahu krajané a vlast. Na obou stranách padaly a dosud padají výroky, které nekrášlí ani jednu stranu, přetrvává netrpělivost a malá ochota naslouchat argumentaci druhé strany. Věříme však, že vše postupně dospěje do stádia, v němž bude zase možné hovořit o jednotě národa doma i ve světě. Praha, červenec 1989 ■ Z českého tisku po volbách Skutečný vítěz voleb ... je Václav Klaus. A dokonce ani ne jeho ODS, nýbrž on osobně. Volby, které tuto stranu přivedly z mrtvýchvstání a Klause vrátily do role člověka, s nímž je třeba na každý pád počítat, totiž od začátku kampaně pojal jako vlastní souboj s nepřejícím světem.... Začalo to tím, že se ve schránkách voličů pár měsíců před termínem voleb, tedy v době, kdy měla ODS na kontě tolik skandálů, kolik se stranám na Západě nepodaří nashromáždit za dlouhá léta, objevily Jiránkovy karikatury prvního muže ODS s neuvěřitelným sloganem: „ Už jsme tu zas. Nenechali jsme se odradit. “ Ano, přesně tak. Nikoliv otázka pro občany, která by spíš měla znít: „Nenechali jste se odradit? My už jsme tu totiž zase. “ A pokračovalo to dál: Klaus se stal v očích veřejnosti - po odlivu osobností do Unie svobody - jediným mužem své strany. Sám v sobě našel jediný symbol pravice, a tak logicky vyslal voličům další varování: „Doleva, nebo s Klausem. “ Mírnyx dýr- nix, jako by politika, kterou vláda pod jeho pevným vedením vytvářela, byla v minulých letech skutečně pravicová. Kdo by čekal náznak začervenání, čekal by dlouho a marně. „ Kdo si věří, volí Klause, “ šlo předešlému heslu vzápětí v patách. Tam už však překvapivě nesedělo jediné slovo. Místo „si“ by jistě znělo pokorněji, ale i pravdivěji „mu“. Nakonec se voličů, kteří „mu“ (anebo, chcete-li, „si“) věřili, našlo opravdu vysoké procento. Ale ty metody. Pár dní před volbami neváhal Václav Klaus zpanikařit občany balamucením, že nedají-li hlasy jemu, ale Unii svobody nebo lidovcům, mohou propadnout. Jak si v tu chvíli představoval povolební situaci? Silná, ale napravo osamělá ODS, která nemá s kým do koalice, protože obě další pravicové strany se s přispěním jeho výzvy propadly mimo parlament? Možná takovou situaci nechtěl vyvolat, minimálně s ní ovšem hazardoval.... „Záleží na velikosti Klausovy pýchy“ Jan Lacina, LN 24. června 1998 POLYGON 5+6/1998 89 [pageend91]JANA BENEŠE (benešnoviny) STRÁNKY Zájem země? Výsledky volebního klání dávají zatím nanejvýše jistotu dalších mimořádných voleb. Předvolební kampaň se pochopitelně nevyhýbala osobním útokům, i panu presidentovi se nepříčilo snažit se tímto způsobem do kampaně zasáhnout, ale podivuhodně gentlemansky se k sobě chovali Klaus se Zemanem. Ani jednomu z nich se nemůže podařit sestavit vládu samotnému, ale přes programovou odlišnost obou stran by se jim to pomohlo povést společně. Zájem země je pokračovat v civilizování naší politické, a nejen politické, scény. Základ byl položen přistoupením k NATO a čekatelstvím ve společenství EU. Přes ne- betyčnou pitomost pana Luxe a jeho jablkové přirážky“, jež vyvolala okamžitá odvetná opatření ze strany EU, je zájmem země s blahodárným vlivem vnitropolitickým přizpůsobit se civilizaci, k níž jsme jednou patřili, ba jejímž jsme bývali i určitým sloupem. O to tedy půjde. Stanoviska ODS i ČSSD by se mohla sblížit, kdyby v této straně dokázaly nabýt vrchu (a bamberská aféra jim k tomu dává možnost) síly vně Zemanova křídla a jeho bolševického štábu. Ostatně, pokud můžeme považovat výsledky voleb v mnohém směru za uspokojivé, nelze to říci o stavu hrubého národního důchodu, který opět klesl. Dtto produktivita práce. S tímhle si bude musit poradit každá vláda, s převelikánskou šancí zlámat si zde vaz. Takže se vůbec nic nestane, bude-li to vláda levicová. 8 + 9 = 50 Polygon o tom psal už před volbami, a stalo se to, co se asi stát mělo. „Mžourající lišák“, jak kdysi otitulovaly Václava Klause Lidové noviny (a béřu to jako přezdívku nikoli hanlivou), dokázal, že opravdu není na hlavu padlý. Jak Unie svobody, tak naši křesťané si totiž při jednáních s ODS stanovovaly podmínku rovnosti křesel ve vládě. Což by tedy značilo, že 28% ODS a 8 a 9% volebních výsledků těchto „partnerů“jsou si rovny. Nu a Klaus měl ještě zapomenout na „sarajevský syndrom“ a pokud možno vůbec sám nebýt členem vlády. Což zřejmě byl, při návaznosti těchto stran na Hrad kalkul na to, že Zemanovi, a pochopitelně ani Klausovi, se nepodaří sestavit vládu a panu presidentovi tudíž nezbude než dát dohromady vládu úřednickou. Říká se tomu nepolitická politika, anebo také poněkud nedemokratická demokracie, ať si volič trhne nohou, já chci mít ve vládě Mlynáře s Lobkowiczem. Byl to Václav Klaus, kdo nakonec, inu tohle opravdu trochu svrbí, se svým bývalým kolegou z bývalého Prognostického ústavu Zemanem nalezl řešení. Nutně jsem si ale musil vzpomenout na to, jak roku 1980 před primárkami (v Republikánské straně USA) George Bush nazýval ekonomické propozice Ronalda Reagana „ekonomické woodoo“ ajak to Reaganovi nebránilo vybrat si ho za vicepresidenta, a Bushovi zase nevadilo to woodoo pak provádět. V důsledcích to pak znamenalo definitivní konec Říše zla a tudíž také okupace Československa a vůbec celou řadu věcí dobrých. Klaus na rozdíl od Zemana nikdy nebyl členem KSC a tudíž to asi v Prognostickém ústavu (moje dedukce) měl složitější než Zeman, který tam byl. Dodnes také zůstalo nevysvětleno, kromě toho, že byl doporučen akademikem Římanem, proč se tam ocitl v USA odsouzený špion Koecher, následně dokonce poradce presidenta Havla a dokonce, když ho musil po protestech z USA propustit, jeho zvláštní envoi v Jižní Africe. Momentální opoziční smlouva, kterou Klausova strana situaci vyřešila, totiž opravdu je řešení. Mezi věcmi, na nichž se ODS i ČSSD shodly, pak je i přehodnocení volebního systému, zřejmě na většinový. A s tím nelze než souhlasit, byl to ostatně Václav Havel, kdo o jeho změně hovořil první, ale když ho voliči zklamali, má náhle obavy o pluralitu systému. Zatím vzkázal, že sice jmenuje předsedu vlády už 18. čer- 90 POLYGON 5+6/1998 [pageend92]vence, ale s jmenováním vlády že bude nutno posečkat... Jináče se tedy zdá, že Zemanovo křídlo to má v ČSSD tak říkajíc pod palcem, ani Petra Buzková, ani pan Gross se nenalézají mezi vládními či jinými kandidáty ústavních funkcí. Můžeme jen doufat, že kromě Klause nám Zemana ohlídá i Socialistická internacionála, jejímž je ČSSD členem a která má, pokud jde o komunisty, svá přesně definovaná pravidla. Jinak by to tedy měla být poprvé od roku 1918, včetně let komunistických, prvá vláda, vjejichž řadách nebudou lidovci. Od roku 1918 ostatně měla jediný vždy stabilní program: zachránit co nejvíc církevního majetku. Čímž vůbec nechci říci, že by na něj u nás doma neměla právě dnes právo. Václav Klaus a kancelář pražského arcibiskupa Vlka ostatně oznámili, že se pánové setkají. Nutný otazník Je zde v jednom případě, a to je dnes sociální demokrat a exexulant pan Kavan, proponovaný ministr zahraničí, jehož soud očistil z podezření fízlovství vzhledem k tomu, že tento neinformovaný člověk přece nemohl vědět, že českoslovenští diplomaté mají spojení s StB. Možná, že by zde svoje informované slovo mohl říci pan Tigrid, který přece právě přes Kavana ty zásilky „protistátních tiskovin“, jež pak byly i s doručiteli v Československu odhalovány, organizoval. Rómský památník Pan Mlynář, stydící se za to, že je bílý, chudinka, a kterého v povolebním komentáři (myslím, že) MF DNES přirovnala k arogantnímu spratkovi, udělal chybu. Do Prahy totiž přijel americký TV-štáb nejsledovanějšího amerického zpravodajského pořadu „60 MINUT“, aby o českých Rómech cosi natočil. („60 Minutes“ běží už přes 30 let a dnes patří v USA k netaktnostem telefonovat někomu v neděli mezi 18. a 19. hodinou, kdy se vysílají.) Pan ministr Mlynář neměl čas. Taktéž se nedostavil na jednání, ač pozván, přímo v Letech, kde sice už jakýsi skromný pamätníček stojí, ale pan ministr si přeje vybudovat cosi velkolepějšího, a to hlavně na pozemcích momentálního vepřína, znamenajícího hospodářské zajištění celého kraje. Z obrazovky jsme se dověděli, že by to mohlo být i jinak, neb pozemky v okolí vepřína vlastní pana presidenta ex- kancléř Schwarzenberg, který si přeje v místě vybudovat jakýsi rekreační resort. Prý pouhé pomluvy. Za pouhé pomluvy taktéž presidentův mluvčí oznámil jinou záležitost z obrazovky. Presidentský pár shání byteček pro právě v Lánech oddanou dcerunku paní presidentové a hodlal za tím účelem dát vyhodit z bytu jakousi nájemnici, která si ho vybudovala na Novém světě na pražských Hradčanech. Pražská Ústřední vojenská nemocnice vlastní přístroj na řízení dýchání, kteiý už několikrát musil být použit pro hlavu státu. Dne 2. července ho nutně potřeboval pacient ÚNV jménem Drnká, ale použit nebyl, protože co kdyby ho třeba potřeboval pan president? Jak to dopadlo s pacientem Drnkou, nevím. Doufám, že na tuto rovnost před zákonem a právo na zdraví tamtéž specifikované nezemřel. President se do ÚVN vskutku dostavil, ale na krční oddělení, o den později, takže jeho ochranka si zařádila mezi pacienty, které zahnala do pokojů. Zřejmě šlo jen o nějakou běžnou záležitost, zdržel se pouhých 20 minut. Pak mu k mercedesu přistavili schůdek a odjel. ■ POLYGON 5+6/1998 91 [pageend93]Smrt čs. ministra zahraničí Jana Masaryka, od níž 10. března tr. uplynulo 50 let, je jedním z nejzáhadnějších, nejzamotanějších a nejfantastičtějších politických zločinů v dějinách světové kriminalistiky. Masaryk sám se o kriminální příběhy velice zajímal, neboť vedle 'evangelického' Nového zákona a Haškova Švejka nejraději četl pověstné a napínavé americké detektivky. Nebylo proto divu, že své osobní, tehdy už převážně komunistickou policií dodávané strážce nebo gorily s oblibou nazýval „mými diftony". Jak v ČSR přituhovala všeobecná politická situace, přecházely jeho obvyklé lehké žertíky a sarkasmy ve vážný šibeniční humor. V předvečer únorového puče Jan často a otevřeně ventiloval oprávněné obavy o další osud svůj, svých přátel i národa. V posledním půlroce svého života např. s hlubokým vnitřním přesvědčením tvrdil, že „oni mě jednoho dne zabiji" (svědčí snoubenka Davenportová). „Oni", to byli v obecném smyslu komunisté, jeho úhlavní nepřátelé, v podobě různých bolševických agentů na něj nasazených. Kým? Na jedné straně stalinskou a berijovskou tajnou policii NKVD, tzn. obludnou leninskou Čekou, a rádoby internacionalistickou, jednoznačně sovětskou Kominformou. Ne straně druhé jejich čs. prisluhovači. Rudá armáda „Osvoboditelka" zanechala po sobě na čs. území neblahé dědictví: republika se jenom hemžila nejrúznějšími sovětskými agenty, vojenskými, hospodářskými i politickými. Stupeň prostoupení čs. aparátů sovětskými občany včetně některých volyňských Čechů a Karpatorusů byl na „nezávislý stát" jednoduše neuvěřitelný. Kromě tajně operujících agentů existovali v čs. ministerstvech a jiných úřadech od června 1945 oficiálně tolerovaní sovětští poradci. Působili tam většinou na žádost KSČ, která nebrala žádné ohledy. V mnoha čs. institucích stačil k přijeti dokonce „slovanský původ', nikoliv československý! Ve všeobecné poválečné hysterii neměli samozřejmě němečtí a maďarští uchazeči žádnou šanci. Čs. prisluhovači sovětských rezidentur se rekrutovali ze sekretariátů KSČ a z bezpečnostních aparátů jí ovládaných ministerstev, hlavně vnitra a obrany. Do r. 1948 vybudovala KSČ po celé zemi hustou síť tzv. bezpečnostních pětek, jež byly řízeny z nejvyšších stranických míst. K hierarchii bezpečnostních špiček KSČ patřily např. takové bolševické zrůdy jako generální tajemník Slánský, šéf stranické bezpečností Šváb, šéf mezinárodního oddělení ÚV Geminder, šéf vojenského zpravodajství Reicin, šéf Státní bezpečnosti (StB) Veselý a koordinátor tajných služeb v rezortu vnitra major Pokorný. Mimochodem, všichni jmenovaní skončili neslavně, na šibenici, sebevraždou nebo vraždou. Jenom jejich nejvyšší boss, „hrobař čs. demokracie" Gottwald, zemřel v posteli, potom co mu při Stalinově pohřbu v Moskvě praskla aorta. „Plíživá likvidace" demokratického systému v ČSR byla v hlavních rysech sovětským dílem. „Vítězství pracujícího lidu" v únoru 1948 inscenovala KSČ na příkaz Stalina a Informbyra, aby zabránila své vysoce pravděpodobné porážce v červnových volbách. Po Únoru rozpoutali Gottwald a Slánský podle bolševického vzoru dosud nevídaný teror proti „poražené reakci", proti všem složkám demokratické opozice. Řádění nepříčetných gangsterů trvalo plných 8 let a jeho výsledkem byly statisíce zločinů a represivních opatření, více než v kterékoliv jiné 'socialistické' zemi kromě Sovětského svazu. Hluboce zakořeněná demokratická tradice první republiky tak v perverzním převrácení vedla ke krvavým obětem. Obrana národa byla cestou ponížení a utrpení. Komunistická brutalita zničila nejen slušnou a v mnohém vzornou demokracii, také onu „podivnou", polovičatou z let 1945-48, ale připravila o život předlouhou řadu významných osobnosti. Vrchol „pyramidy hrůzy" tvoří tajemná smrt Jana Masaryka, „miláčka národa“, a světoznámého diplomata. Podlý zločin na něm spáchaný a nikdy uspokojivě nevysvětlený měl na nebolševický svět obrovský dopad: vyburcoval západní mocnosti z určité letargie a shovívavosti vůči sovětské „říši zla". Pro původce zločinu a jejich politické úmysly se případ Masaryk stal smrtícím bumerangem. Jeho souvislost s násilnou sovětizací země podstatně přispěla k založení obranné a velmi účinné aliance NATO roku 1949. Masykova smrt tak v jistém smyslu nebyla zbytečná a nesmyslná. Ve své tajemnosti a možnosti různých výkladů je případ Masaryk zcela ojedinělý. Jeho smrt může totiž podle jednotlivých zorných úhlů odpovídat všem šesti základním kategoriím nepřirozené, násilné smrti: nešťastné náhodě nebo nehodě s cizí účastí, dobrovolné či někým a něčím vynucené sebevraždě, neúmyslnému zabiti v afektu nebo úmyslné a chladnokrevné politické vraždě. Masarykův případ je proto tak komplikovaný, že zjištěná fakta činu a rozporné svědecké výpovědi obsahují ve svých jednotlivých částech esenciální prvky všech šesti uvedených možností, samozřejmě vzatých odděleně a na sobě nezávisle. Příprava a provedení činu, jeho motivy a okolnosti umožňuji při analýze v nemalé míře subjektivní přístup, jenž se mění podle určitých úmyslů všemožných „vykladačů". Části při tom vůbec nejde o Masaryka, ale o profilové neurózy svědků a interpretů. 92 POLYGON 5+6/1998 Příčiny a varianty Masarykovy smrti PAVEL ŠTILLER [pageend94]Oficiální diagnóza Masarykovy smrti znamenala flagrantní výsměch realitě faktů, byla nestoudně prolhaná a vykonstruovaná do posledního písmene. Vládni komuniké začínalo zcela pokrytecky: „Náš drahý Honza, který neměl v našem národě nepřátel...“ (KSČ se velmi rychle učila nezvyklému „národnímu“ prsnímu tónu). Masaryk prý spáchal sebevraždu skokem z okna koupelny v „náhlém pominutí smyslů“, stal se oběti své nespavosti a „prudké ranní deprese" vyvolané neexistujícími telegramy „bývalých přátel z Anglie a Ameriky, obsahující výtky a zklamání v důsledku jeho mužného a vlasteneckého postoje ve dnech (únorové) vládní krize“. Kdo skutečného Honzu aspoň trochu znal, musel nad takovou tragikomickou absurditou jenom zaplakat. Krokodýlí slzy, které veřejně prolévali předseda vlády Gottwald, ministr vnitra Nosek a Janův náměstek v úřadě Clementis, všichni kováni bolševici a nepřátelé demokracie, dosáhly sice svého cíle u naivní a věřící většiny národa, ale nezmátly soudné pozorovatele a zasvěcené znalce doma a ve světě. Z významných politických činitelů byl americký prezident Truman první, jenž otevřeně vyslovil své podezření o vraždě. Ani těžce nemocný prezident Beneš a statečný slovenský zástupce u OSN Papánek nevěřili báchorce o sebevraždě. Nebylo bohužel překvapením, že chatrné propagandistické verzi o „dobrovolné sebevraždě“ sedla v ČSR na lep také určitá část málo informované demokratické veřejnosti, tzn. jak někteři představitelé národněfrontovních stran, tak zástupci Benešova hradního křídla. Tito lidé z pocitu vlastní kulturní převahy vždy hrubě podceňovali násilné komunistické metody a ve stylu akademických diskusí se z žádného sovětského podrazu řádně nepoučili, až definitivně „spadla klec". Až do Února pokračovali ve své zaslepené a neodpovědné „hře na demokracii", v pštrosi politice dobrovolného sebeomezování a „národního náhubku“. Taktiku ustupování před komunisty praktikovali s tragickým úspěchem již od r. 1943, nechtějíce si bořit své nastřádané iluze: neviděli a nechápali celý rozsah podvratné činnosti KSČ a jeji zrádné přípravy na uchvácení moci, bláhové doufali v „obráceni zlosynů“ a v zázračný vznik „salónni schopnosti“ bolševiků, sebevražedně mlčeli o bezohledných sovětských intrikách a proti zdravému rozumu se spoléhali na Stalinovy bezcenné sliby, na málo kritickou analýzu byzantských metod „pohádkového Gruzince“. Jako by se historie opakovala: čs. demokraté se chovali podobně jako jejich nezkušení kolegové z Vý- marské republiky v boji proti Hitlerovi a „nekulturním" nacistům. Stejné chyby vůči analogické totalitě. Čs. demokraté 30. a 40. let nebyli v politice s to pochopit gangsterské metody heydrichovského nebo gottwaldovského „kroucení krků", neuměli ve své slušnosti a mocenské „nevinnosti“ tvrdě a důsledně reagovat na nerespektováni práva, ústavy a zákonů, ačkoliv v r. 1945 pomáhali tyto „mlýny nelegality“ sami roztáčet. Po rozpoznání nebezpečné situace nechtěli napodobovat ďábelské záludnosti, podvody a zločiny (národně-)socialistických revolucionářů a jimi etablovaných gestapáckých metod. Demokratická pravidla hry, nelítostně zneužívaná totalitními protivníky, se tak obracela proti demokratům a obnažovala jejich slabiny, jejich mocenské a bezpečnostní nedostatky. Velkým překvapením, dokonce i v prostředí demokratických iluzi a falešného pojetí reality naopak bylo, že na komunistické lži o sebevraždě z Janova vlastního rozhodnutí naletěli také všichni tři Masarykovi osobni tajemníci, jeho obsluhující personál a spousta přátel. Tajemnické trio si z nedostatku informací a vlastní představivosti vymyslelo humanistický, vlastenecký a národovecký pietni motiv ministrova „dobrovolného odchodu" jako nezištné oběti milovanému národu, jako poslední zoufalý protest populárního politika proti orgiím násilí, jako důrazné varování všech důvěřivých lidi před vemlouvavými uzurpátory moci. Ve svém omylu, kde bylo příslovečné „přání otcem myšlenky“, setrvávali tři tajemníci ještě během Pražského jara 1968, kdy došlo k prvnímu vážnému, politicky neupřímnému a odborně polovičatému vyšetřování Masarykovy smrti ze strany komunistických úřadů s „lidskou tváří“. Mimochodem: podobně probíhalo „sametové vyšetřování také dnes, v letech 1993-95, v tzv. svobodném státě! Jaká to dojemná tradice šlendriánského socialismu. Výsledky práce „obrozené prokuratury“ nestály r. 1968 za mnoho a potvrdily jen to, co se dalo od polototalitárních právníků očekávat - vyšperkované pokračování nepravdivé legendy KSČ o sebevraždě z vlastní vůle. Rok 1968 však přesto přinesl zásadní zvrat v celé problematice, protože se ke slovu přihlásila spousta svědků různé kvality a mohlo se veřejně a skoro svobodně diskutovat i o jiných motivech činu, např. kdo mohl mít zájem na zavraždění Masaryka. Vypukla neuvěřitelná celonárodní horečka, jež vyvolala honbu na fakta, domněnky a spekulace. Do tvorby opojných teorií a honičky za novými informacemi se vrhli také zahraniční novináři. Na řešeni případu se podílela řada kombinačních mozků, neúprosných slídilů a „zuřivých reportérů". Žeň poznatků byla sice bohatá a místy nepřeberná, ale málo solidní; výsledky zůstaly, až na malé výjimky, skromné, povrchní a nejisté. Je zajímavé, že v celé kampani se citlivé ženy se svojí intuicí, vytrvalostí a politickou odvahou v průměru lépe osvědčily než údajně racionální a systematičtí muži. Ženy nebyly tolik poplatné dosavadnímu POLYGON 5+6/1998 93 [pageend95]establišmentovému myšleni a dokázaly se rovněž lépe vcítit do celkové a osobni situace Janova připadu. Ženy vyvinuly vnímavější senzoriku pro zvláštnosti a souvislosti problému a nebály se oslovit ani tabuizované téma „sovětské konekce". Na druhé straně to obě pohlaví neměla s informanty lehké. Mnoho „herostratických“ svědků se jen chtělo na veřejnosti producírovat (pochopitelný efekt v trvale mlčenlivém režimu): vymýšleli si, lhali a „hochštaplovali“, záhady okolo Janovy smrti spíše zamotávali než vyjasňovali. V informační džungli 1968 odvedli za muže jakousi „nejlepšľ práci novináři Kettner a Jedlička ve své napínavé reportážní montáži Proč zemřel Jan Masaryk?, vydané v Praze až roku 1990, tzn. s typickým zpožděním, protože 1969 vytištěná kniha se už nedostala do distribuce a šla přímo do stoupy. Titulní otázku zodpovědělo dobře napsané dílo sice jen velmi neúplně a rozpačitě, ale jeho zásluha leží jinde: zvídavému čtenáři poprvé po 20 letech přiblížilo pestrou osobnost Jana Masaryka, jeho bohatou diplomatickou činnost, jeho krásné lidství, kořeněné nádherným a nedostižným humorem. V době národního probouzení ze „socialistického sna“ a za pokračující existence suchopárného režimu to nebylo málo. Poplatni každodenní schizofrénii komunistického systému a polovičaté době rádoby reformního Pražského jara, zastavili se oba autoři v půli cesty a neodvážili se poodhrnout roušku nepříjemných a stále ještě nebezpečných tajemství. Dovedně a zdánlivě solidně, tj. bez nutné objektivity, s chybami a s neoprávněnou důvěrou v „rozkošné kecání“ různých komunistických papalášů, přinesli spoustu nového materiálu a zajímavých podrobností doby a případu. V konečném výsledku však jenom potvrdili verzi stranických podvodníků a oněch tří v dobré víře smluvených tajemníků. Variantu sebevraždy prezentovali jako jedinou možnou. Vážné indicie a otázky svědčící o opaku, zejména údaje o sovětské účasti v případu, důsledně neprozkoumali a nezodpověděli, popř. je nechali ležet jako horkou bramboru. Možná vina Sovětů a možná varianta vraždy jako řešeni hádanky zůstaly pro ně konec konců dobrovolné tabu. Jejich práce má proto z části matoucí a desinformující charakter. O vznik psychologicky dobře zkonstruovaných a fakty solidně doložených teorií o vraždě se naproti tomu postaraly výlučně ženy, zejména Masarykova sestra Alice a obě neteře Anna a Herberts, paní Smutná, vdova po kancléři prezidenta Beneše, Janova dlouholetá přítelkyně, americká spisovatelka Marcia Davenportová a vynikající americká novinářka Claire Sterlingová. Posledně jmenovaná autorka uveřejnila r. 1969 na Západě objemnou knihu Případ Masaryk, jež je dodnes nejlépe rešeršovanou a erudovanou studií o zjištěných okolnostech a možných příčinách Masarykovy smrti. Odvážná a profesionální žurnalistka Sterlingová je zatím jediným autorem, který se důsledně zabývá činy „sovětského centra“ a odhaluje jeho motivy. Při svých sondách do „říše stínů" v české a sovětské bezpečnosti zůstává Sterlingová věcná, nepředpojatá a bez ideologických brýlí. Její teorie vraždy je logická a přesvědčivá. Inu, řádná americká novinářka, hrdá na svou přesnou a nestrannou práci. V roce 1995 byla v Praze publikována předběžná zpráva Bendova Úřadu pro dokumentaci a vyšetřováni zločinů komunismu, jež přinesla novou a tendenční verzi o „sebevražedně“ působící nehodě na útěku před policejními vetřelci, agenty čs. StB a sovětského NKVD, tedy určitou kombinaci všech dosud kolujících variant. „Sametová“ varianta nehody, způsobené vražednou atmosférou nebo sebevraždy, vynucené vražednými okolnostmi je ovšem značně rozporná a hluboce neuspokojivá: neodpovídá na podstatné otázky a používá zastaralé argumenty. Noční návštěvnici, údajně partyzáni, jako by za nic nemohli, o eventuální sovětské účasti se opět, jako už 50 let, cudně mlčí. Jména pachatelů jsou prý známa, ale pro jistotu se neuvádějí, část viny je sváděna na nekomunistu Vávru-Staříka. Je zajímavé, že celá zpráva je postavena na počtu pěti účastníků, což je údaj, uváděný zatím jedině ve sporném Weiglově článku v německém Spiegelu z r. 1965. Zdá se, že sametoví „vyšetřovatelé“ opisují, kde jen mohou a dále kolportují různé málo doložené pověsti z čarovné kuchyně StB. Pokusme se proto o stručnou rekonstrukci celého případu, o kritické shrnutí dosavadních, relativně věrohodných verzí. Začněme Masarykovou osobní situací, jež byla tragická, rozporná a v podstatě bezvýchodná. Do tohoto stavu se Jan z velké části vmanévroval sám: svým setrváním v Gottwaldově poúnorové „obrozené vládě“. Na jedné straně odsoudil menšinovou demisi 12 oponujících ministrů národně socialistické, lidové a slovenské demokratické strany jako nepředloženou a diletantskou. Proto se jí také nezúčastnil. Masaryk kritizoval neobratnost vládních demokratů, kteří si předem nezajistili ani jeho podporu ani souhlas sociálních demokratů. Kolísající a nerozhodná ČSSD plnila úlohu jakéhosi „jazýčku na váze“ a obstarávala KSČ většinu v parlamentě. Na druhé straně vybočil Masaryk sám z demokratické fronty; ze svou protichůdných důvodů. Prvním byla jeho upřímná láska k čs. národu, doložená poněkud pošetilým výrokem „Vždy jdu s lidem!“ Jeho dobrosrdečná a laskavá, skoro naivní a nekritická láska s českému a slovenskému „dělnému lidu“ byla všeobecně známa a národem bezprostředně opětována. Jan byl nejpopulárnější osobností předválečné, válečné i poválečné ČSR, napřič všemi vrstvami čs. společnosti. Byl milován, uctiván nebo respektován také mnoha svými protivníky a potenciálními nepřáteli, na jejichž adresu se nejednou veřejně i soukromě odmítavě vyjadřoval, tj. komunisty a nacionalisty. Jeho vtipné průpovídky často „faly do živého" a 94 POLYGON 5+6/1998 [pageend96]způsobily jeho částečnou politickou izolaci. V rozhodujícím okamžiku neměl v politické elitě mimo Beneše žádné přátele. Druhým důvodem byl právě osamělý Beneš. Svému otci TGM dal na jeho smrtelném loži (1937) osobni slib, že bude vždy věrně a za všech okolností stát po boku Edvarda Beneše, že ho nikdy neopustí. Proto téměř nepochopitelně a „proti své vůli", navzdory svým šibeničním žertům a sebeironickému konstatování „Teď končí švejkování“, zůstal v komunistickém kabinetu a vskutku sebevražedně, jako by se loučil s celou zavazující rodinnou tradicí a povinnostmi, prohlásil: „S touto vládou si rád zavládnu." Takový sarkastický a masochistický výrok byl přehnaně vykládán jako zrada. Mnozí přátelé mu jeho nevhodný žert nikdy neodpustili. Asi neznali Kafku - absurdní úleva v absurdní situaci. Svého úřadu se Masaryk nevzdal ani 26. února, kdy Gottwald a soudruzi zahájili velký teror (četná zatčení, domovní prohlídky, šikanování), ani 6. března, po prudké osobní roztržce s prezidentem Benešem, který několikrát odvolal svou hrozbu abdikací, „utekl z Prahy do Sezimova Ústí a nechal Jana ve štychu". Zkušený Masaryk, který dříve vždy správně analyzoval politický vývoj a uměl neomylně jednat s tak různými lidmi, jen pomalu a namáhavě realizoval, že se v případě teroristických komunistů přepočítal a dopustil kardinální chyby V zápětí však, ve stresu a pod tlakem valících se události, udělal další osudnou chybu: nezmizel z politické scény a dal tak komunistům šanci k náhodné nebo neuvážené akci. Silně podcenil svou bezpečnostní situaci a nevěřil na bezprostřední ohrožení. Ze všeho nejvice se zmýlil v odhadu sovětské karty. Přitom si rozháraný Masaryk po celou dobu tzv. podivné demokracie 1945-48 nedělal o Stalinovi a jeho čs. přisluhovačích z řad komunistů a sociálních demokratů žádné velké iluze. Potvrzuje to mj. jeho proslulý výrok po Stalinově diktátu v otázce zamítnutí čs. účasti na Marshallově plánu: "Odjížděl jsem do Moskvy jako ministr zahraničí suverénního státu, vracím se jako Stalinův lokaj. Finis Bohemiae." Přehnaný strach z poraženého Německa a postupná realizace sovětských imperiálních cílů ve východní Evropě podstatně zužovala operační prostor zahraniční politiky ČSR. Jak klesal význam „samostatné" ještě neblokové čs. politiky, pohasínala také Masarykova hvězda, rostlo jeho osobní ohrožení. Moskva ztratila zájem na budování jakýchkoli „zprostředkovatelských mostů mezi Východem a Západem" ve střední Evropě. Stalin zásadně nedůvěřoval svým bývalým válečným spojencům a proto v roce 1946 změnil svůj kurs, přešel od politiky spolupráce se Západem k nesmiřitelné konfrontaci. Počátkem r. 1947 definitivně skončily poválečné „líbánky". Přes americký atomový monopol, nebo právě proto, se Stalin začal velkoryse připravovat na budoucí válku. K tomu potřeboval „ochranný vaľ nárazníkových, Moskvě oddaných států ve střední a východní Evropě, ze kterých hodlal okolo r. 1952 vyrazit k dobytí západní Evropy. Přepokladem bylo ovšem předchozí stažení amerických vojsk z evropského kontinentu, o něž se intenzivně zasazoval. Tuto „laskavost" však Spojené státy už Stalinovi neprokázaly, naopak, po ztrátě Československa, v r. 1949, založily výborné a velmi úspěšné obranné společenství NATO. Od léta 1947, po Stalinově diktátu v otázce Marshallova plánu, neměla ČSR šanci se sama vymanit ze „železného objetí" Sovětského svazu. Ani nechtěla. Co ale čs. demokraté včetně Masaryka silně podcenili, byla skutečnost, že Stalin pokládal ČSR za svůj majetek, za svou válečnou kořist. Kam jednou vstoupila noha sovětského vojáka, už nechtěla odejít. Čs. demokraté mohli pouze doufat, že nemilosrdný „Rudý car" nebude pro své vojenské cíle „potřebovat“ celou střední Evropu, tedy rovněž satelitní a komunistickou ČSR. Přes svou vnější bezstarostnost a hraný optimismus Masaryk instinktivně vycítil, že republice a jemu osobně hrozí nebezpečí: věděl, že je Stalinovi „trnem v oku", také kvůli svému otci TGM a jeho“ ruským legiím, jež kdysi vítězně bojovaly s bolševiky v jižním Rusku a na Sibiři. Stalin nikdy nikomu nic neodpustil, ani po desítkách let. Hamletovská váhavost a praktická nešikovnost Masaryka neopustila ani poté, co 7. března poslal svou snoubenku Davenportovou do Londýna, neboť se obával jejího zatčení. Pro Rusy mohla Marcia vypadat jako jeho pomocnice a americká špionka. Odjezd Davenportové byl každopádně pro NKVD a StB alarmujícím signálem: poukazoval na možný Masarykův útěk, který Jan opravdu připravoval. Poslední dva dny rovnal své věci a pálil dokumenty včetně amerických bankovek, jež ho mohly prozradit. Při svém útěku do Anglie prý chtěl s sebou vzít svého osobního lékaře Dr. Klingera (ten byl později přesvědčen o jeho vraždě). Celou akci, odlet malým letadlem z louky u býv. Heydrichova sídla v Panenských Břežanech, prý Masaryk plánoval na 10. března. Po dohodě s Dr. Klingerem kryl Jan svůj útěk oficiálním odjezdem do Lázní Jeseník na předstíranou vodoléčbu. Verze o zamýšleném odletu z Ruzyně (policie byla alarmována) se v tomto světle jeví jako manévr k odpoutání pozornosti. Po rozpoutání teroru proti demokratickým stranám, komunisty pečlivě připravovaném, se po celé republice šířila tíživá a ochromující atmosféra strachu. Pověsti o ilegálních úkrytech a plánovaných útěcích politiků se jen honily Prahou. Na jejich tvorbě se podílela také StB. Ve všeobecné nejistotě Masaryk asi zamítl myšlenku na možný úkryt na některém západním vyslanectví. Je také pravděpodobné, že se StB o Janově plánu útěku přímo a předčasně dověděla. Masaryk každopádně POLYGON 5+6/1998 95 [pageend97]hovořil o svých úmyslech s prezidentem Benešem, který byl v Sezimově Ústí odposloucháván policejními .štěnicemi" (mikrofony byly umístěny také v Černínském paláci). Kdyby se Masarykovi jeho odchod do Anglie podařil, byla by to těžká rána pro čs. komunisty i sovětské bolševiky. Mlčící Jan měl pro ně velmi vysokou hodnotu. Svobodnému Masarykovi by se na Západě dostalo enormní publicity, jež by ovlivnila, popř. zhatila leckterý sovětský plán. Také obnovení jeho nesmírně populárních proslovů v londýnském BBC by bylo pro nový režim krajně nebezpečné: ohrozilo by konzolidaci ještě neupevněného systému. Stratég teroru Slánský proto určitě seděl jako na tmi a čekal na zelenou od sovětských soudruhů. Měl totiž přímé spojení s moskevskou centrálou pomocí silné německé námořní vysílačky, ukořistěné nacistům a umístěné v podkroví jeho vily (Pacner, Sterlingová). Podle Bendovy zprávy vyslal Slánský v noci na 10. března do Masarykova bytu pět býv. partyzánů, členů StB, aby tam vykonali domovní prohlídku a zabavili "kompromitující dokumenty". Možná, že Jana ani nechtěli zatknout, ten se v každém případě urputně bránil... Rovněž variantu uvedenou Jakoubkem v Polygonu 2/98 nelze vyloučit. Pan Jakoubek naznačuje, že se do případu Masaryk přímo vmísila pražská rezidentura sovětské NKVD (KGB) a její šéf generál Bělkin. Z dosud uvedeného jasně vyplývá, že ze šesti možnosti Masarykovy smrti se vylučují nešťastná náhoda a sebevražda. Dobrovolná a osamělá noční sebevražda se dá téměř s jistotou vyloučit (s .pravděpodobností těsně se blížící jistotě"). Rozhodujícími svědkyněmi a znalkyněmi jsou tu opět ženy, neteře Anna a Herberta Masarykovy, které přesvědčivě popírají sám druh a průběh takového činu. Neobvyklá sebevražda v pyžamu, bos a skokem z okna nepřipadá podle nich vůbec v úvahu: je to .primitivní a nedůstojná, nečistá a nejistá, zkrátka potupná smrt". Navíc by Jan neodešel „bez jediného slova Alici" (při tajném útěku by to ovšem asi udělal, ani 9. března ji nic neřekl). Masaryk sám se o podobném případu sebevraždy, o neúspěšném pokusu ministra Drtiny na protest proti Benešově únorové kapitulaci, vyjádřil opovržlivě: „Nechápu, jak mohl něco takového udělat. Z oken přece skáčou služky, ne ministři." Také podle názoru psychiatra S. Brázdy by Janova sebevražda „odporovala typu a založení muže jeho vlastností." Masaryk měl zdravý a nenarušený pud sebezáchovy, byl vyloženě nesportovní typ a nesnášel jakoukoliv tělesnou bolest. Byl náladový a nevyzpytatelný, přecitlivělý, „často ztrácel nervy, nevědělo se, jestli chce bojovat nebo kapitulovat, mohlo to být to i to" (Herberte). Byl celkově psychicky poněkud labilní, osobně ne příliš statečný, spíše dost úzkostlivý a bázlivý, lidově řečeno strašpytel. „Sotva by se byl odhodlal skočit z okna. Raději by zvolil smrt uspávacími prášky nebo zastřelením (měl osobni revolver) či v krajním případě oběšením, ale nakonec „by neměl dost odvahy ani k tomu" (Brázda). Ani jeho nespavost nemohla vyvolat rozhodující krizi, neboť pocházela převážně ze služebního stresu. Reálně možná se tedy zdá jen „římsová nehoda" na vynuceném útěku před skutečnými či domnělými vrahy (jím tušenými) nebo sprostá vražda vyhozením z okna. Pachatelé vnikli do Masarykova bytu nepozorovaně, buď chodbou pro služebnictvo a koupelnou nebo měli klíč k palácovému výtahu. (Na ulici byly zaznamenány pohyby policejních aut, asi podpůrných.) Vzhledem ke své váze (okolo 100 kg), výšce (asi 180 cm) a sile musel být bránící se Masaryk přemožen několika muži, nejméně dvěma (modřiny na těle, rána do týlu tupým předmětem(?) nebo pohmožděnina z dopadu na dlažbu(?). Zdolali ho až v koupelně ve vaně (někdo musel mezitím přinést oba polštáře), kde po dušení polštářem ztratil vědomí. Během této fáze se mohly objevit výkaly. Jak zjistila Sterlingová v rozhovoru s britskými a italskými soudními znalci, vystoupí stolice jen při silném dušení, nikdy ne ze strachu při normální sebevraždě! Potom byl Jan bud nohama napřed vyhozen z okna (v bezvědomí nebo už mrtvý) nebo se sám probudil, vylezl na okno, spustil se na římsu pod oknem a přitom si odřel břicho. Různé otisky prstů u okna svědčí buď o těžkostech při zvedání bezvládného těla nebo o určitém zápase, byl-li Jan ještě na živu. Podle verze Bendova úřadu ušel bočně dva tři kroky po římse, zavrávoral, eventuelně se na ni pootočil a zřítil se na dlažbu paláce. Smrt nastala každopádně po druhé hodině po půlnoci. První možnost, svržení těla v bezvládném stavu, je nanejvýš pravděpodobná, protože M. Da- venportová zjistila od newyorských lékařů jinou veledůležitou skutečnost: při skoku ve vědomém stavu se nohy zpravidla zarazí do trupu, tj. do pánve a břicha, kdežto při vyhození bezvládného těla z okna nebo při pádu v bezvědomí ne!, jak také zněl faktický nález. Masaryk měl jen roztříštěné paty a v kotnících zlomené nohy. Bezvědomé tělo dopadne velmi často plošněji, ne tedy kolmo dolů na chodidla. Záhada Masarykovy defenestrace se zdá rozřešena. Závěrem ještě pár odstavců o možných pachatelích. Slánského akce, tzn. domovní prohlídka a event. Masarykův výslech, proběhla bez zákonného podkladu, byl to akt revolučního násilí stejně jako celá teroristická činnost KSČ. Vlastni prohlídka se asi nekonala, protože noční návštěvníci sice hojně mluvili a hlavně kouřili, ale pravděpodobně nerozsvítili, měli své služební lampy. Strašidelná atmosféra asi zvyšovala Janovu paniku a odpor, ať už mu vetřelci dělali jakékoli návrhy. Po dobrém již nic nešlo. 96 POLYGON 5+6/1998 [pageend98]Za vedoucího pětičlenné skupiny příslušníků StB je dost nelogicky a rozporuplně označován nekomunista Josef Vávra-Stařik, dvojagent čs. a francouzské služby, hrající na všechny strany (do StB se asi dostal na popud Francouzů). Přitom není vůbec jisté, že Vávra byl členem StB, natož aby tam měl nějaké důležité postavení. Výborné styky se Slánským měl zato jeho přímý podřízený major Augustin Schramm, „šedá eminence" StB a hlavní sovětský rezident NKVD a ČSR. Jeho pomocníkem při různých akcích býval partyzánský druh, pověstný mučitel a vrah, kapitán Miroslav Pich-Tůma. Oba důstojníci nebyli nikdy partyzáni v boji, ale vždy jen političtí oficíři, bezpečnostní referenti a sovětští špioni v týlu, hluboko za frontou. Byli to však vyškolení teroristé a diverzanti. O dalších dvou nebo třech možných členech skupiny není nic známo. V podsvětí „konekcí StB" a věznic čs. gulagu se v 60. letech jako pravděpodobný Masarykův „vrah" tradičně uváděl A. Schramm, major Rudé armády a šéf partyzánského oddělení sekretariátu KSČ, jemuž vévodil generální tajemník Slánský. Schramm byl fanatický a přísný bolševik, typicky ideologický a praktický inkvizitor. Narodil se okolo v roce 1905 v rodině rolníka jako sudetský Němec. Pocházel z Liberecka, známém svými obzvlášť tvrdými palicemi a extrémními politickými názory. V srpnu 1904 byla v Trutnově a potom v Liberci založena Německá dělnická strana DAP, nacionalistická a šovinistická straníčka, přímá předchůdkyně nacistické NSDAP. Je to smutné, ale nacistické hnutí vzniklo v severních Čechách, dávno před Hitlerem. Dnes, na stejném územním rezervoáru „hraničářů", pro změnu převážně českých, sbírají své hlasy polofašističtí republikáni. Je samozřejmé, že také protichůdní extrémisté, totiž komunisté, měli na průmyslovém Liberecku svou základnu. Od r. 1937 pracoval Schramm jako tajemník v hnutí čs. komunistické mládeže. Po vypuknutí války 1939 odešel, už jako říšský Němec, do Sovětského svazu, aby nemusel sloužit v hitlerovském wehrmachtu. Na Uralu absolvoval výcvikový tábor pro teroristy a záškodníky, v němž poznal jiného kandidáta budoucí infiltrace s ČSR, Picha Tůmu. Čerstvý absolvent Schramm byl jako instruktor agentů-parašutistů přidělen 1943 k partyzánskému štábu v Kyjevě, kde už působil také Slánský, z pověření moskevského vedení KSČ. Všichni tři jmenovaní „výtečníci” byli na podzim 1944 vysazeni na Slovensku a za frontou „čistili kádry" povstání. Už tehdy vynikli nevybíravými metodami „likvidace" všech nepohodlných „nepřátel SSSR", ale ještě nevraždili. Po válce se Schramm stal špičkovým agentem a „velkým zvířetem": byl šéfem partyzánského oddělení a členem ÚV KSČ. Pro sovětskou službu honil od r. 1945 po Praze bělogvardějce a další ruské emigranty z 20. let a vydával je sovětským bezpečákům na jistou smrt. Šlo prý o několik desítek osob z tisíců, které z Prahy včas utekly před Rudou armádou. Schramm měl výborný styk s čs. úřady, s ostatními agenty StB a také s početnou kolonií sovětských agentů v pražské centrále. Od r. 1947 „čistil" demokratické sily u partyzánů a v armádě, což bylo spojeno se zatýkáním a mučením. Postupem času získal Schramm v Praze značnou osobní moc: doslova na každého něco věděl a stal se nebezpečným pro přátele i nepřátele. Na jeho likvidaci koncem května 1948 mohly mít silný zájem jak některé kruhy StB a čs. armády (např. Reicin), tak jeho sovětští soudruzi. Za vraha majora Schramma se udává agent StB Jarin Hošek, důvěrná Reicinova spojka se sekretariátem KSČ a Schrammem, jenž v r. 1968 ještě žil nedaleko Prahy. Studenti Choc a Šádek, vyslaní z Řezná Vávrou-Staříkem a popravení v únoru 1949, v žádném případě Schramma nezastrelili. Za zmínku určitě stojí, že Schramm byl před a po 10. březnu několikrát viděn v Panenských Břežanech(l), údajně na zotavenou v Heydrichově vile. V záři 1944 se Schramm na Slovensku seznámil také se 43letým učitelem a kapitánem Josefem Vávrou s krycím jménem Stařík, jenž byl náčelníkem štábu (komisařem) partyzánské brigády Jan Žižka na moravsko-slovenském pomezí v oblasti Javorníků. Po válce se stal lidoveckým funkcionářem a správcem partyzánských záležitostí. Partyzán a dvojitý agent Vávra mohl být 9. března při akci v Masarykově bytě přítomen, ale nemusel. Schramm nebo Pich-Tůma by si ho sotva přizvali se spolupráci. Spíše se zdá, že mu jeho bývalí „kolegové" z StB chtěli něco „přišít". V každém případě je tato noční akce v jasném rozporu s celou další činnosti Vávry-Staříka. Ještě v březnu totiž Vávra opustil ČSR, aby se zúčastnil třetího odboje na stínové frontě studené války. V uprchlickém táboře v Řezně začal pro americkou službu verbovat čs. agenty a posílat je do republiky. Počátkem května 1948 vyslal Vávra do ČSR Chocovu skupinu, aby mj. oba ministry našla a dopravila na Západ. Ještě v roce 1948 založil Vávra „na dálku" na Moravě mezi svými bývalými spolubojovníky velkou odbojovou skupinu Světlana, která nakonec čítala více než 400 lidí! Je to jasný důkaz Vávrovy obliby a nenávisti k „ďáblu" Schrammovi. Další Vávrův osud byl tragický. Z Řezná odešel do Paříže k „mateřské" službě a potom do Vídně, odkud ho 1949 unesli čs. a sovětští agenti (jako později Laušmana). V r. 1953 byl Vávra-Stařik za svůj protikomunistický odboj v Praze popraven. Přes trojí, vždy záměrně zavádějící vyšetřování Masarykovy aféry čs. bezpečnostními a soudními orgány není záhada Janovy smrti v Praze dostatečně vyjasněna. Bendova zpráva budí místy dojem, jako by ji psala sama StB neblahé paměti. „Duch zločinného socialismu" zřejmě v Praze straší dál, nejasnosti a otázniky zůstávají POLYGON 5*6/1998 97 [pageend99]MĚSTO BLÁZNIVÉ, ALE MAGICKÉ New York - New York Co je tak vzrušujícího na městu, které je vstupní branou do Spojených států, které v mnohém Ameriku symbolizuje, ale které má také se skutečnými USA tak málo společného? New York je kotel ras a národností a v tom může posloužit jako mikrolaboratoř pro studium vzniku amerického národa. Jeho mrakodrapy symbolizují velikost a sebevědomí moderního národa a suverenitu velmoci, která ve své moci a velikosti zůstala na světě jedinou. USA mají však daleko do betonového mraveniště Manhattanu, většina amerických měst vypadá úplně jinak, spíše jako multivesnice nebo mamutí kolonie rodinných domků natřených na bílo. Proto je New York spíše ukázkou jedinečnosti než vzorem mnohosti. New York už není tou nedosažitelnou vidinou z filmů a pohlednic. Dnes je téměř na dosah ruky. Letenka do New Yorku stojí mimo sezónu 9000 Kč tam a zpět. Hodiny v letadle uběhnou rychle při servírovaném jídle a pití, programy kina nebo televize rozptýlí a hudba z jedenácti rozhlasových programů z opěradla křesla do sluchátek vás uspí. Po přistání je to již jednoduché, řidiči žlutého taxíku řeknete 63. Street, West side, Central park a vystoupíte pak před ubytovnou YMCA. Pokoje jsou studentské, vybavení spartánské, TV ale nechybí. Co na tom, jste přece v N.Y. a pro toho, kdo je tu poprvé, je to zážitek nad jiné. Málokdo odolá, aby hned po ubytování nevyrazil ven. Vždyť za rohem je Central Park a za druhým začíná slavná Broadway. Central Park Central Park totiž není obyčejný park. Nejen svojí velikostí (843 akrů), přesným obdélníkovým půdorysem, rozmanitostí, ale i historií. Idea básníka a vydavatele W. C. Bryanta byla splněna ve 20. letech, kdy po velkém boji mezi městskými radními zvítězila již tehdy ekologie. Namísto dalších mrakodrapů získal New York mohutné plíce. Park je parkem podle názvu, jinak je to také volná příroda, anglický park, hřiště, jezera a jezírka, asfaltové silnice, cesty a cestičky a pohybovat se je možno všude. Celé rodiny piknikují na trávě, stovky sportovců trénují a ostatní běhají z radosti z pohybu nebo jezdí na kole. Jsou tu milenci i důchodci a kilometry tam na procházkách nachodili i čeští exulanti Ferdinand Peroutka a Karel Steinbach. Bydleli nedaleko a dnes se již nedozvíte, co si všechno říkali a jaké úvahy o osudu českého národa je provázely. Vždyť byli souputníky a druhy Karla Čapka a první republika jim zůstala měřítkem navždy. Jen druhý z nich, Čapkův lékař, jinak gynekolog, spisovatel a především intelektuál, přáteli nazývaný Kadelík, se dočkal nové svobody. Co mu ukázalo přiložené měřítko, nevím, ale jistě to nebylo nic potěšujícího. Chodím po Broadwayi hladov sem a tam, práci nedostanu, černou kůži mám... jsem si pobroukával, když jsem přišel na roh západní a jižní strany parku. Brána z parku ústí na Columbus Circle, vjehož středu je socha Kryštofa Kolumba. A právě toto náměstíčko protíná šikmo Broadway, jediná neparalelní ulice v New Yorku. Na Manhattanu je totiž jednoduché se vyznat: 11 dlouhých souběžných ,,Avenue“ přetíná kolmo 106 rovněž souběžných „Street“. Pravý ráj pro taxikáře. Ale i zde je možné zabloudit. Vždyť taková Park Avenue prochází skrz tři domy s velkými halami plnými obchodů a s východy na všechny strany. Stačí ale dojít k nejbližšímu rohu a přečíst si opět číslo Street. Kolik stál Manhattan? Ale než se vydáme po Broadwayi, řekněme se něco o historii Manhattanu. Anglický kapitán Henry Hudson, známý svými objevitelskými plavbami kolem Kanady, tentokráte ve službách holandské Východoindické společnosti, postavil na tomto 98 POLYGON 5+6/1998 MILAN HULÍK [pageend100]poloostrově tvrz, ze které vznikla osada, která roku 1614 dostala jméno Nový Amsterodam. Tato osada byla součástí kolonie Nové Holandsko, která se rozpínala od moře daleko do vnitrozemí. A roku 1626 uskutečnil guvernér Nového Holandska Pierre Mi- nuit památnou koupi. Získal od indiánů ostrov Manhattan za 24 dolary, splatné ve skleněných perlách. Když se roku 1664 před Manhattanem objevila britská flotila, nepodařilo se guvernérovi Peteru Stuyvesantovi (dodnes známému díky cigaretám) vyburcovat obyvatele do zbraně a tak Angličané vystřídali Holanďany. Mnohé po nich však zůstalo. Nejen ochranná zeď proti indiánům, pozdější ulice Wall Street, a jméno Breede Wegh (Broadway), ale i jména Roosevelt a Van Buren nebo slova jako boss, cooky (koláček), crib (dětská ohrádka), snoop (slídit), stoop (ohýbat se) a samozřejmě i legendární Santa Claus. Město New York City je třeba odlišit od státu New York. Že N.Y.City není hlavním městem USA, je obecně známo, ale že není ani hlavním městern státu New York, překvapí asi mnohého. Čím tedy je New York? New York je prostě New York. Největší lákadlo Ameriky, jeho kulturní centrum, Babylon národů a betonová džungle. New York není však jen mrakodrapový Manhattan. Velký NYC tvoří 5 městských čtvrtí: Manhattan, Queens, Brooklyn, The Bronx a Staten Island. Toto metropolitní území spolu s dalším okresem New Jersey má 17 milionů obyvatel. A dodejme, že jeden milion z nich jsou studenti. Broadway NY is a magical city - je reklamní slogan, s kterým se často setkáte. K tomu dodávám, it is a crazy city. Ano, bláznivé město, ale také město zvláštní krásy, město protikladů a neopakovatelné atmosféry. Prochá- zíte-li jeho Avenuemi nebo Streety, je kolem vás plno hluku, vřeštění klaksonů, sirén policejních a hasičských aut (v New Yorku stále někde hoří), hádajících se černochů - prostě zmatek nad zmatek a vy víte: tady bych nemohl žít. Ale také cítíte, sem se musím vrátit. Myslím, že každý musí propadnout kouzlu New Yorku. Broadway, nejslavnější ulice světa! Ulice, na které je nejvíce divadel na světě. Sedmdesát, osmdesát, se všemi šantány, varieté a dancingy jistě více. Hrát na Broadwayi je pro amerického herce totéž, co pro českého hrát v Národním divadle. Nevím, kolik procent americké kultury je na Broadwayi, ale NY a jeho muzea, Rockefeller Center, Lincoln Center, Metropolitan Opera, Carnegie Hall a další kulturní střediska, to vše je bezesporu americká kulturní jednička. Na této ulici jsem zažil zvláštní věc. Kou- piljsem si do kelímku horkou polévku a sedl si, jak jinak v NY, na zem a opřel se o stěnu mrakodrapu. Všiml jsem si, jak velké skleněné tabule protější budovy se chvějí a za nimi poskakují nějaké stíny. Ano, vždyťtam bylo napsáno „New York Dancing Center“. Seděl jsem před Mekkou amerických tanečnic! Viděli jste ten film o dívce z továrny, která právě zde oslnila porotu? Na Broadwayi mohou pány oslnit v noci i lehké ženy. Po pravdě řečeno, nikde jsem neviděl tolik krásných černošek jako zde. Všech odstínů černé a hnědé. S vlasy spletenými do desítek copánků s barevnými cetkami nebo bez nich, elegantní nebo výstřední, ale vždy atraktivní. Jim podobné nebo stejné obsluhují i výtahy v Empiru a TWC, sedí v kancelářích a je jich plný NY. Nikdyjsem nebyl rasista, ale po této přehlídce černé krásy jsem se stal vyloženým „negressfilem“. TIMES SQUARE POLYGON 5+6/1998 99 [pageend101]V zájmu pravdy musím ale také dodat, že jsem nikde neviděl tolik tlustých žen a dívek jako v USA. Myslím, že je to věc sociálního postavení a s tím související životosprávy. Ti, kdo se spokojí s hamburgery a colou, musejí být tlustí. A ještě jeden zážitek z Broadwaye. Je tam velká prodejna ovoce a zeleniny. V lednu jsem se mezi vločkami padajícího mokrého sněhu díval, jaké ovoce tam chybí. Nechybělo žádné, ani meruňky, broskve, jahody, borůvky, maliny nebo melouny. To, co jsem neznal, jsem nepočítal. A chcete-li udělat pořádný nákup, zahněte z Broadwaye na 34. Street. Tam je největší newyorský obchodní dům „Macy’s“. Zabírá celý jeden blok domů. Uprostřed Broadwaye je „Times Square“. Na to, jak je toto náměstí slavné, je malé. Proto tam musí být jeden neón vedle druhého. A velikánské světelné tabule s měnícími se obrazy. „Times“ se jmenuje proto, že jsou na něm hodiny a známý rohový dům, jehož neóny charakterizují čas a dobu, kterou New York a s ním Amerika prožívá. Zde tančily davy při skončení první a druhé světové války. Zde se snášely konfety z mrakodrapů na americké presidenty a astronauty. Je-li Empire State Building srdcem New Yorku, je Times Square jeho mozkem. Jablkový autokar Píši-li o New Yorku, mám na mysli Manhattan, tu část NYC, která je známa svými mrakodrapy. Při prvních toulkách po NYC jsem měl trochu tísnivý pocit z těch vysokých zdí kolem sebe, ten jsem ale ztratil, jakmile jsem se rozhlédl ze 102. patra Empire State Building. Ano, to je onen slavný mrakodrap, dlouho nejvyšší stavba světa, než jej i v samotném NYC překonaly dvě věžovité budovy Trade World Center. Ty jsou dnes dominantou NYC, stojí skoro na konci Manhattanu a za nimi je už slavná Wall Street a Battery Park, ze kterého můžete obdivovat sochu svobody - Statue of Liberty. A jako ona se stala symbolem svobody a Spojených států amerických, tak symbolem samotného města New York - New York City (NYC) - je jablko. Červené, kulaťoučké jablíčko je na tričkách, na pohlednicích, reklamních poutačích a také na červených Apple Bus, tzv. „doubledecker“, které známe z Londýna. Projíždí po několika trasách NYC a turistům sedícím na jeho dolní i horní palubě průvodce hrdelní američtinou chrlí do mikrofonu údaje, čísla a informace o místech, za kterými turisté otáčejí hlavy. Co můžete vidět? Záleží na trase, ale pojedete-li i jen tu krátkou, uvidíte: na rohu Fifth Avenue (5. Ave) a jižní strany Central Parku slavný hotel Plaza (který po rozvodu se svým manželem miliardářem Trumpem získala Češka Ivana, rozená Zelničková), zabočíte na Times Square a dojedete k Empire State Building. Tam je první zastávka. Jízdenka platí dva dny a na nejdůležitějších místech můžete vystoupit a do dalšího autokaru zase za 30 minut nastoupit. Pak přijde Washington Square Park na rohu 14. Street a 5. Ave a Greenwich Village, čtvrť umělců a bohémů, něco jako pařížský Montmartre, a již je zde Soho. Čtvrť 100 POLYGON 5+6/1998 [pageend102]uměleckých galerií, muzeí a obchodů s uměleckými předměty, kde ještě na počátku století byla čtvrť továren, ve kterých pracovaly tisíce dělnic. Pak čínská čtvrť - China Town. Tam se vám může stát, že vám nebudou rozumět anglicky, až se budete ptát na cestu. A přijedete-li tam v době trhu, pak bude váš zážitek o to větší. No a další zastávka stojí za to. Jste před Trade World Center. Zde musíte vystoupit. Už třeba jen kvůli tomu, abyste si vyzkoušeli záklon hlavy. Umíte ji hodně zaklonit? V tom případě dohlédnete na vrcholy obou budov, ale jen tehdy, když nebudou mraky. Ty totiž plují pod jejich vrcholy. V takovém případě nemá cenu jezdit nahoru, protože by to byly vyhozené peníze. Ale co uvidíte, když je nevyhodíte, si povíme o kousek dál. Náš jablíčkový autokar jede dál. Battery Park a z něho přívoz k soše svobody. Battery znamená v angličtině elektrickou baterii, ale také dělostřeleckou baterii. Byla zde na špici Manhattanu, aby jej chránila před útoky z moře? Než to zjistíme z průvodce, vjede autokar do úzké ulice, v které je šero i za slunného dne. Tak vysoké jsou mrakodrapy, které ji stíní. Jsme ve slavné Wall Street. Zde bydleli ti vrazi, o kterých psávalo kdysi Rudé právo. Byla to přece ulice, kde „měl dolar svůj stan, zatímco my ruku v ruce a pod prapory revoluce plnili jsme plán“. Vrahy jsem neviděl, jen ubohé kuřáky, kteří, vyhnáni z kanceláří, kouřili provinile před vchody mrakodrapů své cigarety. Ani zde projížďka nekončí. Přijde Little Italy, Malá Itálie, založená italskými přistěhovalci. Dále Lower East Side s Tenement museem, The East Village a již vidíte vysoké krabicové mrakodrapy - budovy OSN. Přes Lexington Avenue, kolem hotelu Waldorf Astoria a podél Carnegie Hall přijede autokar zase k hotelu Plaza. Pojedete- li delší okružní trasu, uvidíte toho mnohem více. Vyzkoušel jsem v NYC chudé i přepychové bydlení. To druhé na účet POLDI právě v hotelu Waldorf Astoria, hotelu presidentů a králů. Je to, řekl bych, omšelá secesní elegance, dole v hale klenotnictví a nahoře bludiště chodeb značených tak, že jsem, obcházeje kolem dokola, nemohl najít svůj pokoj. Pokaždé jsem však slušně pozdravil udivenou černou pokojskou a na její dotaz „Can I help you?“ jsem odvětil „Thank you, I am only looking around“. Přece ze sebe neudělám evropského balíka! TWC - střecha světa Ale zpět k budovám Trade Wordl Center, dostavěným v roce 1974. Nejdříve kontrola v rentgenovém rámu jako na letišti a potom vás výtah bleskově vyveze do 106. patra. Tam je „Observer Desk“, tedy něco jako pozorovatelna. Široká obdélníková chodba kolem celého obvodu, v ní obchody, kina a především skleněné stěny s dalekohledy, televizními monitory zabírajícími příslušný úsek výhledu a zvukovým doprovodem v řeči podle výběru. NYC ze všech světových stran máte před sebou na dlani. Můžete se zde přesvědčit o teorii relativity. Obrovitán- ské mrakodrapy, pod kterými jste si připadali jako mravenci, odsud vypadají jako stavby z dětské stavebnice. Koukáte jim na střechy, na kterých jsou postaveny malé domečky. Kdo v nich bydlí? Domovníci, pardon - střešníci, výstřední milionáři nebo nějaká mrakodrapová chudina? Na některých střechách jsou dokonce auta, což je pro mne největší záhada NYC. Jak se tam dostala? A co se mi tam nahoře líbilo nejvíce? Kino, kde jsem se musel v křesle připoutat. Uvidíte totiž New York z vrtulníku. Dojem je to věrný, lítáte nad mrakodrapy a zajík- nete se, když vrtulník vletí nad auta do úzké Broadwaye. Právě proto jste ale připoutáni. Až doletíte a nabažíte se z vyhlídkové chodby výhledu na všechny strany, můžete si na její vnitřní straně prohlížet fotografie amerických velikánů. Mezi nimi i Allena Gins- berga, amerického básníka, zvoleného v roce 1964 pražskými studenty králem majálesu a krátce nato vykázaného StB z Československa. Budovy TWC však nebyly postaveny jen z atraktivních důvodů, jsou totiž skutečným srdcem obchodního a finančního světa. Nevím, kolik tisíc kanceláří v nich je, jeho přízemní prostoryjsou však skutečným bludištěm. Ostychu v obrovské bzučící hale pod označením Světové finanční centrum mě zbavily dvě černošské krásky, které si na mramorových schodech prostřely k obědu. Tak jsem si i já vytáhl z batohu něco k zakousnutí a v převlečení za turistického vagabunda jsem se rozložil na schodech, na POLYGON 5+6/1998 101 [pageend103]PAUK AVENUE jejichž horních patrech se přepočítávaly biliony, které však v Americe znamenají pouze miliardy. Na NYC jsou nejpůsobivější kontrasty. Tak, jak mě míjeli praví úřední gentlemani v tmavých oblecích a bílých košilích, tak si klidně v nablýskaném vchodu nějaké banky na 5. avenue ustele v krabicích na noc otrhaný bezdomovec. Vše dovoleno. Aby to nebylo opravdu vše, o to se starají policajti na koních, kteří také patří k symbolům NYC. Ti ovšem nemají pistole, jejich kolty nejsou zavěšeny nízko ani vysoko, jen tak, aby na něj hned dosáhli. Budete-li ve Státech osloven policajtem, nedělejte zbytečné pohyby, vyplatí se dát ruce tam, kde si je přeje mít ochránce pořádku. NYC v posledních letech po nástupu nového městského vedení zaznamenal velký pokles zločinnosti, která je nyní v průměru menší než v Praze. A že jste se nedozvěděli, jak je TWC vysoké? Zapomněl jsem to zjistit, ale můžete si to vypočítat. Myslím, že je tak sto metrů ještě nad mraky. Odhad bude přesný, protože jsem tam byl s mraky i bez nich. Rudolfinum v podzemí I přes tento pokles má NYC nebezpečné místo. Je jím subway, newyorské metro, jehož první trasa byla uvedena do provozu v roce 1904. Jeho stav také odpovídá svému stáří. Již vchody do něj připomínají krtčí díry - kdepak naše honosné pražské vstupy. A co teprve uvnitř. Špinavé stanice připomínají naše otřískané venkovské autobusové zastávky, tady zakopané do země, a v kolejišti můžete počítat pěkně vypasené krysy, které jsou jedinou atrakcí vágusov- ského podzemí. Jedinou? Ne, tou pravou atrakcí jsou spontánní produkce černošských zpěváků a hudebníků. Hodíte niklák do automatu, abyste se dostali na druhý konec NYC a stanete se na nástupišti svědkem fantastického vystoupení, za které by se nemusela stydět ani Carnegie Hall. Černošské spirituály, z elektronické bedny doprovázené hudbou, se rozléhají do všech tunelů. A to za ten strach z přepadení v metru přece stojí! Císařský mrakodrap Vyšší vyhlídka z TWC není však nejpůsobivější. Na vrchol Empire State Building musíte přesedat. Naštěstí jen mezi dvěma výtahy a nemusíte použít 77 ostatních. Některé jsou jen „lokálkové“, všude zastavují, jiné „rychlíkové“ a ty na vyhlídku nahoru - „expresní“. Koukáte sice ,jen“ ze 102. patra, ale z otevřeného okružního ochozu, na kterém to fičí víc než na Sněžce. Před sebou máte jen děravý hliníkový rám, který brání sebevrahům skákat dolů. Odtud se díváte na New York opravdu z nebe. Zde zjistíte, proč se anglicky řekne mrakodrap „skyscraper“ (drápat se do nebe). Tento 433 m vysoký mrakodrap je od roku 1931 dominantou NYC a je pro něj tím, čím je pro Paříž Eiffelovka. Je srdcem Manhattanu a v noci je jeho horní, jinak nepřístupná část, osvětlena. „Empire“ je totiž postaven tak trochu ve stylu sovětské architektury, která dala Praze „perlu“ - hotel International (dnes Holiday Inn). Jak jej charakterizoval Jan Werich, ,je to věž, na tom ještě jedna věž a pak další a vypadá to hrozně“. Empirovské věže v NYC jsou však krásné, připomínají několikastupňovou raketu, která se na rozdíl od budov TWC zeštíhluje až do ostrého hrotu, ze kterého vysílá rozhlas a TV. V jejím přízemí je řada obchodů a také, jak jinak, model Empiru, na který leze King Kong, obletovaný stíhačkami. Tak jako dělá tento císař mrakodrapů z ostatních kolegů trpaslíky, tak je půvab New Yorku založen 102 POLYGON 5+6/1998 [pageend104]právě na kontrastech. Vždyť stačí, abyste zahnuli z nejpřepychovější ulice - 5. avenue kde měla své apartmá i Jacqueline Kennedy a kde mít adresu patří k snobským prioritám ve Státech, a jste hned v ulici, kde rezavé požární žebříky na oprýskaných zdech dávají tušit, že zde již snobové nebydlí. A benzinová pumpa vedle nablýskané Madison Square Garden? Jako by obě byly ne z jiného města, alejiného světa. Apama- tujete muzikál muzikálů - West Side Story? Tak do čtvrté West Side nejezděte! Já jsem v té špíně, nepořádku, mezi pomalovanými zdmi a převrácenými popelnicemi ani nevystoupil z taxíku. Raději sejděte podívat na Trump Tower, černý nej mladší mrakodrap v NYC. Byl dostavěn loni a již na jeho stavbě před dvěma roky byl pyšný nápis „toto bude nejdůležitější adresa na celém světě“! Stojí hned před kolumbusovým náměstím u Central Parku. Pampelišky New Yorku dlouhým tunelem z kraje Manhattanu, takže vaše překvapení je o to větší. Je také před ním nejvíce taxíků a ulice je žlutá jako louka plná pampelišek. Loď na jevišti a na moři Chcete vědět, co dávají na Broadwayi? Výběr je těžký, mnohem těžší než v Praze, vždyť v každém z desítek divadel dávají nějaký trhák. Největším je ale stále kralující „Les Miserables“, o kterém New York Post napsal: „There is the stuff of theatral legend“. Jemu konkurují „The Phantom of the Opera“ a musikál .Jackie“ o stále populární Jackie Kennedy. Kdybych měl býval čas, šel Mezi symboly NYC patří i taxíky. Jsou žluté a je jich tolik, že zcela zastiňují jiná auta. Mezi těmi vyniknou jen černé nebo bílé dlouhatánské Lincolny (kupodivu může i zatáčet), ale taxíky jsou nejrychlejší. Troubí a proplétají se hustou dopravou ajsou všude. Stačí mávnout rukou a již brzdí. Jen málokterý však řídí domorodec, a když, tak černý. Ti moji mluvili jen s těžkým španělským, italským nebo jiným přízvukem a toho posledního, který měl na licenčním štítku napsáno Viktor Bažikov, jsem musel rusky navigovat Manhattanem. Taxíkyjsou spolehlivé, levné a jedou přímo k cíli (aby získaly dalšího zákazníka). V každém taxíku je licence řidiče s jeho fotografií a viditelně uvedená práva pasažéra. Přehledný svítící taxametr s naskakujícím ujetým jízdnýmje samozřejmostí. Proti Praze - taxikářský ráj! Proto jsem si jako suvenýr na NYC koupil malý žlutý taxíček. Až si s ním přestanu hrát, tak ho pošlu panu Koukalovi, bude-li ještě primátorem. Na rozdíl od předchozích příletů jsem tentokráte přijel do NYC autobusem z Toronta. „Grand Bus Terminal“ je kousek od Times Square, ve středu NYC. Přijedete do něj bych na musikál „Titanic“, protože by mě zajímalo, jak dostanou takovou obrovskou loď na jeviště. Apropos loď! Na západní straně Manhattanu každý týden přistává poslední zaoceánský parník, který jezdí mezi Anglií a Novým světem. Obří „Queen Elizabeth“, superluxusní hotel na vodě překoná Atlantik asi za 7 dnů. Viděl jsem ho v TV. Ke každému jídlu se chodí ve smokingu a ženy v těžké toaletě. Tak takhle se má jezdit do New Yorku a ne se válet v džínách a svetru v letadle. Přijet do NYC ve smokingu se mi ještě nepodařilo, ale bohužel se mi dosud nesplnil ani další sen, přesto, že byl mojí prioritou při každé návštěvě NYC. N a konci 42. Street West je zakotvena letadlová loď „Intrepid“, která je součástí „Space and See Museum“. Bohužel, tentokráte jsem přišel sice včas, ale museum bylo v rekonstrukci. Celou loď si můžete jinak prohlédnout včetně letadel na palubě. New POLYGON 5+6/1998 103 [pageend105]York si můžete prohlížet nejen z vyhlídkového autokaru, ale podniknout i „Circle line“. Objet za 20 dolarů Manhattan vyhlídkovým parníkem. Uvidíte jej tak, jak je často ukazován v TV. Panorama mrakodrapů na pozadí modrého moře. Ještě působivější je „Helicopter Tours“. Tentokráte zaplatíte víc, 79 dolarů, ale zato budete lítat nad mrakodrapy. Ať už ze vzduchu, z moře nebo ze země, nezapomeňte si prohlédnout NYC v noci. Je to, jako když se díváte v jasné bezmračné noci na nebe. Jen těch hvězdiček je více. Poprvé jsem se seznámil s New Yorkem prostřednictvím fotografií D. J. Růžičky. Černobílá publikace tohoto českého předválečného emigranta, která vyšla v 30. létech, mně fascinovala. Stylové záběry NYC a jeho koutů v zimě a létě byly stejně neskutečně krásné, jako fotografie Prahy jeho současníka, kolínského rodáka a jednorukého fotografa Soudka. Oba se stali legendami světové fotografie. O tom, že NYC není jen betonová džungle plná troubících aut, vás přesvědčí především Central Park. Přesný zelený obdélník mezi mrakodrapy. Je v něm i zoologická zahrada. Na jeho západní straně ústí do parku 72. Street. Na jejím rohu stojí slavný dům „Dakota“. Napůl obytný dům, napůl hotel. Bydlí tam ti, kdo na to mají. Bydlel tam i John Lennon, který byl před jeho vchodem v prosinci 1980 zastřelen jedním cvokem, který si od něho ještě dopoledne nechal podepsat desku a s revolverem v kapse čekal do pozdního odpoledne téhož dne, až se Lennon vrátí z nahrávacího studia. Na místě nic vraždu nepřipomíná, u širokého vchodu stojí jen budka vrátného a strážce v jedné osobě a cedule hlásající „Nepovolaným vstup zakázán“. Musea Naproti, na druhé a východní straně parku je „Metropolitan Museum of Art“. Byl jsem tam, vlastně jen nakouknul. Je totiž moc veliké a to je ten problém. První sály projdete se zájmem, pak začnete zkoušet, jak to klouže po parketách a nakonec vyhlížíte lavičku. Stejně je tomu v petrohradské Ermitáži, v Louvru nebo ve světových galeriích. Nejlepší jejít zajedním obrazem, jako právě v Louvru za Mona Lisou a jen tak mimochodem si prohlédnout nějaké další. Museí v New Yorku je o něco méně než mrakodrapů. „Guggenheimovo museum“, „Židovské museum“, „Museum moderního umění“, „Museum města New Yorku“, „American Museum of Natural History“, „The National Museum of the American Indian“ a další a další. Nedaleko Central Parkuje i světový operní klenot „Metropolitan Opera“. Tam slavila své velké úspěchy naše Ema Destinová a tam se do ní zamiloval Enrico Caruso. Newyorskými „paláci kultury“jsou „Lincoln Center“ a „Rockefeller Center“. Otevřel jsem knížečky _s jejich programy a zase je rychle zavřel. Život je krátký, peněz málo a člověk nemusí všechno vidět. Natož v New Yorku. 104 POLYGON 5+6/1998 [pageend106]Z Colmaru do New Yorku Na Computern mám osmou stránku. Dočte to někdo až sem? A je toho tolik ještě ke psaní. Vždyť se můžeme podívat dovnitř do budov OSN, i do jednacího sálu, pokud se zrovna nebude jednat. Nebo do newyorských pubů a jazzových lokálů. Na desítky dalších míst avizovaných barevnými letáky a průvodci, které si naberete v každém hotelu a ubytovně. Na jedno místo však nesmíme zapomenout. Na „Sochu svobody“ přece! Dovedete si představit New York a USA bez ní? Odkud se vzala ona monumentální socha, držící zdviženou pochodeň? Odpověď bude překvapivá. Z malého a pitoreskního alsaského městečka Colmaru. Tam se narodil v roce 1834 Frédéric Bartholdi, francouzský sochař, autor Sochy svobody, která byla v roce 1866 darována Francií Spojeným státům jako výraz vděku za pomoc Spojených států francouzskému lidu, jako symbol vzájemné pomoci při slavných revolucích obou zemí. Socha potom vítala miliony imigrantů do svobodné Ameriky. Stojí na malém ostrůvku, kam vás z Battery Parku dopraví ferry, tedy přívoz, a můžete se vyšplhat až do hlavy sochy, kde je vyhlídkový ochoz. Uvidíte Manhattan z moře a volné moře před sebou. Můžete jet až na Ellis Island, větší ostrov s parkem a několika budovami. Právě touto kontrolní a přestupní stanicí procházeli miliony přistěhovalců do USA. Někteří se zde při eventuelním podezření museli zdržet, a tak zde po válce strávil nějaký čas i Jiří Voskovec, obviněný ze sympatií ke komunismu. Nebylo to však vězení, jen malá zastávka na velké cestě. Děkuji všem, kteří dočetli mé neumělé vyprávění o New Yorku. Ti, kteří jej viděli, jej třeba viděli jinak - ti, kteří se sem prozatím nedostali, k tomu moje vyprávění možná přiměje. Nikdy nebudou litovat, že navštívili město bláznivé, ale tak krásné. Iťs a magical City! Kanada, Quelp, 24. ledna 1998 ■ POLYGON 5+6/1998 105 [pageend107]Bude hůř - nebo nebude? VLADIMÍR CÍCHA (1) Za posledních deset let se ve světě událo více převratných změn než před nedlouhým časem za půl století, možná století celé. Dochází k relativnímu zkracování času, zmenšování prostoru. Jsme již unášeni onou třetí vlnou A. Tofflera, jež vystřídala epochu průmyslové revoluce. Vyznačuje se několika závažnými změnami vztahů hospodářských, společenských a politických. Tyto proměny často zjednodušeně nazýváme pokrokem. Vyvolávají nadšení, naději v lepší budoucnost, naplňují nás ale i obavami, strachem a rozčarováním. A vedou tak vlastně k položení titulní otázky. (2) V dávné minulosti docházelo k epochálním změnám zvolna, proces trval několik staletí, neboť kromě občasných válek nebylo jiné síly poznamenávajíc! společnost. Nešlo o konflikty světového rozsahu, s ohromným dopadem na mnoho zemí a států. Teprve feudalismus a kapitalismus, průmyslová revoluce a posléze ona zmíněná „třetí vlna" roztočily kolo dějin nebývalým tempem. Tato éra, tato právě probíhající významná změna bývá označována i jinak: věk prostoru, věk informací, elektronická éra, doba globalizace či globální vesnice. A. Toffler říká o této epoše mimo jiné: „Třetí vlna s sebou přináší (skutečně) nový způsob života, založený na proměnlivých a obnovovatelných zdrojích energie, na metodách výroby, které činí většinu továrních linek zastaralými; na nové instituci, která se může nazvat „elektronickou chatou“ (znamenající možnost práce mimo tradiční pracoviště, třeba z rekreační chaty, propojené elektronicky s podnikem; pozn. aut.); na radikálních změnách škol a korporací budoucnosti. Tato vynořující se civilizace vynucuje si nový kód našeho chování a počínání, unáší nás nad standardizaci, synchronizaci a centralizaci, za koncentraci energie, peněz a moci." „Civilizace Třetí vlny začíná hojit historickou mezeru mezi výrobcem a zákazníkem, vytvářejíc novou ekonomii zítřka. Z tohoto důvodu, kromě jiných, by se mohla - s inteligentní pomocí nás všech - stát první skutečně humánní civilizací v historii.“ Jak dalece se tato autorova vize, tento jeho optimismus mohou naplnit? Jedním z největších paradoxů druhé poloviny dvacátého století je, jak se zdá, vliv atomového arzenálu na odvrácení světové katastrofy. Vědomí ničivosti atomu a vodíku a tušená blízkost silové rovnováhy velmocí uchránily mír. Realismus R. Reagana a jeho označení věcí pravými jmény spolu s nechopeností sovětského režimu nadále na úkor vyzbrojení riskovat úplné hospodářské zhroucení říše vedly k rozpadu totalitního systému. Svět se nadechl zhluboka naděje, že se všem lidem nabízejí možnosti uplatnění, svobody a demokracie, nové perspektivy. (3) To však je již „vyspělá“ část světa uchvácena „třetí vlnou". A z láhve vyletěl džin čipu a země se začala točit novou rychlosti. Uvolněné politické napětí zbavilo společenské silové pole náboje akutního nebezpečí války. Tu však namísto úlevy zesílil pocit nespravedlnosti. Z levicového liberalismu se zrodila nová, nikterak přesně definovaná ideologie „politické správnosti“. Ideologie bez definice, nezřídka popírající rozum, logiku, přírodní zákonitosti. Rychlost šíření „třetí vlny“ se nemírni, naopak. A člověk, zamyslí-li se nad tímto vývojem v klidu, může jej dosti dobře pozbýt. Neboť nic není klidu a pohodě protikladnějšího než rychlost, spěch. Zvyšující se rychlost vždy přináší prvek rizika, nejistoty. Jistotu a klid neposkytuje než konstanta. Dějiny ukazují na řadě případů symptomy úpadku společnosti, civilizace: říše si místo boje zkouší nepřítele koupit; lidé jsou přehnaně posedlí ochranou svého majetku, méně riskují; vojenství je považování za primitivní a nemorální; pacifikace je ale problematická, neboť nadále existují skupiny odhodlané bojovat; influx cizinců; imigranti rádi přicházejí podílet se na bohatství říše, ale když se koláč hojnosti začne zmenšovat, jejich loajalita mizí; Řím v době úpadku je znám svými cirkusy a gladiátorstvím; existují spisy z Mezopotámie stěžující si na necudnou a sexy hudbu, které holduje mládež, zatímco říše upadá; důležitost politické ideologie vzrůstá, pro 106 POLYGON 5+6/1998 [pageend108]odlišný názor není místa; šíří se pocit nadřazenosti - lidé věří, že mohou vyřešit všechny problémy světa a budou vždy na vrcholu ; po delším období nadbytku peněz a moci ztrácí společnost hodnoty, které ji učinily velkou; sílí pesimismus a lidé nejsou schopni sjednocení, aby čelili společnému nebezpečí; sportovní a zábavní osobnosti vystřídají na výsluní hrdiny; morálka upadá. (4) Pokusme se shrnout některé jevy a fakta ze současnosti připomínající či zcela se shodující s uvedeným výčtem jevů z minulosti. a) Základní lidské hodnoty a jejich význam v životě člověka upadají. Jsou nahrazovány orientací na bohatství (mnohdy za každou cenu), luxus, slávu. Představa, image, živená a podporovaná s nejednoho zdroje, nahrazuje charakter. Nejméně kladné znaky konzumní společnosti se stávají standardem. Masové prostředky (televize, film) vydatně posilují, ba pěstují tento trend, vzývání bezduchosti a prázdnoty, násilí, klanění se zlatému teleti slávy, získané často i pochybnou užitečností lidstvu. Drobná ukázka výsledků: při průzkumu na amerických středních školách prohlásilo 80 % dotázaných, 16, 17letých studentů, že se v životě chtějí stát celbritou. b) Ačkoliv byla zhoubnost ideologie jako nástroje vlády prokázána krachem totalitního systému v Evropě, svobodným a demokratickým světem se šíří epidemie jiná, „politická správnost“. Šíří se bez boje, bez revolucí. Mnohá rozhodnutí vlád, zřizování nových orgánů postihu, tribunálů, regulací a pokynů pro zaměstnavatele, označování kohokoli a často bez důkazu rasistou, bigotem, nesnesitelným konzervativcem a pod. přinášejí již i postih zcela v rozporu s platným právem, ukazují, že tato pochybná teorie je zaváděna do stejně pochybné praxe. Fascinuje ochablost odporu, jehož se tomuto hnutí dostává, a to na místech společensky i intelektuálně významných. Poseroutství člověka vytváří i v dosud svobodných zemích „mlčící většinu“. Ačkoli nová ideologie hlásá kvalitativní rovnost mezi lidmi, preferencí „menšinových" skupin onu teorii popírá. c) Exodus obyvatel z Asie a Třetího světa zachvacuje Evropu a Ameriku. Složení obyvatelstva těchto zemí se mění ve znepokojující míře. Míchání ras, národů a náboženství pokračuje - navzdory zkušenosti - pod záminkou lidskosti a vzájemnosti, bez ohledu na důsledky, které má na původní obyvatelstvo. Intenzita a jednosměrnost tohoto „stěhování národů" znepokojuje (ač to liberálové popírají), narušuje se integrita zemí, proměňuje se jejich charakter. Značná část této imigrace nepřináší užitek, nýbrž ekonomickou zátěž, kterou musí nést na svých bedrech daňový poplatník. Chabé imigrační zákony umožňují infiltraci existencí pochybných a zločinných. d) „Tavící kedlub" coby ideál multikultu, v němž se utváří všeobecná spokojenost, rovnost a bratrství, nabízí tuto šťastnou symbiózu jen teoreticky. Vážné problémy západních metropolí, v nichž procento původního obyvatelstva rok co rok válem klesá, potvrzují tento rozdíl mezi teorií a praxi. Svádět problémy na rasismus bílého člověka je nepřesné a ukvapené. Vždyť je to právě bílý člověk (a jeho intelektuální elita ve vládě a na universitách), který ostatní předhání v sebekritice a ostouzení sebe sama za omyly minulosti, zatímco něco takového je úplně cizí rasám ostatním (což neznamená, že by k takové sebekritice neměly důvod!). Tento neobyčejně oživovaný a pěstovaný komplex viny způsobuje dobrovolné vyklízení společensky důležitých pozic, oslabování integrit celé společnosti a nahrazování jednoho (a podstatě již přežitého) zla zlem jiným, reverzní diskriminací bílých barevnými. e) Ohnisko dřívějšího napětí mezi Východem a Západem se přesouvá do oblasti Středního východu. Neděje na permanentně mírové uspořádání se sice rodí, ale právě tak i umírají. Po ochabnutí zásahem R. Reagana v Lybii se terorismus opět nebezpečně vzmáhá. Ač je teror IRA stejně zavrženíhodný jako kterýkoli jiný, akce islámských fundamentalistů mají zcela jinou dimenzi, mezinárodní. Dnešní levicový liberalismus nabízí jen nedostatečné záruky snahy s problémem se vyrovnat. Zranitelnost demokracie se projevila zvýšenou zločinností v zemích, kde byla znovu nastolena. Technika, kterou si osvojil nejen občan slušný, nýbrž i zločinec, čini ochranu proti němu stále komplikovanější a nákladnější. POLYGON 5+6/1998 107 [pageend109]f) Svět je zaplavován drogami; kokain, hašiš a jejich deriváty jsou ve školách dostupné jako zápalky. Rapidní vzrůst tohoto problému např. v ČR v posledních letech ilustruje opět slabinu příliš benevolentní demokracie. Valná většina drog se do Evropy a Ameriky pašuje ze zemí největšího imigračního exodu, z Asie, Latinské Ameriky. Legalizace drog (neuvěřitelný nápad jedné ministryně v Columbii) nemůže ovšem problém vyřešit. Může snad poněkud snížit zločinnost spojenou s prodejem drog, nikoliv však následky jejich užívání. Tento problém je celosvětový a snad jen řešení singapurské (trestem smrti), jakkoli nelidské, nabízí nejúčinnější obranu. Ale tu opět levicový liberalismus, neschopný odlišit lidské právo provinilce od utrpení obětí a pozůstalých, přehlíží i genetické následky na potomstvo uživatelů drog. (g) Ačkoli současný stav hospodářství USA a Kanady je dle odborníků dobrý až výborný, není tomu tak ve vyspělých státech Evropy, například v dosud silném Německu. Negativní vliv ohromného rozvoje počítačové techniky a informatiky se, dle mého názoru, projeví, a to spíš dříve než později. Počítači do výrobního a jiných procesů naroubovaná rychlost vytváří nezbytné vakuum. Pokud se toto vakuum nepodaří vyplnit jinými úkoly (zakázkami, projekty) nebízející trvalé využití zaměstnanců a jejich počítačů, tomuto vakuu se dostane poněkud přesnějšího názvu: globální nezaměstnanost. h) Západní civilizace trpí v alarmující míře rozpadem rodiny, zatímco u Asiatů a obyvatel dalších zemí Třetího světa je rodina klanem, pevným společenstvím, nenarušitelnou jednotkou. To však nebrání západnímu člověku v tom, aby pod praporem „lidských práv" vykročil k běd- nému cíli, udělení stejných práv manželskému svazku homosexuálnímu jako heterosexuálnimu, jak se to stalo v Kanadě. Jakási letargie a únava, která jako virus proniká organismem západního člověka, je dosti dobře pozorovatelná např. na univerzitách, kde nejlepšími studenty jsou, myslím, Číňané. (5) Do konce století a tisíciletí chybí dva a půl roku. Je důvodné považovat svět za spokojeně plující Titanic, kterému se včas, pomocí zkušenosti a skvělé techniky a snad i náhle nabyté moudrosti podaří vyhnout zkázonosnému ledovci? Anebo je to tentýž veleparník, na němž celebrity všeho druhu, opojené a opojitelné penězi a mocí uchvácené démonem lesku, bezstarostnosti a vidinou skvělé budoucnosti, blíží k netušenému, neblahému konci? K odpovědi na tuto otázku nemám samozřejmě odvahu, znalosti ani sebevědomí. Jak účinné a spolehlivé jsou mechanismy (jsou-li jaké) k odvrácení mnohých nebezpečí, na to nám přinese odpověď jen čas. Její znění ale naznačuje stále rychlejší a globální ekologická proměna. Byl Nostradamus šarlatán nebo jasnovidec první velikosti? Pravděpodobnost jeho apokalyptické předpovědi pro rok 1999 se zdá být značná. jf Během voleb a po volbách OTAKAR ZOUFALÝ Pozn. red.: Tento článek došel 10 dnů po redakční uzávěrce. Jeho dodatečné zařazení mezí články s povolební tématikou by bylo přineslo hlavně z časové tísně problémy. Ale i na tomto nestandardním umístění jej čtenáři zcela jistě najdou a přečtou. Vlastně musíme vyjít ze situace tak z února t.r. Preference ČSSD se pohybovaly kolem 40%, o Klausově ODS, spadnuvší na 9%, se uvažovalo, zda se vůbec dostane do parlamentu. Vševědoucími kritiky byla odepsána, od jejího lídra by ani pes salám nevzal. V té době úspěšná US měla asi 12% a stejně při strmém vzestupu dosahovala i strana „Důchodci za životní jistoty" (DŽJ). Komunistům a lidovcům dávalo své sympatie asi po 10%, republikánům o něco mé108 POLYGON 5+6/1998 [pageend110]ně. Kryptokomunisté pana Kremličky (DŽJ) byli nebezpeční tím, že vlastně nebyli komunisté a tak mohli jít do vlády s kýmkoli, Miloš Zeman je považoval za vítaného partnera v levicové koalici. Volby přinesly velká a zajímavá překvapení. Především nejsme takovými anarchisty, jak jsme se ukázali v senátních volbách, kdy šlo k urnám kolem 30%, nyní se 76% to byl více než dvojnásobek. Potvrdil se trend, že kandidatura minipartají sice potvrzuje demokratičnost, ale vede k nezdravému tříštění. Počet exulantů, kteří se rozjeli k volbám do ČR, byl radostný, ale bezvýznamný. Exil měl na mnoha místech značné sympatie pro DEU, ale doma upadla tato strana v bezvýznamnost. Vinu na tomto neúspěchu má rozkol ve vedení těsně před minulými volbami. Jeden z tehdejších lídrů, Dr. Hulík, stranu opustil, a ta pak nezískala ani 3% a ztratila tím nárok na státní příspěvek, čímž došlo k jejímu finančnímu zruinování. Některé exilové časopisy uveřejnily výsledky průzkumu „exilových voleb“. Pravice (ODS, US, KDU-ČSL, DEU) získala 84 až 91,5%! Sociální demokracie 1 až 5%, samotná DEU v USA zajímavě 33 až 43%. Potvrzuje to, že občané ČR, žijící mimo hranice, jsou jinak orientovaní než volič doma. Přiznáním a umožněním volebního práva všem občanům ČR, ať se zdržují kdekoli (údajně by pak volilo asi 20.000), by se mohl výsledek voleb poněkud změnit, určitě ve prospěch pravice. Bude to pro Klause a Rumia poučení? Lux a zvláště senátor Špaček se pro toto právo exulantů vyjádřili naprosto jasně, bohužel nezískali podporu jiných. Velmi významným úspěchem těchto voleb byl neúspěch extrémní pravice a zakuklené extrémní levice. Republikáni a DŽJ v parlamentě nezasednou. Etika jednání a akceschopnost této komory se podstatně zlepší. Průběh voleb byl vlastně soutěží dvou lídrů, Miloše Zemana a Václava Klause. Způsob, jak volební kampaň vedli, rozhodl pro sebe Klaus. Docílit za čtyři měsíce vzestup preferencí z 9 na takřka 28%, je něco, co nemá obdoby. Prostě Klaus nejen Zemanovi, ale i všem ostatním partajím vytřel zrak. Kritikové dopadli neslavně. Závist - a ta není u nás čímsi neznámým - způsobila, že ten, kdo stěží dokončil měšfanku, vystrkoval slovo pan a zdůrazňoval profesor. K získání tohoto titulu je něco zapotřebí a na to každý nemá. Když to někdo na vojně nedotáhl na kaprála, tak ironizuje, že někdo se stal majorem. Ministerský předseda? To je přece někdo, na kterého musíme házet bláto a špínu. V ČR asi není lehké takovou funkci zastávat. Od vzniku našeho mladého státu se uskutečnily dvě historické události: je to umožnění vstupu do NATO a umožnění vstupu do EU. Obojí lze hodnotit vysoce kladně, na obojím má zásluhu především Klaus. Lid český raději mluví o tunelování, ale kupodivu nedává to ve spojitost s tím „nejvyšším“ v našem peněžnictví, panem Tošovským. Aféry Jak Klaus, tak Zeman měli v poslední době značné těžkosti. Klaus byl nařčen z vlastnictví nějaké vily ve Švýcarsku. Proč by to kupoval právě tam a kde by na to vzal, nebylo jasné. Tvůrci klepů a pomluv si mohli získat důvěru a prohlásit, ve kterém městě, ve které ulici a popisné číslo. Není nic jednoduššího. Mohl se ještě třeba uveřejnit snímek, jak tam paní Livie umývá okna. To by bylo něco pro komunistické Haló noviny a „Politický týdeník Republika“. Nekonalo se, švýcarská vila je účelový výmysl slaboduchých. Něco jiného je, že ten, kdo hodí blátem, zůstane čistý, zatímco ten, na kterého bláto dopadne, je zašpiněn. Druhá aféra byla, že Klaus má ve Švýcarsku miliony a pak to vzrostlo až na miliardy. Bokasa, Suharto a mnozí jiní měli prý ve Švýcarsku uloženy peníze a když se ukázalo něco podezřelého, tak banky ty částky zablokovaly. Podezření na podvod, krádež, má každý občan hlásit policii, proč to nikdo neudělal? A tak zbyly jen ty řeči a to bláto. Těch 28% voličů ukázalo, že tomu nevěří. Trochu jinak to bylo u Miloše Zemana. Podle soudního rozhodnutí v kufříkové aféře byl Miloš Zeman odsouzen pro lživé osočení pana Devátého. U soudu bylo prokázáno, že Zeman lhal. Jak to bylo s přihláškou poslance Jozefa Wag- nera do KSČM? Soud prokázal, že to nebyla pravda, pan Zeman lhal. A Bamberk? Zajelo se tam podnikovým autem a dvě léta se doufalo, že se nikdo nic nedoví. Pak pod nátlakem bylo oznámeno, že tam Zeman sice byl, ale po několika minutách s panem Víškem „vyrazil dveře“. Nebyla to pravda, došlo nejméně ke dvěma setkáním. Jednalo se o nějaké podpisy na společném prohlášení - podpisy jsou prý falzifikáty. Zde bylo asi těch lží požehnaně. Zde je zajímavá úloha pana prezidenta. Při pomluvách Klause nikoho nikam neposílal, nikdo se nejel přesvědPOLYGON 5+6/1998 109 [pageend111]čit, co je na tom pravdy. U Bamberku to bylo jinak. Byli tam vysláni vyšetřovatelé, měli tam asi dost práce, zdrželi se tam dlouho. Po návratu podali panu prezidentovi zprávu. Následovala Zemanova návštěva u Havla a vše se zakrylo mlčením. Veřejnost nebyla informována, jen Zeman prohlásil, že „naletěl“. Komu? Jak? Má ho teď někdo v hrsti? Rouška tajemství nebyla odhrnuta. V Bamberku byl také bývalý místopředseda ČSSD Machovec, který byl reprezentantem tak třetiny protizemanovských sociálních demokratů. Z možnosti kandidovat v těchto volbách byl předsedou strany s diktátorským gestem vyřazen. Proč ta pomsta? Koalice? Mladá fronta DNES den po volbách: „Jaká bude vláda? Záleží na tom, co učiní lidovci.“ Zpravodajové MF mají pravdu. Lidové noviny z téhož dne: „Průmyslníci chtějí velkou koalici“. Zájem průmyslníků je prosperita, předpokladem prosperity je velká koalice. Průmyslníci mají pravdu. Hned po volbách jsou dotazováni jak Klaus, tak Zeman. Zeman přiznává, že jeho plán na vytvoření vlády se stranou Důchodců (kryptoko- munistů) nevyšel. Asi se přeslechlo, že uvedl: „Myslím, že jednoho krásného dne u nás dojde ke zjednodušení a zprůhlednění politického spektra. Do značné míry souhlasím s panem Klausem, že jsou zde dvě velké strany, které mají jasné vize.“ Pokračování máme ve článku VII Smlouvy o vytvoření stabilního politického prostředí v České republice, uzavřené mezi ČSSD a ODS. „Výše jmenované strany se zavazují předložit do 12 měsíců od podepsání této dohody návrh takových úprav zákonů, které přesněji vymezí kompetence jednotlivých ústavních orgánů, postupu při jejich ustavení a v souladu s ústavními principy ČR posílí význam výsledků soutěže politických stran.“ Dojde-li ke změně volebního řádu, mohlo by to mít za následek vyřazení malých stran a moc by přešla do rukou těch dvou nejsilnějších. Dveře k tomu jsou otevřeny. Na neseriózní licitaci a vydírání by v tomto případě malé politické strany žalostně doplatily. Bylo jim to zapotřebí? Zeman už den po volbách naznačil, o co bude usilovat. V koalici s nějakou menší stranou (mimo DŽJ) nevěřil. Tento plán dodržel. Klaus prohlásil, že „osobní animozity by měly jít stranou, aby pravice mohla sestavit většinovou vládu“. Naslouchali mu? Připomeňme, že MF uvedla, že o příští vládě rozhodnou lidovci. Luxovo striktní odmítnutí Klause na postu ministerského předsedy, to byl projev jeho „osobní animozity“. ODS dosáhla asi 28% hlasů, KDU-ČSL společně s US docílily 17%. Jejich požadavek, mít ve vládě společně tolik ministrů, jako bude mít ODS, byl politicky i matematicky nesmysl. ODS navrhla 3:1:1, a to již byl ústupek, nejsilnější strana - zde ODS - má právem vždy majoritní zastoupení. Pak došlo k licitování a vydírání a to nikdo neakceptuje. Splnit požadavek obou možných malých partnerů by znamenalo, že by taková vláda byla sterilní, neschopná rázného rozhodování, při každém zasedání by byla patová situace. V roce 1932 význačný československý sociolog Emanuel Chalupný uvedl: „Čím je koalice větší a různorodější, tím spíše je každá její akce sabotována vetem některé strany, třeba té nejmenší. Je to výsměch demokratickému principu většiny.“ (Honajzl, Vznik a rozpad vládních koalic v ČSR v letech 1918 až 1938) V koaličním jednání neuspěl ani Zeman, ani Klaus. Nastaly dvě možnosti: bezvládí, nebo nastolení úřednické vlády. Obojí by mělo pro ČR dlouhodobý a bolestný dopad. To si také uvědomovali mnozí naši občané, tak např. obliba pana Tošovského ze začátku jeho působení ve vládě, kdy byla nad 70%, klesla nakonec na neuvěřitelná 3%. Že nakonec došlo k utvoření menšinové vlády ČSSD, trpěné ODS, to byl vlastně velký státnický čin Klause, za dané situace to bylo to nejlepší řešení a vlastně jedině možné. Mluví-li někdo o „podvodu na voličích“ (u nás vžitá fráze, opakovaná vždy, když se někomu něco nelíbí), tak si musí uvědomit, že kterákoli politická strana, která nezíská nad 50% voličů, nemůže vládnout suverénně. Když těch 50% získá, je pro ni lehké splnit svůj program a tedy také všechny „sliby“. Když se musí spolupracovat v nějaké koalici, pak musí dojít ke kompromisům, které znamenají ústupky - z obou stran. Klaus se zachoval jako státník, jeho rozhodnutí o tolerování menšinové vlády nebylo lehké a bylo způsobeno nekompromisností jak lidovců, tak US. Důležité je prostě utvoření vlády a tím zachování demokracie. A co přijde? Tato otázka se nedá zodpovědět jednoznačně. Při vzniku Československa jsme zlikvidovali naši českou šlechtu, která uměla vládnout a za- Dokončení článku na str. 115 110 POLYGON 5+6/1998 [pageend112]S chybami od samého začátku Už v Laterně magice v listopadu 1989 došlo k určení, kteří lidé budou postaveni do čel jednotlivých resortů při sestavování prozatímní vlády „národního porozumění“. Stalo se tak v době, kdy ještě nebylo zcela jasné, jakým směrem se bude ubírat politický vývoj v Československé republice. Iniciativa Most a kulaté stoly byly důkazem určitého lavírování a pokus o možnosti. Šlo tedy stále ještě o vládu federatívni se silnou účastí komunistů. Václav Havel, který se stal uznanou autoritou v nastalých změnách, byl stále ještě silně ovlivněn dávným vývojem „pražského jara“ v roce 1968 a spojen s disidenty Charty 77, ve které byli angažováni ve velké míře i bývalí komunisté, odvržení Husákovou normalizací. Tak se mohlo stát, že do čel resortů mohli být prosazeni lidé jako Vladimír Dlouhý, Valtr Komárek a za premiéra federální vlády Marián Čalfa. Prostřednictvím Občanského fóra potom pronikli do vrcholové politiky i bývalí prominenti komunistického režimu, byť i nestraníci, mezi které patřil kupříkladu také Václav Klaus s lidmi jím pak vyvolenými, převážně však pocházejícími z Prognostického ústavu. K tomu je důležité dodat, že tento ústav byl založen pod patronací Lubomíra Štrougala, který, jako snad jediný ekonomicky uvažující komunistický politik, příslušný do Husákovy, Moskvě posluhující kliky, odhadl příští vývoj. Proto po návratu z Japonska a jiných „kapitalistických“ zemí pochopil, že nezačne-li Československo s restrukturalizací hospodářství a s modernizací výrobních prostředků, stane se záhy technickým muzeem a skanzenem evropské kultury. To ostatně sám prohlásil. Jenomže Prognostický ústav byl založen na činnosti pouhých teoretických prognóz a nikoliv na praktických zkušenostech, aplikovaných receptur, tam vytvořených. Tito lidé kromě teoretických návodů neznali a ani znát nemohli nic jiného, než jimi promyšlené experimenty, vzešlé z plánované ekonomiky, uplatňované v socialistickém hospodářství a určované pro socialistické hospodářství s plánovanou ekonomikou. Aplikování poznatků ze zahraničních stáží prominentů už možné nebylo pro rozdílnost ideologických pojetí. I tak ale už nastala realizace podle tam vymyšlených šablon před listopadem 1989, kdy národní podniky byly změněny na státní a kdy nastoupila t_zv. hospodářsko-ekonomická přestavba v Československu. Rozjezd těchto změn byl pak po roce 1989 přenesen do přestavby po tomto roce. Proto pak celý další vývoj, odvozený od započatého, se odvíjel zcela experimentálně a jsou známé všechny jednotlivosti přes rozdělení státu, či zapojení do vedení resortů dalších bývalých komunistů. Způsob jejich myšlení, projevovaného do aplikací, přinesl současné důsledky. Rozhodnutí lidí, jako byli Kočárník, Dyba, Dlouhý, Klak a řada dalších, včetně souhlasů premiéra Klause, měly dlouhodobý vývoj s dopadem až do dnešních dnů. Teprve nyní jsme schopni pochopit, že všechno to, co se odehrálo v rámci privatizace a dalšího upadávání hospodářství, vyvolávajícího tzv. balíčky ekonomických opatření po současné pokračování propadu je jen pouhým důsledkem chybných pokusů a experimentů lidí, geneticky spojených s obdobím před rokem 1989. Jejich proklamovaná pravicovost je záhadou, možná že spíš dialektickým úskokem. Pavel Franc, Kolín Morálku hlásá hnutí, které má velmi mnoho hlasatelů, ale chronický nedostatek jednatelů. V. DAVYDOVSKI POLYGON 5+6/1998 111 [pageend113]Mistrovská satira Věry Chytilové PAVEL ŠTILLER Konečně jsme se dočkali: přední evropská režisérka Věra Chytilová natočila své pozdní mistrovské dílo, radikální satirický film z málo uspokojivé české současnosti. Renomovaná filmařka namixovala velmi silný nápoj, jak pro své žíznící fanoušky, tak sama pro sebe. Příští rok totiž dovrší sedmdesát let svého života a čtyřicet let filmové práce. Její nový film „Pasti, pasti, pastičky“ (1997) působí jako zamýšlená závět’či tvůrčí odkaz, jako suma jejích převážně hořkých životních zkušeností. Od dob svých „Sedmikrásek“ (1966) Chytilová nenatočila ostřejší a působivější satiru na dosti rozhárané české poměry, na morální a jiné pasti, které si národ sám sobě klade. Po svém zatím posledním díle se vnímavá autorka může v budoucnu sotva ještě sama přetrumfnout. Její „černá feministická komedie“, jak zní oficiální charakteristika snímku, bezohledně mapuje a nemilosrdně účtuje se zaostalou českou patriarchální společností, jež po 60 letech všelijakých totalit neprodělává žádnou aktuální emancipaci, ani ženskou ani mužskou: je plná falešných názorů, předsudků, šovinismů, „sametových“ tlaků a každodenního drobného násilí na slabších účastnících obrovského a nevybíravého národního honu za materiálními výhodami všeho druhu. K těm fyzicky a psychicky postiženým patří jednou mnohé ženy, podruhé děti, jindy zase důchodci, nezaměstnaní, Rómové nebo jiné sociálně „bité“ vrstvy. Pro Chytilovou jako velkou umělkyni mají jednotlivé národní problémy v první řadě lidskou a individuální dimenzi, tzn. především citový, estetický a mravní obsah, teprve potom přichází v úvahu jejich obecně politická, ekonomická či kulturní stránka. Režisérčina laťka kvality leží teď náramně vysoko. Její společensky navýsost angažovaná a emocemi plně napakovaná satira Pasti... se v historickém pohledu řadí do čtyřlístku nejlepších českých satirických komedií všech dob, po bok Podskalského bujaré fantazie z období „komunálních nedostatků“ Bílá paní (1964), Formanovy sžíravé parodie na „vykradený socialismus“ v údajně zlatých 60. letech Hoří, má panenko! (1967) a Svěrákových jemných a neobyčejně vtipných „ohlasů“ na schizofrénii hu- sákovské normalizace Kolja (1996). Zdá se, že každá perioda národního ponížení a úpadku vydala v okamžiku uvolnění a zamyšlení své vrcholné lidské a umělecké, v tomto případě filmové svědectví. Velkým komediálním dramatem Pasti, pasti, pastičky se Chytilová vrací jakoby do svých mladších, ještě „bezstarostných“ a očekávajících let, do období tehdy celoevropské vlny „mladých rozhněvaných mužů a žen“, vyvolané kritickými britskými režiséry Tony Richardsonem a ostravským rodákem Karlem Reiszem. Dnes, po tolika lidsky a pracovně trpkých zážitcích, je ovšem Chytilová zralá a bez zábran a iluzí, nežensky přímá a syrová, nekompromisní ke každé pohodlné lži „do vlastní kapsy“. Je nejen rozhněvaná, ale místy dokonce zlá a krutá. Ano, Věra Chytilová, na rozdil od většiny svých málo odvážných nebo zčásti lhostejných mužských kolegů, je ze zjišťovaného a pociťovaného stavu národního života zoufalá. Proto už ve své tvorbě nemůže jinak, proto žaluje, křičí a protestuje. Rozhořčená umělkyně nebere na nic a na nikoho ohledy. „Pesimistická satira“ Chytilové je šokuji- cí, drastická a těžko stravitelná. Přes veškerý humor, zčásti bujarý až skotačivý, se asi mládeži a mnoha dospělým nebude „líbit“. Na něco tak přímého a bolavého nejsou lidé v Čechách a na Moravě připraveni. Upřímně řečeno, jinde v Evropě také ne. Mezi potrefenci a nezúčastněnými se určitě strhne prudká diskuse. To je každopádně dobré. Z toho důvodu je to dílo samo o sobě výborné, podnětné a potřebné. Na druhé straně ovšem brizantní společenské téma automaticky zatlačuje bezesporu kvalitní filmovou a obrazovou podobu projektu poněkud do pozadí. Trochu smůla pro chyti- lovské labužníky optiky, stylu a formy. 112 POLYGON 5+6/1998 [pageend114]Rozhněvaná režisérka míní svou kauzu navzdory lehkému tónu inscenace hluboce vážně. Není přitom ani prudérní sucharka ani morální kazatelka, nýbrž vášnivá bojovnice, nastavující křivé zrcadlo svým současníkům. Výsledné působení na diváky je typicky české, formanovské: většina figur jedná pošetile až směšně, neohrabaně až nekompetentně, což vzbuzuje rozjařený a oprávněný smích, někdy třeba i škodolibý, jenž se ovšem brzy zvrací ve svůj opak, v úděs. Veselost umírá divákům na rtech, úsměv přechází ve škleb. Po padesáti letech křivení lidských charakterů pomocí totální a totalitní dehumanizace může citlivé obecenstvo po salvách smíchu nad sebou jenom zvracet. V „Pastech“ je Chytilová určitá a rozhodná jako ještě nikdy, nenechává žádná „hluchá“ nebo rozmazaná místa na odpočinek a vzpamatování. Od prvních drastických scén vyklešťování ubohých prasátek kvůli lepší kvalitě vepřového nasazuje divákovi nůž na krk a do velkolepého symbolického finále, které fatálně připomíná Zolův patetický apel „Žaluji!“, ho nenechá vůbec vydechnout. Divák, častovaný horkými a ledovými sprchami, jen lapá po čerstvém vzduchu. Na konci je zobrazenou realitou citově tak vyčerpán, otřesen a znechucen, že jen čeká na jakousi ránu z milosti. Tristní příběh či lépe řečeno „zcela zavařená“ společenská situace nemá řešení, protože není naděje, že by lidé své nemorální chování změnili. Ta tam je lehkomyslná a nezávazná hravost anarchicky rozpustilých Sedmikrásek, idylická plachost a prosluněná erotománie postaršího pražského Don Juana a umírněného „mača“ ve Faunově velmi pozdním odpoledni (1983), jemnozrnná a skoro nevinná „věčná hra pohlaví“ na pozadí mužského egoismu ve Hře o jablko (1976) nebo snové klání robustního sedláka s atraktivní, rozmarnou a despotickou panovnicí v Šašku a královně (1987). Dřívější poeticky filmový život Chytilové se zjednodušil a zprozaičtil, ztratil svou nevinnost a spontánní hravost, celkově jaksi potemnil. Zklamání umělkyně z vývoje lidí a poměrů je veliké. Zmíněná úvodní scéna kastrace prasátek předznamenává radikální, násilnický charakter celého snímku. Tak „tvrdě na tělo“ a bez ztráty času in medias res Chytilová KAREL TRINKEWITZ: KRESBA S KAFKOVSKOU TEMATIKOU POLYGON 5+6/1998 113 [pageend115]svůj film ještě nezačínala a nepokračovala. Ve službě svého ústředního, jaksi „svátého“ tématu režisérka nevyplýtvá ani metr filmu na vedlejší nebo odpoutávající děje. Jde přímo k meritu věci a nehledá polehčující výmluvy: citová a faktická situace české ženy je po 50 letech tzv. socialistického pokroku značně problematická. V období demokratizace bez individuální odpovědnosti a darované svobody, jež je ve všech oblastech spíše surově zneužívána než uvážlivě využívána, je ochrana slabších členů komunit a různých menšin skoro neznámý pojem. Siláčtí a bezohlední jedinci si sami berou „právo“ uspokojovat své tajné a nezákonné, náhle bezuzdné choutky a chtíče, ať už je to v oblasti moci nebo vlastnictví, sexu atd. V konkrétním případě tohoto filmu jde o „pěkné baby“, jež se náhodně stávají obětí „dobrodružných“ mužů, „divou zvěří“, volně honěnou „rozmarnými“ a primitivními lovci, věřícími, že si v „milostné aréně“ mohou beztrestně dovolit všechno, samozvaně a násilně. Jako by neexistovaly žádné civilizační stupně. Do jedné ze symbolicky nastražených pastí se ve filmu chytí dva agresivní, rádoby vychytralí samečci. Spřádají „sladkou“ pavučinu, v níž sami uvíznou. Jeden je mladý, samolibý a „neodolatelný“ krasavec, módním povoláním billboardový reklamář, ten druhý je starší ženáč a otec dcery, zbabělý a oportunistický příslušník nové funkcionářské kasty „rejžovačů“ a pěstitelů všim- ného, kteří navenek navazují na starou tradici bodrých strejců a provinčních kondelí- ků. Oba podnikavci vyrazí autem na služební cestu v pevném úmyslu „něco si užít“. Pro duo motorizovaných „rytířů bez bázně a hany“ jsou na jejich křižácké výpravě „žraločí“ návyky a postoje samozřejmostí. Nenucený až vyloženě drzý mladík, ač podřízený, je dodavatelem služebních i soukromých nápadů všeho druhu pro žoviálního, slizkého, každým coulem neschopného šéfa. Dynamický domýšlivec a fanfarón naveze chtivého, ale „nesmělého“ tatíka do „pěkné šlamastiky“: při pohledu na atraktivní a nechráněnou kořist se „odvážným borcům“ propálí pojistky a oba brutálně znásilní, po nešikovné a téměř veselé tahanici, osamělou veterinářku, jíž došel na prázdné silnici benzín. Hrubě ponížená, zoufale a marně se bránící, v závěru až do bezvědomí zfackovaná doktorka se krůtě pomstí. Opilé násilníky narkotizuje do hlubokého spánku a odborně je kastruje. Zmrzačení a protinásilím ženy impotentní muži se snaží celou záležitost ututlat a zamlčet, což se jim vlastní vinou nepodaří. Jako „staré baby“ nedokáží držet jazyk za zuby. První reakce přátel, převážně veselá a humorná, se postupně a absurdně převrátí na svůj opak. Okolí postižených, samo najednou nepříjemně postižené, začne vyvíjet nátlak na oba pachatele, aby něco podnikli proti původní oběti, jež je „obecným lidem“ nesmyslně prohlášena za viníka. Nikdo se vůbec nezabývá původním přečinem, v pavlovský reagující patriarchální společnosti jde zřejmě o pouhý „kavalírský delikt“. V atavistický zafixovaných podmíněných reflexech mnoha mužů a žen se asi nevyskytuje moderní hodnota definovaná jako důstojnost ženy a respekt před její fyzickou a duševní integritou. Mladík, který za pomoci svých spřátelených a závislých samiček opět nalezne svou „odvahu“, začne doktorku pronásledovat, šikanovat a terorizovat, znovu vyhrožuje fyzickým násilím. Zkorumpovaný a zbabělý šéf ohrožuje veterinářku nepřímo, využívá svých politických styků a snaží se ji společensky znemožnit. Zeny v zázemí obou mužů se zpronevěří své přirozené solidaritě a zcela nemorálně se postaví na stranu násilníků. Policie naprosto selže a šovinistický podporuje „obnovu veřejného pořádku“ neboli návrat k možnosti páchání dalších násilností. Zákony tak nejsou pod tlakem „lidu“ hájeny svými údajnými ochránci. „Reálné a korektní danosti“ společenské organizace a maloměšťácké pokrytectví triumfují. Zastrašená doktorka, staronová oběť teď také veřejného násilí, je zahnána do izolace a prohlášena za společensky nebezpečnou. Kafkovsky absurdní a dobově anachronický „hon na čarodějnice“ přinese svůj výsledek: pronásledovaná a v podstatě bezbranná veterinářka se nervově zhroutí a snaží se zabarikádovat pod dekami v „azylu“ své přítelkyně. Nakonec je úředně zatčena a násilím, přes své zuřivé protesty, odvezena do blázince. Veřejné nespravedlnosti je učiněno zadost. Převrácený svět pachatelů a malicherných úředních duchů vítězí v jakési 114 POLYGON 5+6/1998 [pageend116]orwellovsky trapné grotesce. Varovně stylizovaná satira bohužel sotva pokulhává za realitou postsocialistické společnosti. Obojetnou současností hrozící a frustrující podobenství je přesto povzbuzujícím filmovým dílem. Neprikrášlená analýza „bez pověr a iluzí“ snad někde pomůže rozžehnout pár nových světel. O to se určitě pokusil celý soubor filmu svými přesnými a soustředěnými hereckými výkony. Je patrné, že každému členu ležela jeho role na srdci. Všichni herci jsou očividně zaujati nezvyklým tématem předlohy a osobně angažováni pro „dobrou věc“. Centrální postavu citlivě a věrohodně vyportrétovala Zuzana Stiví- nová. Oba bezstarostné a bezohledné muže přesvědčivě ztělesnili Tomáš Hanák a Miroslav Donutil. Obzvláště Donutilovi se povedla neobyčejně silná a poučná studie úžasně proměnlivého chameleóna: charakterově zdegenerovaného a na první pohled odporného veřejného činitele, jenž švejkuje, parazituje a kazí morálku všude tam, kde mu to jeho bližní svou slušností, skromností a tolerancí dovolí. Donutil nepřehání ani nedotahuje, je precizní a solidní. Jde o jeden z nejlepších výkonů osvobozeného českého filmu po roce 1990. Také vedlejší role jsou dobře obsazeny. Za zmínku každopádně stojí Milan Lasica, který po grandiózní figuře otce a firemního pat- rona-kmotra ve Vieweghově Výchově dívek v Cechách opět vytvořil postavu salonního lva, podnikatelského machra a poměrně „slušného“ čachráře, používajícího při propagaci svých čokoládových kuliček tvrdé a mafiózní metody. Tento širokoloketní typ je zřejmě u filmařů oblíben, protože není nudný ajednorozměrný. Berou si ho rádi na mušku, dobře zaplní celé plátno. Na scénáři dramatického příběhu se vedle režisérky Chytilové podílel také představitel „mladíka“ T. Hanák. Ve svém druhém plánu, v širších souvislostech ženské problematiky a nutné emancipace žen, se film dotýká celého spektra české společnosti, jejího nezdravého a pohodlného stavu. Co se nehodí do jejího sebevy- tvořeného obrazu, je ignorováno, zatlačováno do pozadí nebo mnohoslovně neutralizováno. Nemocné jevy jsou jen povrchně a neupřímně léčeny. Ve své satiře prezentuje Chytilová některé „sloupy“ této narušené společnosti, vybírá si pod lupu několik atraktivních a povedených exemplářů. Tito „reprezentanti“ se rádi, okatě a hlučně, přitom nebezpečně vyklánějí ze svých nových prestižních lóží. Nebezpečně proto, že ztrácejí etiketu a vnitřní rovnováhu, odhalují své pochybné ledví, drze vystavují na odiv svou zkaženou podstatu neschopných žvanilů, „předstíra- čů práce“ a veřejně nepotřebných příživníků, zkrátka všech druhů dobových lajdáků a hogofogistů. Neodpovědnost jejich činů a nepoctivost jejich charakterů je noční můra, která trápí a pronásleduje nejen režisérku Chytilovou. • Během voleb a po volbách - dokončení stávala ve starém mocnářství vysoká politická místa. Trvalo dosti dlouho, než se politici skutečně vládnout naučili. V letech 1918 - 1938 se vystřídalo u moci celkem 18 vlád. Přechod z velmi kritizovaného Rakousko-Uherska na demokratickou cestu nebyl zdaleka tak obtížný, jako přechod z komunistické diktatury na cestu svobodného myšlení a podnikání. Často se uvádí, že tato změna si vyžádá nejméně jednu generaci, a to je 25 let. Klausovi se podařilo ve směru demokratizace společnosti urazit pěknou cestu. Bylo by dobře, kdyby tento trend za Zemana pokračoval. Za nejpravděpodobnější se dá počítat s předčasnými volbami, ale kdy, to asi nikdo neodhadne. ČSSD vládne sama a tak by měla splnit (s nikým se v koalici nemusí dohadovat) snížení věkové hranice při odchodu do důchodu (?), podstatně zvýšit důchody (?), zpomalit tempo privatizace bank (?) a jistě zajistit lidové hlasování o vstupu do NATO. To, co se stalo nastolením menšinové vlády ČSSD, nebylo šťastným řešením, ale za dané situace asi jediným možným. 20. července 1998 ■ POLYGON 5+6/1998 115 [pageend117]Řeč plkavých genitivů neboli příspěvek k rozdílům mezi českým a americkým lékařským písemnictvím TOMÁŠ GRÁL Podívejme se společně na tři příklady českého vědeckého písemnictví, se kterými jsem měl v posledních letech tu nečest se setkat, když jsem se uvolil připravit, tedy přeložit, tyto práce pro konferenci v jazyce anglickém. Cituji: 1) ,Porovnávací studie výsledků funkčního vyšetření zkoušek dýchacího ústrojenství horníků regionu S. a pracovníků lesního hospodářství oblasti P...“ A na dalším místě: „Předpokládané výsledky předběžných získaných analýz z hodnocených dat...“ Jaký to festival genitivů! Tyto komplikované věty mi trochu zarazily dýchací ústrojenství, především když jsem si je představil v doslovném překladu. Ten by musel mít v dotyčné větě snad osm „odvozovacích“ předložek „of‘, což je syntakticky nemyslitelné. 2) „Původní metoda (embryotoxického měření) a její nejnovější modifikace podstatně prohloubily její výpovědní a predikační hodnoty jak pro oblast analýz mechanismů teratogeneze, tak i pro oblast teoretických syntéz procesů embryotoxického působení faktorů zevního prostředí...“ Kdyby to snad nemělo být dost jasné, autor - pracovník akademie věd (!) - dále upřesňuje: Experimentální postupy umožňují stanovit přímý a bezprostřední podíl backround faktoru na efekt negativního působení expoziční zátěže faktorovými komplexy zevního prostředí a zpřístupní pak další analýze význam faktorů specifických, jejichž působení se v reálných situacích na pozadí faktorů obecných uskutečňuje...“ Tento horipilační (tzn. vlasy ježící) maga- losound s osmi genitivy a snad stejným množstvím odbornických frází - se měl publikovat. A žel, takových slovních lavic, kde se na každé zrnéčko myšlenky nalepí kaskády verbálních chuchvalců, které poté pozůstávaly z nepřehledných pleonazmů a zmlžujících přísudků - bylo více. Nekontrolovatelně se řítily textem jako obrovský plkavý netvor. 3) Poslední příspěvek je nejčerstvější: „Tab. 3 ukazuje průměrné hodnoty sledovaných stimulačních ukazatelů motorických vláken (určitého) nervu a počty a procenta jejich patologických nálezů. Maximum naměřených patologických hodnot nacházíme u stimulačních ukazatelů týkajících se vodivosti přes oblast karpálního tunelu.“ ********** D. Fischerové v glose „O posledním slově“ (LN) varuje: „V téhle zemi se vůbec moc mluví. Počet slov na hlavu nám brzo stoupne nad hlavu. Každý slušný spisovatel to ví: mnohomluvní jsme jen z narcismu či z nouze. Každé slovo navíc je naše selhání...“ A. Přidal v článku „Proč být vlastně profesorem“ (LN, leden 1994) pojednává o učitelích: „Doufal jsem v jejich schopnosti zkoumat věci nepředpojatě a svědomitě, držet se přesně řeči a nenahrazovat ji odbornickým tlachem či ideologickým jazykem...“ Podobná zamyšlení publikovali B. Blažek („... popel žvástu se svou jalovou zdobností a manifestovanou důležitostí dusí fakta mlhavou obecninou...“), J. Kratochvíl („Slovní plevel“), A. Stich (,/práva o tom, jak vlastně mluvíme“), V. Just a L. Vaculík (o neseriózním plýtvání slovy, o neúctě ke slovu). Ale problém „mlácení prázdné slámy“ či „mluvení do větru“ se netýká jen soudobých Cechů, známe jej již z antiky. I Bible napomíná: „Tvá řeč budiž ano - ano, ne - ne“ (sv. Pavel ve 2. epištole ke Korintským. Stendhal v minulém století brojí proti nepřesné mnohomluvnosti, když píše: „Čím větší a složitější myšlenky chce člověk vyjádřit, tím jednodušší, jasnější a přirozenější musí být jeho styl.“ Japonské přísloví připomíná: 116 POLYGON 5+6/1998 [pageend118]„Co nedovedu jasně říci, není mně samému jasné.“ Čelakovský v „Mudrosloví národu slovanského“ shrnuje: „Kdo mnoho mluví, lže nebo se chlubí.“ V roce 1927 byla v Lidových novinách uveřejněna výzva k literátům: „Učiníte-li řeč jasnou a moudrou, pružnou, věcnou, logickou nebo vzletnou, vnukli jste tyto ctnosti duši národa; ale je-li vaše mluva těžká, zmatená, beztvará a falešná, buďte zlořečeni, neboť jste se prohřešili na duchovním bytí národa.“ Napsal ji Karel Čapek. Také mnozí vědci se zasazovali o přesné vědecké vyjadřování bez kudrlinek a matoucích oklik. Náš profesor (akademik) Charvát byl snad jedním z nejvtipnějších a nejúspěšnějších proponentů jasného, nekomplikovaného, přitom přesného stylu ve vědě. Podobně věhlasný rakousko-kanad- ský vědec Hans Selye, který zdůrazňoval, jak nesmírně je důležité, aby se vědecký pracovník dovedl dobře vyjadřovat. Dva smrtelné hříchyjsou podle něho nesrozumitelnost a rozvláčnost. Soudím, že příčiny houževnaté existence verbozity v našem písemnictví jsou několikeré: 1) Řečové: lingua bohemica genitiva - čeština nahromadění většího množství genitivů jakž takž, při nedostatečném smyslu pro eleganci jazyka, snese. Dovoluje to ekonomicky, bez předložek, vyjádřit komplexní vztahy. 2) a) Kulturní příbuznost s „germánskou důkladností“; dlouhé, komplikované věty s encyklopedickým uváděním mnoha faktů. Vyplývá to jednak z polyhistorického vzdělání, jednak b) snad trochu z české národní povahy ovlivněné mnohasetletým životem ve stínu, ne-li v područí jiného národa. Je dostatek precedentů v českých dějinách, které dokumentují spíš ubrblanou, opatr- nickou mnohomluvnost než nebojácnou rozhodnost Čechů. Švejk, národní hrdina, si volí žvanění za svou zbraň. Tím se jeho užvaněnost stává pasivně rezistentní až militantní a psychologicky mobilizující účinek této perly politického humoru je nedozírný. Stal se protestem i nadějí; byl nejen velmi zábavný, ale i sympatický. Tedy lingua bohemica švejkii? Soudím, že uvedené příčiny 1) a snad i 2) se krátkodobě dají jen poměrně málo ovlivnit, protože snadjsou již součástí charakteru národa (ve smyslu „nakódovaných“ reflexů -jestli vůbec něco takového v organismu národa existuje). Ale následující snad změnit lze, protože byla nechtěně importována, ideologicky vnucována a velmi nepopulární. Cum grano salis ji lze dokonce přirovnat k reflexu pomíněnému, který se lze naučit i od(na)učit: 3) Mladší politická minulost a vliv totality. Zhoubnost totalitního, ideologicky třídního přístupu k vědě a k životu vůbec se projevila ve všech oblastech lidské činnosti, a tak rovněž ve vyjadřování, v písemnictví. Deklarativně nabubřelý, alibistický přístup Ti, co u nás léta vládli, drží pořád vesla. Jediné, co změnilo se: kabáty a hesla. Josef Fousek s odvoláváním se pouze na sovětské a marx-leninské autority často nahrazoval vědecká fakta. Politicky motivované potlačování či alespoň opomenutí informací ze Západu, které byly i tak těžko dosažitelné, nutně vedlo k odborně technickému zaostávání jak v průmyslu, tak i ve vědách. Chudost obsahu a nebo nemožnost inovace a svobodného bádání díky železné oponě a všudypřítomné cenzuře se muselo kompenzovat cirkumlokučním, sebeoslavným bombastem a frázovitostí psanou pod dozorem úderných brigád stylu (B. Blažek). Tedy lingua bombastice cultus sovietici? Muselo dojít k vážné diskrepanci mezi formou a obsahem, protože šlo o zásadní konflikt mezi teorií a praxí, nebo chcete-li, mezi pravdou a lží — abych parafrázoval prezidenta Havla. Přes Chruščovův bombastický výrok začátkem šedesátých let („doženeme a předeženeme kapitalistický svět“) americká a západní věda mezitím značně předčila prakticky ve všech oborech vědu v zemích socialismu. I v kterých se socialismus chvástal nejvíc. Muselo se tak stát, protože politicky svobodný vědec a jedinec, který nemusel POLYGON 5+6/1998 117 [pageend119]a priori pochlebovačně proklamovat svoji loajálnost k autoritě nejmoudřejší rodné strany, se směl mýlit, směl nesouhlasit, - mohl si volně a necenzurované dopisovat, cestovat, měl přístup ke všem informacím. Na rozdíl od neméně nadaných kolegů za železnou oponou mohl o svých vědeckých názorech diskutovat bez strachu z dohledu špiclů a kádrováků, bez ideologické svěrací kazajky. Také snad protoje americká vědecká mluva spíše strohá, faktografická, pragmatická. Beletrizující frazeologie nebo „ob- kecávání“ se ve vědecké literatuře neuplatní. Věty jsou utilitaristický krátké a prosté. Vyplývá to přirozeně i z amerického svérázu: všeobecná vzdělanost nižší než evropská, malá znalost různých historických (či eponymických) faktů. Neideolo- gický, pragmatický způsob americké lékařské výchovy maximálně zdůrazňuje a využívá přístup k novým poznatkům z odborné literatury - každá větší nemocnice má rozsáhlou knihovnu zásobenou všemi nejdůležitějšími a nejnovějšími učebnicemi, časopisy a počítačovou hledačskou službu (medline). Pracovní den je naplánován tak, aby zájemci mohli studovat (a také fo- tokopírovat, pracovat na počítači, s audiovi- zuálem atd.) přímo v knihovně. Počítačová síť (internet), která původně začala jako vědecký a edukační program univerzit a státních výzkumných ústavů pro výměnu informací, je široce rozšířena. Pravidelné vědecké semináře, denní školení či přehled literatury (v tzv. journal clubs) a nakonec i systém tzv. attending-pravidelná přítomnost zkušených lékařů-kliniků z praxe při vizitách v nemocnici - značně obohacují všeobecný rozhled a znalosti studentů a mladých lékařů. Ti se rychle naučí vědecky i prakticky myslet a pracovat, v čemž se ještě dále zdokonalí v několika tzv. fellowship programech s povinným napsáním několika vědeckých prací. Výzkumje podporován grantovým systémem, v kterém se pamatuje na cestování, tj. návštěvu kongresů, sympozií, kde mladý vědec musí obhájit svou práci a je vystaven kritice a diskuzi, tak potřebným jako impulzy k dalšímu výzkumu. Znalosti a neustálá výměna zkušeností, usilovnost, nadání a průbojnost (bez negativní konotace) zpravidla určují úspěch amerického lékaře-vědce. Nenucené chování svobodného občana, sebevědomé vystupování a schopnost uplatnit své znalosti je ještě usnadněno tím, že mladí vědci se rychle naučí mluvit ex cathedra (spatra) - a to výborně, což znamená především přehledně, srozumitelně, stručně - a pak dovedou jasně vysvětlit, popsat i napsat výsledky svých bádání. To vše budou čeští vědci ještě drahnou chvíli dohánět. V souhrnu ceterum autem censeo: 1) Nejprv bychom se měli naučit psát jasně a stručně: vynechat slova i celé věty, které k porozumění textu nepřispívají, zvážit všechna slova a oddělit smysluplné výrazy od slovního plevele. 2) Myslím také, že bychom měli uplatnit některé z uvedených amerických systémů i ve výchově českých lékařů a vědců. Závěrem dvě varianty téže výpovědi v pojednaných způsobech vyjadřování (je asi zbytečné uvádět, která varianta kterému způsobu přísluší): „Toto na připojeném obrázku zobrazené individuum mužské sexuální orientace je svým vzhledem trvale znevýhodněno předčasným, rozsáhlým snížením počtu přídat- ných kožních struktur pokrývky lehni pod všeobecně platný normál.“ „Pán má pleš.“ MUDr. Tomáš Grál je emeritním profesorem medicíny na kalifornské univerzitě UCI, tě. činný jako konzultant pro Lékařskou fakultu Karlovy univerzity v Hradci Králové. V podobném znění byla práce přednesena na světovém kongresu Společnosti pro vědy a umění v Praze 27. června 1994. ■ 118 POLYGON 5+6/1998 [pageend120]Otevře se 13. komnata ? Poúnorová historie ČSR má ještě řadu temných míst, do kterých se nepodařilo po listopadu 1989 vnést jasno. Ale doba temna nezačíná teprve únorem 1948, vždyťi v letech 1945 až 1948 se odehrálo mnohé, co předznamenalo následující léta v komunistické totalitě. Velký počet těchto nejasných kapitol naší historie, viz např. procesy s Rudolfem Beranem nebo členy protektorátní vlády, čekají na spravedlivé právní a historické zhodnocení. Jedna z nejzajímavějších a nejspornějších kapitol se jmenuje „Jan Baťa“. Nejde o Tomáše Baťu z Toronta, syna Tomáše Bati seniora a velkého zlínského šéfa, ale o jeho nevlastního bratra, který poslední čtvrtstoletí svého života prožil v Brazílii. Stížnost generálního prokurátora JUDr. Jiřího Setiny, kterou níže publikujeme, podaná krátce před jeho vynuceným odchodem z funkce, byla Nejvyšším soudem České republiky zamítnuta. Odsuzující rozsudek zůstal v platnosti. Bylo tím však učiněno spravedlnosti skutečně zadost? A jaká je historická pravda? Mnohé vysvětluje a objasňuje kniha nejznámějšího českého autora literatury faktu Miroslava Ivanova „Sága o životě a smrti Jana Bati a jeho bratra Tomáše“, která nedávno vyšla v ČR. V srpnu 1993 byla totiž nejen podána stížnost Nej vyššímu soudu ČR, ale dcera Jana Bati z Brazílie v tuto dobu navštívila Miroslava Ivanova. Dvě navzájem nezávislé události spojuje snaha o nalezení pravdy. Proto se Polygon vrátí k celé záležitosti v některém z příštích čísel článkem Milana Hulíka. GENERÁLNÍ PROKURÁTOR ČESKÉ REPUBLIKY JUDr. Jiří Setina V Praze dne 16. srpna 1993 V/1 Pz 11020/93 ° NEJVYŠŠÍ SOUD ČESKÉ REPUBLIKY, Brno Věc : Ods. Jan Antonín BAŤA - stížnost pro porušení zákona Příl.: Spis bývalého Národního soudu v Praze sp. zn. TNs 12/47 (spis je zapůjčen na revers ze dne 23. 3. 1993 ze Státního ústředního archivu v Praze, oddělení 3., Praha 1, Loretánská 6) POLYGON 5+6/1998 119 [pageend121]Podle § 266 ödst. 1 tr. ř. podávám ve prospěch odsouzeného Jana Antonína BATI, zemřelého dne 23.8.1965 v Brasilii stížnost pro porušení zákona proti rozsudku býv. Národního soudu v Praze ze dne 2. května 1947 sp. zn. TNs 12/47. Tímto rozsudkem byl odsouzený Jan Antonín Baťa uznán vinným zločinem proti státu podle § 4 dekretu presidenta republiky ze dne 19.6.1945 o potrestání nacistických zločinců, zrádců a jejich pomahačů a o mimořádných soudech č. 16/1945 Sb., ve znění zákona č. 22/1946 Sb. (dále jen retri- buční zákon), jehož se podle výroku rozsudku dopustil tím, že ,jako československý občan v době od poloviny roku 1939, tedy v době zvýšeného ohrožení republiky, v zahraničí vědomě poškozoval zájmy republiky Československé tím, že odmítl připojiti se otevřeně k čs. hnutí odbojovému, bránil v tom i svým zaměstnancům a jednal tak, že i se svými závody přišel na černé listiny anglickou a americkou“. Za toto jednání mu byl uložen trest těžkého žaláře v trvání patnácti roků, zostřeného každoročně v den 15. března temnou komůrkou. Dále bylo vysloveno, že po dobu výkonu trestu pozbývá občanské cti, že prvních deset roků odpyká ve zvláštních nucených pracovních oddílech a že celé jeho jmění propadá ve prospěch státu. Trest těžkého žaláře ovšem vykonán nebyl, neboť odsouzený se zdržoval v cizině. Týmž rozsudkem byl Jan Antonín Baťa zproštěn obžaloby vinící jej ze spáchání zločinu proti státu podle § 1 retribučního zákona, spáchaného zločinem vojenské zrady podle § 6 ödst. 1 zákona č. 50/1923 Sb. na ochranu republiky, jehož se měl dopustit tím, že „v době zvýšeného ohrožení republiky, tedy za války, opatřil nepříteli prospěch tím, že dodávkou gumy a jiného zboží podporoval německé hospodářství a že zrazoval čs. brance od vstupu do čs. vojska“; a zločinu proti státu podle § 3 ödst. 1 retribučního zákona, jehož se měl dopustit tím, že „v době zvýšeného ohrožení republiky podporoval nacistické, příp. fašistické hnutí tím, že po dohodě s H. Göringem připravoval plán na přestěhování českého národa do Patagónie a že v časopise "Zlín" uveřejnil svoje články fašistické tendence“. Podle § 15 ödst. 1 dekretu presidenta republiky č. 17/1945 Sb., o Národním soudu, ve znění zákona č. 245/1946 Sb. nebylo proti rozsudku Národního soudu řádných opravných prostředků. Citovaným rozsudkem Národního soudu byl porušen zákon v ustanoveních § 3 a § 258 zákona č. 119/1873 říš. zák., jímž se uvádí trestní řád (dále jen tr. řád z r. 1873). Podle § 8 odst.l zákona o Národním soudu platila pro řízení před Národním soudem obecná ustanovení trestního řádu, pokud tento zákon nestanovil jinak. Podle odst. 3 téhož ustanovení se nekonalo vyšetřování; vyhledávání mělo být omezeno na skutečnosti zásadní důležitosti. Z uvedeného vyplývá, že těžiště dokazování spočívalo v řízení před soudem, který byl vázán ustanoveními trestního řádu a byl povinen řádně zjistit skutečný stav věcí a provedené důkazy náležitě hodnotit. Tak podle § 3 tr. řádu z r. 1873 měly všechny úřady činné v trestním řízení přihlížeti se stejnou péčí k okolnostem vhodným k usvědčení i k obraně odsouzeného. Podle § 258 tr. řádu z r. 1873 měl soud při usnášení o rozsudku přihlížeti jen k tomu, co se stalo v hlavním přelíčení, spisů bylo lze použiti za důkaz jen potud, pokud byly v hlavním líčení přečteny. Soud měl důkazní prostředky pečlivě a svědomitě zkoumati co do jejich věrohodnosti a důkazní moci jak jednotlivě, tak i v jejich vnitřní souvislosti. O otázce, zda jest nějakou skutečnost pokládati za prokázanou, nerozhodovali soudcové podle zákonných důkazních pravidel, nýbrž toliko podle svého volného přesvědčení získaného svědomitým zkoumáním všech důkazních prostředků provedených pro i proti. Zločinu proti státu podle § 4 retribučního zákona se dopustil ten, kdo jako československý občan v době zvýšeného ohrožení republiky (pojem vymezen v ustanovení § 18 retrib. zákona) v zahraničí rozvracel hnutí, směřující k osvobození republiky Československé v její předmnichovské ústavě a jednotnosti, anebo jinak vědomě poškozoval zájmy republiky Československé, zejména kdo ohrožoval bezpečnost občanů, pracujících pro osvobození republiky doma. Ze samotné dikce tohoto ustanovení je patrno, že muselo jít o jednání aktivní, cílené k rozvracení zahraničního odboje nebo jiné120 POLYGON 5+6/1998 [pageend122]mu poškozování zájmů Československa, vedené tzv. zlým úmyslem (§ 1 zákona č. 117/1852 říš. zákona o zločinech, přeči- nech a přestupcích, dále jen tr. zákon z r. 1852). Skutková podstata uvedeného zločinu zjevně nemohla být naplněna pouhou skutečností, že odsouzený by se k odboji stavěl zdrženlivě, resp. odmítl se k němu otevřeně připojit, resp. dát takovému připojení se po něm požadovanou širokou publicitu. Lze proto uzavřít, že pokud Národní soud v Praze podřadil pod skutkovou podstatu zločinu podle § 4 retribučního zákona i jednání J. A. Bati záležející v tom, že odmítl se k zahraničnímu odboji otevřeně připojit, byl tento jeho závěr věcně nesprávný. Další věci, jež podle názoru Národního soudu naplňovala skutkovou podstatu uvedeného zločinu, bylo to, že Jan Antonín Baťa jednal tak, že i se svými závody přišel na černé listiny anglickou a americkou“. Nijak blíže však nerozvedl, v čem konkrétně toto jednání mělo spočívat. O samotném faktu, že k takovému zápisu došlo, není pochyb. Naprosto však není vyvrácena obhajoba odsouzeného J. A. Bati, presentovaná soudu jeho obhájci, že se v případě Velké Británie jednalo do značné míry o opatření preventivní, vyplývající z toho, že síť podniků firmy BAŤA existovala v zemích jak spojeneckých, tak neutrálních, tak i na územích ovládaných mocnostmi tzv. Osy, a v případě USA pak zejména o zájmy konkurenční, jak ze stranyjiných podnikatelů v jeho oboru, tak i ze strany odborových svazů. Svědci v tomto směru slyšení (Dr. Csesaný, Dr. Červenka) pak rovněž o důvodech zápisu na tzv. černé listiny neuvedli nic konkrétního, vyslovili pouze své názory na věc, a to Dr. Csesaný v tom smyslu, že „nebylo možné se na anglickou černou listinu dostat z důvodů konkurenčních apod.“; Dr. Červenka pak vyslovil názor, že v případě USA se muselo jednat o „významný podnik, u něhož měly úřady prokázaný hospodářský styk s nepřítelem“. Důkazy ke zjištění skutečného stavu věci, tedy např. výslechy osob skutečně o věci informovaných, nebo přímo zjištění u orgánů Velké Británie, resp. USA, však provedeny nebyly a v řízení ani taková snaha nebyla vyvinuta. Nelze přehlédnout ani to, že Národní soud ods. J. A. Baťu pro jednání, jež mělo spočívat právě v obchodních operacích prospívajících Německu, obžaloby zprostil. Rozsudek Národního soudu je rozporný i v tom, že na jedné straně ods. J. A. Baťu zprostil obžaloby pro jednání, jež mělo spočívat v tom, že by byl zrazoval čs. brance od vstupu do čs. vojska, na druhé straně bylo pod skutkovou podstatu zločinu podle § 4 retribučního zákona podřazeno jeho jednání spočívající v tom, že, když sám se odmítl otevřeně připojit k čs. hnutí odbojovému, „bránil v tom i svým zaměstnancům“. Z procesního hlediska lze namítnout to, že v tomto případě soud zjevně o témže skutku rozhodl zároveň výrokem odsuzujícím i zprošťujícím, přičemž je nutno konstatovat, že výroková část obžaloby je natolik obecně formulována, že je fakticky nepřez- koumatelná a nelze z ní zjistit, pro jaké konkrétní jednání byl vlastně J. A. Baťa žalován. Obhajoba odsouzeného, vyplývající jak z přednesů resp. podání jeho obhájců, tak i z jeho korespondence ve spise založené, spočívá především v tom, že jeho jistá zdrženlivost (a to se týká i toho, že se odmítl otevřeně přihlásit k odboji) byla motivována především snahou nezadat německé okupační moci záminku k represivním zásahům v mateřském závodě ve Zlíně, kde ve vedení v době okupace zůstali jeho dlouholetí spolupracovníci, z nichž někteří byli i jeho příbuzní (Hynek Baťa, Hlavnička) a'že na území protektorátu žili jeho další příbuzní. Je vcelku logické, že otevřené pro- tiněmecké vystoupení J. A. Bati mohlo mít za následek exemplární postihy těchto lidí, a to právě pro význam osoby J. A. Bati. Poukazoval i na to, že mnozí z činitelů odboje, kteří byli v exilu, jednali konspirativním způsobem a používali pseudonymů právě proto, aby své blízké na okupovaném území ochránili od represálií, a že si byl vědom faktu, že on a jeho podniky jsou předmětem zájmu i německé výzvědné služby. Bylo by tedy i logické, že J. A. Baťa zejména v době pobytu v USA, jež tehdy ještě nebyly válčící stranou, nijak nepřál okázalým projevům podpory odboje ze strany svých zaměstnanců a snažil se navenek o presentaci důsledně neutrálního postoje, aniž by ovšem jeho jednání bylo vedeno snahou zahraničnímu odboji škodit. POLYGON 5+6/1998 121 [pageend123]Ani z věcného hlediska však tato otázka nebyla náležitě objasněna. Zde jde především o J. A. Baťou tvrzenou skutečnost, že od samého počátku války poskytoval odboji rozsáhlou pomoc finanční, kdy ovšem příspěvky byly poukazovány pod smyšlenými jmény (Jan Neznámý, Jan z Trocnova apod.), resp. že dal vedoucím pracovníkům svých podniků (např. Dr. Udržalovi) pokyny takové příspěvky poskytovat z výtěžků jimi řízených závodů. Jeho obhajoba v tomto směru důsledně prověřena nebyla. Nebyly také provedeny obhajobou navrhované důkazy k objasnění skutečných postojů J. A. Bati, zejména v době pobytu v USA i později v Brasilii a tudíž nebyla vyvrácena její námitka, že svědci jej z negativních postojů k věci odboje usvědčující jsou z těch či oněch důvodů proti němu osobně zaujatí. Je také zcela zřejmé, že v uvedených výpovědích jsou akcentovány aspekty sociální (výše mezd, podmínky ubytování) a z nich je odvozován asociální postoj J. A. Bati. Lze proto uzavřít, že v řízení před Národním soudem v Praze ani v řízení mu předcházejícím nebyla věc po skutkové stránce adekvátním způsobem objasněna, obhajoba odsouzeného nebyla prověřena a vyvrácena a výrok o jeho vině zločinem proti státu podle § 4 retribučního zákona nemá v provedených důkazech dostatečnou oporu. Ze shora uvedených důvodů navrhuji, aby Nejvyšší soud České republiky 1) podle § 268 odst. 2 tr. řádu vyslovil, že rozsudkem bývalého Národního soudu v Praze ze dne 2. května 1947 sp. zn. TNs 12/47 byl porušen zákon v ustanovení § 3 a § 258 tr. řádu z r. 1873, a to v neprospěch odsouzeného Jana Antonína Bati, 2) podle § 269 odst. 2 tr. řádu napadené rozhodnutí zrušil, 3) dále postupoval podle § 270 odst. 1 tr. řádu, event, podle § 271 odst. 1 tr. řádu. Pro informaci se uvádí, že podnět k přezkoumání věci podaly dcery odsouzeného Jana Antonína Bati, paní 1) Ludmila Amália Baťová Arambasic, by- ....tem.... 2) Edita Baťová de Oliveira, bytem......... 3) Marie Baťová Nash, bytem........ prostřednictvím komerčního právníka JUDr. Přemysla Rabana, CSc., Praha 1, Václavské nám. 3. Vz Generální prokurátor České republiky JUDr. Jiří Setina Jednotlivá čísla Polygonu je možno koupit na následujících adresách: Knihkupectví Primus, Praha 1, Vězeňská 7 a Betlémská 14 Knihkupectví Primus, Brno, Masarykova 25/27 Prodejna českých knih - Milan Cimburek, Zürich, Badenerstr. 698 Knihkupectví Dialog (Václav Hora), Frankfurt / Main, Gutleutstr. 15 122 POLYGON 5+6/1998 [pageend124]Kuratorium pro výchovu mládeže v Čechách a na Moravě JIŘÍ KŘÍŽEK Vzpomínka na dobu Protektorátu a druhé světové války. Záměrně používám tehdy jedině povoleného a platného a pro dobu typického názvosloví. „Ano, jistě. Chlapec je bystrý a snaživý“, říkala naše třídní učitelka mé matce. Byl rok 1938. „Ale ta fantazie!! Hoch nerozlišuje skutečnost od svých představ, a také užívá nesmyslných slov. Tuhle vykládal dětem něco o nějaké veliké válečné lodi, na které prý se plavil. A pak kolem se-' be házel výrazy jako různodrápniď a ‘kvintiliony’. Děti mu nerozumějí. “ „Víte, paní učitelko, to ho učí dědeček, můj otec - a manžel se pro to zlobí. Manžel chce, aby se hoch nelišil od ostatních dětí, on je velmi demokratický Ale ta slova existují. Můj otec se zajímá o hmyz, a různodrápníci, to jsou takoví malí broučci. A ty kvintiliony, to je něco z matematiky Jak jsem již řekla, manžel se pro to velmi zlobí Ale s tou lodí, to je pravda. V září 1937 jsme byli ve Splitu, a jugoslávský kralevic Petar měl právě asi čtrnácté narozeniny. Do přístavu přijela anglická válečná loď Hood a my jsme na tu loď skutečně vstoupili. Tak tedy došlo k jednomu z mých raných dětských duševních traumat. Bylo mi zakázáno mluvit ve škole o válečné lodi Hood, jakož i užívat slov, jež mě naučil dědeček. Tenkráte jsem si prvně uvědomil, že v životě často musím hrát roli blbějšího, než skutečně jsem. inu, český osud. Pak se rozpoutala druhá světová válka. Sokol, kam jsem chodil cvičit, byl zakázán Velkoně- mecká říše vítězila na všech frontách „Český dělník přestal být nezaměstnaný, přestal mít hlad a měl zajištěn chléb a klid v srdci Velkoněmecké říše“, hlásal denní tisk. V Praze se začalo říkat, že všechna mládež bude muset chodit v neděli povinně cvičit na Strahovský stadion v rámci Kuratoria pro výchovu mládeže v Čechách a na Moravě Tuto organizaci vedl MUDr. František Teuner, všemi považovaný za kolaboranta a zrádce Dával se často fotografovat při tzv. arijském, nacistickém pozdravu se zdviženou pravicí Nosil rajtky a černé holínky, a navrhl si uniformu barvy khaki. Byl tak aktivní, že i ministr školství a lidové osvěty, plukovník Emanuel Moravec, snad nejodpornější prisluhovač nacistů, se cítil ohrožen jeho ambicemi a tiskl ho ke zdi. MUDr. František Teuner vybudoval v Protektorátě Čechy a Morava své Kuratorium, které mělo hlavně připravovat mládež pro germanizaci a vštěpovat jí vědomí sounáležitosti s ideály Velkoněmecké říše. Šlo tedy hlavně o výchovu a převýchovu. Organizováni sportu či jiné tělesné činnosti bylo zcela vedlejší. Pak se proslýchalo, že povinnosti chodit v neděli cvičit na Strahov se lze vyhnout tím, když děti vstoupí buď do DTJ (Dělnická tělocvičná jednota) nebo do Orla. To byly dvě Němci trpěné tělovýchovné organizace, nenápadné a jen tiše kolaborujíci. Naproti tomu tělocvičná jednota Sokol byla Němci považována za česky nacionalistickou, za vysoce nebezpečnou zájmům Třetí říše Sokol byl rozpuštěn a řada jeho funkcionářů byla pozatýkána a popravena Vstoupil jsem tedy tehdy, spolu se všemi kamarády z našeho domu, do jedné ze smíchovských DTJ, která měla malou budovu a cvičiště na horním okraji známého parku Santoška. Patronát nad výchovou mládeže však již stejně všude převzalo Kuratorium Mládež se shromažďovala na cvičišti či v budově, a instruktoři (děti jim říkaly ‘kurátoři1) obyčejně stáli s hloučkem děti a měli je vychovávat Většina z nich to ale sabotovala. Žádný druh sportu ani cvičení se nekonal, ač byla k dispozici malá tělocvična s nářadím a hřiště Někdy v té době došlo k několika námořním bitvám, z nichž první byla pro Říši vítězná Německá bitevní loď Bismarck měla to štěstí, že se strefila právě do muničního skladu již zmíněné britské válečné lodi Hood. Celý Hood explodoval a potopil se, s několika tisici námořníků. Nikomu v Čechách to nic neříkalo, ale nám, kdo jsme v roce 1937 HMS Hood navštívili, bylo teskno. Vítězstvím opojené provolávání starého německého rčení ‘Gott strafe England' (Bůh nechť ztrestá POLYGON 5+6/1998 123 [pageend125]Anglii) zaznívalo tenkráte naplno Leč námořní štěstěna Třetí říše se ukázala být proradnou děvkou Brzy nato byla německá bitevní loď Bismarck zaskočena britským válečným loďstvem a letectvem a po rozhořčeném boji potopena. Vůdce a říšský kancléř Adolf Hitler nařídil několikadenní smutek. Cvičitel (a tím i instruktor Kuratoria) pan Svoboda - křestní jméno jsem zapomněl - k nám z povinnosti promlouval o posledním hrdinném boji bitevní lodi Bismarck. Bojujíc proti mnohonásobné přesile nepřítele, za mohutné palby ze všech děl do poslední minuty a za velebných tónů Horst Wesselovy písně ‘Die Fahne hoch’ (což byla hymna Německé národně socialistické dělnické strany) se loď Bismarck potápěla. Pan Svoboda to opakoval znovu a znovu, a bylo vidět, že spíše prožívá škodolibou a zlomyslnou radost než očekávané dojeti a smutek. Krátce nato dostal můj otec z Kuratoria dopis vyzývající ho, aby dne toho a toho v tolik a tolik hodin přivedl svého syna (tj. mne) do tělocvičny smíchovského (později Vančurova) gymnázia v Bendově ulici. Otec mě tam sice nepřivedl, neb jsem šel sám Sešli jsme se tam s panem Svobodou, všichni jeho žáci ze smíchovského DTJ nad Santoškou. Pak se dostavil civilně oděný a velmi kolaborantsky vyhlížející inspektor Kuratoria. Zřejmě měl za úkol vyšetřit a podat zprávu o tom, co a jak nás pan Svoboda naučil nebo nenaučil Nejprve shledal, že neumíme řádně stát v pozoru. Stáli jsme v pozoru dle sokolských (a také stále platných tehdy středoškolských) pravidel, s pažemi přiraženými k tělu a s dlaněmi připláclými všemi pěti prsty k bokům. A to byla chyba. Předpisy kurato- ha, zřejmě převzaté z Hitlerjugend nebo z Wehrmachtu, přikazovaly stát v pozoru tak, že palec byl podsunut pod ostatní čtyři prsty, a lokty musely mírně odstávat od boků Neuměli jsme to, a v inspektorově tváři se zračila nelibost Začal tušit, že náš cvičitel Svoboda je asi nepřítel Říše „stojící pod vlivem zrádné be- nešovské londýnské propagandy a moskevského žido- bolševismu". Náhle inspektor srazil podpadky, vypjal se do latě, vymrštil pravici k árijskému pozdravu a zvolal: „Vůdci a vlasti...“ Sborově jsme zahřměli: „Zdar, zdar, zdarí“ A to byla chyba téměř neodpustitelná. Inspektor nám začal vysvětlovat, že jsme měli odpovědět jen jednou „Zdar. Nato on že by ještě dvakrát opakoval totéž, takže, celkem třikrát po sobě, on se zdviženou pravicí by zvolal „Vůdci a vlasti" a my bychom odpověděli, vždy jen jednou, „Zdar Poté se obrátil k panu Svobodovi bledému jako křída a tiše, ale slyšitelně jej v naší přítomnosti káral za to, že nás těmto věcem nenaučil (Pan Svoboda krátce nato zmizel ve vězení nebo v koncentračním táboře, ale okupaci přežil. V roce 1945 jsem jej viděl v organizacích osvobozených politických vězňů.) Celý zážitek s inspektorem se mi vryl do paměti. Bylo to nezvyklé. Za Protektorátu se totiž nesmělo říkat 'vlasť, nýbrž 'domovina' Lidé to zesměšňovali. 'Domovina' se říkalo doma na zahrádce vypěstovanému tabáku. Koufíla se 'domovina'. Uplynulo dvacet let Pracoval jsem jako psychiatr na Krajském ústavu národního zdraví v Klimentské ulici v Praze. Jednou v roce 1965 někdo zaťukal na dveře mé ordinace. Vstoupil muž, který se představil jako MUDr. František Teuner. Že se na mne jde podívat, neboť dělá praktického lékaře někde u Nového Strašecí a dostává ode mne zprávy o svých pacientech. Poznal jsem jeho typický obličej, který jsem si zapamatoval z protektorátnich fotografií. Dr. Teuner mluvil skromně a tiše. „Chtěl jsem dělat tělovýchovu, pokračovat v Sokole pod rouškou Kuratoria. Před válkou jsme byli dva, spolu s Dr Bobkem, asistenty u profesora Pelnáře. Po válce jsem já čekal na šibenici a Bobek šel dělat profesora do Brna. Dnes je Bobek mrtev a já tu jsem ještě - Já jsem vlastně Řiši poškodil. Mých několik tisíc instruktorů Kuratoria nemuselo na práci do rajchu ani nemuseli jít kopat zákopy. “ Brzy po tom, co mne navštívil, prý ale musel zpátky ‘k lopatě'. V roce 1968 prý emigroval do Německa. Dr. Teuner unikl jen o vlas šibenici. Byl odsouzen k trestu smrti dle Velkého retribučního dekretu, ale advokátům se nějak podaňlo oddalovat jeho vydání americkými úřady až do doby, kdy vypršela lhůta k provedení popravy. Odpykal si dlouholetý žalář. 124 POLYGON 5+6/1998 [pageend126]Recenze Genese Československa Prof. Dr Josef Kalvoda, rodák z Malče u Cho- těboře, emeritní profesor historie a politologie na St. Joseph College West Hartford, Connecticut, USA, odešel z Československa již v roce 1948 a po tříletém pobytu v Norsku se přemístil do USA, kde definitivně zakotvil. Anglicky publikoval „Titoismus“ a pak „Czechoslovakia’s Role in Soviet Strategy“. V češtině vyšlo jeho dvoudílné „Z bojů o zítřek“ (1995 a 1996) a v tomto roce mají vyjít ještě „Historické eseje“. Je autorem stovek článků a recenzí ve vědeckých poriodicích. „Geneze“ vychází nyní v češtině v překladu Aleše Valenty, vydala PANEVROPA, Praha. Stran 607. Kniha je věnována „těm, kdo hledají pravdu, milují svobodu a bojují za spravedlnost“. Objektivnost autora nás provází celým dílem, které je nepostradatelné pro historika, politologa a každého, kdo má zájem o to, jak skutečně vznikal náš první svobodný stát v roce 1918. Materiál je rozdělen do 17 kapitol. Začátky jsou na prahu války v roce 1914, vývoj je sledován až do roku 1918 a dále v kapitole o reflexi, tedy přemýšlení, úvaze, o celém problému vzniku Československa a co bylo poté. Historik nesmí idealizovat, nadsazovat, ale ani nemusí ponižovat a nevidět, musí nám podávat věrný pohled na celý vývoj událostí, často podle „padni, komu padni“. V euforii po roce 1918, která následovala po nabytí svobody, se často přemrštěně idealizovalo. Odmítněme jak nadhodnocení, tak podhodnocení, obojí zkresluje. Čteme s touhou po poznání, mnohdy jsme přivedeni k zamyšlení. Potěší, když Kalvoda uvádí, proč „zejména komunističtí historikové bagatelizovali a nebo úplně ignorovali Kramářovu roli v odboji“ a také například citát z Masarykova prohlášení při projevu k Československému revolučnímu shromáždění v prosinci 1918, že „osud našeho národa přímo logicky je spjat se západem a jeho moderní demokracií“. Toto si měli uvědomit politici, jednající za druhé světové války v Moskvě se Stalinem, zvláště Dr Beneš, protože Košickým vládním programem, samozřejmě pak únorovým pučem a následným destruktivním vývojem až do listopadu 1989 naprosto určitě v těchto tendencích nepostupovali. Kalvoda předkládá vyrovnané posouzení jak domácího, tak zahraničního odboje, vidí klady i nedostatky na obou stranách. Osobnosti jako Kramář, Švehla, Rašín, Stříbrný byly neprávem odsouvány do pozadí. Autor je v titulu knihy věrný původnímu označení v angličtině uveřejněného vydání a užívá slovo „genese“, jednoduššímu českému čtenáři by bylo asi bližší označení „původ“. Kalvodovi nemůžeme vytknout ani lokajství některých prvorepublikových historiků, ani současné hulvátství, se kterým se setkáváme v části současné generace historiků a politiků v naší staré vlasti. Jak úzkostlivě je Kalvoda v „Genesi“ objektivní, vidíme ze seznamu publikací, ze kterých je citováno a který zaujímá 86 stran! Shromáždit takový materiál v exilu, bez možnosti vyhledávat materiály v archivech přímo na místě, v Československu, zaslouží obdiv a plné uznání. Vkusná vazba, dobře čitelný tisk, pestrá obrazová příloha doplňují tuto jedinečnou knihu. Otakar Zoufalý Malá kniha s časovým i nadčasovým obsahem Peter Demetz: BÖHMISCHE SONNE UND MÄHRISCHER MOND. Essays und Erinnerungen. 167 str. Naklad. Deuticke. V době, kdy si mnozí tvoří a nebo si upřesňují vztahy Čechů a Němců, hlavně sudetských, kdy bylo proto připravováno vládní prohlášení, které tyto vztahy má snad zlepšit, přichází kniha reflektující minulost těchto vztahů v řadě období. Začíná pohledem z Vídně v předvečer invase „bratrských“ armád 1968 na českou literaturu, kterou vidí jako „vnitřní monology“ odvracející se od kolektivu, služby a plánu, „JA“ chce zase mluvit o sobě. (Škvorecký, Linhartová, Hrabal, též v překladu F. P. Kůnzla.) Prožívá bolestná setkání pronásledovaných, sleduje invasi se vzpomínkami na dny obsazení před třemi desetiletími nacisty i potom komunisty, také s vnitřními převraty. Klub 231 jakož i manifest 2000 slov a další významné společenské projevy sleduje s politickým vývojem. Potom se zabývá postavou Švejka a podobnými postavami ve světové literatuře a uvažuje, POLYGON 5*6/1998 125 [pageend127]pro koho je Švejk symbolem některých vlastností národa. Podrobnostmi z života autora Švejka, Jaroslava Haška, („děj s neřešitelnými protiřečeními a rozpory") překvapí, tak jako znalosti četných divadelních úprav, někdy nadmíru aktualizovaných. Vysoce hodnotí překlad Švejka do němčiny z roku 1926/27 Renaty Reinerové, protože je to jazykově velmi komplikovaný text. Obtíže návratu po 40 letech si vynucují vzpomínky na vlastní rodinu, z které pochází: otec Němec, katolík, matka česká Židovka. Již ve 14 až 15 letech došel k názoru, že jeho život je spojen s republikou Tomáše G. Masaryka a jejími liberálními zásadami. Otec byl vyhozen re- voltující ulicí z místa dramaturga tehdejšího německého Stavovského divadla, ale nezatrpknul, přičetl to „provozní nehodě českých dějin“. T. G. Masaryk mu dal stipendium a mohl odjet na cestu do Itálie. V kapitole „Veřejných a kapilárních dějin“ charakterizuje literaturu „sametové revoluce“ tak, že nepřináší novoty, ale spíš umožňuje publikovat to, co již 20 let leželo v šuplíku. Otázka disentu a opozice a jejich rozdílnost v ČSSR a NDR. O Kristě Wolfové říká, že ta píše tak jako před tím, na rozdíl od kotrmelčíků. Rozdíly v postoji k opozici v NDR byla podmíněna tím, že mnoho starých komunistů odešlo na Západ a tam přes západní media působili. Zastává se vtipů „recese“, nepřeložitelné slovo do němčiny: Se non e vero e benissimo trovato. Kapitola Praha a Babylon: ke Kafkovu „Znaku města“ hovoří nejdřív o Kosmasově kronice (rok 1125) než přijde ke Kafkovi, abychom se dozvěděli, proč je ve znaku také ozbrojená paže. Zdaleka není možné tušit, co se v kapitole nadepsané „Ještě jednou Pražská léta René Ril- keho“ také dozvíme, že např. Benito Mussolini napsal studii o Janu Husovi, o přátelství Rilkeho s Juliem Zeyerem, o dekadentovi Jiřím Karáskovi ze Lvovic, o jeptiškách karmelitkách, o jejich vroucích modlitbách, které inspirovaly básníky. V kapitole „Masarykův Faust“ ukazuje, že T. G. Masaryk nebyl sám, který nekritizuje formu, ale etiku ve Faustovi: „Etický diletantismus, podobně jako Nietzsche, nebo jesuita Alexander Baumgartner, nebo i Lenau a Martensen. Přesto se Masaryk domnívá, že lepší znalost Goethova Fausta by mohla vést u Němců k překonání faustovské skepse, subjektivismu, pesimismu, ironie i násilnického nadčlověčenství.“ V historické reminiscenci se prochází šestnáctiletý autor Brnem, se svými ideály, vznešenými i triviálními. Na vlastním komplikovaném původu ukazuje spletitost lidských vztahů zvláště Čechů a Němců v údobí nastupujícího nacismu. Pravdivě a bez pathosu hovoří o době, o které se tolik lže. Pro mne, skoro autorova současníka (1922), je tato dobová evokace nejsilnější. Tuto kapitolu končí apotheosou na masarykovskou republiku národů, se svobodou pro všechny. Při návratu po 40 letech slyšel hovořit víc o Golemovi než o Masarykovi. A tak popisuje práce a legendy, které přispívají k legendám o magické Praze. Pražská mystika snad začínající na přelomu 13. a 14. století v benediktinském klášteře na Hradčanech u sv. Jiří, kde abatyše Kunhuta sama složila svoji modlitbu, ale pokračuje dál k rabi Loewymu (spojovaný s vytvořením Golema) a jeho mystice. Byla to především doba panování Rudolfa II. na Pražském hradě, kde soustředil mnoho umělců a šarlatánů. Přijati byli i podezřelí z kacířství, někteří později upáleni. Pražská magie přinesla i „nevadnoucí jedovaté květy antisemitismu“. Do Prahy lokalizoval spisovatel Hermann Goedsche schůzku delegátů 19 israelských kmetů s Věčným Židem mezi nimi, aby vydali >dokument< „Protokoly mudrců ze Siónu“. Ale nad tím vším dominuje okouzlení Prahou, „magické město staré Evropy“, jako např. u André Bretona. Plno nostalgie obrácené k minulosti. Nakonec autor: „Se vším bohatstvím je magická Praha chudé město, neboť žije bez husitů, bez českých a německých osvícenců, bez liberálního polemika Karla Havlíčka, bez německých a židovských expresionistů, bez kubistické a konstruktivistické architektury, bez T. G. Masaryka, který tak dlouho sídlil na Hradě, a bez ostatních pražských filosofů od Bernarda Bolzana až k Emanuelu Rádioví a Janu Patočkovi.“ Autor předal mnoho vědomostí a osvěžil staré. Podstatné je, že vedle bohatství úvah a vzpomínek je jejich pravdivost a uváženost. Geneticky opravdu Evropan, demokrat, humanista, profesor v New Hawen, se stal representantem ducha první ČSR. Bylo by vhodné přeložit tento slabikář demokracie i do češtiny. Vlastimil Čermák (Wuppertal) ■ 126 POLYGON 5+6/1998 [pageend128]K diskusi o moderně LUDĚK FRÝBORT Upadl jsem onehdy zas jednou mezi umělce. I bylo mi vyslechnouti mnoho řečí o moderně, postmoderně a podobných jevech. Slovo avantgarda pak poletovalo povětřím hojněji než suché listí o Dušičkách. Nuže, přiznám se, že mě ta rozprava zvlášť za srdce nechytila, neboť veškerá moderna... ne snad že by mi mohla být zcela ukradená. Ale je mi dost lhostejná. Nestojím o modernu, jelikož jsem zpátečník. Vím to, neboťmi to již v útlém mládí sdělily různé kádrové komise. Reakcionář, vepsaly černým inkoustem do svých listin. Inu, něco na tom jistě bylo a já nebudu teď na stará kolena své způsoby měnit. Kdo chce, může mě tak nazývat, i když ten titul pokládám za netrefný; zpátečník je přece ten, kdo hlásá zpětný vývoj. Taková věc se však nepřihodila již někdy od prahôr, i nehlásím se k tomuto způsobu myšlení. Přenechávám jej těm přemnohým, kteří bývali tak převelmi pokrokoví, dokud se toto prádélko nosilo, nyní však obrátili svůj zrak zpět a hlásají prostý život bez techniky, bez chemie a vůbec bez všelikých ďáblových vynálezů, jako tomu - prý - bývalo na Starém bělidle. Nicméně připouštím, že jsem názorů nemoderních. Aspoň v tom smyslu, že mé srdce nepočne rychleji bít, zaslechne-li slovce avantgarda či moderna. Nedomnívám se, že znamením kvality čehokoliv může být pouhá novost. To bych na tom byl jako takoví levicovější státníci, kteří vždy před volbami slibují občanstvu, že je povedou po nových cestách. Nikoli. Nové cesty, není-li jejich novost provázena kvalitami podstatnějšími, zpravidla vedou do... nu, netřeba všechno dopovědět. A nejsem naopak takový reakcionář, abych nedovedl ochotně přijmout novinku; ale musí ta novinka obsahovat všechno, co bylo na starém způsobu dobrého a ještě něco navíc. Ne-li, nejedná se o kladný vývoj (ušetřeme si mechem obrostlé slovo pokrok), nýbrž o pouhou výměnu, obvykle čerta belzebubem. Odpusťte, že se osměluji zasáhnout do vaší umělecké diskuse, pánové; ale ono je mi značně jedno, je-li vaše dílo moderní, postmoderní nebo dočista nemoderní. Spíš od něj vyžaduji, aby bylo dobré. To je ovšem kvalita mnohem tíž obhajitelná. Nelze ji přivolat tím, že své dílo zahalíme dýmem elegantních řečí. Nevím, jak to chodilo v uměleckých salonech století šestnáctého, ale řekl bych, že Michelangelo nepotřeboval své sochy okecávat (promiňte mi tento pouliční výraz, ale když on je tak výstižný). Kdo šel kolem, viděl, že jsou dobré; to činilo další vysvětlivky zbytečnými. Dílo, jemuž je zapotřebí mnohomluvných výkladů a návodů k pochopení, se vydává v podezření, že tak příliš dobré nebude, případně že ani nebylo záměrem tvůrce, aby dobré bylo. Slovo umění jest odvozeno ze slovesa uměli. Lze vznést takový požadavek: kdo chce provozovat umění, měl by něco umět. A mělo by to na tom jeho umění také být znát. Jinak... já vím, lze ne- umný opus opříst arabeskami složitých výkladů, nasupeně a z výšin jediného vědoucího odmrštit skeptický názor a tak dílo obhájit, ale i prosadit proti dílům umnějším; mnoho slovutných umělců se tak dobře živí, aniž by toho příliš mnoho uměli. Ale lidské smysly prohlédnou tu samolibou clonu. Oko pozná, že je král nahatý. Znám i jeden dosti spolehlivý zkušební kámen umělecké hodnoty. Občas si tak ve vší skromnosti pro sebe kreslím, maluji či spisuji, ještě mě nenapadlo, abych se proto vyhlásil za umělce, ale přece jen mám s těmi činnostmi už nějakou zkušenost; a tak se vás zeptám — jestlipak už se vám také někdy něco nepovedlo? Znáte ten pocit, kdy člověk má před sebou rozdělaný obrázek, rozepsaný rukopis a zoufá si, pořád to nechce být ono, co tomu, ke všem čertům, chybí? Nic naplat, nepovedlo se, radši to vyhodím a začnu něco jiného. Myslím, že Mánes, Händel, Goethe či jiní takoví pánové ten pocit předobře znali. Předělávali, vyhazovali, až se dílo povedlo a vydalo svědectví nejen o kvalitě, nýbrž i o poctivosti jejich umění. Ale vám se vždycky všechno povede, viďte. Naráz a na první pokus. Ano, ano, říkáte, zrovna takhle jsem to chtěl vyjádřit. Nu, dobře! Víte, aťjsem pes, ale mně slova moderna a moderní dvakrát nevoní. Leží mi příliš blízko slůvek příbuzných, totiž móda a módní. Módní je to, po čem dnes kdekdo blázní a zítra pes neštěkne. Nedomnívám se tudíž, že kolem vašich děl bude lidstvo v obdivu chodit ještě po čtyřstech letech jako kolem soch Michelangelových. Máločemu rostou tak rychle fousy jako avantgardám. Ale to nic, drazí umělci, nebudu vás už zlobit, jen si povídejte o těch modernách směle dál. Já jen, abyste věděli, co si o tom může myslet takový jeden starý, komisi potvrzený reakcionář. Uplyne nějaký čas a ukáže se, co na těch řečech bylo. Hannover, 23. dubna 1998 POLYGON 5+6/1998 127 [pageend129]SOUKROMÁ OZNÁMENÍ UBYTOVÁNÍ V PRAZE: • Kvalitní ubytování u stanice metra Flora, kompl příslušenství a vybavení (vč. kuchyně) - seriózní taxi-služba. - Ing. M. Libichová, tel/fax: +420-2-749 257, tel. +420-2-994 2395. • Třípokojový byt s kuchyní a přísl. blízko stanice metra za rozumné ceny. Volejte +420-2-2225 0722 nebo pište na adresu: J. Plíhal, Mánesova 48, 120 00 Praha 2. • Dvoupokojový byt ve vile v patře, koup., WC, TV, možnost použití kuchyně v příz. Cena: 400 DEM za týden při obsazení 7 osobami nebo 12 DEM za osobu a den. Spojení s centrem: autobus + metro. Karel Hasse, Praha 4, Klatovská ulice. Telefon +420-2-644 6035. • V Praze-Zahradnim Městě pronajmu slunný byt v zeleni, 2+1 s loggií, 6 p. (výtah), zařízený, částečně renovovaný, s telef., dobré spojení do centra (bus, tram), mod. nák. centrum v místě. Smlouva minim, na 1 rok, měs. CHF 450,- + vedl. nákl. (inkaso). - J. A. Duchon, Gäbelbachstr.45, CH-3027 Bern. NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit karnevalových průvodů a koncertů, slavnosti sklizně citronů a pomerančů nebo slavnosti mimózy v lázeňské městě Saint-Raphaěl (poblíž Cannes). Od května do října Vás tu přivítají mořské pláže. Najmete-li si dvoupokojové apartmá s možností vaření, vyjde Vás dovolená levně. Pište o bližší informace na adresu: Les Tourtelles, 47 Allée du Touring Club, F-83700 Saint-Raphaěl - nebo volejte večer: +33-494 82 37 41. ŠPANĚLSKO-ČESKÝ KROUŽEK COSTA BLANCA: Schůzky přátel Bílého pobřeží každou první neděli v měsíci od 10. do 14. h. v »Casa Šárka«, Denia. Inf. a plánek cesty obdržíte na tel +34 - 919 41 31 56. PRÁVNÍ POMOC Vám poskytne JUDr. Milan HULÍK, advok. kancelář, 115 03 Praha 1, Bolzanova 1. Tel. / fax: +420-2-24 21 04 49. OSOBNÍ AUTA dobrých značek, s plným pojištěním, k disposici k celoročnímu pronájmu. Na přání budou přistavena na letišti. Týdenní sazba od USD30.00. Sleva v případě delšího nájmu. - Adresa: Irena, ulice U Potoka 195, 26601 Králův Dvůr. Tel. +420-311-684745 nebo +420-311-611089. Chtěl bych se seznámit s osamělou krajankou, která postrádá upřímného partnera nejen pro společné cestování. Zn. »50 až 60« do adm.Polygonu. Kdo z čtenářů Polygonu mi může pomoci při hledání ubytování v Paříži na říjen až prosinec 1998 ? JUDr. Milan Hulík, advokátní kancelář, Bolzanova 1, 115 03 Praha 1. Tel./fax +420-2-2421 0449. Z OBSAHU DVOUČÍSLA 5+6/98 LANDERGOTT Josef: Červen až polovina července v České republice, politický přehled..................................................... 1 NOVÁK Dušan: detto, hospodářský přehled 11 VALENTA Vladimír: čas Clintona a Klause.............................................................................................................................. 18 HULÍK Milan: Kdo jiný, než my . . . str.23 - Město bláznivé, ale magické 98 LEINERT Zdeněk: Česká republika dělá starosti Evropské unii........................................................................................... 28 JAKOUBEK James V.: Czech made svoboda projevu a právo na informace 33 MEČŮ Jára: O expertech z líhně marxismu-leninismu.......................................................................................................... 37 BERAN L. J.: Klikatá cesta k invazi 40 HONZÁKOVÁ Zita: Zpěv země a zpěv srdcí.............................................................................................................................. 45 JAKOUBEK James V.: K výročí sovětské okupace Československa 48 BERTON Stanislav: Beneš a Hácha .................................................................................................................................. 54 BENEŠ Jan: Mnichov jako věčné trauma 73 TÝDEN ZAHRANIČNÍCH ČECHŮ 28.6. - 4.7.1998 v Praze................................................................................................... 80 ŠTILLER Pavel: Příčiny a varianty smrti Jana Masaryka, str. 92 - Mistrovská satira Věry Chytilové 112 ZOUFALÝ Otakar: Během voleb a po volbách .................................................................................................................. 108 GRÁL Tomáš: Řeč plkavých genitivů 116 Číslo 7/98 vyjde koncem října. Redakční uzávěrka je 12. října 1998 128 POLYGON 5+6/1998 [pageend130]SPANIEN - IMMOBILIEN seit 1984 DENIA und Umgebung COSTA-BLANCA Informationen bei: IMMOBILIEN WILLY BÄR Postfach 282 CH-8494 BAUMA Telefon / Fax: 052 / 386 32 33 Spanien: 0034-09-607 851 Internet: http://www.imobaer.ch für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ♦ Neutrálni expertizy. ♦ Porady v pojištění, financování, podnikáni, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligaci apod.? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 rassoGrä [pageend131]ŠPANĚLSKO - DENIA Začínáme s výstavbou II. vesničky klubového rázu »KOROUHVIČKA« (La Giralda) Charakteristické znaky: Rozloha pozemku 50.000m2, 500m od nádherných písečných pláží. Členění zástavby do několika autonomních částí zaručuje plnou intimitu bydlení. Klidné prostředí s krásným okolím. Na výběr jsou: letní bvtv. řadové domky, rodinné vilky. (Poznámka: l.vesnička s českým zázemím »La Pedrera II« byla realizována v letech 1986-1988.) Informace o všech možnostech podá: Věra Divoká 0: C /Cop 14. E-03700 Penia řAlicantel Telefon: +34-96 578 58 36 Mobilní telefon: +34-919 41 31 56 Fax: +34-96 642 22 78 nebo 96 578 34 48 FRUKTKONDITORI neboli OVOCNÁ CUKRÁRNA je v Goteborgu na Trädgardsgatan 2 a nabízí výborné ovocné polévky ovocné speciality ovocné zmrzliny ovocné dorty a mnoho jiných cukrářských pochoutek RODINA LINKOVÁ Telefon *46-31 -130 1 29 FIT FOR LIVE [pageend132]