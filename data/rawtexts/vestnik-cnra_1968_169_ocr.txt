VĚSTNÍK LADISLAV RADIMSKÝ: KONEC ČESKOSLOVENSKÉHO EXPERIMENTU Slova “experiment”, slova “pokus”, neužívám zde v hanlivém smyslu — i v politice se musí experimentovat, aby se stala víc vědou než demagogií, vždyť jsem o tom napsal studii nedávno vydanou. Bez pokusů není vědeckého pokroku, bez experimentů se nepřibližujeme pravdě. S touto myšlenkou jsem vítal velký politický pokus polednového vedení komunistické strany, vítal jsem odvážný experiment Dubčka a společníků, kteří sedm měsíců chtěli udělat z komunistického systému něco nového, v čem by se dalo žít. Jejich cílem byla tak zvaná socialistická demokracie, komunismus zlidštěný, k němuž se mělo dospět postupnou metodou, které se říkalo liberalizace a demokratizace. Dubčkův politický experiment jsem uvítal, jako ostatně celý národ. Nebyl to ovšem experiment jen jeho, byl do něj vstrčen bankrotem komunistického hospodářství, živelnou nespokojeností všeho československého lidu a zvláště mládeže, nejprudčeji však československými spisovateli a jinými vzdělanci, kteří našli svou odvěkou roli v národě, který vždy uctíval hrdiny své kultury. Tento experiment skončil, respektive byl skončen, loupežným nočním přepadením, provedeným 20. srpna. Nezdařil se tedy a budou tací, kteří řeknou, že ani neměl být začat. Nejsem takového mínění, dovoluji si tvrdit, že i experiment tak zvaný nepodařený, splnil určitou úlohu. I záporná odpověď každého pokusu je ve vědě, v životě i v politice, nesmírně užitečná. V čem? V tom, že byl podán důkaz, že komunismus reformovat nelze — asi tak, jako nelze osmdesátiletou udělat mladicí, jako nelze shnilý barák zachránit okázalým vnějším natřením, jako nelze vyloženého lumpa beztrestně uvést do slušné společnosti. Dubček se pokusil spojit komunismus s trochou svobody a ztroskotal, protože svoboda a komunismus jsou pojmy neslučitelné. Pokusil se jen pootevřít dvéře pravdě, ale dveře byly brutálně přiraženy na důkaz, že pravda se s komunismem snáší asi tak jako čert s křížem. Každý experiment otevírá oči tápajícím ve tmě. I ten experiment Dubčkův, který byl pokusem naším. Otevřel oči těm, kteří věřili, že komunismus lze reformovat, že ho lze zlidštit. Nyní byl podán důkaz, že humanistický komunismus neexistuje a nemůže existovat, že svět od Labe až do Vladivostoku žije pod závojem černého učení, které se štítí světla a jež je tak slabé, že se bojí psaní několika českých a slovenských sp;sovatelů! Pár svobodných básní a románů bylo pro komunisty troubami, které kdysi jako před Jerichem hrozily rozvrátit hradby Kremlu. I když se to nepodařilo, svět snad konečně pochopí, že bolševický kolos se všemi svými atomovými bombami, raketami a tanky, stojí na hliněných nohách Viděl jsem fotografii jednoho z jeho tanků v Praze, hrůzného svou tíhou a napřaženým dělem, jak mladí, skoro poloděti, po něm před očima nechápajících ruských vojáků čmárají posměšná a hanlivá hesla. . . Také obrázek vítězství ducha nad hmotou, života nad smrtí! Neúspěch československého experimentu civilizovat komunismus byl již zaregistrován historií, tuto velkou zkušenost z dějin již nikdo nikdy nevymaže. Jsem hrdý na národ, že se o tento obtížný experiment pokusil — ne poprvé se lidstvo bude učit od nás a na naše útraty. Komunismus po dvacátém srpnu přestal být ideologii, která chtěla formovat budoucnost, sám už žádnou budoucnost nemá. Jen mobilizační plány a síla Rudé armády z něj zbyly. Avšak jen málo generálů bylo tvořiteli budoucnosti, většinou jen ničili sny básníků o lepším příštím lidstva. Hrubá vojenská sila vždy jen bezúspěšně zadržovala příchod toho, co přijít má a přijít musí: příchod nového dne, jenž bude dnem svobodného člověka a ne otroků a otrokářů. Československé události ukázaly, že cesta k tomu slavnému dni už nepůjde přes reformy komunismu, přes pokusy o záplatování doktríny, jež se už rozpadá ve své podstatě, že nepůjde ani už přes nové a třeba ještě statečnější Dubčky, nýbrž že jejími vojáky budou ti mladí, kteří před komunistickými tanky ve dne v noci drželi stráž na Václavském náměstí u vojenské sochy patrona České země, a kteří pochopili, že celý národ se musí obrodit ve smyslu našich dějin, to je v duchu a v pravdě. ILJA KOVÁŘ: NAŠIM OKUPANTŮM Zkosený národ ostrým srpem kladivo třímal dvacet let. Že v rudé moře změnilo se, co býval ráj to na pohled? Kladivo ztěžklo časem doby, vypadla z rukou krutá dýka. Začali zdobit zase hroby Jana i otce Masaryka. Nemůže vězeň vězněm být, kde voda po lučinách hučí. Proč se to, Bože, po staletí nepřítel náš už nenaučí? Chcem svobodu a dýchat volně, chcem trochu práva snít a žít. Ty tanky vaše, hrubá síla, ty nemohou nás ponížit! HESLO SOLIDARITY DNEŠNÍHO ČESKOSLOVENSKA: "JSME S VÁMI, BUĎTE S NÁMI" Bylo též používáno na poštovních razítkách ČESKOSLOVENSKÉ NÁRODNÍ RADY AMERICKÉ Září 1968 Číslo 169 [pageend1]VESTNÍK SEPTEMBER 1968 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois PROTEST ČSN RA Československá národní rada americká zaslala generálnímu tajemníku Organizace Spojených národů U Thantovi do zahajovací schůze dne 24. září dopis následujícího znění: “Jeho excelence U Thant generální tajemník OSN Spojené národy New York, N. Y. Vaše excelence: U příležitosti zasedání Valného shromáždění Československá národní rada americká, representujíc organizace Američanů českého a slovenského původu, předkládá Vám k úvaze následující: Československo bylo vojensky přepadeno a okupováno svými domnělými přáteli a spojenci. Sovětský svaz nadále pokračuje ve vměšování se do záležitostí, které výhradně spadají do vlastni pravomoci Československa. Invasí Sovětů a členských států Varšavského paktu do Československa byly mimo jiné porušeny tyto zásady Charty (článek 2): 1) zásada svrchované rovnoprávnosti národů 2) zásada splnění závazků přijatých v dobré víře 3) zásada urovnání mezinárodních sporů mírovými prostředky takovým způsobem, aby mezinárodní mír a bezpečnost, a spravedlnost nebyly ohroženy 4) zásada vyvarování se hrozby nebo užití násilí proti územní nedotknutelnosti a politické nezávislosti kteréhokoliv státu. Je jasně zřejmé, že invase a okupace Československa odporuje všem zásadám a cílům, které si Spojené národy vytkly (článek 1). Další všeobecně známou skutečností je, že mnoho akcí, k nimž v Československu došlo ze strany sovětských činitelů či československých činitelů, vystavených nátlaku, se nesrovnává se zásadami vyhlášenými Všeobecnou deklaraci o lidských právech. Je jasné, že invase a okupace Československa hrozivě otřásla důvěrou, kterou národy skládaly v dané záruky, v písemné úmluvy nebo ve smlouvy uzavřené Sovětským svazem nebo členy Varšavského paktu. Mezinárodni důvěra v neporušitelnost smluv klesla v důsledku akce podniknuté proti Československu na nejnižší ibod. Je jasné, že nemůže být očekávána žádná účinná akce ze strany Rady bezpečnosti, má-li Sovětský svaz možnost zvrátit jakékoli její rozhodnuti právem veta. Tento fakt sám o sobě však nezprošťuje Organizaci Spojených národů, příslušné orgány této organizace, v nichž nelze právo veta uplatnit, ani všechny ostatní členské státy, ať kolektivně či jednotlivě, jejich práv a povinností k provedení účinné akce, jež by vedla k úplnému obnovení suverenity, územní nedotknutelnosti a politické nezávislosti Československa. Nejnaléhavějším úkolem Spojených národů v přítomné době je docílit následující: 1) bezodkladný odchod všech cizích vojenských a pplicej- íiíčh jediiotek z území Československa; n’’ ■ ' VESTN1K ZÁŘÍ 1968 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 2) propuštění všech osob, které byly zbaveny osobní svobody ve spojitosti s cizí invasí a okupací; 3) neuznat nic, co by Sovětský svaz mohl udávat jako důvod vměšování se do vnitřních záležitostí; 4) umožnit lidu Československa, aby si mohl svobodnými volbami, provedenými pod mezinárodní kontrolou, určit své vlastní zřízení i svůj poměr k jiným státům (kupř. i mezinárodně zaručenou neutralitu, kdyby se pro ni československá vláda vyslovila). Spojené národy byly v úvodu Charty ustanoveny hlavním strážcem nejvyšších nadějí lidstva v lepší budoucnost, která by byla prosta hrozby války a naplněna úctou k lidské důstojnosti a rovnoprávnosti všech národů, velkých i malých, a úctou k závazkům vyplývajícím z uzavřených smluv. Všechny tyto naděje by byly zmařeny, kdyby Spojené národy ukázaly, že nejsou schopny či ochotny odčinit a napravit situaci vzniklou v Československu. Nadále by již nebylo možné, aby kdokoli věřil, že Spojené národy existují, aby udržovaly nebo zajišťovaly mír, bezpečnost a spravedlnost. Selhání Spojených národů by prokázalo, že nadále nemohou být považovány za nástroj zákona a řádu. Ještě širší dosah, než samotná zkáza Československa, by měla skutečnost, že posláni Spojených národů ztratilo svůj význam, a to, že celá rodina národů by opět shledala, že je vystavena naprostému bezpráví. Doufáme, že k tomuto stavu nedojde. Je svátou povinností Spojených národů, aby jednaly neprodleně. V hluboké úctě, Československá národní rada americká.” Členové Newyorské oblasti ČSNRA osobně doručí tištěné kopie tohoto dopisu, adresovaného gen. tajemníku U Thantovi, delegacím jednotlivých členských států Spojených národů. CO PODNIKÁ ČSNRA Naším nejnaléhavějším úkolem bude stále oživovat československou otázku a nepřipustit, aby se zapomínalo na tragedii Československa. Za tím účelem Rada opět rozeslala na senátory a kongresmany do Washingtonu resoluci z chicagské manifestace (viz Věstník, srpnové číslo), v které jsou zdůrazněny 4 body. Trváme na tom, aby sovětská okupační vojska opustila Československo; aby byli propuštěni z vězení všichni zatčení za invase; aby Spojené státy neuznaly žádnou vládu dosazenou násilně Moskvou, vnucenou československému lidu; aby lid sám mohl ve svobodných volbách projevit své přání. Poděkovali jsme těm senátorům a kongresmanům, kteří v kongresu protestovali proti sovětské okupaci, zejména senátoři Roman Hruška, Thomas Dodd, Frank J. Lausche, kongr. John Monagan, Roman Pucinski, Edw. Derwinski, atd. Senátoru Doddovi patří dik za Senate Resolution 387. Protestuje ostře proti obsazeni Československa, proti sovětské tajné policii, která chce udusit veškerou svobodu v zemi, proti stupňující se krisi, kterou Sověty vyvolávají ve 2 • VĚSTNÍK [pageend2]Střední Evropě. Žádá, aby americká vláda si vyžádala urychleně zvláštní zasedání Valného shromáždění Spojených národů, které by jednalo o Československu; dále, aby americká vláda žádala ostatní země svobodného světa o hospodářské sankce proti Sovětům, o utvoření zvláštní komise, která by na místě v Československu zjistila přesně situaci, o zákaz dovozu průmyslového a technologického zařízení Sovětům, atd. Senátor též upozorňuje na mnichovské výročí a žádá, aby den 30. záři byl prohlášen za “den solidarity”. Kongr. Edw. Derwinski podal resoluci House Resolution 810, v které žádá o zrušení diplomatických styků se Sověty, o hospodářské sankce atd. Kongr. J. Monagan v resoluci House Resolution 1360 žádal ještě před okupací, aby 28. říjen byl prohlášen za Czechoslovak Independence Day. PIŠTE DO WASHINGTONU! Další členové vlády se vyjádřili ostře proti obsazení Československa. Upozorňujeme hlavně na podané resoluce Senate Resolution 387 v senátě a House Resolution 810 v Domě zástupců a doporučujeme naléhavě svým členům a přátelům, aby nemeškali a ihned dopisem žádali své senátory a kongresmana, aby podporovali tyto resoluce. Nesmíme připustit, aby náš protest byl snad promlčen našim nedostatečným zájmem. Každý z nás se má zúčastnit našeho boje. Pište docela stručně, např. stačí: “Dear Senator (neb Dear Congressman): I am greatly interested in Resolution ..........., submitted by Senator Dodd (neb Congressman Derwinski) pertaining to the Soviet occupation of Czechoslovakia and urge you to support its passage. Americans can ill afford to see freedom die in Czechoslovakia.” Váš podpis. Adresuje se takto: The Hon. (jméno Vašeho senátora) United States Senator Senate Office Building Washington, D. C. The Hon. (jméno Vašeho kongresmana) U.S. House of Representatives House Office Building Washington, D. C. Národ bojoval hesly Nápis na sběrné sázky: Vsadili jsme přátelství, vyhráli jsme zradu Za dvacet let spolupráce odměnou je okupace. Uran jste nám vzali, svobodu nám vraťte. Stalin uran, Břežněv tyran. Na východ od ráje — 2.000 kilometrů. Koldere, Koldere, nikdo Ti to nežere. Pošťák nás najde, rošťák ne. Sovětské automaty vás obslouží rychle a bez čekání. Poznali jste civilizaci, táhněte domů. Dej si bacha, Koldere, mrchožrout Tě sežere. Svobodovi slivovici a Indrovi šibenici. Zapřáhněte pluhy za tanky a zvorejte si Sibiř. Včera drazí, dneska vrazi. Praha je hezká jen když je česká. Ruse, nestřílej, raději se pokus přemýšlet. Ani zrada Biláka, do nasti nás neláká. Kupujte hřebeny, nastala všivá doba. Břežněv jsi kádr, Dzinchischán je hadr. Malý oznamovatel: Vyměním svazky Lenina za dobře svázaného Břežněva. Značka “Rychle”. Vyměním tank za chleba, značka “Kus za kus”. Obsloužím okupanty rychle a spolehlivě, značka "Kat Mydlář”. DR. FRANTIŠEK SCHWARZENBERG: ZA POLITICKY VÝBOR CSNRA Prožili jsme dny většího smutku, než za celých dvacet let, uplynulých od komunistického puče v Československu. Zkušenosti těchto tragických dnů můžeme shrnout v tato konstatování, která nám snad pomohou při posuzování a určování našeho dalšího postupu: ČESKOSLOVENSKO Jediným přípustným rámcem všeho veřejného dění zůstával i nadále komunismus, nedošlo ani k svobodným volbám, ani k vytvoření vskutku oposičních stran, ani k možnosti opravdového výběru mezi různými programy či kandidáty, ani k normálnímu chodu demokracie. Ale tento t. zv. “komunismus” v Československu se v posledních měsících přetvořil v něco podstatně jiného, než byl onen komunismus, který jsme poznali ve všech komunistických zemích od doby ruské revoluce až do dneška. Do značné míry vznikla svoboda slova, svoboda tisku, svoboda náboženská, svoboda cestování, revise politických procesů, možnost ustavování či obnovování — byť jen de facto — organizací, které nezapadaly do rámce pravověrného komunismu (Klub 231, Sokol, Junák atd.). To vše je ovšem podstatně neslučitelné s tím, co jsme dosud znali pod jménem “komunismus”. Přestalo také třídění na komunisty a nekomunisty, které bylo nahrazeno rozlišováním mezi svo- dobymilovnými lidmi dobré vůle a nepatrnou menšinou “stalinčíků”, hájících metody odstraněného režimu Ant. Novotného. Nastala jednota, jaká snad u nás nebyla od dob Mnichova a okupace; jednota, která překlenula i nedorozuměni mezi Čechy a Slováky. Třídní rozdíly překonávat již netřeba, protože již není třídních rozdílů: všichni se donedávna měli stejně bídně a všichni se sbratřili. Tato nevídaná jednota je ovšem zárukou lepších zítřků. Ani nejhorší obnovený útlak nebude moci zastřít vzpomínku na tuto překrásnou jednotu. SOVĚTSKÝ SVAZ Všeobecně se tvrdilo, že Sovětský svaz nezasáhne vojensky, protože si je prý vědom, že by byl odsouzen celým nekomunistickým světem i značnou částí světa komunistického; že by se tak připravil o příchylnost velkých západních komunistických stran, například ve Francii a Itálii, ztratil by své obdivovatele mezi americkou mládeží a dopustil by se toho, co vyčítá Spojeným státům ve Vietnamu; že by se vystavil ostré kritice Rumunska, Jugoslávie a Číny a musil by znovu použít krajně nepopulárního veta ve Spojených národech, aby zabránil odsouzení svého činu. To vše bylo Sovětskému svazu jasno a přece se rozhodl k agresi, byť rozmělněné účastí jiných příslušníků Varšavského paktu. Z toho plyne, že se sovětskému vedení zdálo nutným — i za cenu velké propagační újmy — vojensky zajistit svůj západní bok. Je nerozhodné, zda tak učinilo ze strachu před sjednocením Německa pod nekomunistickým vedením, či pro případ vojenského konfliktu s Čínou či nové války na Středním Východě. Dále z toho plyne, že i omezená míra svobody je dosud v Moskvě považována za naprosto neslučitelnou s pravověrným komunismem a za smrtelné ohrožení celého mocenského systému Moskvy. AMERIKA 1. Vláda. •—■ Viděli jsme, že všichni představitelé oficiální Ameriky odsoudili sovětskou agresi. Dále jsme poznali, že vláda trvá na politice smiřování se Sovětským svazem a není ochotna podn:knout nic jiného, než slovní odsouzení, byť tak ostré, jak bylo předneseno v Bezpečnostní radě Spojených národů. Slyšeli jsme dokonce z vysokých míst, že události v Československu jsou novou pobídkou k dalšímu prohloubení "dialogu” s Moskvou. (Pokračování na str. 4.) VĚSTNÍK • 3 [pageend3]Logika této these mi uniká. Nyní uvidíme, zda se nám podaří prosadit, aby úřady vykonaly pro uprchlíky alespoň zlomek toho, co pro ně dělá malé, chudé, neutrálni Rakousko. 2. Veřejnost. — Ve veřejnosti došlo ke krátkodobému mravnímu pobouření, ale zdejší veřejnost se nevzmohla k tomu, aby od vlády žádala — jako např. v neutrálním Rakousku — činy, které by účinně pomohly ať Československu či uprchlíkům. Slyšeli jsme též názory, že Amerika není oprávněna odsuzovat Sovětský svaz, protože se prý téhož zločinu dopouštěla či dopouští v Lebanonu, v San Domingu, ve Vietnamu a jinde. Slyšeli jsme, že čin Moskvy byl umožněn obdobnými činy Ameriky, ač to ve skutečnosti byla právě americká shovívavost ke komunismu, která Moskvě dodala odvahy. Hlavně pak jsme slyšeli dlouhý výpočet důvodů, pro které Amerika prý nemůže nic dělat. 3. Tisk, televise, rozhlas. — Všechny tyto prostředky věnovaly opravdu nevšední pozornost podrobnému zpravodajství, takže události v Československu po řadu dní zaplňovaly titulní stránky všech vedoucích listů i obrazovky tele- visnich programů. Zdejší tisk v Chicagu však téměř sabotoval zprávy o chystaných projevech nevole a přes všechny sliby neoznamoval dostatečně naše protestní shromáždění. Vychází najevo, že i zde převládá názor, že přední povinností je sloužit zpravodajství, že je snad přípustno dát průchod mravnímu rozhořčení, ale že je nevhodno napomáhat čemukoli, co by snad mohlo vyvolat nějaký účinný americký zásah. V tom nás tedy zdejší tisk zklamal. AMERIČANÉ ČESKÉHO ČI SLOVENSKÉHO PŮVODU Zájem o svobodu Československa se mohl nejlépe projevit účastí na protestní schůzi na Civic Center. Z exilu se dostavil poměrně větší počet lidí než starokrajanů, stejně jako přišli početní exulanti z jiných porobených národů — z Polska, Ukrajiny, Baltických států atd. Ono veliké množství krajanů, které se tak mohutně projevilo právě před padesáti léty, snad již odumřelo či ztratilo zájem. Piketování polského generálního konsulátu či sovětské cestovní kanceláře se zúčastnil pouze exil, a to hlavně mladý exil. Tuším, že s masovým projevem politické vůle starokrajan- ské Ameriky do budoucna j'ž počítat nemůžeme. Obětavost malého jádra starokrajanského však neklesla. CO DĚLAT? Navrhuje a chystá se již činnost ve prospěch početných uprchlíků, kteří budou potřebovat affidavity, práci, ubytování. Projevila se spontánní ochota k organizování této práce. Vzniklo mnoho námětů rázu politického, svědčících o živelné touze nějakým způsobem pomoci ujařmenému Československu. Ochota k formulování námětů byla opravdu radostným znakem těchto dnů. Otázka, kdo by tyto náměty měl provádět arci zůstává nejasnou. Náměty samy lze roztřídit asi takto: 1) dobře míněné podněty, aby se udělalo to, co Národní rada j!ž po léta činí —- např. informování senátorů, kon- gresníků, tisku atd.; 2) výborné nápady, které jsou těžko proveditelné buď z důvodů finančních, či pro technické meze našich možností, dané malým počtem schopných a ochotných pracovníků, ať dobrovolných či najatých; 3) náměty, které by se snad nezasvěceným velice zamlouvaly, ale které se na základě dlouholetých zkušeností zdají málo účelné, protože by se minuly cílem. Přesto věřím, že mezi početnými náměty jsou a ještě budou takové, které by Národní rada měla a mohla provádět. A stejně jako v osudných dnech snad nezameškala nic, co bylo v jejích silách, tak jistě i v budoucnu vykoná vše, co bude proveditelným a účelným. Nám samotným je ovšem jasno, že hlavním úkolem nyní zůstává: nepřipustit, aby Amerika zapomněla, aby ztratila zájem o události v Československu. Vědomí jak spáchané křivdy, tak nutnosti nápravy je třeba udržovat u presidenta a ve Státním departmentu, u obou kandidátů na presidentství, v domu zástupců a v senátu, ve Spojených národech, v tisku, na televisi a na rozhlase a všude, kde je možno ovlivnit veřejnost. Bude tedy zapotřebí znovu a znovu zasílat informace, přípisy, vznášet požadavky, psát dopisy redakcím, mluvit, atd., atd. Jednotlivosti obsahu se budou jistě měnit dle vývoje poměrů v Československu. Hlavními požadavky však zůstávají tyto body: 1. Odchod všech cizích vojenských i policejních jednotek z Československa; 2. propuštění všech uvězněných; 3. neuznání žádné Moskvou vnucené vlády; 4. možnost provedení svobodných voleb, jejichž výsledek by určoval vnitropolitický řád i poměr k jiným státům. Od těchto požadavků se uchýlit nemůžeme. Chicago, na schůzi předsednictva, 4. září 1968. In memoriam: K uctění památky zesnulého bratra Josefa Janečky věnuje Miss Vlasta Vráz, Berwyn, Ill..................... $20.00 K uctění památky zesnulého bratra Jaroslava Kratochvíla věnuje Mr. Frank Kratochvíl, Berwyn, Ill. ... 20.00 K uctění památky zesnulých rodičů věnují Mr. and Mrs. Antonin Filipi, New York, N. Y...........................20.00 K uctění památky zesnulého manžela Charlese Turka věnuje Mrs. Anna Turek, San Clemente, Calif..... 10.00 K uctění památky zesnulého pana Josefa Jedinaka věnuje Mr. Alois Kopecký, Hollywood, Ill................. 10.00 K uctění památky zesnulé paní Anny Šafránkové věnuje Mr. Louis Májovský, Berwyn, Ill.................... 5.00 Na činnost Rady: The Foundation of Czechoslovak Americans................$81.19 Mr. John Martin, Portland, Oregon ............................. 20.00 Mr. and Mrs. Joseph J. Libor, Allenspark, Colo...........10.00 Mr. Joseph Formánek, Flint, Mich.................................. 10.00 Mrs. Marie Vitek, Cedar Rapids, Iowa ......................... 10.00 Mr. and Mrs. Charles Sázavský, Hamilton, 0............... 8.00 Mrs. Marie Malý, Gary, Ind............................................. 6.00 Mr. Frank Škrdland, Berwyn, Ill.................................... 5.00 Mrs. Agnes Zadražil, Los Angeles, Calif........................ 5.00 American Fund for Czechoslovak Refugees, Inc. CHANGE OF ADDRESS From August 1, 1968, the AFCR is located at: 1790 BROADWAY, ROOM 1316 NEW YORK, N. Y. 10019 The telephone number is: CO 5-1919 EUROPEAN BRANCHES OF THE FUND: MR. FERDINAND JIČÍNSKÝ Possartstr. 9 Post Box 8 Munich 27, Germany Friedrich Schmidt PI. 4-11 Wien (Vienna) 8, Austria 4 • VĚSTNÍK [pageend4]Z UDÁLOSTÍ V ČESKOSLOVENSKU TRESTNÍ VOJENSKÁ AKCE PROTI ČESKOSLOVENSKU To, co kdysi dělaly koloniální mocnosti k potlačení nacionalistických hnutí a vůdců v koloniích, provádí dnes o 50 let později Sovětský svaz proti jednomu ze svých spojenců, malému Československu. Tím také dokazuje, že je poslední koloniální mocností na světě, s jedním rozdílem, že koloniální mocnosti obyčejně potíraly vzpoury nebo samozvané vládce, kdežto v případě Československa šlo o potřeni “myšlenky humanismu, ušlechtilosti a zdravého lidského rozumu”, na což nestačily ani tanky, samopaly a hrubé zastrašování moskevských “pánů”. Národ Čechů a Slováků dokázal tváří v tvář ozbrojené moci, že “ušlechtilá myšlenka” se nedá zabít. Sověty hrají dnes úlohu připomínající nám “Brambory v Čechách”. V PREDVEČER OKUPACE Dne 17. srpna se konala schůzka Ústředního výboru čs. komunistické strany, asi se 40 čs. žurnalisty, kteří byli žádáni, aby dobrovolně se zdrželi kritiky 5 členů Varšavského paktu, a neodpovídali na hrubé útoky moskevského tisku, kde hlavně vedl Juri Žukov ve svých útocích na čs. vůdce, přesto, že dle bratislavské dohody tyto útoky měly oboustranně ustat. Žádost byla odůvodněna tím, aby se neopakovalo setkání jako ono v Čierné, a aby vedení nemuselo zasahovat hrubou mocí proti žurnalistům. Byli přítomni pouze tak zvaní “liberálové” předsednictva. A. Dubček nebyl přítomen pro důležitou schůzku, později bylo sděleno, že se sešel s maďarským vůdcem J. Kadarem. Dne 20. srpna předsednictvo KSČ se sešlo, aby projednávalo přípravy ke konání sjezdu strany v září 1968. Drahomír Koldér a Alois Indra, oba přívrženci Moskvy, však požadovali, aby se jednalo o důkazech protikomunistické propagandy a jak jí účelně čelit. Ve vzrušené debatě byl Dubček obviněn konservativci, že hledá osobni popularitu mezi inteligencí a “kontrarevolucionáři”. Došlo ke zjištění, že taková opatření by znamenala zvrácení usnesení lednového plenárního zasedáni komunistické strany o “demokratizaci”. Několik minut před půlnocí, předseda vlády Oldřich Černík byl volán k telefonu, načež se ihned vrátil a volal “Zrada, byli jsme zrazeni, jsme okupováni!” Vzrušení vrcholilo. Dubček se slzami v očích mluvil o tragedii mezinárodního komunismu, a jeho osobní. D. Koldér, A. Indra a Oldřich Švestka, redaktor Rudého práva, nejevili žádného vzrušení a tvářili se, jako by to byli očekávali. Dubček pak četl dopis, který obdržel od Brezněva, který mu vyčítal, že nedodržuje ujednání v Čierné a že trpí pronásledování “soudruhů” z jedné pražské továrny, kteří volali Sovětský svaz o pomoc a záchranu socialismu v Československu. Žádost těchto 99 podepsaných byla otištěna v moskevské Pravdě v době schůzky v Čierné. V dopise však nebylo ani slovo o sovětských letadlech přistávající na letišti v Ruzyni, nebo tancích a armádě překračující čs. hranice. Na základě toho se předsednictvo usneslo protestovat proti okupaci, ke které došlo bez uvědomění předsednictva KSČ, presidenta republiky, předsedy vlády a předsedy čs. národního shromáždění. Předsednictvo se usneslo pokračovat v zasedání, jen předseda vlády Černík se odebral na Hrad. NESMĚLÉ POKUSY O KOLABORACI Karel Hoffman, bývalý ministr informací za Novotného a nyní ředitel telefonních a telekomunikačních spojů, dal rozkaz, že veškeré spojení s cizinou od půlnoci musí být přerušeno. Když o 2. hodině ranní bylo do rozhlasové budovy přineseno oznámení protestu předsednictva KSČ proti okupaci, Hoffman dal rozkaz k vypnutí vysílačky. Naproti tomu O. Švestka se snažil uveřejnit protest KSČ v ranním vydání Rudého práva. Bývalý ředitel ČTK Sulek, který byl na “nucené dovolené”, se pojednou objevil v budově, a požadoval, aby všechny zprávy mu byly předkládány k schválení. Novináři však splnili svoji vlasteneckou povinnost. Rozhlas počal v ranních hodinách znovu vysílat, hlavně protestní manifest KSČ, a vysílal až do obsazení budovy sovětskými vojáky. Pak převzaly vysílání legální vysílače “v podzemí”. Redaktoři Rudého práva měli ulehčenou práci tím, že sovětští vojáci přišli pro pana Švestku, a odvedli ho na sovětské vyslanectví k sestaveni “kolaborační vlády” se Sověty. Tam byli již Koldér, Bílák a Indra. V ranních hodinách dvě osobni auta sovětského vyslanectví vedla skupinu tanků k budově komunistické strany, která byla ihned obsazena sovětskými parašutisty. Dubček, Smrkovský, Špaček byli postaveni s rukama vzhůru a tváří ke zdi a nuceni stát před napřaženými samopaly po několik hodin, aniž směli promluvit slovo. Poté byli spoutáni řetězy, každý zvlášť vhozen do vojenského letadla na holou podlahu a odvezeni na neznámá místa na Slovensku, později zase každý zvlášť do Moskvy. Oldřich Černík prý byl odnášen ze své úřadovny na nosítkách, neboť prý odmítnul před sovětskými vojáky povstat. PRŮBĚH OKUPACE Kolem půlnoci ze 20. na 21. srpna se objevil velký počet bojových letadel Sovětského svazu nad Prahou, načež počali na ruzyňském letišti přistávat parašutisté. Asi 300 Rusů, “návštěvou” v Československu co by “turisté”, se zmocnilo kontrolních zařízení na letišti, načež ořistálo jejich letadlo s radarovým zařízením, a pak již přistávala těžká vojenská dopravní letadla, z nichž se vynořovaly tanky a pěchota. Proudy obrněných vozů se valily třemi směry: K Hradčanům, kde president Ludvík Svoboda byl vězněm, měl však telefonní a radiové spojení. Druhý proud vedl k budově KSČ a třetí k budově čs. rozhlasu. Lidé, kteří byli již vzhůru a dověděli se o invasi sovětských vojsk a jejich satelitů, vybíhali do ulic v pyjamech, budili druhé a vítali okupanty projevy nevole. Taxikáři projížděli ulicemi a nepřerušovaným zvukem klaksonů budili nic netušící Pražany ze spánku. Než nastalo ráno, Praha byla zcela obsazena sovětskými vojsky, ulice plné tanků a zápachu po spáleném oleji. Bratislava byla okupována během dvou hodin hlavně maďarskými vojsky. Ostrava a Olomouc Sověty a Poláky. Karlovy Vary Východními Němci, kteří pokračovali přes Plzeň k jihozápadním hranicím Čech. Všechny 3 Východoněmecké divise byly během několika dnů ztaženy zpět pro nelibost mezi čs. obyvatelstvem a nátlak světového veřejného míněni. Národní shromáždění po zatčení předsedy Smrkovského zasedalo po celý týden, i když pouze 169 z 300 poslanců. I tam však prý došlo ke střelbě. Na všech mostech byly přejezdy zataraseny tanky, každé auto se prohlíželo. Na Letenské stráni byla děla a též na Staroměstském náměstí bylo 6 protiletadlových děl kolem Husova pomníku. Po Václavském náměstí pochodovala mládež před i za sovětskými tanky s vlajkami a volala “Ať žije Dubček!”, “Rusové jděte domů” a jiná vlastenecká hesla. Socha Sv. Václava byla pokryta čs. vlajkou, a různá hesla byla napsána na podstavci i po ulicích. Tanky, které se rozestavily kolem chodníku po Václavském náměstí, byly obklopeny diváky, hlavně mládeží, která se ptala ruských vojáků, proč přijeli. Mnozí vojáci byli velmi mladí, 18 až 20, a zírali nepřítomně pryč, aby nemuseli odpovídat na trapné otázky. Přesto, že Rusi měli rozkaz se zdržet jakéhokoliv násilí, brzy došlo ke krveprolití. U budovy KSČ starší manželský pár nesoucí čs. vlajku se obořil na jednoho parašutistu. Druhý parašutista profesionálním stylem muže zastřelil. Vlajka potřísněná krví byla nesena davem ulicemi jako protest proti ruské brutalitě. Mnozí z mladých házeli po tancích kamením, někdy do nich i kopali, což bylo později v Moskvě ukazováno jako VĚSTNÍK • 5 [pageend5]“kontrarevoluce”. U restaurace Koruna, někdo hodil na tank hořící hadr, načež se vznítil reservní sud pohonné látky. Jeden občan chtěl podporovat oheň přiložením dřevěné bedničky od ovoce. Všechny tanky byly popsány hesly, některé polity barvou. Jinde vysypali na rozžhavený motor tanku odpadky jídel z restaurací, což způsobilo takový zápach, že posádka tanků musela vystoupit. O rozhlasovou budovu byla svedena bitva. Asi 40 zaměstnanců se zabarikádovalo a v ulici před budovou byly postaveny 3 autobusy, aby zabránily příjezdu tanků. Z budovy se ozývala i střelba a mládež házela Molotov koktaily po obrněných vozidlech. Když jeden z tanků se snažil odstranit autobus, tento se vznítil a s ním i tank a později muniční vůz, který explodoval, následkem čehož vyhořelo několik domů. O několik dnů později bylo čs. pyrotechniky odstraněno z místa před rozhlasovou budovou 27 dělostřeleckých granátů, které tam zbyly po explozi. Pěchotní munice, granáty a jiné výbušniny byly nalezeny v místech a místnostech okupovaných a později uvolněných sovětskou armádou. V ranních hodinách pak parašutisté vnikli do budovy rozhlasu, který končil vysílání státní hymnou, tak jak na to posluchače předem upozornil. Hned nato zahájily vysílání “legální” vysílače podzemí, na kterých promluvil i president Svoboda. Některé hlásily jen několik minut a hned musely měnit stanoviště, neboť sovětská armáda po nich pátrala. Nejdéle se udržely normální vysílací stanice Hradec Králové a Plzeň. Vysílače informovaly obyvatelstvo o postupu okupantů, oznamovaly čísla osobních vozů, které se sovětskou tajnou policií jezdily zatýkati hlavně členy redakcí a spisovatele. Nabádaly občany, aby je včas varovali nebo skryli. Tak se podařilo uniknout Zátopkovi, který podal prohlášení k svobodným národům světa, aby nepřipustily 5 oku- pantských národů k olympijským hrám v Mexiku. Tak se též zachránil Čestmír Císař. Tajné vysílačky vybízely občany, aby odstraňovali označení ulic a ukazovatele směrů, aby tak zpomalili postup okupantů. Zaměstnancům drah vzkázaly, aby zpomalili vlak Sovětů, který vezl radiové rušičky. Tak se stalo, že tento vlak jezdil několik hodin stále dokola. Na ulicích a stěnách domů byly nápisy “Ivan, jdi domů”, srpy a kladiva dohromady rovnající se hákovitým křížům. První den prý zahynulo 70 občanů a na 300 bylo zraněno. Dodnes však není známo, kolik lidi zaplatilo okupaci životem, neboť je to jedna z podmínek censury tisku, že se o tom nesmí psát. Před sochou Svatého Václava po 4 dny stáli hoši a děvčata tryznu za padlé s čs. smutečními vlajkami. Stovky mládeže sedělo na kolejích elektrických drah před sochou, aby zabránilo průjezdu tanků. Jeden z nich pak zahájil střelbu nad jejich hlavami a průčelí státního musea dostalo asi 2,000 zásahů z kulometů. Jeden ze starších mužů poznamenal: “Mládež a studenti jsou tak stateční a při tom tak bláhoví. Ale oni nám vrátili hrdost.” Všechny vlajky byly na půl žerdě ve znamení protestu proti přítomnosti okupantů, a to i na hranicích. Ministr národní obrany Džur předal veškeré velení do rukou presidenta Svobody. Rozhlas vybízel, aby se okupanti nepodporovali, aby se jim odmítalo vydání potravin a nápojů. Upozorňovalo se na plukovníka Molnara, který prý prováděl zatýkání čs. občanů nro Sověty. Třetí den musely být některé oddíly odvolány, neboť vojáci byli příliš ner- vosní a nespokojení s přivítáním, jaké neočekávali, neboť jim bylo řečeno od velitelů, že přicházejí jako noví osvoboditelé, aby porazili “kontrarevoluci”. Dne 22. srpna přijel sovětský vyslanec Červenko na Hrad v doprovodu Biláka, Koldéra a Indry s nabídkou, že jsou ochotni sestavit novou vládu, aby ji president Svoboda schváťl. Tento však odmítnul, že nebude s nikým vyjednávat, dokud nebudou propuštěni zatčení členové vlády a KSČ. Červenko tento pokus několikrát opakoval, ale když nepochodil, došlo k návštěvě presidenta Svobody v Moskvě. Prohlásil při odjezdu, že se ten samý den vrátí. Jeho návštěva se však den ode dne prodlužovala a docházelo k dramatickým událostem. Moskva mu uspořádala okázalé přivítání s jidášskými polibky pánů Kosygina, Březně- va, Podgorného a jiných (viz str. 8 “Zprávu novinářům”). Při vyjednávání však bylo jinak. Dle soukromých zpráv mu byla předložena listina nové vlády, avšak president Svoboda ji odmítnul podepsat s podotknutím, že vládu má, a že dokud nebudou Dubček a ostatní propuštění, nebude s nikým jednat. Stalo se tak, že seděl 6 hodin, aniž by promluvil jediného slova. Později prý moskevským soudruhům odevzdal všechna vyznamenání, které od nich za poslední války obdržel. Nakonec Rusové se uvolili přivést Dubčeka, pak Černíka a Smrkovského. Mezitím přijížděli z Prahy bývalí konzervativci i umírnění KSČ, takže byli přítomní Gustav Husák, Bílák, Barbírek, Rigo, Piller, Špaček, Švestka, M. Jakeš, J. Lénart, B. Šimon, A. Indra Z. Mlynář, gen. Džur, B. Kučera, min. spravedlnosti a vyslanec v Moskvě Koucký. Když ani z těchto přítomných nedošlo k sestavení nové vlády, neboť i konzervativci odmítli kolaborovat, jedině prý Alois Indra se uvolil vést vládu, Březněv rozhněván svolil nechat věci tak jak jsou, a doporučil prý, aby s těmi, v které skládal naděje a kteří ho zklamali, bylo naloženo, jak stará vláda za dobré uzná. Jednání trvalo od čtvrtka 23. srpna až do úterý, kdy se všichni vrátili zpět do Prahy po podepsání smlouvy, jejíž obsah není dosud přesně znám. Jedním z hlavních požadavků Moskvy bylo zrušení svobody tisku, zastavení činnosti všech nekomunistických organisací, odvolání některých členů vlády a KSČ, a obsazení čs.-německých hranic stálou posádkou sovětských vojsk. V Praze mezitím pod bodáky okupantů, a ovšem bez jejich vědomí, se sjelo přes 1,200 delegátů KSČ, kteří měli zasedat na stranickém sjezdu dne 9. září. V jedné z velkých továren sešli se všichni přestrojeni v pracovních úborech, zatím co skuteční zaměstnanci hlídali, aby se do továrny nedostali okupanti. Všichni tak zvaní liberálové byli zvoleni, a stalinisté vyloučeni. Předsednictvo strany bylo znovu zvoleno, opět s Dubčekem v čele; jeho novými členy se stali L. Vaculík, M. Švermová a Goldstůcker. Zasedání sjezdu vydalo též prohlášení k okamžitému odchodu okupačních vojsk. Sovětský svaz si však během posledních dnů vynutil, aby tento sjezd byl prohlášen za neplatný. Následkem toho byl složen nový ÚV KSČ, který místo 11 členů má nyní 20, takže tam zůstávají, jak staří konzervativci, tak noví liberálové. Lidé, o kterých se mluvilo jako přátelích Moskvy — Bílák, Piller, Švestka — vydali v Rudém právu prohlášení, že nezradili národ, ani stranu, že nepožádali Sovětský svaz o pomoc, tak jak se o nich tvrdilo. Zbyl tedy jen Indra, který se nevyjádřil. ZÁRUKY OSOBNÍ SVOBODY Vládní činitelé ubezpečili čs. občany, že bezpečnost a pořádek bude udržován čs. státní policií a Stráží bezpečnosti, a nikoliv sovětskou tajnou policií. Ministerstvo vnitra oznámilo po odstranění ministra Pavla sovětskou armádou, že novým šéfem tajné policie jakož i zástupcem ministra vnitra se stává František Vašek, bývalý státní žalobce z Plzně. Vašek nastupuje za suspendovaného zástupce ministra vnitra Viliama Salgoviče, který prý ochotně spolupracoval se sovětskou tajnou policií, a v jeho kanceláři prý spáchal sebevraždu (?) zástupce ministra Pavla Jan Záruba, potom co odmítnul vydat Sovětům tajné záznamy jmen, které prý zn:čil. Asi 400 osob bylo zatčeno a Sověti požadují potrestání asi 40,000 lidí, kteří jim prostě nevyhovují. Na bývalého zástupce ministra vnitra Salgoviče byl nyní vydán zatykač pro zradu za napomáhání cizí mocnosti proti republice. Karel Hoffman, který byl ředitelem pro radio, telegraf a komumkační spoje, byl též pro svůj postoj v době okupováni Prahy zproštěn své funkce, neboť odmítnul použití vysílací rozhlasové stanice v prvních hodinách okupace, a nařídil přerušení veškerého styku s cizinou. 6 • VĚSTNÍK [pageend6]GENERÁLNÍ STÁVKA Den po odjezdu presidenta Svobody do Moskvy byla Čs. národním shromážděním a KSČ vyhlášena 1 hodinová stávka jako protest proti okupaci, s požadavkem odchodu všech okupačních vojsk. O 12. hod. polední se rozezvučely všechny sirény, zvony a všechny houkačky automobilů. Lidé vyklidili ulice a zůstali po celou hodinu pozorně v klidu stát na chodníku. Auta, tramvaje, vše zůstalo, kde bylo, jen Rusové projížděli nervosně ulicemi v očekávání, zda se něco stane. V tuto hodinu, za nepopsatelného zvuku zvonů, sirén a klaksonů, a při tom mrtvého obrazu poloprázdných ulic, celá situace dramaticky znázorňovala sjednocenou vůli všeho lidu, Čechů i Slováků, kteří v ten okamžik stáli a myslili jednotně, komunisté i nekomunisté. V té chvíli si národ uvědomil, jaká síla je v jednotě, síla, která může čelit i těm nejmocnějším. Lid to ví, i jeho vůdci to ví, a proto stále nabádají, aby se této spontánní jednoty zachovalo, neboť je to velkou zbraní proti nepříteli zvenku, ale hlavně též uvnitř, který si dosud nedovolil otevřeně kolaborovat s okupačními vojsky. Lidé vracející se z ČSR prohlašují, že ještě nikdy nebylo takové jednoty mezi lidem, mezi Čechy a Slováky. ZÁSAH SPOJENÝCH NÁRODŮ Bezpečnostní rada Spojených národů dala na pořad jednání přepadení Československa armádami Sovětského svazu, Bulharska, Maďarska, Polska a Východního Německa. Zástupce Sovětského svazu Jakub Malík se snažil přesvědčit světovou veřejnost, že se jedná o vnitřní záležitost bratrských socialistických zemí, a že sovětská vojska a jejich satelitů byla pozvána do Československa některými stranickými vůdci, aby zachránila socialistický řád, který prý byl ohrožen za vlády Dubčeka “kontrarevolucionáři”, kteří chtěli pomocí buržoasních elementů svést Československo zpět do kapitalistického tábora. Když se zástupce Spojených států amerických George Ball tázal Malika, zda může jmenovat alespoň jednoho čs. komunistického vůdce, Malík nebyl schopen přednést jediné jméno. Dramatickou událostí bylo vystoupení Jana Mužíka, zástupce čs. mise u Spojených národů, který byl pověřen Čs. národním shromážděním, KSČ a ministrem zahraničí dr. Jiřím Hájkem, aby zastupoval Československo v zasedání Bezpečnostní rady Spojených národů. Mužik prohlásil, že sovětská a satelitní vojska se nachází na území Československa bez svolení vlády, bez svolení presidenta republiky, Čs. národního shromáždění a KSČ. Dále prohlásil, že sovětská okupace je nezákonná, příčící se jak mezinárodnímu právu, tak úmluvám Varšavského paktu O dva dny později přijel sám ministr zahraničních věcí Československa dr. Jiří Hájek, kterého zastihla okupace návštěvou v Jugoslávii, kde byl s prof. Šikem, místopředsedou vlády, a dalšími 2 členy vlády. Dr. Hájek, stejně jako Mužík prohlásil, že okupace čs. území je nezákonná a porušením státní suverenity. Požadoval okamžité odvolání všech vojsk. Po třídenní debatě, kdy Sovětský svaz byl odmaskován před celým světem jako imperialistická mocnost, pan Malík, jako všichni jeho předchůdci, se uchýlil k hrubým útokům, když varoval zástupce USA, aby nestrkal nos do záležitosti socialistických zemí, neboť by oň mohl přijít. Nakonec Sověti použ:li znovu veta, v pořadí již 105. Pro resoluci o odvolání vojsk Sovětů a jeho satelitů z Československa volilo 10 členů; Sověti a Maďarsko proti; Indie, Alžír a Pakistan se zdržely hlasování. Když později president Svoboda vyjednával již za přítomnosti Dubčeka a dalších v Moskvě, byla otázka Československa na přání čs. vlády vzata z pořadu jednání Tak skončila ostuda Sovětského svazu, a organisaci Spojených národů se dostalo další porážky. NÁVRAT “UNESENÝCH” Z MOSKVY Dne 27. srpna 1968 se vrátil president Ludvík Svoboda ve společnosti Alexandra Dubčeka, Josefa Smrkovského a Oldřicha Černíka, kteří byli uneseni ozbrojenými vojáky sovětské armády ze svých úřadoven v Praze 21. srpna 1968 a odvlečeni na neznámá místa. Později byli dopraveni do Moskvy, kde se zúčastnili jednání s ostatními členy vlády a KSČ. Před 6. hodinou ráno přistáli na letišti v Ruzyni, a pak následoval den plný událostí. Hned po příjezdu měl Dubček schůzi se členy vlády, odtud jel do zasedání Národního shromáždění, odkud jen několik hodin dříve se odklidily sovětské tanky. Potom následovalo setkání s ústředním výborem komunistické strany. Informoval je o průběhu rozhovorů. Když se večer chystal k rozhlasovému projevu na pražském rozhlase, který byl zahájen Beethovenovou pátou symfonií, Dubček byl tak vyčerpán, že některé jeho věty byly nesrozumitelné. Bylo na něm vidět stopy odřenin a podlitin. Byl nucen dělat větší přestávky ve svém projevu a dokonce se posluchačům omlouval, aby prominuli, že jeho projev není zcela ucelený, a že věří, že mu rozumí, co je toho příčinou. Jednu chvíli se odmlčel na plné dvě minuty a posluchači měli dojem, že ztratil vědomi z únavy. Nakonec přece jen dokončil projev, v němž prosil o pochopeni a klid, aby se nezavdala příčina okupantům k ostřejším zákrokům. President Ludvík Svoboda, který tak statečně bojoval proti sovětským diktátorům a který nakonec “unesené” přivezl nazpět, pronesl v rozhlase následující: “. . . . Průběh posledních událostí nabýval od hodiny k hodině stále větší tragedie. Jako voják, vím co je krveprolití vyvolané mezi civilními občany a moderně vyzbrojenou armádou. Jako president, považuji za svoji povinnost takovémuto krveprolití předejít a při tom dbát, aby základní zájmy země a jejího lidu byly zabezpečeny. Nesnažím se zastírat fakta, že na rány a bolest způsobené posledními událostmi dlouho nezapomeneme. Vzkázal jsem vám z Moskvy, a sami se můžete přesvědčit, že jsem se vrátil zpět se všemi přáteli, kteří se ihned ujmou úřadů, do kterých byli demokratickou cestou nastoleni, kterou jste vy plnou důvěrou podpořili. Toto je první krok k normalizaci života naší země. Odchod armád Sovětského svazu a ostatních socialistických zemí bude záviset na normalizaci života naši země. Budeme pokračovat na cestě sociálního společenského řádu, jak bylo vyjádřeno v Akčním programu strany a prohlášení vlády, to je posilovat ducha demokratického humanismu. Ani nám, ani vám nebylo lehko, byli jsme v duchu stále s vámi v těchto těžkých dnech. Jsme upřímně šťastni, že jsme zase doma mezi vámi. Jednota a ukázněnost jakou jste dosud ukázali bude další podmínkou ke konečnému vyřešení našich problémů . . .” Veškerý čs. tisk, budovy a kanceláře byly zabrány okupační armádou. První den ještě vyšlo Rudé právo, Literární listy jen jako leták s výzvou. Pak několik dnů nic. Dnes jíž znovu vychází Rudé právo, Práce, Mladá Fronta, Lidová demokracie a některé venkovské noviny. Literární listy, Reportér a Student jsou dosud zastaveny. Stovky intelektuálů, spisovatelů a novinářů jsou v Rakousku a Jugoslávii, někteří uprchli, jiní tam byli právě na dovolené. Celkem bylo za hranicemi asi 80,000 čs. občanů, z n'chž se asi polovina hodlá vrátit domů. Jiní vyčkávají, až se situace vyjasní, aby se mohli vrátit na svá stará působiště. Čs. zastupitelské úřady jim prodlužují visa, aby nebyli nuceni žádat o politický asyl. Zatím byli donuceni na nátlak Moskvy k odstoupení ministr zahraničí dr. Jiří Hájek, prof. Ota Šik jako místopředseda vlády, který je dosud v Jugoslávii, a ministr vnitra gen. J. Pavel, o jehož osudu není zatím známo. Londýnské T’mes uveřejnily dopis Bertranda Russella Sovětskému svazu, ve kterém varuje Sověty proti pokusům předvádění tak zvaných “show trials” s čs. židovskými liberály Františkem Krieglem, předsedou Národní fronty, a Eduardem Goldstůckrem, předsedou Svazu čs. spisovatelů. O reakci světové veřejnosti, kterou vyvolalo přepadení Československa sovětskou armádou a jejími nohsledy napíšeme příště. A. ŠALOMOUN. VĚSTNÍK • 7 [pageend7]NEUVEREJNENÁ ZPRÁVA Z PRAHY Jak známo, v současné době není možno oficiálně uveřejnit mnohé informace ani rozhlasem, ani tiskem. Ve zprávách např. se nesmí ani použít slov jako “invase”, “okupace”. Tím důležitější je tudíž následující zpráva: “Ve středu dne 21. srpna 1968 navštívil generál Pavlovský s Indrou presidenta republiky a oznámil, že přináší demisi vlády podepsanou Černíkem. Soudruh Svoboda prohlásil, že demisi vlády může přijmout pouze osobně od premiéra vlády Ing. Černíka (v té době byl již Černík zatčen, demise byla podvržena).” “Dále se na hrad dostavil sovětský vyslanec Červoněnko, kterého doprovázeli Kolder, Indra, Švestka s návrhy některých nových členů vlády. President prohlásil, že s těmi představiteli nemá co jednat, tak pouze s nejvyššími představiteli Sovětského svazu. Poté se telefonicky spojil s Moskvou. Prohlásil, že pokud bude jednat v Moskvě, klade si za podmínku, aby jednání byli přítomní Dubček, Smrkov- ský a Černík. Dále si vyžádal přítomnost Indry, Koldera a Švestky, aby se mohla situace objasnit. Na jednání do Moskvy byli jednotliví internovaní (zajatci Dubček, Smrkov- ský a Černík) představitelé našeho státu dodatečně přivezeni. Při příletu presidenta na moskevské letiště president odmítl obvyklé objímání a odstrčil Břežněva. Proto byly jako filmové materiály z přivítání použity podvržené materiály a upravené dokumenty. Při jednáni Břežněv úplně znemožnil jakýkoliv svobodný projev všem našim představitelům kromě generálu Svobody. Přerušoval výroky, nenechal dokonč:t myšlenky, arogantně mával rukou. Od okamžiku, kdy president Johnson ohlásil, že odjíždí na svoji farmu se jednání ještě podstatně zhoršilo. Již od samého počátku jednáni byl Dubček jednostranně sovětskými představiteli prohlášen za zrádce komunismu.” “K žádné podepsané dohodě prakticky nedošlo a komuniké, které bylo původně třikrát delší, bylo během porad stále zkracováno. Brežněv chtěl dosáhnout ustanovení nové vlády z našich kolaborantů, nebo přijetí okupační vlády. Další alternativa byla připojit ČSSR k SSSR.” “Během jednání byl znám pevný postoj celého národa jak našim představitelům, tak i sovětské straně. Za těchto okolností, zájem pracovat v kolaborantské vládě měl pouze Indra. Ostatní kolaboranti couvli zpět. Po ukončení jednání ukázal Brežněv na skupinu Indra, Kolder, Švestka, Bilák se slovy: A tyhle si vezměte sebou a naložte s nimi, jak uznáte za vhodné.” “Indra se po tomto prohlášení zhroutil. Naši zástupci museli přijmout 3 podmínky, které mají být splněny do 3 dnů: 1 .) Prohlášení 14. sjezdu za neplatné. 2 .) Zrušení KAN, K 231, nedovolit soc. dem. stranu. 3 .) Zavedení censury zpráv o SSSR. 4 .) Budou-li tyto podmínky splněny, budou okupační vojska odcházet ve 3 etapách: a) odchod vojsk z měst do vojenských prostorů; b) odchod z vládních budov, rozhlasu a TV; c) úplný odchod. “V případě nesplnění podmínek se vojska vrátí na svá původní postavení. Na otázku, co mají novináři psát o SSSR a ostatních socialistických státech bylo jim řečeno, že bude lépe nepsat o nich vůbec —- ať kladně či záporně — ignorovat. Dověděli se, že soudruh Dubček je vážně nemocen a že již během jednání v Moskvě měl záchvaty. Sovětská strana má zájem, aby se jeho zdravotní stav zlepšil a tím se předešlo podezření, že měl být likvidován. Na konferenci bylo dále oznámeno, že v sovětském vedení jsou velké rozpory mezi dvěma skupinami, které jsou zastoupeny Brežněvem a Kosyginem.” ČESKOSLOVENSKY DEN, WASHINGTON, D. C. K 50. VÝROČÍ ZALOŽENÍ ČESKOSLOVENSKÉ REPUBLIKY Dne 18. října zahájen bude sjezd v hotelu Statler Hilton ve Washingtonu. Již ve čtvrtek večer se budou sjíždět první hosté a delegáti. Přihlásilo se na sto krajanských organisací a spolků, včetně exilových. Přijedou hosté a zástupci i z Kanady, aby se zúčastnili jednání. Pracovní výbory si rozdělily jednání na výbor ku vypracování “manifestu” sjezdu a resolucí, dále výbory, které se budou zajímat o emigrantské záležitosti, krajanské, např. školství, sokolstvo, vydání Panoramy atd., a ovšem o časové události v Československu. Ke sjezdu promluví senátor Roman Hruška. Účastníci, kteří jedou do Washingtonu jako turisté, věnují celý pátek prohlídce Washingtonu, jeho slavných historických památek, vládních budov. Večer společně se zúčastníme bohoslužby v katedrále Shrine of the Immaculate Conception, pod záštitou Národního svazu českých katolíků. V sobotu ráno sjezd pokračuje v jednání a odhlasuje si resoluce a manifest. Turisté (i delegáti — pokud jim to bude možno) zúčastní se pietni vzpomínky u hrobky presidenta Woodrow Wilsona ve washingtonské katedrále. Návštěvníky přivítá děkan Sayre, Wilsonův vnuk. V katedrále bude provedeno Dvořákovo Te Deum. Odtud návštěvníci navštíví historický dům Wilson House, kde washingtonská odbočka ČSNRA připravila velice zajímavou výstavu týkající se první války, památek na Wilsona a Masaryka, i druhé války. Filatelisté vystavují zde cenné známky, např. legionářské ze Sibiře atd. V sobotu odpoledne je akademie, na které účinkují krajanské organisace. Večer v 7 hod. slavnostní banket v Statler Hilton hotelu, na který byli pozváni vynikající americké osobnosti. Českým řečníkem je Dr. Lad:slav Radim- ský z New Yorku. Amerického řečníka oznámíme později. Vynikající cellista prof. František Smetana z Prahy a jeho choť Dolly předvedou krásné české skladby. V neděli je závěrečné jednání sjezdu a rozloučení, zatím co turisté se zase rozjedou po městě. Po poledni končí všem washingtonský pobyt a nastane rozloučení. Rozjedou se výpravy domů; očekává se totiž velká účast z jiných měst. Z Chicaga tři autobusy, taktéž z Clevelandu a New Yorku, dva autobusy z Owosso (přijede taneční družina) a ovšem přijedou návštěvníci v privátních vozech nebo přiletí letadlem, někteří ve čtvrtek, jiní v pátek atd. Po celou dobu pobytu výpravy jsou ubytovány a všechny programy jsou pořádány — sjezd, akademie, banket atd. ■— v Statler Hilton hotelu. PRO ÚČASTNÍKY, KTEŘÍ NEJEDOU S VÝPRAVOU! Zamluvte si u ČSNRA, 4125 West 26th Street, Chicago, Illinois 60623, ať již hotel, dopravu, akademii, banket atd., pak-li jste již tak neučinili, a to co nejdříve. VÝPRAVY Z CHICAGA Tři busy vyjíždí ve čtvrtek časně ráno, v 7 hod. Jeden bus účastníků se vrací domů v pondělí večer (v neděli se přenocuje na PA turnpike). Dva busy jedou v neděli, se zastávkou v Mount Vemon, do Williamsburgu a Jamestownu a vrátí se domů až ve středu večer. Je několik volných míst, př;hlaste se buď na 5-denní neb týdenní cestu s námi. Výprava jede v pohodlných busech, bude bydlet v moderních motels se vším pohodlím, a o bohatý program je postaráno. Prosíme, nezapomeňte si OBNOVIT předplatné Věstníku - $2.00 ročně. 8 • VĚSTNÍK [pageend8]Z OBLASTÍ A ODBOČEK ČSNRA V LOS ANGELES USPOŘÁDALA SPOLEČNÝ PROJEV — Manifestaci solidarity s lidem okupovaného Československa Od chvíle, kdy v úterý, 20. srpna t. r. jsme se tady na západě Spojených států začali dozvídat informace o tom, že Sovětský svaz spolu s komunistickými armádami Bulharska, Maďarska, Polska a Východního Německa vtrhl několika proudy do Československa, rozvinuly české krajanské organisace v Los Angeles činnost, jaké jsme tu dlouho nebyli svědky. Sraženi okamžitě v jeden organisační celek, rozehráli jsme vše, co nám bylo k disposici. Sokolovna, duchovní správa České Katolické Misie, členové předsednictva ČSNRA a Sokola, stejně jako tajemník Rady i Misie, takřka nemohli odejít od svých telefonních aparátů. Volal nás rozhlas, televise, noviny, představitelé porobených národů ve střední a východní Evropě, významné osobnosti veřejného života a naši američtí přátelé. Namluvili jsme celou řadu interviews pro zdejší rozhlasové stanice a tajemník Rady, nemocen a chystající se teď v září na operaci, vedle interviews měl v úterý 20. srpna ode dvou do tří hodin odpoledne rozhovor s vedoucím zdejší úspěšné televisní show R. K. Domanem na stanici KHJ — Channel 9 — o posledních událostech v CSSR. Bylo to barevné vysílání, které nalezlo veliký ohlas v naší i americké veřejnosti. V pátek 23. srpna večer se naši krajané zúčastnili protestního shromáždění organisace porobených národů na schodech před radnicí v Los Angeles, zatím co mladí Američané pořádali podobný projev na tomtéž místě v neděli 25. srpna o půl 2. hod. odpoledne. V San Franciscu se naši krajané sešli před pomníkem presidenta Masaryka v tamním krásném parku a vedle jiných, vyslechli i projev oblíbené filmové hvězdy Shirley Temple, která zažila první dny sovětské okupace v Praze. Na čtvrtek 29. srpna svolala odbočka T. G. Masaryk ve spolupráci se Sokolem, Českou Misií a ostatními krajanskými organisacemi velký manifestační projev solidarity s trpícím lidem Československa do zdejší Sokolovny. Na tuto schůzi vyslaly své zástupce skoro všechny organisace národů za železnou oponou. Nejpočetnější byla delegace polská, zastupující Polish American Congress, vedená presidentem H. Westwalewiczem, vice-presidentem A. Rydzeskou a Dr. Ol- gierdem Klejnotem, předsedou Samopomoce, Polish Fraternal Association, Ing. Boris Bělousov zastupoval Ukrajince a ostatní národy Sovětů, byli tam zástupci všech baltických států a přečetní naši krajané a američtí přátelé. Na jevišti v záplavě národních krojů se stkvěl uprostřed květů obraz presidenta Masaryka a jeho heslo: Pravda vítězí. Hlavním řečníkem byl Robert Kenneth Doman, z vysílání Tempo II televisní stanice KHJ — Channel 9, jenž strhl posluchače k mnoha projevům nadšeného souhlasu. Sám stíhací letec, znající dobře poměry, odjíždí za týden do Vietnamu, aby na místě samém načerpal materiál pro svou další činnost v L. A. Pro projevech paní A. Rydzeské, dr. Klejnota, Ing. Bělousova, předsedy ČSNRA Ladislava Erbana, promluvil o událostech v ČSSR tajemník Rady Bohumil Smutník. Mohl z vlastní zkušenosti pohovořit o tom, co je to žít pod totalitním rež’mem a jeho projev byl mnohokrát přerušen bouřlivým souhlasem. Projev, který byl současně pietni vzpomínkovou slavností — tryznou za ty, kdož padli v ulicích našich měst ranami okupantských vojsk, zahájil modlitbou za vlast P. Adolf Pelikán, vzdali jsme hold americké vlajce, zazpívali jsme na začátku hymnu americkou a zakončili hymnami československou a polského bratrského národa. Aspoň v duchu jsme mohli takto položit kytičku květů k urně 14tiletého chlapce, zabitého ruskými krasno-armějci na Václavském náměstí v Praze, na hrob 17tiletého slovenského děvčete, zavražděného v Bratislavě, mladé české matky (obrázek její s dítětem v náručí přinesl Associated Press) a těch ostatních mrtvých, kteří se přidružili k těm našim velkým mrtvým z Lidic a Ležáků, které povraždili nacističtí, tradiční nepřátelé, zatím co ty naše zabila sovětská okupační armáda bratrských “slovanských” okupantů. Onen chlapec, to slovenské děvčátko a mladá česká matka znamenali nepochybně ohrožení bezpečnosti Sovětského svazu a rozvoje socialismu ve světě. Odříznuti dálkami od východních části Spojených států, bez prominentů našeho někdejšího politického života, odkázáni sami na sebe, udělali jsme co jsme mohli, abychom probudili americké veřejné mínění v zemi. Starosta Los Angeles Sam Yorty nám poslal písemný projev, odsuzující komunistické znásilnění naší země. Tak vypadá co-existence mezi příslušníky bloku sovětské země a jejich satelitů. Pak se chce mluvit o co-existenci se světem nepřítele — se světem kapitalismu. Byla to tentokrát nikoliv konfrontace mezi východem a západem, světem komunismu a kapitalismu, ale rodinná záležitost dvou komunistických stran — KSSS a KSČ, resp. KSS. Velký slovanský bratr přišel na pomoc malému, bezbrannému bratru a bylo to “fraternal assistance”, bratrská pomoc, jakou kdysi ve Starém zákoně poskytl Kain svému bratru Ábelovi, nebo v našich dějinách bratrovrah Boleslav svátému Václavovi. Je nám z toho smutno. A cítíme povinnost víc než kdy jindy, volat do houfu naše krajany i americké veřejné mínění. Bohumil Smutník. ODBOČKA ČSNRA V PORTLAND, OREGON Dne 24. srpna pořádala odbočka svoji měsíční schůzi. Po projednání běžných záležitostí odbočky byl podán návrh, aby presidentu Johnsonovi byl poslán telegram, ve kterém odbočka odsuzuje nezákonné obsazení Československa Rudou armádou, slibuje plnou podporu jeho politice, jejíž snahou je čelit sovětskému imperialismu. Dále odbočka vyslovuje podiv nad jednáním některých politických činitelů, kteří ještě věří, že je možno jednat se Sovětským svazem a dojít ke spolupráci cestou dorozumění a dohody. Obsah telegramu byl sdělen také dopisem senátoru Wayne Morrisovi, senátoru Mcčarthymu a senátoru McGovernovi jakož i Nixonovi. Poté bylo také jednáno o vzpomínkové oslavě, která bude dne 27. října t. r. ve hlavním městě Salemu. Účast přislíbili guvernér státu Oregon Tom McCall a president Willamette University G. Herbert Smith. Oba budou slavnostními řečníky. Očekáváme účast aspoň 700 lidí, pro které naše hospodyně musí připravit občerstvení. Byl nám propůjčen sál Willamette University bezplatně. S odbočkou spolupracují všechny československé spolky v Oregonu, takže oslava skutečně sjednotí zase všechny krajany. Doufáme, že tato spolupráce potrvá i nadále. John Martin, jednatel. ODBOČKA SAN FRANCISCO, CALIF. Odbočka Československé národní rady americké —■ San Francisco, konala členskou schůzi na zahradě předsedy br. Jiřího Špánka v Burlingame, na které členi pojednali o současné situaci v Československu a jak organisovat pomoc uprchlíkům. Na schůzi byli přítomni členi ČSNRA z Monterey (100 mil od San Francisca) manželé Bautzovi a manželé Jilichovi, kteří za pomoci ostatních krajanů již rozjeli velmi slibnou propagandu naší společné věci v okolí Monterey. Na schůzi byla přijata následující resoluce, která doporučuje několik bodů k příští činnosti: 1. Spolupráce všech krajanských demokratických spolků v místě. 2. Utvoření koordonačního výboru ze zástupců všech místních spolků. VĚSTNÍK • 9 [pageend9]3. Doporučuje se, aby všechny finanční podpory byly posílány na American Fund for Czechoslovak Refugees, Inc., 1790 Broadway, New York, N. Y. 10019—Dr. Jan Papá- nek. 4. Rozhodnutí o nějaké společné adrese, na které by krajané, Američané i případní uprchlíci dostali informace. 5. Uspořádat Československý den v rámci 50. výročí Československa. 6. Individuelní akce jsou vítány, ale doporučuje se zapojení buď přímo na koordinační komitét anebo na některou krajanskou organisaci, která má již dlouhou zkušenost v národní práci a má důvěru státních úřadů. 7. Spolupráce se nemusí omezit jen na sbíráni peněz pro uprchlíky, ale může být i stálou činností pro národní věc a takto budeme připraveni i na příští vážné události. 8. Vydávati alespoň jednou za měsíc informační dopis na krajany. Jiří Spánek. ODBOČKA T. G. MASARYK, LOS ANGELES, CALIF. První členská schůze konala se po letních prázdninách v neděli 8. září 1968, za horkého zářijového odpoledne a byla velmi početně navštívena. Jistě poslední události ve vlasti zapůsobily na mnohé, zejména na ty mladší, že chápou víc než jindy povinnost přiložit ruce k dílu. A jsme jim za to vděčni. Potřebujeme jejich spolupráce zejména nyní. Po vzdání holdu vlajce USA předseda vzpomněl těch našich členů, kteří mezitím zemřeli, prof, hudby Roberta Korce, který skonal náhle 12. srpna a generála čs. armády Ondřeje V. Mézla, srbského a ruského legionáře, jednoho z těch očitých svědků slavných historických událostí před 50 lety, kdy za rachotu děl a v proudech krve rodila se také naše obnovená národní a státní nezávislost, Masarykova Československá Republika. Přišli mezi nás bratři Slováci, vedle Vladimíra Balejky, jenž se uvolil zastoupit tajemníka odbočky Bohumila Smutníka, jenž odchází dne 18. září do Glendale Memorial Hospital, aby se po první, delší nemoci v životě, podrobil vážnější operaci, přišli i další, Pavel Perešenyi se vrátil v těchto dnech z návštěvy staré vlasti. Po vyčerpání pořadu schůze nám předvedli barevný film z podtatranských národních slavností, jež dovedou okouzlit svět barevnou nádherou národních krojů a tanců. Rudolf Lněníček, ses. Antonie Bílá a ses. Alžběta Solilová podali své zprávy finanční, jež byly uspokojivé. Bylo usneseno vyslat jako delegáta na oslavy padesátiletého výročí zřízeni Československé republiky ve Washingtoně, D. C, tajemníka odbočky Bohumila Smutníka, jeho náhradníkem pro případ, že by se zdravotní stav tajemníka odbočky nezlepšil uspokojivě, byl ustanoven Jaroslav Čadek. Byla při této příležitosti zhodnocena práce tajemníka od- bočkv v prvních dnů po okupaci ČSSR vojsky sovětských satelitů a připraven program společné porady všech krajanských organisaci v sobotu 14. září, jež se má zabývat přípravami k řešeni problému nejnovějších uprchlíků z okupovaného Československa. V tom směru bude vytvořena nej- užší spolupráce s Kalifornií severní, kam už ve čtvrtek 12. záři přibyla první čtyřčlenná roďna uprchlíků z ČSSR. Osvědčilo se vydání zvláštních nálepek na automobilové nárazníky (bumper stickers), jež mělv text “FREEDOM FOR CZECHOSLOVAKIA — NOW”. Protože to “now — nyní” patrně dlouho potrvá, doporučil tajemník na další vydáni text, heslo Amerických Listů: “WITH THE WESTERN FREE WORLD — FREE CZECHOSLOVAKIA”, které je našim dlouhodobým programem stejně. Upozorňujeme touto cestou na to, že někteří podnikaví jednotlivci zahájili své sběrací akce pro čs. uprchlíky mezi americkou veřejností, aniž by se bylí napřed jakýmkoliv způsobem pokusili o jakoukoliv spolupráci s existujícími krajanskými organisacemi, zejména s ČSNRA. Bylo pokračováno v přípravě vzpomínkových slavností dne 28. října 1918, jež v L. A. oslavíme slavnými českými bohoslužbami a slavnostním banketem, pořádaným v Sokolovně všemi čs. krajanskými organisacemi, na který budou pozváni zástupci amerických úřadů a amerického veřejného života. Těm, kdož se tentokráte obzvlášť zasloužili o úspěšný průběh všech podniků v L. A. vzdáváme touto cestou veřejné díky, starostovi Sokola Václavovi Salákovi, Joe Pokornému, Jar. Turkovi a Jar. Čadkovi především. Jen z takových obětí a úsilí mohlo být vykonáno to, co jsme zažili odkázáni sami na sebe v Los Angeles. ODBOČKA MASARYK, DETROIT, MICH. Členové odbočky Masaryk v Detroit, Mich., na schůzi dne 13. září 1968 projednali vpád armád varšavského paktu do Československa a přijali jednomyslně toto usnesení: 1 .—Okupace ČSR je porušení nejzákladnějších práv každého národa a odporuje též chartě Spojených národů. 2 .—Spoluúčast armád Německé Demokratické Republiky a Maďarské Lidové Republiky na tomto zločinu je urážkou všech, kteří bojovali za osvobození Čechů a Slováků z nacistického otroctví. 3 .—Němečtí váleční zločinci byli norimberským soudem odsouzeni též pro násilnou okupaci Československa. Nevidíme žádný rozdíl ve způsobu jak bylo obsazeno Československo v r. 1939 a v r. 1968. 4 .—Plně se stavíme za varováni projevené americké vládě předsednictvem Československé národní rady americké v době zvýšeného sovětského nátlaku na ČSR i za důrazný protest ČSNRA ihned v den okupace. Jsme přesvědčeni, že tato bezprostřední aktivita vstoupí do dějin stejně jako prohlášení presidenta dr. Beneše dne 16. března 1939 v Chicagu. 5 .—Zdůrazňujeme nutnost, aby ČSNRA nepřestala burcovat svědomí amerického lidu, tak, aby záležitost svobody Československa zůstala jedním z hlavních cílů americké zahraniční politiky. Jsme přesvědčeni, že záleží jen na nás, československých krajanech, abychom nepřestali burcovat svědomí Ameriky i celého světa též v budoucnu a nenechali otázku svobody Čechů a Slováků v organ:saci Spojených národů mezi ostatními nevyřízenými záležitostmi ve spisech ad acta. 6 .—Naproti tomu neskrýváme názor, že demokratické velmoci naprosto nevyčerpaly všechny mírové prostředky, kterými bylo možno nové tragedii Čechů a Slováků zabrániti. S trpkostí konstatujeme, že americká vláda ani v době neslýchaných sovětských hrozeb Československu, ani po obsazení Československa sovětskými vojsky, nepřerušila jednání se Sovětským svazem o diplomatických a vojenských dohodách, ač je zřejmé, že partner je agresor, usilující o despotickou vládu nad jinými národy, Spojených států amerických včetně. 7 .—Žádáme, aby Československá národní rada americká v budoucnu jasně rozlišovala mezi míněním amerického lidu a postupem dnešní americké vlády. Doporučujeme, aby ČSNRA jako vedoucí složka oslav 50. výročí Československé Republiky v říjnu tohoto roku ve Washmgtoně. se díe těchto, byť i trpkých skutečností, při uspořádání oslav řídila. Odbočka Masaryk v Deroit hlásí . . . Členská schůze odbočky dne 13. záři, svolaná pod dojmem tragického vývoje v Československu, konala se za daleko větší účasti, než jsme v posledních letech zvykli. Navštívili nás i členové, které jsme již pokládali za "ztracené” . . . přišli i Slováci. Na schůzi odbočky projednali jsme okupaci rodné vlasti ze stanoviska jak mezinárodně-politického tak i sociálního (uprchlíci a pomoc jim). Přečetli jsme i zprávy, které nám zaslala Čsl. nár. rada amer. v Chicagu o manifestaci dne 24. srpna i o ostatních akcích na podporu okupované republiky. Předložená resoluce s dvěma dodatky byla jednomyslně 10 • VĚSTNÍK [pageend10]schválena a ihned odeslána předsednictvu ČsL národní rady americké do Chicaga. Resoluci schválil i předseda oblasti michiganské ČSNRA, bratr Zubatý, který se schůze osobně zúčastnil. Dále jsme se usnesli pokusiti se o sběrací akci na podporu československých uprchlíků. Vydáme několik sběracích listin, s krátkým textem účelu, číslovaných a vlastnoručně podepsaných předsedou a tajemníkem odbočky. Bývalý předseda odbočky bratr Sklenář i bratr Zubatý vzali si na starost praktické uskutečnění této akce. Je naděje, že 50. výročí ČSR oslavíme v Detroitu dne 3. listopadu. Zástupce spolku Havlíček-Tyrš v Detroitu by rád oslavu pořádal společně se všemi ještě existujícími českými spolky v Detroitu. Odbočka Masaryk se přirozeně ráda zúčastní, žádáme pouze, aby na pozvánkách bylo uvedeno spolu s ostatními spolky naše jméno v plném znění. Zástupci spolků budou míti další poradu o provedení oslav ve středu 18. září. Referovali jsme členům o programu oslav ve Washing- toně 18.—20. září 1968, zatím jsou z Detroitu pokud nám známo 3 přihlášky. (Owosso, nevelké městečko v Michiganu, vysílá taneční skupinu a má dva autobusy již vyprodány!) Ke konci schůze, po referátu bratra Sklenáře o sjezdu Společnosti pro vědy a umění ve Washingtoně, se rozpředla debata, jak by se mohla činnost odbočky v 3 milionovém Detroitu oživit. Na Dožinky v Owosso přišlo asi 600 lidí a tance v krojích skutečně obecenstvo “chytly”. Podobně i Vinobraní na tábořišti Sokola Detroit. Je zřejmé, že schůzky bez zábavního programu, tak jak byly kdysi před lety, v dnešní době neobstojí. Jestliže oslavy 50. výročí ČSR se nám vydaří, chceme uspořádati v r. 1969 v Detroitu “Československý den” (tance v krojích, filmy o Československu, česká hudba a jiné). Karel Lípa, tajemník odbočky. Z CHICAGSKÉ OBLASTI lil. čaj Klub svobodné kultury pořádá svůj třetí čaj v neděli odpoledne dne 29. září v ČSA budově. Bude to čaj, na kterém se nemíníme radovat. Poslední historické události v Československu nemohou inspirovat žádného dobrého vlastence k legraci jenom pro zábavu. Avšak nemíníme se zastavit, přestat žít, oči si vyplakat nad tím, co se stalo. Byla by to urážka statečného československého národa, který vyšel do ulic plných tanků a bojoval proti nim tak, jak se jedmě bojovat dalo: Hesly touhy po svobodě a odporu proti okupantům, kteří přišli svobodu ještě v poupěti uzavřenou potlačit. Klub svobodné kultury se pokládá za odnož svého národa doma, a v jeho duchu odporu, který se nezbytně projevuje v hořké satiře, se pokouší vyplnit program svého čaje. Věneček Československé nár. rady žen v exilu se koná v sobotu večer dne 2. listopadu ve společenských místnostech ČSA v Ciceru. Holiday Folk Fair, mezinárodní bazár na Navy Pier, se letos koná v sobotu a neděli, dne 2. a 3. listopadu. Budou vystavovat Klub svobodné kultury a Čs. národní rada žen v exilu. Jako obvykle, ČSNRA se bude starat o kuchyň. Říjnové Proměny věnuji své stránky, jichž počet bude zvýšen, padesátiletému výročí zrodu Československé republiky, chtějí být holdem exulantů a Čechů a Slováků žijících v cizině československé státní samostatnosti a slibem věrnosti její slavnější budoucnosti. Úvodní a neznámý Pekařův Přehled českých dějin do roku 1918 ukáže, že nejsme nováčci v usilování o samosprávu svých věcí. V dalších textech mnohá známá .jména našeho exilu se budou zabývat líčením historie posledních padesáti let, ale také kritikou našich chyb a slabostí, kritikou i přísnou, která je však vždy diktována láskou. Patrně nej- zajímavějši budou studie a eseje, které se budou obírat budoucností Československé republiky, nikoliv planým prorokováním, nýbrž zajímavými projekcemi našich bohatých a bolestných zkušeností do budoucnosti. Mnohé úvahy říjnového čísla Proměn byly psány před převratnými událostmi v Československu, nejsou však zastaralé, protože byly psány sub specie aeternitatis, jak nás tomu učil Masaryk. Některé jsou podnětné, protože jsou sporné. Proměny v příštím ročníku hodlají uveřejňovat polemické rozklady s pronesenými myšlenkami, což může přispět! k hledání národního programu a smyslu našich dějin v současné situaci naší nynější krize a k nastoupení nové cesty. Říjnové číslo lze objednat a Proměny abonovat na této adrese: Czechoslovak Society of Arts and Sciences in America, Room 1121, 381 Park Avenue South, New York, N. Y. 10016, USA. Český den na státní výstavě v Dallas Český den na státní výstavě v Dallas, Texas, který se bude konat v neděli, dne 6. října, se kvapem blíží a bude jeden z těch nejlepších. Zájem je povzbuzující a cítíme, že československý lid souhlasí, aby se České dny na státní výstavě nadále pořádaly. Zvláště, když program je vzdělávací a výchovný. Z vynikajících čísel je vždy oblíbený tanec “Beseda”. Loni 36 kol tanečníků Besedy účinkovalo, největší účast jakou jsme kdy měli. Co toto píšeme, přihlášky nás docházejí ze všech stran, od vůdců tanečníků Besedy, že se již těší na letošní Český den. Druhá vynikající část programu a zrovna tak oblíbená, jsou naše krásné a pestré národní kroje, které nás obšťastňují. Proto, kdo můžete, připravte si svůj kroj. Budou i jiná zajímavá čísla na programu, o kterých se dočtete v novinách. Máte-li kdo návrh, jak zpestřit program Českého dne, dejte nám vědět. Budeme vděčni za každou radu. Jen dopíšte na: American Czech Festival Society, John G. Bubák, Chairman, 718 North Windomere, Dallas, Texas 75208. OUR FATE ETERNAL By ILJA KOVAR A nation cut down beneath the sickle Held the hated hammer for twenty years. You say a crimson sea runs rampant Where an earthly paradise once dwelt? The hammer grew heavy with times swift passage, Sharp pointed daggers fell out of their hands. Once again they began to garnish the tomb stones Of Jan and Thomas Masaryk. A prisoner cannot be kept imprisoned Where waters bubble over meadows green. Dear God, why through these many ages Have not our enemies learned this truth? All we want is freedom and to freely breathe, A bit of right to dream and live. Your tanks and all your brutal force, These cannot cut down our nation’s pride. Translated by R. A. Gorman PROGRESSIVE CZECH OD PROF. B. MIKULY Páté vydání nejmodernější učebnice, s úkoly, gramatikou, výslovností, ilustracemi. Pouze $4.50 — Poštou $5.00 VĚSTNÍK • 11 [pageend11]pnnoRnmn THE WHO’S WHO OF AMERICANS OF CZECHOSLOVAK DESCENT, to be published in English in 1968 by the Czechoslovak National Council of America. The editorial board is already preparing the first biographies for the printer. Panorama Committee asks that you please send in your prepared questionnaire or autobiography as soon as possible. This will give us more time to help you and others in writing the story of your family. You may write in Czech, Slovak or English. Proof of your biography will be sent for your approval before publication. Subscription rates are from $15.00 for one-eighth page to $100.00 for the entire page (approximately 635 words). Please do not delay. Join the many who wish to add the name of their family to the hundreds and thousands oi Americans of Czech and Slovak descent who have contributed by their hard work, perseverance, honesty and personal sacrifices to a better life for the family and community. DETACH------- — — — — — — ——— —--------- — —--------- ___________ DETACH Please send us the name of your neighbor or acquaintance to whom Panorama Committee will send free of charge a brochure giving the details about Panorama, sample biographies and a questionnaire to assist the subscribers in writing the story of their life. NAME ADDRESS ___________________________________________ CITY STATE ZIP CODE To be sent to: PANORAMA COMM., CZECHOSLOVAK NATIONAL COUNCIL, 4125 West 26th St., Chicago, III. 60623 SECOND CLASS POSTAGE PAID at Chicago, Illinois VESTNÍK 4125 West 26th Street Chicago, Illinois 60623 <*^=436 CZECHOSLOVAK COMMEMORATION WASHINGTON, D. C. OCTOBER 18-19-20 ADDRESS CORRECTION REQUESTED [pageend12]