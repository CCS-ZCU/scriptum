zpravodaj ■ Zpravodaj :hů a Slováků ve Švýcarsku : Spravodaj Slovákov Čechov vo Švajčiarsku Cena jednotlivého výtis'Ru: 5 CHF 4 ročník 42/2009 Slováci neprekročili svoj tieň Za prezidenta si zvolili opäť Ivana Gašparoviča Slovenský prezident Ivan Gašparovič (uprostred) s premiérom Róbertom Ficom (vľavo) a predsedom parlamentu Pavlom Paškom sa rozplývajú nad výsledkami prezidentských volieb. Autor: ČTK [pageend1]Upozornění pro neplatiče Opětovně, a teď už naléhavě, žádáme čtenáře, kteří doposud nezaplatili předplatné Zpravodaje na rok 2009, aby tak urychleně učinili. Přátelé, patrně nevíte, že Zpravodaj nemá žádné jiné finanční příjmy, než úhrady za předplatné a za inzerci. Zpoždění úhrad existenčně ohrožuje další vydávání časopisu. Věříme, že nechcete náš časopis pohřbít, proto Vás žádáme o urgentní zaplacení příslušné částky. Děkujeme za porozumění. Administrace Zpravodaje Ceny předplatného platné od ledna 2009: Ve Švýcarsku 55,- Fr., v ostatní Evropě 58.- Fr. nebo 38 Eur, v zámoří 63.- Fr., nebo ekvivalent v domácí měně. JAK PLATIT? Peněžní konta: Pro úhrady předplatného ve Švýcarsku - Postkonto: ZPRAVODAJ, 80-70357-1 Pro platby za inzeráty a předplatné z ciziny - Bankovní konto: Credit Suisse, CH-8070 Zürich, Konto Nr.: 063 4699 7100 0, IBAN: CH78 0483 5063 4699 7100 0, SWIFT (=BIC) CRESCHZZ80D. Platby přes poštu: Konto Nr. 80-500-4 Konto pro platby v ČR: Československá obchodní banka, a.s., Poštovní spořitelna, číslo účtu: 218798369/0300 [pageend2]zpravodaj 4 / 2009 spravodaj Obsah str. Aktuality (po uzávěrce) 2 Barack Obama navštívil Prahu 2 Gašparovič obhájil prezidentský post 3 Komentáře 3 Poprask v divadle nenových forem na otevřené scéně? / Miloš Dokulil 3 Pár nedávných citátů pro osvěžení paměti (2.) / Miloš Dokulil 6 O fotbalizaci české politiky / Luděk Frýbort 7 Jaro hned tak nepřijde / Pavel Moučka 9 Březen - za kamna vlezem? / Miloš Dokuli 9 Ze Slovenska 12 Paranoid park / Peter Schutz 12 Tiso stále medzi nami / Hana Klamková 13 Z České republiky 15 Šedesát let čekání 15 Ficov vírus ohrozuje celú Európu / Luboš Palata 16 Ze Švýcarska 17 Pozvánka do Ziirichu / Štěpánka Strouhalová 17 Z vašich dopisů 18 Po přednášce dr. Tomeše 18 Zdraví 19 Príliš horúci čaj môže spôsobiť rakovinu pažeráka 19 Plesnivou mrkev můžete sníst, chleba vyhoďte 19 Čtení na volnou chvíli 22 Hledá se teta Kateřina aneb kam čert nemůže, nastrčí bábu 22 Chalupáři v Glarusu / Milan Cimburek 23 Ze zápisníku cestovatele 24 Argentina - země mezi obzorem a horizontem / Jiří Brunclík 24 Kultura 28 Ukázka: O mléku a strdí 28 Poslední pocta 32 Rozloučení s Janem Vladislavem 32 Zemřel Jiří Rotter 34 Ze spolkové činnosti 36 Moje dojmy z výstavy kamélií v Locamu / Jiří Kozelka 36 Na vaše přání 37 Neplacené televizní a rozhlasové programy ze satelitu 37 Zasmějme se 39 Sport 40 Fotbalisté Slovenska zvítězili v Praze nad Českem 40 Programy spolků: Sokol Baden 41 Oznamy 42 Přihláška k odběru Zpravodaje 45 Inzerce 45 duben 1 apríl [pageend3]zpravodaj 4 / 2009 spravodaj Aktuality (po uzávěrce) Barack Obama navštívil Prahu Americký prezident Barack Obama s chotí přiletěl v úterý 31. března večer do Británie, kde začal svou první velkou cestu do zahraničí ve své nové funkci. V Praze se pak 4. a 5. dubna zúčastnil neformálního summitu USA a hlav zemí Evropské unie, které nyní ČR předsedá. V neděli Obama přednesl na Hradčanském náměstí klíčový projev (otiskneme ho v příštím čísle Zpravodaje). Americký prezidentský pár na Ruzyňském letišti přivítal jak prezident Václav Klaus, tak premiér Mirek Topolánek. Večer po příletu strávili manželé Obamovi v soukromí. Ráno pak americký prezident vydal prohlášení, v němž odsoudil severokorejské odpálení rakety dlouhého doletu. Na Pražském hradě jej přijal prezident Václav Klaus. Obama zde jednal s Klausem a Topolánkem, kterého doprovázeli šéf české diplomacie Karel Schwarzenberg, vicepremiér Martin Buršík a ministr financí Miroslav Kalousek. Před zaplněným Hradčanským náměstím pronesl pak projev. Mimo jiné varoval před jadernými zbraněmi, potvrdil americký závazek snížit jaderný arzenál a řekl, že pokud Írán odstoupí od svého vojenského jaderného programu, nebude nutné vybudovat protiraketový štít. Po skončení projevu se šel pozdravit s lidmi. Zatím co Michelle Obamová zahájila vlastní program, v pražském Kongresovém centru začal summit Evropské unie a USA za účasti Obamy a premiérů a prezidentů zemí EU. Obama na začátku summitu slíbil, že Spojené státy se zapojí do boje s klimatickými změnami.Dále vyzval EU k přijetí vězňů z Guantánama, podpořil členství Turecka v EU a řekl, že USA neuznají samostatnost gru- zínských separatistických regionů Jižní Osetie a Abcházie a že USA jsou o- chotny k diskusi s Íránem. Popoledni Michelle Obamová odcestovala z České republiky. Obama jednal se španělskou a polskou delegací. Po skončení summitu EU-USA Obama promluvil Barack Obama a Václav Havel na summitu EU-USA v Praze, ke skupině vybraných novinářů. Na vlastní žádost se setkal i s bývalým českým prezidentem Václavem Havlem. Z České republiky odletěl americký prezident do Turecka. Na letišti se s ním rozloučil ministr zahraničí Karel Schwarzenberg. Foto: J.Růžička, MF Dnes duben 2 apríl [pageend4]zpravodaj 4 / 2009 spravodaj Gašparovič obhájil prezidentský post Vítězem prezidentských voleb na Slovensku, které se konaly 4. dubna se stala dosavadní hlava státu Ivan Gašparovič. Nad Ivetou Radičovou vyhrál o jedenáct procent. Kandidátka opozice získala hlasy 44 procent voličů. K umám přišlo něco přes 51 procent voličů, tedy o osm procent více, než tomu bylo v kole prvním před dvěma týdny. Vyšší volební účasti nahrálo slunečné počasí, stejně jako fakt, že předchozí těsný výsledek, kdy Radičová zaostala za Gašparovičem jen o devět procent, některé voliče zmobilizoval. Podle analýzy serveru Sme.sk mohl výsledek voleb ve finále ovlivnit i přístup médií. Zatímco Radičovou noviny nechaly po prvním kole na pokoji, karikatury Gašparoviče se staly takřka denním chlebem názorových stránek. "Z toho vyplývá, že většina rozhodujících médií má Gašparoviče za jasně horšího kandidáta," napsal server. Důvodem podle Sme nebyla zaujatost novinářů. Na kandidáta, který úřad obhajuje, je vždy větší tlak; volby tedy představují jakési referendum, zda má pokračovat ve funkci. Slovenské volby byly v každém případě symbolické. Gašparovič se stal prvním prezidentem na Slovensku, který obhájil funkci. Třiapadesátiletá Radičová by v případě vítězství byla první ženou, která by usedla do prezidentského křesla. Volby byly v zásadě také soubojem mezi vládní koalicí a opozicí. Dosavadního prezidenta podporují vládní strana Směr-SD premiéra Roberta Fica a koaliční populistická Slovenská národní strana. Za někdejší ministryní práce stála trojice opozičních stran: Slovenská demokratická a křesťanská unie-Demokratická strana, Křesťanskodemokratické hnutí a Strana maďarské koalice. Prvním slovenským prezidentem po rozdělení federace byl Michal Kováč, kterého v roce 1993 zvolili ještě poslanci. V roce 1999 zvítězil v prvních přímých volbách Rudolf Schuster, o pět let později uspěl Gašparovič. Komentáře Poprask v divadle nenových forem na otevřené scéně? Lesk, anebo bída nachystané pasti na vládu? Miloš Dokulil Miloš Dokulil 1. Malé ohlédnutí zpět Letos dovrší česká politika - po tlusté čáře za víc jak čtyřicetiletou minulostí - 20 let své nové existence. Vyšla nejdřív anonymně do ulic. V nejistých počátečních podmínkách k artikulované politice vyjadřovali občané (jako oprávněný subjekt té politiky) výchozí nejasnou naději v lepší zítřky. Jako kdyby stačilo opět být „v jednom šiku“, jenže bez vnějšího donucení („Občanské fórum“, a tehdy také „Verejnosť proti násiliu“). Mnozí pak sledovali s jistou nevrlostí, když V. Klaus začal svolávat možné souvěrce do vyčleňujícího se „pravicového“ ovčince vznikající ODS. Nakonec se vyrojilo přes stovku rozmanitých stran a hnutí; většina měla jepicí život, mnohé další po nadějném vzestupu upadly již do zapomnění. Jako kdybychom nakonec měli výrazně vlevo jen KSČM a od ní napravo ČSSD (nevídaně zmohutnělou za časů M. Zemana); a napravo prakticky monopolně jen ODS (když ani ODA, ani US-DEU, ani ED se přijatelně a jako důvěryhodné stálice ve vnitřní politice trvale neprosadily). Střed jako kdyby duben 3 apríl [pageend5]zpravodaj 4/2009 spravodaj „tradičně“ okupovala KDU-ČSL, s koaličním potenciálem pro obě směrovky. Neměli bychom zapomínat na tzv. „opoziční smlouvu“, jako zjevný výchozí projekt k případné likvidaci významu a možné funkce dalších politických stran ve státě. (Kromě zjevné možné stability vládnutí projekt „dvou stran“ ve státě bez dostatečných právních a politických pojistek umožňuje mj. také nekontrolovatelnou korupci a nezodpovědnost při správě věcí veřejných.) Kupodivu nemalá část občanů opakovaně hledala jakýsi „kompromis“ mezi nabízejícími se alternativami, pokud možno bez riskantních střetů nebo stěží pochopitelných ideologických fines. Když se zrodila Čtyřkoalice, velmi rychle začaly stoupat její akcie mezi voliči; dokud se tato koalice nerozkmotřila, jakoby jen kvůli „vnitřní čistotě“ (to tehdy ODA měla problémy se svým účetnictvím). Poprvé před funkčním obdobím nynějšího Parlamentu ČR obdobně začala budit jisté (a jakoby politicky nezkorumpované) naděje Strana Zelených, i když zdaleka ne s takovými očekávanými výsledky, jaké se před lety prorokovaly Čtyřkoalici. (Připomeňme si, že SZ by bývalo v souladu s počtem hlasů patřilo 10 mandátů, a ne jenom 6.) Také v této straně začaly už před časem jisté třenice, navenek jakoby především k očistě programových otázek. Rozpad poslaneckého klubu Zelených a poněkud rozpolcené hlasování „zelené šestice“ o nedůvěře vládě 24. března 2009 se nesetkaly zrovna s nadšeným ohlasem jak médií, tak veřejnosti; takže český volič může zase znovu čekat na dalšího Godota. 2. Tyto horečné březnové dny V pondělí večer, 16. 3., ČTI ve svém „reportérském“ pořadu zveřejnila, že příspěvek o snad ne právě kalé podnikatelské aktivitě poslance doc. Wolfa (oceněné několika miliony z veřejných peněz) se navíc setkal s pokusem lobbisty Dalíka přesvědčit reportéra, aby se tento pořad nevysílal. Kdo program viděl, zároveň se dověděl, že sám premiér Topolánek měl zájem na tom, aby pan Dalík hleděl nějak doc. Wolfovi „pomoci“. Automaticky to muselo působit jako doklad viditelného tlaku z politické sféry na média. Hned následujícího večera měl premiér Topolánek mimořádný vstup do televize se svým prohlášením týkajícím se radaru; že toto téma zatím česká vláda stahuje z programu. O den později premiér tvrdil, že má důkazy o zmanipulování loňské volby hlavy státu a že s chutí předloží důkazy na případném uzavřeném jednání Poslanecké sněmovny. Kupodivu hned další den sněmovna odhlasovala tzv. vázaný mandát, aby vláda nemohla bez souhlasu Parlamentu („PČR“) převádět žádné pravomoce na orgány EU. Přitom se může ale zdát, že ještě žhavějším tématem - protože personálně jiskřícím - se stala mezitím již nějaký čas doutnající diskuse kolem úrovně práce státních zastupitelství. Nejen Zelení chtěli, aby dr. Vesecká z čelné funkce odstoupila. Dokonce i Unie státních zástupců vyzvala svou „nevyšší“, aby zvážila svou rezignaci. Už nemálo měsíců je v oběhu, že v ČR působí „justiční mafie“. Jako kdyby na počátku těchto problémů byla také zvláštní opatření prokuratury týkající se tzv. Čunkovy kauzy, která se měla řešit jejím odložením, když byl tento předseda lidovců ještě místopředsedou vlády. Ještě den před hlasováním o vládě noviny nešetřily místem při svých úvahách o R. Vesecké. (O policejním spisu „Krakatice“ se teď ani zmiňovat nebudu.) Konečně v úterý, 24. 3„ po horečném jednání v PČR, došlo k hlasování o nedůvěře vládě. A vláda dostala (po čtyřech předchozích neúspěšných pokusech opozice) nedůvěru, v poměru 96:101. Od čtvrtka bude vládou „v demisi“. (Možná se bude připomínat, jak předsedající L. Zaorálek vzal slovo ministru I. Langrovi; tím, že mu vypnul mikrofon.) 3. Co bude dál? Samozřejmě že výsledek úterního hlasování v PČR lze interpretovat jako společné vítězství ČSSD a KSČM, s potřebným přívažkem „přeběhlíků“. Je zajímavé, že vítězně naladěný J. Paroubek okamžitě netouží po parlamentních volbách v nejkratším možném termínu. Zřejmě duben 4 apríl [pageend6]zpravodaj 4 / 2009 spravodaj zpravodaj 4 / 2009 spravodaj kalkuluje i s tím, že v poslední době - právě také v souvislosti s předsednictvím ČR v EU - příznivců ODS nemálo přibylo; natolik, že se poměr obou nejsilnějších stran (ODS a ČSSD) víceméně vyrovnal. Další problém je teď s tím, že sice nakonec musí dojít k volbám, ale přitom řada mezitím nadhozených problémů k reformě parlamentních voleb zatím dořešena nebyla. PČR by měl mít jen 199 poslanců, aby nemohl nastat přímo pat. Především ODS zároveň toužila, aby vítěz voleb získal mandátovou bonifikaci. Pochopitelně v nově nastalé situaci lze stěží najít korektní řešení, aby nebylo šito na zrovna existující poměry. Menší politické strany se brání; novela by ubrala mandáty především jim. (Strany zatím neparlamentní mají v dané situaci takřka nulovou šanci získat nějaké mandáty.) Kdekoho může také napadnout, že zatím si vláda a její premiér počínali od začátku krize a nato i v předsednictví EU docela profesionálně. Zřejmě i proto začala se ODS dotahovat v preferencích voličů na už řadu měsíců suverénně vedoucí ČSSD. Paradoxem celého povolebního období tohoto parlamentu je, že velmi brzy obě nejsilnější strany musely chtíce nechtíce počítat s „přeběhlíky“. Prezident Klaus by možná i proto raději viděl vládu, v níž by koalovaly dvě nejsilnější strany; a takto by vláda byla víc než dostatečně stabilní. Pochopitelně na účet všech menších stran. Jejich opoziční role by klesla do bezvýznamnosti. Také nás může napadnout, jak to, že nakonec popáté to už M. Topolánek neustál. Potřeboval by teď naposled jen jediný hlas vychýlit ve prospěch své vlády, aby opět obstál. Nelze vyloučit, že V.Tlustý byl už delší dobu dotčen tím, že poté, co byl dokonce ministrem financí za ODS, nezůstal ve vládním týmu a byl nahrazen lidovcem M. Kalouskem. V. Tlustý dokonce i ne zrovna korektními prostředky hleděl na sebe nějak upozornit (vířivková aféra). Teď si na M. Topolánkovi zchladil žáhu a vládu potopil. - Je možná podružná otázka, zda měli nějak jinak už dříve mezi sebou jednat uvnitř poslaneckého klubu a vzájemně v osobním styku (i ve straně) Zelení, z jejichž původně středu vzešly dva ze čtyř hlasů „potopy“. Mohlo by se zdát, že český Parlamentarismus narazil jen na náhodnou situaci, že v něm jsou jaksi „nezařazení“ nebo „rebelující“ poslanci a poslankyně. Přitom dlouhodobě v PČR předvádějí mnozí poslanci svými příspěvky spíše operetní představení než kvalitní práci na tvorbě zákonů, s korektní kontrolou moci výkonné. (Kupodivu v médiích i mezi politiky se okamžitě jako kdyby zapomnělo jak na problematiku státních zastupitelství, tak na možné manipulace v souvislosti s volbou prezidenta republiky.) Přitom prezident Klaus nemusí pověřit sestavením nové vlády premiéra v demisi. Není také vázán kvalifikovanou lhůtou, do kdy někoho pověří. Úřednická vláda, za kterou se přimlouvá ČSSD na přechodnou dobu, je stěží adekvátním řešením za daných poměrů. Dost povyku teď navíc vzniklo také tím, že náš premiér se z půdy EU kriticky ozval na adresu administrativy USA; konkrétně tím, že charakterizoval stávající ozdravná opatření v americké ekonomice jako „cestu do pekel“. Přitom by nadcházející schůzka G20 v Londýně měla navodit tolik teď potřebnou vzájemnou vstřícnost. (Vicepremiér Vondra zcela neobratně se pokusil premiérovo „peklo“ vyzmizíkovat, ale agentury už měly o čem psát. Má cenu teď uvádět, že prezident Obama zrovna teď po té negativní medializaci navštíví Prahu?) Problémem také už od toho zmiňovaného úterka (24. 3.) navíc také nemálo je, že již tři týdny předtím renomovaný britský Economist (v čísle z 28. 2.) Českou republiku zařadil jako „východoevropský“ stát a začlenil ji mezi Maďarsko (rating BBB), Rumunsko (BB+) a Polsko (A+). Přitom z těch tří teď uvedených států ty prvé dva jsou v nemalé hospodářské krizi; a v Maďarsku navíc premiér dal svou funkci zrovna teď k dispozici. Jako kdybychom si nyní - ne zrovna zaslouženě - koledovali o další ztráty v ratingu ČR (má teď jen „A“; zatímco SR má „A+“). Investoři vycházejí spíše než z poznané reality ze signálů, které jim poskytuje renomovaná ratingová agentura. Čili jinak: Ta léč na vládu teď může navíc doprovodně zapůsobit duben 5 apríl [pageend7]zpravodaj 4 / 2009 spravodaj nemálo negativně z nečekaného úhlu na naši ekonomiku. Na to zřejmě čeští opoziční a přidružení poslanci nepomysleli. Myslíme vždycky lokálně, že? Od perspektivy vlastního nosu? Na úrovni okamžiku, není-liž pravda? A teprve tehdy, když v parlamentní lavici odložíme noviny či obrázkový časopis... Pár nedávných citátů pro osvěžení paměti (2) Vybral a mírně komentoval M. Dokulil Pár nedávných citátů pro osvěžení paměti (2) Vybral a mírně komentoval M. Dokulil „Tati, z toho letadla se udělal člun!“ - Takto oslovila otce čtyřletá Sophia Sosa(ová), když si všimla, že letadlo, v němž cestovala, zrovna šťastně přistálo na hladině řeky Hudson. Viz mj.: http://www.cnn.com/2009/US/01/15/new.york.plane.crash/index.html „Je to těžší než najít ministra obchodu.“ - To řekl Barack Obama, v souvislosti se starostmi kolem nástupu do Bílého domu 20. ledna 2009. Poukazoval zrovna na to, že pro dcery prezidentský pár vybírá vhodnou odrůdu psa. V té době těsně před nástupem do Bílého domu se již výběr zúžil na dva možné kandidáty: buďto na labradorského pudla nebo na portugalského vodního psa (Cao de agua, „portie“). Už ale je teď rozhodnuto. Vyhrál to nakonec portugalský „portie“. Viz i: http://www.infive.com/portie.html „Ti lidé, kteří mi to způsobili, si nepřejí, aby byly ženy vzdělané. Chtějí, abychom byly hloupými věcmi.“ - To řekla Šamsia Husseini(ová), jedna z 11 afghánských dívek, které se zase po dvou měsících vrátily do školy, když cestou do školy byly napadeny kyselinou a konečně přestály následky toho nenávistného útoku. Zprávu citoval Time, 2. února 2009. V interview pro televizní al-Arabiya se B. Obama vyjádřil dvakrát nepřeslechnutelně. První výrok: „Mým úkolem vůči muslimskému světu je sdělit, že Američané nejsou vaši nepřátelé.“ A také sdělil, jaké instrukce dal svému vyslanci pro Střední Východ: „Začni nasloucháním, protože až příliš často Spojené státy začínají diktováním.“ — Informoval o tom mj. americký Newsweek, 9. února 2009, str. 5. „Abych zajistil přežití svého lidu, musel jsem tisknout peníze.“ - To pronesl ústřední bankéř prezidenta Mugabeho v Zimbabwe, Gideon Gono (také zvaný “Mr. Inflation“, tedy „Pan Inflace“; proslulý tím, že dal nakonec tisknout bankovku znějící na nominálně „trillion dollar“, tedy na bilion zimbabweských dolarů). Jde o muže, který disponuje sám 47 pokoji ve své rezidenci, pokud v ní zrovna je. — Ten výrok publikoval mj. Newsweek, 9. února 2009, str. 31. Není marné porovnat nesrovnatelné třeba hned s jednou zprávou o tři dny mladší. Guvernér ústřední Anglické banky přiznal ve středu, že je Británie nyní v „hluboké recesi“ a dal najevo, že Anglická banka se nyní chystá „tisknout peníze“ v rámci dalšího, nyní už docela zoufalého pokusu oživit britské hospodářství. Říká tomu "kvantitativní ulehčování". Viz k 12. 2. 2009: Anglická banka se chystá tisknout peníze, v zoufalé snaze zvrátit hlubokou krizi K předchozímu textu dvě poznámky: 1) V interview Gono nepřehlédnutelně také prohlásil, že rok 2009 bude dobrý rok; už to totiž nemůže být horší... Viz i: http://www.newsweek.com/id/182541 2) K problému, zda tisknout, či netisknout peníze je na místě poznamenat, že Ústřední banka Zimbabwe 2. února smazala graficky 12 nul a přešla na nový zimbabweský dolar; takže bilion zimbabweských dolarů se smrskl na dolar jeden jediný... Viz mj.: hi/africa/7865259.stm http://news.bbc.co.Uk/2/ duben 6 apríl [pageend8]zpravodaj 4 / 2009 spravodaj „Nemám žádnou politickou zkušenost“, prohlásila 35-letá Orly Levy(ová), kandidátka ultranacionalistů (dříve modelka nebo televizní hosteska) za potenciálně příští vládní stranu Israel Beitenu; jednou z jejích kolegyň je Anastasia Michaeli, matka sedmi dětí, která se přistěhovala do Izraele teprve před 11 lety a následně konvertovala k judaismu. - 10. února 2009. Viz mj. Ještě k atmosféře v Izraeli těsně před volbami:http://www.indymedia-letzebuerg.net/index.php? option=com_content&task=view&id = 18504&Itemid=28 Když prezident Obama podepisoval „stimulační zákon“ (který má ozdravit americkou ekonomiku celkovou sumou $787 miliard), nazval to „nejrozmáchlejším ekonomickým obnovovacím balíčkem v našich dějinách“. — 18. února 2009. Dva české citáty nakonec: „Liberál ve mně ví, že podobně jako chřipka trvá týden, když chodíte do práce jako já dneska, a stejně týden, když si lehnete a budete do sebe dávat všechny možné doporučené prášky tím či oním panem doktorem.“ V. Klaus, 9. února 2009. (Jinak řečeno: Podle názorů prezidenta Klause zásahy státu ve stávající ekonomické depresi hrají miniaturní roli.) „Ano, krize je jako chřipka - léčená týden, neléčená sedm dní. Ale i chřipka může přerůst v epidemii, dokonce v pandemii. I chřipka může být smrtelná.“ M. Topolánek, 17. února 2009. O fotbalizaci české politiky Luděk Frýbort O fotbalizaci české politiky Luděk Frýbort Dozvěděl jsem se tuhle z novin, že jistý politik kope za ... už nevím za co. Rovněž bývá slýcháno, že ta či ona osoba veřejná má či nemá tah na branku, jakož i že kterýsi partajní činitel někomu ukázal červenou nebo takovou nějakou kartu, načež se potrefený octl v ofsajdu neboli mimo hru. Jest mi to podivné. Čítám i zahraniční tisk, ale žádné zmínky o ministrech kopajících dejme tomu za privatizaci nemocnic v něm nenacházím. Abych se vyjádřil ve vší upřímnosti, pranic se mi ten způsob nelíbí, a to nejen jako vyznavači a uživateli dobré češtiny. Hra zvaná fotbal (postaru kopaná) je ovšem oblíbenou lidovou zábavou v převážné části světa s výjimkou těch krajů, kde ji nahrazuje kamenování cizoložnic. Odvádí prostého človíčka od starostí všedního dne a skýtá mu možnost se znamenitě vyřádit, třebaže je mi podivné, proč sportovní veřejnost nedemoluje sedačky a nemlátí se po hlavách flaškami od piva přihlížejíc soutěži ve skoku dalekém. Asi proto, domnívám se, že se správné řádění může rozvinout pouze tam, kde jsou účinkující rozděleni na dvě protivnické skupiny, z nichž jednu je možno velebit, kdežto druhé malebně spílat. Což však zase odporuje zkušenostem například s házenou, v jejímž jménu nedocházívá k pranicím, ani nebývají zapalovány vagóny státních drah. Jest svět sportu plný záhad. Leč zanechme fandovských obyčejů a vraťme se k pronikání fotbalových způsobů do věcí politických, krátce k fotbalizaci politiky. Jde, jak již řečeno, o jev výrazně a unikátně český. Ptáme-li se po příčinách, neunikne nám, že i volební mrav je v zemích Koruny české výrazně fandovský, fandovštější než jinde. Též v království britském či nizozemském - a že jsou to nějak fotbalové země - mívá obecenstvo své oblíbené partaje a každý dle náklonnosti srdce svého tu či onu volí. Ale jen do chvíle, než na ni praskne nějaká ošemetnost, například že si pan předseda vydržuje tajnou milenku, nebo že si zřídil černou volební kasu, aby berňák nevěděl. To je pokládáno za znamení nesolidnosti, procenta voličské přízně klesají, padají hlavy a končí kariéry, jak jsem sám v Německu párkrát zažil. Je prostě nezdrávo dráždit voličstvo postranními fígly. V prohlášené demokratické Republice české toto pravidlo jaksi neplatí. Milenka sem, milenka tam, oblibou partaje nepohne ani o půl chlupu, a nějaký daňový fígl, chacha, už teprve duben 7 apríl [pageend9]zpravodaj 4 / 2009 spravodaj ne. Jak by pohnul, když populární partaji neuškodí ani zašantročené miliony a miliardy, kšefty za okrajem zákona, zapletení v sítích organizovaného zločinu, zápis v estébáckých kartotékách, a nakonec ani veřejně provedený mord ... ale co bychom si dál povídali o zdejším politickém folklóru, že ano. Zčásti je to snad dáno nemožností si opravdu vybrat v nabídce, kde je jedna partaj za osm a druhá za deset bez dvou. Zčásti i skutečností, že je česká veřejnost na takové móresy dávno zvyklá, takže nepokládá za důvod k zavržení partajního miláčka jeho protažení špínou podvodu, ba zločinu. Ale především je to veřejnost fandovská. Chápe politickou soutěž jako utkání Sparta - Slávie; a kdyby si naši zlatí hoši ze hřiště sto a jednu červenou kartu odnesli, kdyby se do mičudy nestrefili a do třetí okresní ligy poklesli, srdcem pravého fandy to nepohne, naopak ještě pocítí hrdé plání věrnosti ve svém přívrženeckém srdci. Možná je to pozů statek z časů, kdy jediný volitelný klub se nazýval Národní fronta; politika tak neskýtala přívrženec - kému pudu možnost vy- jád ření, i našel si východisko ve sportu. Rozfan- děné obecenstvo by si ale mohlo pomalu všimnout, že ten stav skončil před více než devatenácti lety, a začít rozlišovat mezi nedělní legrací a zodpovědností za vlastní osud. Neboť fotbalové vítězství bude spláchnuto prvním pivem, kdežto ohleduplné přehlížení lotrovin může mít dlouhodobý a dost možná neodčinitelný následek v úpadku demokracie na úroveň obvyklou v rozvojových zemích, se všemi z toho vyplývajícími důsledky. Jsou občas na luzích českých slýchat sebevědomé řeči o pevném zakotvení ve strukturách Západu ... chci ze svého zahraničního hlediska upozornit, že tak příliš pevné není, alespoň v očích západní veřejnosti ne. Kdyby měla možnost se vyjádřit referendem (když je po něm voláno například ve věci té Lisabonské smlouvy), leckterý čerstvý zakotvenec by z řečených struktur vypadl jako příslovečný cukrář. Něco k nápravě toho stavu lze udělat hned a snadno: přestat si plést politiku s fotbalem. Začít je možno se slovníkem jazyka českého, v němž všechny tahy na branku, ofsajdy a kopání za cosi kohosi ponechme zelenému trávníku, věci veřejné pak jmenujme, jak si zaslouží, poctivost poctivostí a podvod podvodem. Tento článek byl uveřejněn na http://www.cs-magazin.com Kresba J. Brunclík duben 8 apríl [pageend10]zpravodaj 4 í 2009 spravodaj Jaro hned tak nepřijde Jaro hned tak nepřijde Zima bude hodně dlouhá a tak bychom se měli všichni dobře připravit. Dává nám to na vědomí i prezident Obama, krize prý potrvá ještě dlouho. Přesto rozdává miliardy plnými hrstmi. Komupak? Jak by zdravý rozum předpokládal, asi těm podvedeným černochům co přišli o střechu nad hlavou, aby si mohli jak se v happyendu patří, tu svou střechu konečně koupit a dluh splatit? I ty svátá prostoto. Tak jednoduché to nemůže být. On sype do koryta přímo bankéřům, kteří tu krizi spunktovali, aby už nebyli smutní. A oni jsou vděční. V novinách píšou jak se na Wallstreet radují. A už nešetří. Rozdávají si prémie za tu svou šikovnost. Ale prý už jim to nestačí a mohli by být zase smutní. To však Obama nedopustí. Aby nás uchránil před jejich kolapsem, dá jim víc. A ještě víc. Kdy budou mít dost, to neví ani Obama. Ale vševědoucnost on nikomu nesliboval. Kdepak ale ten hodný pán v Bílém domě ty penízky bere? Inu zadluží se. Přesněji, vás zadluží. Vás pro vás, tak na vás myslí. A z čeho se bude ten dluh splácet? Inu z vašich daní. A z daní vašich dětí a vašich vnuků. Úroky z dluhu se budou splácet komu? Zase bankám. To je kšeft. O budoucnost je tedy vystaráno! Bankéřům i vám. Po celém světě. Nepřipadáme si trochu jako pitomci? Tolik bylo vysvětlování pánů profesorů, politických a ekonomických lídrů, dát trhu volnou ruku, svobodu trhu, že trh se bude regulovat sám. Vše se vytříbí, neschopné nepřežije. Kdyby se tohle hlásané, opěvované a potleskem demokraticky schválené pravidlo dodržovalo, muselo by být dnes bankovnictví mrtvé. Nebo zestátněné. Vy jim přes Obamu a jiné velikány půjčujete, Wallstreet by mněl tedy patřit vám! Nepatří? Ne. Je ve starých rukou a hospodaří si dál po svém. Je to morální? Inu je. Hloupý kdo dává, hloupější kdo nebere. Vy demokraticky dáváte. Když jste hloupí, proč by oni měli být hloupější než vy, řekl by asi Darwin. Je to v pořádku. Po zkušenosti s komunismem jsme chtěli zpátky kapitalismus. Máme to co jsme chtěli? V roce 69 se předčítal na Svobodné Evropě román George Orwella „Farma zvířat“. Román končí scénou, kde na farmě, na které se ujala vlády prasata, došlo k setkání, dnes summitu, mezi prasaty (reprezentují komunismus) a lidmi (za kapitalismus). Řečnilo se, pilo se, hrály se karty, až došlo při kartách k podvodu a ke konfliktu (krizi). Dále slovy George Orwella: „Zvenčí pohlížela zvířata z prasete na člověka a z člověka na prase, a opět z prasat na člověka. Ale nebylo už možné rozlišit, která tvář patří člověku a která praseti.“ Právě zažíváme ono dovršení románu. Jsme na konci. Ale víme alespoň kde jsme. Na konci je taky na začátku. Může se začít opakovat. Nebo začít něco nového. Napřed se snad poohlédnout po něčem co již funguje. Pavel Moučka Březen - za kamna vlezem? Miloš Dokulil Už jsme si „jaksi“ zvykli na to, že od loňského podzimu jedni o krizi světové ekonomiky mluví, a na jiné přímo existenčně doléhá. Některé lidi mezi námi v mnohých zemích láká „šrotovně“ k nákupu nového auta, jiní živoří třeba v uprchlických táborech s velmi omezenými zdroji mezinárodní pomoci. A z perspektivy života ve Střední Evropě jako kdyby se „až tak moc toho zneklidňujícího nestalo“. Přitom i tam dolehla třeba ta otřesná anomálie vztahu k životu, jakoby jen „americká“: že dokonce nedospělý člověk si najednou umane, že udělá krvavou lázeň ve škole. Pokud ještě drží ruka školáka propisku v již mrtvé ruce, svědčí to přinejmenším nejen o osobním selhání vraha, ale také o korozi hodnot naší civilizace. duben 9 apríl [pageend11]zpravodaj 4/2009 spravodaj Je samozřejmé, že v čase navenek globálně vnímaného ekonomického poklesu jsou pak se znásobenou citlivostí vnímány zprávy o mimořádných odměnách v řádu milionů, zvláště když je velkoryse vyplácejí instituce, které předtím nemalou měrou samy spoluzavinily hospodářskou depresi a bez vládních injekcí by nepřežily (viz americkou AIG; bude o ní zmínka níže). Pro běžného občana musí být zcela nepředstavitelné, na jaké úrovni se pohybuje finanční život USA, zatím stále nej významnějšího státu světa. Jenom účetní deficit státního rozpočtu USA (vyhlášený ústy prezidenta Obamy již 24. 2.) pro příští rok počítá se schodkem nejméně 1,75 bilionu dolarů; ten má klesnout na $533 miliard teprve v roce 2013. Americká administrativa se pokusí protlačit Kongresem rozpočet na sumu 3,6 bilionu dolarů! Přitom ročně se na akciových a opčních trzích USA obchoduje $44 bilionů! (Pro představu o „bilionu dolarů“ si udělejme malé početní cvičení: Pro zjednodušení před- pokládejme, že se nám na výšku jednoho milimetru vejde 10 stodolarovek a že to představuje slušný měsíční příjem Středoevropana z ČR nebo SR. Do jaké výšky se nám narovnají tyto bankovky, když bilion = 1012? [Nesmí nás mýlit, že toto číslo Američan pojmenovává „trillion“.] Že by se mohl za tu výšku stydět třeba i Mt. Everest?) S jakými běžně nepředstavitelnými sumami finančních prostředků se musí v americkém hospodářství počítat, to nemálo výrazně dokládá světová pojišťovací společnost AIG. Během dvou měsíců (počínaje 16. zářím 2008) dostala od státu ve třech platbách záchrannou půjčku $150 miliard. Nestačilo to. 2. března 2009 z kapes daňových poplatníků putovalo dalších $30 miliard do sejfů AIG. Téhož dne tato společnost ale ohlásila obchodní ztráty za poslední obchodované čtvrtletí ve výši $61,7 miliard! A přitom následně tato instituce přesto se rozhodla vyplácet 73 špičkovým manažérům „bonusy“; každému milion i více. Vyvolalo to nemalou bouři, i v Bílém domě. Řeší se, jak tyto peníze dostat zpět. Administrativa se pokusí zavést zcela nové standardy do finančních trhů (viz prohlášení ministra financí Geithnera z 25. března). Chce ovšem napumpovat do finančního systému další sumu: $1,2 bilionu! A také se budou tisknout další bankovky. (Cena zlata, která se ještě v říjnu 2008 pohybovala na úrovni 806 dolarů za unci, ke 13. březnu už dosáhla $1000!) Asi se hodí připomenout, že jeden z nej výraznějších finančních podvodníků, Bernard L. Madoff, v 11 bodech obžaloby přiznal svou vinu. Uměl přilákat na pět tisíc movitých klientů a „obchodoval“ s 65 miliardami dolarů, z nichž bylo pro věřitele zachráněno jen $950 milionů. Už „sedí“. — Pokud se daňoví plátci zatím beztrestně uchylovali do tzv. daňových rájů, vláda USA i tomu chce udělat konec. Dokonce švýcarská UBS již souhlasila s tím, že zaplatí pokutu $780 milionů a předá americkým orgánům jména a účetní zprávy o 300 amerických klientech, kteří takto ročně připravovali státní „kasu“ o minimálně $200 milionů. (Činnost bank představuje pro švýcarské hospodářství 12 % HDP.) Všude ve světě je zvýšený zájem nejen o udržení výrob, ale také o předpoklady k příštím investičním záměrům. Výraz „Východní Evropa“ nemá zrovna pozitivní zvuk. Nejednou jsou ale jak ČR, tak SR (která je navíc veurozóně!) stále označovány jako „východoevropské“ státy. Přitom v uvedených dvou zemích nenastal žádný takový měnový kolaps, jaký postihl duben 10 apríl [pageend12]zpravodaj 4/2009 spravodaj mj. Maďarsko, Lotyšsko nebo Rumunsko, o masivních deficitech běžných účtů Bulharska nemluvě. V ČR ovšem teď nastala vládní krize a v době psaní tohoto textu ještě neměla SR zvoleného svého prezidenta. Mnozí komentátoři už několik měsíců sýčkují, že sice pád berlínské zdi sice sjednotil Evropu, ale finanční krize ji opět štěpí. Ještě 1.3. premiérka SRN Merkelová odmítla masové „bailout“ (tj. injekce třeba do ohroženého automobilového průmyslu). Přitom zvučná německá značka Opel, patřící americké firmě GM, nemá potíže, jakými je provázen americký vlastník; ale bez „injekce“ se pravděpodobně neobejde. Francouzský prezident Sarkozy zase tvrdil, že Východní Evropa tlačí EU do rizik, takže by se zřejmě měla výroba francouzských značek automobilů vyráběných v zahraničí stáhnout „domů“! Kupodivu v USA bylo znovuobjeveno heslo „Buy American!“ (čili ve významu: „kupuj americké zboží“). — Světově významní ekonomové nestačí varovat před touto ekonomickou úzkoprsostí. Během velké hospodářské krize z konce 20. let 20. století právě uzavírání domácích trhů pro zahraniční obchod prodlužovalo ekonomickou stagnaci. — I když by měla teď ČR mít hluboko do kapsy, bude za miliardy kupovat vojenské transportéry. Zahraničně-politicky dala americká administrativa jisté „signály“ tím, že Hillary Clinton(ová) se vypravila nejdřív na západ; aby takto bylo podtrženo, že USA jsou nejen atlantickou, ale také tichomorskou velmocí. Nejdřív navštívila Japonsko. V Číně naznačovala, že USA počítají se „společným podílem na vůdčí roli“ (“sharing leadership“). Prezident Obama se zase vydal do Mexika. Čína se zakupuje v Austrálii, Rusku, Latinské Americe, o Africe nemluvě. Jde někdy o sumy v desítkách miliard dolarů. Přitom právě Čína je největším světovým věřitelem USA, s rezervami v částce bilion dolarů; takže má přímý zájem na schůdném řešení americké krize, aby nedošlo k velkému znehodnocení těchto dolarových aktiv. — Bez ohledu na citlivé 60. výročí okupace Tibetu nebo 50. výročí od krvavě potlačeného povstání proti ní Čína teď chce připomenout, že její anexe Tibetu byla triumfem pokroku. Také tibetský Dalaj-láma naopak se pokusil poněkud „přitvrdit“ svou kritiku čínské politiky vůči Tibetu (i když stále volá po „middle way“). Ve stínu paragrafů; 4. 3. Mezinárodní soudní dvůr (ICC, zřízený 2002, jen 66 států ze 195 ratifikovalo jeho statut), vydal zatykač na šéfa Súdánu Omara Hassana al-Bašíra, a to kvůli válečným zločinům proti lidskosti, jichž se měl dopustit v Dárfúru. — 12. března byl odsouzen na tři roky do vězení Muntazer al-Zaidi, který svými botami ohrožoval prezidenta Bushe při jeho návštěvě Iráku. — V Rakousku proběhl za velkého zájmu světové veřejnosti proces s J. Fritzlem, který za stěží představitelných okolností utajeně v nelidských podmínkách plodil děti s vlastní dcerou (soud začal 16/3, a již 19/3 rozsudek; přijal doživotí). — Jeden proslulý bývalý agent StB by teď sice měl jít - pokud dojde k pravoplatnému rozsudku - do vězení, ale "jenom" za podvody. Pár informací „jednou větou“: Nicolas Sarkozy překvapivě ohlásil, že se Francie vrátí do NATO. V Brazílii došlo k exkomunikaci lékařů a matky devítileté dcery, kteří připustili potrat 9- leté nastávající matky (čekala dvojčata). Na Kubě došlo k částečné rekonstrukci vlády, která se dotkla klíčových postů. Írán má teď inflaci 26 %. Dříve tak velkoryse rozdávající Venezuela teď snížila zahraniční aktiva o 38 %, aby udržela vládní program. Teď máme úroveň C02 v ovzduší 386 ppm (pro srovnání: před průmyslovou revolucí to bylo jen 280 ppm; zatím to číslo stále hrozivě roste). Papež Benedikt XVI. navštívil misijně Afriku a nabádal k pohlavní zdrženlivosti. Jedno z hesel na pražské demonstraci zemědělců proti politice ministra Petra Gandaloviče (ODS) a eurokomisařky pro zemědělství Mariann Fischer-Boelové (13. 3.) znělo: „Chceme chovat krávy, ne poslouchat voly!“ Co lze stěží přehlédnout: V Pákistánu hostovalo kriketové mužstvo ze Srí Lanky. Vozidlo, v němž se přepravovalo, bylo 3.3. napadeno tuctem teroristů. Z 8 zabitých bylo 6 policistů doprovodu. Přitom mj. Pákistán má být roku 2011 hostitelskou zemí Světového kriketového poháru! — V Bangladéši došlo k pokusu o puč. Povstalcům byl přislíben pardon. Jakmile se duben 11 apríl [pageend13]zpravodaj 4/2009 spravodaj vzdali, byla tato záruka odepřena. — Po víc jak desíti letech 7. března v Antrimu v Severním Irsku teroristé zastřelili dva vojáky (a o pár dní později ještě jednoho policistu), a takto se pokusili znovu rozdmýchat občanské rozbroje. — Poté co došlo ke střelbě umanutého vraha v Alabamě, jehož obětí se stalo 10 lidí, v SRN - poblíž Stuttgartu - nastalo nečekané krveprolití v jedné škole, které pak skončilo celkem patnácti zmařenými životy. (V Česku kupodivu následně byly odhaleny dva případy, kdy mladiství plánovali útok na školu.) Zde jen letmo si připomeňme pád české vlády (24. 3.). Obšírněji se o tom píše na jiném místě. Je otázkou, zda zmínka premiéra Topolánka o americké „cestě do pekel“ byla zrovna teď, před nadcházející schůzkou G20 v Londýně, prozíravá a včasná. Koloritem té krize je, že předseda ČSSD Paroubek neaspiruje na co nejdřívější převzetí moci. Světovou kulturní veřejnost nemálo vzrušil nález zcela zatím neznámého pravděpodobného Shakespearova portrétu (nazvaného podle irských vlastníků „Cobbeovský“). — V Česku vzbudilo jisté - spíše investičně motivované - vzrušení, že ve dvou aukcích bylo pokaždé vydraženo jedno dílo řádově za 20 milionů Kč (Toyen, Kupka). Krátce předtím (25. 2.) jedna pařížská umělecká aukce během tří dnů vynesla celkem $484 milionů (ty peníze půjdou všechny na charitu!). Připomeňme si aspoň několik výročí: 10. 3., před 50 lety, došlo k povstání v Tibetu proti okupaci Čínou. — 12. 3.: ČR je již deset let v NATO (které znovu posílí také Francie!). — 14. 3. 1879 se narodil Albert Einstein, zřejmě nej významnější fyzik 20. století. — 14. 3.: 70 let od vzniku Slovenského štátu. — 15. 3.: před 70 lety vznikl Protektorát Čechy a Morava. Také bychom mohli vzpomenout v ten den výročí „Idibus Martiis“, z roku 44 před naším letopočtem, kdy došlo v Římě k zavraždění G. I. Caesara (už tomu bude 2053 let od oné události). — 19. 3. 2003 začalo vojenské tažení USA do Iráku. — 24. 3.: uplynulo 10 let od začátku vojenských akcí NATO proti Srbsku kvůli jeho politice v Kosovu. Literatura osiřela o jednoho významného autora - Jana Vladislava, 3. března zemřel, 86-letý, v Praze (nar. 15. ledna 1923, Hlohovec, Slovensko). 95. výročí od svého narození by 28. března oslavil český prozaik Bohumil Hrabal (narodil se 28. března 1914 v Brně; jeho život skončil 3. února 1997 v Praze). — Divadlo a dabing v ČR ztratily výrazného herce, Miroslava Moravce (29. 3.). Poznámka autora: Čtenář nechť považuje tento text spíše za letmé připomenutí rozmanitých dějů, které spoluprožíváme. Rozsah věnovaný jednotlivým námětům nemusí nutně znamenat míru jejich závažnosti. Samozřejmě že událostí mohlo být zachyceno víc, a jistě také jinak. Snad lze vzít zavděk touto jejich skromnou stylizací. Ze Slovenska Paranoid park Peter Schutz V kronike tejto krízy, ak ju prežijeme v zdraví, budeme raz čítať zlatom vykladané vety. Napríklad ako tá paródia na reklamy vyzývajúce k sponzoringu chudobných detí z rozvojových krajín (z amerického internetu): "Poslaním 200 dolárov na účet XXX zaistíte pre trpiaceho burzového makléra z Wall Street prísun kokaínu na tri dni." Samozrejme, slovenský príspevok do zlatého fondu vtipov o kríze sa nemôže vyrovnať Amerike. Avšak, na druhej strane, hlavného prispievateľa netreba hľadať na internete. Občas vypúšťa salvy z mimoriadnej tlačovej konferencie, inokedy z hodiny otázok a odpovedí v parlamente, a naposledy zo stretnutia diplomatov v zahraničnej službe, ktorým prišiel rozdať múdre rady do života. Tu je tá najlepšia: "Nechcem rozvíjať konšpiračné teórie, ale objavujú sa aj myšlienky, ktoré hovoria, že kríza možno je do určitej miery aj úmyselne prehlbovaná a predlžovaná preto, lebo je fantastickou príležitosťou na prerozdelenie vlastníctva". Tak. Môžete trikrát hádať meno duben 12 apríl [pageend14]zpravodaj 4/2009 spravodaj autora. Napokon, nič zložité, len sa opakuje, veď rovnakou ideou, že "kríza mohla byt’ riadená (...), a ja nemám dôvod tejto teorii neveriť", sa blysol už dávnejšie. Na tomto "autoplagiáte" je však kúzelný nový úvod "nechcem rozvíjať konšpiračné teórie". Hahaha. Definícia konšpiračnej teórie (lepšia ako z Wikipédie) znie, že je to predstava, ktorá akúkoľvek problematickú situáciu, jav, sled dejov vysvetľuje sprisahaním, spiknutím, machináciou akejsi skupiny osôb či tajomných, neznámych síl. Takže náš človek "nechce rozvíjať konšpiračné teórie", ale raz "nemá dôvod neveriť", a druhýkrát hovorí o ÚMYSELNOM PREHLBOVANÍ A PREDLŽOVANÍ" krízy. No. Vyvracať tieto bludy by bolo urážkou čitateľa. Každý, kto sa díva na svet s jedným polootvoreným okom, musí vidieť, že ten, kto by chcel vnútiť tejto kríze akýkoľvek úmysel či smer, by musel ovládať vôľu desiatok svetových vlád, tisícok manažmentov bánk a iných finančných inštitúcií, a azda stoviek tisíc iných subjektov, ktoré pôsobia na globálnom trhu. Podstatnejšie je iné: Teórie sprisahania stáli v základoch ideológií, ktoré viedli k najhorším tragédiám 20. storočia, strašili v hlavách najväčších zločincov, ktorí ich spustili. Ich dnešných nositeľov nedávno pekne opísal nedávno v rozhovore "nobelista" (za literatúru, 2006) Orhan Pamuk: "Medzi marxistami starého strihu a politickými islamistami existuje kontinuita, vzory protizápadného a provinčného myslenia (...), všemožné konšpiračné teórie namiesto logického uvažovania, predovšetkým nacionalizmus prezentujúci sa ako antiimperializmus". Hahaha. Spoznávate ho? O desať či dvadsať rokov, ak teda túto krízu prežijeme, budeme na Slovensku padať na zadky z úžasu, že ako sme si mohli zvoliť a dať štát do rúk takej trúby plnej paranoidných bludov, akou je Robert Fico. (Presne tak, ako si dnes už väčšina nevie vysvetliť, že nie tak dávno sa tu omdlievalo aj z Mečiara...) Úmyselná kríza! Neexistuje jeden vážny človek s takýmto "názorom" na svete. S tým sa stretnete ozaj len na internete. A v slovenskej vláde, priamo na jej čele. Tu ani kokaín nepomôže. Korzár, 26.3.2009 Tiso stále medzi nami Tiso stále medzi nami Sedemdesiat rokov od vzniku slovenského štátu nie je najväčšou prekážkou k pochopeniu holokaustu, jeho popieranie či zľahčovanie našej viny, ale ľahostajnosť k dejinám a prítomnosti iných. O tom sme nič nevedeli, znie najčastejšia odpoveď pamätníkov nacistického Nemecka na otázku, čo si mysleli o hromadnom zabíjaní Židov. Podiel nemeckej verejnosti na holokauste, ktorý sa nezačal pred bránami Osvienčimu, ale už pri zrode rasovej ideológie a z nej vyplývajúcich diskriminačných opatrení, je dodnes predmetom sporov. Niet však pochýb, že genocídy a masakry sprevádza skôr ľahostajnosť ako nenávisť. Ľahostajnosť poznačila aj život vo vojnovom slovenskom štáte, ktorý bol založený práve pred sedemdesiatimi rokmi. Jeho záverečná bilancia bola po šiestich rokoch existencie desivá: približne sedemdesiattisíc mŕtvych slovenských Židov. Krutému zaobchádzaniu sa nevyhli ani slovenskí Rómovia. Úhlavný nepriateľ Vojnový štát, ktorý bol a čiastočne stále je oslavovaný najmä pre svoj prívlastok slovenský, mal byť „autoritatívny, kresťanský a národný". Dobová propaganda už krátko po 14. marci 1939 hlásala, že v novom štáte bude vládnuť kresťanský nacionalizmus - alebo inak, nacionalizmus regulovaný kresťanstvom. Ježišovo prikázanie „milovať budeš svojho blížneho ako seba samého" však veľmi rýchlo vystriedalo hľadanie nepriateľa. Tým sa stal každý, kto sa postavil „novému poriadku," ktokoľvek, kto sa z tej či onej príčiny vošiel do relatívne pružných kategórií Čechoslováka, komunistu alebo maďaróna. Úhlavným nepriateľom bol však Žid, ktorého najvyšší duben 13 apríl [pageend15]zpravodaj 4 / 2009 spravodaj policajný orgán vojnovej republiky Ústredňa štátnej bezpečnosti označil nielen za „cudzí živel, ktorý nemá so slovenskou národnosťou nič spoločné, ale i za trvalého nepriateľa slovenského štátu a jeho národa". Holokaust, ako na to poukázal historik Raul Hilberg, nie je len históriou páchateľov a obetí. Svoju neodmysliteľnú úlohu v ňom mali aj diváci vrátane slovenskej verejnosti. Tá bola tvrdo masírovaná protižidovskou propagandou, ktorá zásahy proti židovskej komunite vysvetľovala náboženskými, národnostnými a hospodárskymi záujmami. Časť duchovenstva vrátane prezidenta a kňaza Jozeľa Tisa maloverné duše opakovane uisťovala, že protižidovské opatrenia slovenskej vlády sú kresťanské a v súlade s učením cirkvi. Páter Rudolf Mikuš, jezuitský provinciál, napríklad niekoľko dní pred vyhlásením slovenského štátu otvorene hovoril o tom, že štát musí vyradiť Židov „z hospodárskeho a verejného života. Ináč zničia celé kresťanské spoločenstvo". Prebiehajúce deportácie slovenských Židov do koncentračných a vyhladzovacích táborov v nacistami okupovanom Poľsku ospravedlňoval Jozef Tiso v auguste 1942 slovami, ktoré dnes patria k jeho naj citovanějším: „Vraj, čije to kresťanské, čo sa robí so Židmi. Je to ľudské? Nie je to rabovka? Ale pýtam sa ja: Je to kresťanské, keď sa národ chce zbaviť svojho večného nepriateľa, Žida? Je to kresťanské? ... A urobili sme tak podľa príkazu Božieho: Slovák, zhoď, zbav sa svojho škodcu." Postoj slovenskej spoločnosti k protižidovskému besneniu neurčovala len protižidovská propaganda. Sľubované nasýtenie nového slovenského človeka, ktorého zrodenie sa údajne zhodovalo so vznikom nového štátu, bolo ďalším dôvodom, prečo časť slovenskej verejnosti pred židovským utrpením zatvorila oči i ústa. Nesmieme však zabudnúť na to, že prežiť vojnové obdobie, najmä po nemeckej okupácii Slovenska, Židia prakticky nemohli bez pomoci nežidovskej väčšiny. Svedectvá takmer každého preživšieho hovoria o tých, pre ktorých láska k blížnemu bola silnejšia ako závisť alebo strach. Poučenie nie je jednoduché Pri pohľade na rozsiahlu historiografiu holokaustu sa zdá, že ak bola niektorá historická udalosť skutočne prebádaná, tak ňou je holokaust. Povedané s určitou dávkou cynizmu, napriek tomu, že historici dodnes nemajú na všetky otázky odpoveď, neexistuje skoro žiadna, ku ktorej by nenapísali niekoľko kníh. Navyše, popieranie holokaustu sa v civilizovanej spoločnosti obrazne povedané nenosí. K základnej výbave väčšiny politikov dnes popri účasti na pietnych zhromaždeniach patria aj vyjadrenia, že sa história nesmie zopakovať. Poučenie sa z histórie však nie je také jednoduché. Sedemdesiat rokov od vyhlásenia slovenského štátu je príznačné, že v ceste tomu, aby sme pochopili odkaz holokaustu, nestojí ani tak hŕstka slovenských popieračov alebo väčšia a nebezpečnejšia skupina zástancov prikrášľovania slovenskej histórie, ale ľahostajnosť k dejinám a prítomnosti tých druhých. Židia sú za všetkým, aj keď tu už vlastne nie sú, Rómovia sú nenapraviteľne iní a Maďari sú nám cudzí. Do politiky sa vracia Tisom hlásaný prázdny koncept totality národa a niekedy to vyzerá, že o čo v skutočnosti opäť ide, je zasa len nasýtiť slovenského človeka. Hana Klamková, (Autorka je historička) Článok bol uverejnený v tlačenom vydaní SME 12. 3. 2009 duben 14 apríl [pageend16]zpravodaj 4 / 2009 spravodaj Z České republiky Šedesát let čekání Šedesát let čekání Následující řádky jsou mojí reakcí na jednu z posledních akcí českého zákonodárství, týkající se finančního odškodném vysokoškoláků, vyloučených z dalšího studia z důvodů politické nespolehlivosti, a to zhruba před šedesáti léty. Této akci předcházelo v devadesátých létech jejich první odškodnění prestižního rázu, kdy vyloučeným studentům, kteří absolvovali do doby vyloučení alespoň tři semestry, byly slavnostně uděleny vysokoškolské diplomy. Za akcí zasluhující plné uznání lze považovat finanční odškodnění politických vězňů, komunistickým režimem nejdrastičtěji postižených československých občanů. Méně pochopitelným se zdá být připravované finanční odškodnění studentů, vyloučených z dalšího vysokoškolského studia po roce 1948. t.j. odškodnění pouze jedné specifické vrstvy, i když těch komunizmem existenčně postižených a dosud neodškodněných, čili v dané situaci diskriminovaných vrstev občanů, je celá řada. Ostatně opodstatněnost finančního odškodnění ze studia vyloučených vysokoškoláků (jako náhrada za ušlý zisk?) zpochybňuje nepřímo příspěvek ve Zpravodaji č. 2/2009 na straně 13 ve třetím odstavci od shora, ve kterém je vzpomenuto, že inteligence, příkladně lékaři a inženýři, dnes v penzi, vydělávali za komunizmu méně než ostatní pracující lid. Následně několik příkladů občanských vrstev, dosud finančně neodškodněných, tudíž diskriminovaných: vlastníci znárodněných (ukradených) zemědělských usedlostí, továren, živností, obchodů, lékařských praxí, atd. vlastníci znárodněných činžovních domů, restituovaných po více než čtyřech desetiletích, ve své valné většině v devastovaném stavu. S regulovaným nájemným, které nepostačilo ani na běžnou údržbu, tím méně na renovace nezbytně nutné děti politicky nespolehlivých i vězněných rodičů, kterým bylo znemožněno vysokoškolské studium. V některých případech nebyly připuštěny ani k maturitě na střední škole lidé, kteří byly vystěhování ze svých bytů, či větších rodinných domů a byly donuceni odstěhovat se do pohraničí do malých měst, když předtím bydleli ve velkých městech vrcholní sportovci, jimž byla znemožněna výnosná profesionální kariéra v západních státech emigranti s českým státním občanstvím, kterým byla přiznána česká penze až na rozmezí roků 1993 - 1994 a to bez možnosti odvolání se. Bez ohledu na skutečnost, že příkladně u ročníků 1921, 1922 a 1923 měly být penze vyplaceny se zpětnou platnosti, t. j. za 11 až 13 roků. Od roku 1968 do roku 2005 jsem žil ve Švýcarsku, poslední čtyři roku žiji v Itálii. Z toho důvodu nemám dosti informací, a proto nevím, zda uvedené údaje odpovídají dnešnímu stavu věcí a mohou sloužit jako spolehlivý čtenářsky příspěvek. Nebylo by snad možno, aby některý z renomovaných přizpívatelů Zpravodaje toto téma upřesnil a vy jste ho na stránkách Zpravodaje takto zpracované zveřejnili? Jsem si dobře vědom finančních relací, vyplývajících s hypotetického odškodnění všech vrstev občanů, postižených komunistickým režimem. Odškodněni jen jedné vrstvy, tj. vdaném případě vyloučených vysokoškoláků, jejichž počet, pokud ještě žijí, je nevelký, státní pokladnu příliš nezatíží. Je to gesto líbivé, nebude to ani příliš nákladné a nikomu asi příliš nevadí, že nad prokazatelností ušlého zisku z důvodu nedokončení vysokoškolského studia visí velký otazník - viz Zpravodaj č. 2/2009, str. 13, třetí odst. od shora. Naopak, jasně prokazatelné a spravedlivé duben 15 apríl [pageend17]zpravodaj 4 / 2009 spravodaj odškodnění všech ostatních vrstev poškozených občanů, by státní pokladnu tvrdě postihlo. V tom je ale zřejmě nutno hledat důvod, proč tato záležitost leží až do dnešního dne pečlivě zametena pod ten již příslovečný koberec. Zdeněk Šrámek, Ostrava Ficov vírus ohrozuje celú Európu Zvrhnutie Topolánkovej vlády je pre Európsku úniu katastrofa. Predposlednú marcovú sobotu som po diaľnici mieril na Slovensko, aby som na vlastné oči videl, ako bude prebiehať prvé kolo slovenských prezidentských volieb. V okolí Vysočiny vo vedľajšom pruhu išlo auto s majákom, bratislavskou značkou a policajným sprievodom. „To asi Robert Fico ide na zjazd sociálnej demokracie,“ pomyslel som si a o niekoľko hodín neskôr som si prečítal, ako Fico robil v deň volieb z Prahy kampaň pre Ivana Gašparoviča a dal priechod svojej chavezovskocastrovskej nenávisti voči Američanom, ktorých obvinil z vyvolania svetovej krízy i z toho, že vojnu v Iraku viedli len pre ropu. Také nehoráznosti človek v Česku počuje maximálne od komunistov, ale keď človek vníma pupočnú šnúru, ktorou sú už niekoľko rokov spojení Fico a šéf sociálnej demokracie Jiří Paroubek, má obavy z toho, že čoskoro ich počuje i od stále „ficovatejšieho“ Paroubka. Česi tomuto prepojeniu venujú vo svojej pražskej namyslenosti len málo pozornosti, ale mali by, pretože pri pohľade na súčasnú slovenskú vládu by si mohli uvedomiť, čo ich čaká. Ficova brutálna politika, ktorej zmyslom je v záujme moci všetko dovolené, už do Česka dorazila. V jej rámci je demagóg, populista a jeden z najväčších hlupákov medzi politikmi David Rath hviezdou kedysi slušnej strany menom sociálna demokracia. Sociálni demokrati, ktorí pred niekoľkými rokmi sami začali rokovať s Washingtonom, potopili zmluvy o americkom radare v Brdoch. A tento týždeň v utorok odhodili všetky zábrany, ohľady na národné záujmy i svoje medzinárodné záväzky a uprostred českého predsedníctva Európskej únii zvrhli vládu Mirka Topolánka. Je to katastrofa nielen pre české predsedníctvo, ale v čase blížiacich sa volieb do Európskeho parlamentu, končiaceho mandátu súčasnej európskej komisie i stále ešte nedokončenej ratifikácie Lisabonskej zmluvy katastrofa pre celú Európsku úniu. A to vo chvíli, o ktorej všetci, ktorí o tom niečo vedia, hovoria ako o najväčšej zaťažkávacej skúške v histórii Európskej únie, zaťažkávacej skúške, ktorá v prípade, že nebude úspešne zložená, sa môže skončiť jej rozkladom. Zvrhol, lebo mohol Paroubek Topolánkovu vládu zvrhol, pretože ju zvrhnúť mohol. A tak ako Robert Fico po voľbách pred tromi rokmi sa na to spojil s každým, kto mu mohol pomôcť k moci. Sociálni demokrati tak včera nielen hlasovali s komunistami, poslednou skutočne totalitnou komunistickou stranou v strednej Európe, komunistami, ktorí odmietajú české členstvo v Európskej únii i v NATO. Ale aj s nacionalistickou skupinou vnútri ODS, blízkou Václavovi Klausovi - ľuďmi, ktorí sa pokúšajú zastaviť ratifikáciu Lisabonskej zmluvy v českom parlamente. Po predčasných voľbách, ktoré v Česku skôr či neskôr budú, čaká na krajinu v prípade, že dajú Paroubkovi možnosť, podobne nechutná vláda, aká vládne v súčasnosti pod Ficovým vedením na Slovensku. Paroubek spravujúci krajinu s podporou komunistov je tou najpravdepodobnejšou možnosťou. Západ len vydesene sleduje, čo sa to v tej „novej Európe“ deje. Obavy z českého predsedníctva z konca minulého roka sa len potvrdzujú, a to v tom najhoršom vydaní, mená Jiří Paroubek a Václav Klaus už poznajú všetci a sú podobne ako mená Robert Fico a Ján Slota odstrašujúcim príkladom. duben 16 apríl [pageend18]zpravodaj 4 / 2009 spravodaj Hanba novej Európy Česká hanba je však i hanbou Poliakov, Maďarov, pobaltských krajín, celej novej Európy, od ktorej si únia sľubovala, že bude novou krvou do žíl. Teraz sa ukazuje, že je otrávenou krvou. Populizmom, nacionalizmom a podivným ponímaním demokracie, v ktorej niet miesta na zodpovednosť, slušnosť a spoločné záujmy Európy. V utorok tak nepadla len česká vláda, ale padli i ilúzie o novej Európe. Otriasla sa celá únia. Ficov vírus dorazil do Prahy. Prinajmenšom chrípku z toho bude mať celá únia. Chrípku, na ktorú, ako vám potvrdí každý lekár, môžete, ak nebude liečená, niekedy i zomrieť. I Luboš Palata, autor je redaktorom Lidových novin Článok bol uverejnený v tlačenom vydaní SME \S Ze Švýcarska Pozvánka do Zürichu Na návštěvu Curychu je duben ideální: 24. dubna tu začíná mistrovství světa v hokeji, z nějž si můžete odskočit na unikátní vítání jara pálením sněhuláka. A jestli chcete vidět, jak také lze proměnit bývalou průmyslovou čtvrť, zajeďte si do Zürich West. 1. Hokejová meká I když se letošní Mistrovství světa v hokeji od 24. dubna do 10. května koná ve dvou městech - Bernu a Curychu, s dopravou mezi nimi si fanoušci starosti dělat nemusejí. Jednodenní vstupenka na mistrovství (od 79 CHF) platí současně jako jízdenka na celý chytře integrovaný dopravní systém 12 hodin před zápasem a 12 hodin po něm. Vlakem (S7) z Hlavního nádraží v Curychu za deset minut pohodlně dorazíte na stadion Schluefweg a po zápase můžete v Curychu modrou tramvají dojet až pod okna Jaromíra Jágra a celého týmu v hotelu Hilton (Hohenbühl- strasse 10, www.hilton.de/zuerich). 2. Chudák sněhulák Vždy třetí pondělí v dubnu (letos tedy 20. 4.) se Curyšané scházejí na Bellevueplatz před operou, aby při svátku zvaném Sechseläuten (v curyšském dialektu Sächsilüüte) na třináctimetrové hranici rituálně upálili sněhuláka a přivítali tak jaro. Čím dříve exploduje jeho hlava nabitá 110 petardami, tím krásnější léto lze prý očekávat. 3. Tašky z náklaďáků Na curyšských ulicích si toho nelze nevšimnout: každý druhý člověk vláčí přes rameno ošuntělou barevnou kabelu z plastu. Na nápad vyrábět tašky ze starých plachet z náklaďáků přišli bratři Freitagové v roce 1993, když se ze svého obýváku denně dívali na most plný tiráků. Stoprocentně duben 17 apríl [pageend19]zpravodaj 4 / 2009 spravodaj recyklovaná kabela (219 CHF) se od té doby stala kultovním předmětem, který si můžete koupit v rovněž recyklovaném obchodním domě Freitag Shop složeném ze 17 přepravních kontejnerů. Nahoře je báječná vyhlídka na čtvrť Zürich West (Geroldstrasse 17). 4. West Side trendy story Jsou místa, kde na první pohled poznáte, že se tu něco děje. Tady je to industriálni čtvrť Zürich West, kde se bývalé tovární haly mění v luxusní restaurace, kluby a galerie. V loděnici Schiffbauhalle (viz obr., Schiffbaustrasse 6) vznikly hned tři divadelní scény a několik trendy restaurací. 5. Lenin versus Dada K curyšským „must see“ rozhodně patří legendární Cabaret Voltaire (Spiegelgasse 1), kde 5. února 1916 Tristan Tzara a další založili hnutí Dada. Dnes je tu interdisciplinární experimentální prostor s uměleckými instalacemi a představeními, která reflektují současný život. O pár domů dál v čísle 14 spřádal své revoluční plány V. I. Lenin. Štěpánka Strouhalová, LN Pohled na Curych. (Foto: Shutterstock) Z vašich dopisů Po přednášce dr. Tomeše Po přednášce dr. Tomeše Dne 6. března, ku příležitosti vzpomínky narozenin T.G.Masaryka, jsem měl možnost vyslechnout tak dokonalou přednášku, že se k ní musím, nolens volens, vyjádřit. Nuže. Jelikož jsem vůči jak Masarykovi tak Dykovi (a především vůči jejich auře) spíše skeptický, rozhodl jsem se až na poslední chvíli, se onoho večera zúčastnit. Hlavním bodem programu byla přednáška dr. Josefa Tomeše „TGM a Viktor Dyk - oponenti za společnou myšlenku.“ Byl to úžasný zážitek poslouchat, jak nám dr. Tomeš každou větou ony dva protagonisty a také kontrahenty ve věci vzniku Československa přibližoval a umožňoval nám je v jejich zanícení více a silněji chápat. Přednáška, ačkoliv spíše dlouhá, byla Josefem Tomešem prezentovaná, až na pár málo citátů, prakticky z paměti, skvěle a sympaticky, bez jakéhokoliv akademického prachu. Plná napětí, bez jediné chviličky nezáživnosti. Až bylo člověku na konci smutno, že je po všem. Bohužel jsem musel hned po přednášce odejít a nemohl jsem se zúčastnit diskuse, která byla jistě velice zajímavá. Velice a upřímně děkuji pořádajícímu spolku, moderátorům a především Josefu Tomešovi za onen na tak vysoké vědecko-historické úrovni prožitý večer. Skoda jen, že se nás tam nesešlo více... „Vždyť trochu historie nikoho nezabije“ - volně podle S&S. Georg J. Doležal, Bern Zdraví Príliš horúci čaj môže spôsobiť rakovinu pažeráka Príliš horúci čaj môže spôsobiť rakovinu pažeráka Pitie príliš horúceho čaju môže spôsobiť rakovinu pažeráka, tvrdia iránski vedci. Ľudia by preto mali podľa nich horúce nápoje pred konzumáciou najprv nechať vychladnúť. S rakovinou pažeráka doterajšie štúdie spájali najmä tabak a alkohol, no podľa štúdie publikovanej v British Medical Journal môžu cestu k vzniku tumorov "vydláždiť" aj vriace nápoje. Pitie čaju s teplotou vyššou ako 70 stupňov Celzia podľa vedcov osemnásobné zvyšuje duben 18 apríl [pageend20]zpravodaj 4 / 2009 spravodaj riziko vzniku rakoviny pažeráka v porovnaní s "usrkáváním" vlažného čaju s teplotou nižšou ako 65 stupňov. Reza Malekzadeh z Teheránskej univerzity spolu s kolegami skúmal zvyklosti pri pití čaju u 300 ľudí trpiacich rakovinou pažeráka a ďalších 571 zdravých mužov a žien z rovnakej oblasti na severe Iránu. V tomto regióne je totiž najvyšší výskyt rakoviny pažeráka na svete, no počet fajčiarov a konzumácia tabaku sú najnižšie na svete. Takmer všetci dobrovoľníci ale pili pravidelne čierny čaj - viac ako liter denne. Vedci pritom zistili, že ľudia, ktorí zvyknú piť čaj menej ako dve minúty po zaliatí, sú päťkrát náchylnější k vzniku rakoviny, v porovnaní s tými, ktorí si naň počkajú štyri minúty, prípadne dlhšie. Ako poznamenali, podľa britských štúdií, zvyknú ľudia piť čaj s priemernou teplotou 56 až 60 stupňov. I keď nie je úplne jasné, ako horúci čaj spôsobuje rakovinu, predpokladajú, že rozvoj ochorenia môžu iniciovať opakované popáleniny sliznice hrdla. Americkí a japonskí vedci nedávno zverejnili výsledky svojich štúdií, podľa ktorých obyvateľom východnej Ázie - Číňanom, Japoncom a Kórejčanom, chýbajú isté enzýmy, čo ich vystavuje vyššiemu riziku vzniku rakoviny pažeráka, keď pijú alkohol. Rakovina pažeráka ročne zabije na svete vyše 500-tisíc ľudí. Plesnivou mrkev můžete sníst, chleba vyhoďte Oškrábat plíseň z marmelády, z broskve nebo vlašských ořechů a sníst je nebývá nie výjimečného. Ale zbavíme se odstraněním nevábného povlaku i prípadných zdravotních rizik? Nikoli. Můžeme si přivodit zažívací potíže, ale i poškození jater a ledvin, v některých případech dokonce rakovinotvorné bujení. Mykotoxiny, jedovaté látky, se totiž mohou ukrývat i hluboko pod povrchem zasažené potraviny. A obyčejným okem je neuvidíme. Některá jídla dojídáme, protože je nám líto je vyhodit. I malá plíseň na marmeládě, chlebu, jogurtu nebo pečených výrobcích značí, že by se celá potravina neměla jíst. Stejně tak to platí pro ovoce a zeleninu. Ovoce a zelenina jako okurky, broskve nebo rajčata, s vysokým obsahem vody, bývají kontaminované v celé šíři, nejen na povrchu. I když se většině plísní daří spíše při vyšších teplotách, mohou růst i v chladu. Plísně jsou také odolné vůči cukru a soli. Plísně nebo bakterie rozkládají potravinu a vytvářejí nebezpečné látky, mykotoxiny, které mohou vyvolat otravu a v extrémních případech způsobit až životu nebezpečnou reakci. Nejrizikovější jsou z tohoto pohledu starší potraviny z ryb, uzenin, sýrů, kvašené potraviny, plísňové sýry. Například konzumace vlašského ořechu s plísní na skořápce nebo jádru může způsobit zažívací potíže nebo otravu. Mykotoxiny mohou poškodit játra, ledviny, imunitní systém a tvorbu krve. V některých případech mohou vyvolat dokonce rakovinotvorné bujení. Na jedinou výjimku, kdy je možné upotřebit ovoce a zeleninu lehce napadenou plísní, upozorňuje organizace Food Safety and Inspection Service US Department of Agriculture: "Odříznout plíseň můžete u ovoce a zeleniny s nízkým obsahem vody, například u hlávkového zelí nebo mrkve. Pro plíseň je v tomto případě velmi obtížné proniknout tvrdým povrchem." Pokud je tedy v těchto případech plíseň malého rozsahu, je možné ji vyříznout. Doporučují se tři centimetry kolem samotné plísně a stejně tak do hloubky. Nůž by se plísně neměl dotknout, aby nepřenesl kontaminované buňky na čistou část. U jiných potravin ale podobný postup nezkoušejte. Ideální teplota v lednici? 1,5 až 4,5 °C Aby potraviny vydržely co nejdéle, je nezbytné dávat jim to, co potřebují. Základem bývá nastavit si správnou teplotu lednice. Teplota by se měla pohybovat mezi 1,5 až 4,5 stupni Celsia. duben 19 apríl [pageend21]zpravodaj 4 / 2009 spravodaj Horní hranice by měla být dostatečnou pro to, aby zpomalila enzymatické procesy a růst bakterií. Teplota by ale také neměla klesnout pod 1,5 stupně, aby se nevytvářely krystalky ledu, které ovlivňují kvalitu pokrmu. Není proto od věci pořídit si lednicový teploměr. Důležitá je také teplota mrazáku, která se má udržovat kolem minus 18 stupňů Celsia nebo nižší. Nedojedené vařené jídlo třeba z oběda, které si chcete uschovat v lednici, by mělo být kvůli růstu bakterií umístěno do lednice během dvou hodin. Čím je v místnosti tepleji, tím rychleji byste měli jídlo přemístit. Říká se, že v létě, je-li teplota nad 27 stupňů, se má jídlo uschovat do lednice téměř ihned, maximálně hodinu po dovaření. Vařené jídlo uchovávejte v alobalu nebo je zakryjte igelitem. Chcete-li si vařené jídlo znovu ohřát, mělo by projít teplotou vyšší než 74 stupně Celsia. Lednice by také neměla být přeplněna. Odborníci hovoří o tom, že mezi potravinami musí být dostatečný prostor, aby mohl cirkulovat vzduch. Pro zamezení plísní a uchování dostatečné trvanlivosti potravin je také třeba nejméně každé tři týdny lednici vymývat. Jednoduše tedy vyjměte věci, vytřete povrch lednice saponátem a poté vytřete do sucha. Pokud je z lednice cítit nepříjemný zápach, zkuste ji vymýt vodou s pár kapkami octa. Jestliže se vám nechce lednici vypínat, měli byste být s úklidem hotovi nejlépe do dvou hodin. Tip Netrvanlivé potraviny by se neměly nechávat mimo lednici déle než dvě hodiny. Zbytky nedojedených potravin snězte do tří čtyř dnů. Rajčata, ananas či meloun do lednice nepatří Skladovat ovoce a zeleninu bez ladu a skladu se nevyplatí. Aby vydržela dlouho čerstvá, musíme dodržovat některé zásady. Zelenina by se neměla skladovat pohromadě s ovocem. Hrozí totiž, že jablka načichnou například cibulí. Rajčata se také nedoporučuje skladovat vedle mrkve, cibule či kapusty. Mrkev zhořkne, kapusta zežloutne a cibule ztratí svoji charakteristickou ostrost. Nemáte-li ale místo na roztřídění, uložte zeleninu do mikrotenových sáčků, které jsou pro krátkodobé uchování nejlepší. Brambory je nutné uchovávat v chladu a tmě. Ne každé ovoce a zelenina ale potřebují stejný chlad. Více než 10 stupňů Celsia je vhodných kupříkladu pro ananas, grapefruit, meloun nebo rajčata, lilek či okurku. To, že má teplota vliv na trvanlivost ovoce, nejlépe dosvědčují konkrétní příklady. Pokud uchováte broskve ve čtyřstupňovém chladu, vydrží kolem pěti dní. Stačí ubrat dva stupně a vydrží o dva dny déle. Při nule by měly vydržet až čtrnáct dní. Stejně tak rajčata, která by se měla uchovávat při 14 stupních Celsia, ukládá většina lidí do lednice, kde ztvrdnou a ztratí své aroma. Zkažené maso? Křeče, horečky, průjmy Mrazicí box je vskutku vynález, ale ani tento přístroj neuchová vaše potraviny na věky. Jehněčí, telecí, vepřové, hovězí a drůbeží maso vydrží ve skvělém stavu i po roce v mrazáku. duben 20 apríl [pageend22]zpravodaj 4 / 2009 spravodaj Mleté maso by se mělo sníst během čtyř měsíců. Zkažené maso může obsahovat choroboplodné zárodky, které způsobují třeba salmonelózu. Otravu poznáte snadno: během několika hodin nebo dní se objeví horečky, průjem a křečovité bolesti břicha. Vysoké teploty a průjem jsou znamením infekčního onemocnění. Pokud dostatečně pijete, lehčí průjem zvládnete i bez návštěvy lékaře. K lékaři je potřeba zajít, pokud horečky nepřestávají. Mléčné výrobky Čerstvé pasterizované mléko vydrží pět dní, po otevření by se mělo do tří dnů spotřebovat. Trvanlivé mléko obvykle vydrží zavřené i šest měsíců. Po otevření by se mělo rovněž do tří dnů spotřebovat. Pokud se mléko dostatečně nechladí, zkysne, což neznamená, že by bylo nebezpečné. Zajímavé ale je, že mléko ztrácí vitaminy, pokud je vystaveno světlu. Proto se obvykle dává do papírových krabic nebo neprůhledných plastikových obalů. Stinnou stránku mléčných výrobků představují škodlivé bakterie listerie. Potraviny se mohou "nakazit" i po přípravě či při přípravě. Jsou to například různé druhy sýrů, majonézových salátů, paštik atd. Pak nezáleží na tom, zda sníte potraviny před, nebo až po datu vypršení trvanlivosti. Bakterie se během několika dní zmnoží a budují ohromné kolonie, a to dokonce i v lednici. Listerie se stává osudnou zvláště starým lidem, malým dětem nebo jsou hrozbou pro plod těhotných žen. Bakterie listerie lze ale zničit teplotou přesahující 72 stupňů Celsia. Podle tajemníka Českomoravského svazu mlékárenského Milana Křivánka se listerie zásadně nevyskytují v sýrech zrajících uvnitř hmoty, jako je eidam, gouda, moravský blok či ementálské typy sýrů. "Mimo nebezpečí jsou všechny druhy čerstvých sýrů vyrobených z pasterizovaného mléka a samozřejmě i tavené sýry," zdůrazňuje Křivánek. "Mimořádné úsilí k zajištění hygienické nezávadnosti a tedy i nepřítomnosti listerií je nutno věnovat především výrobnám měkkých sýrů zrajících z nepasterizovaného mléka, kterými ale náš mlékárenský průmysl nedisponuje," tvrdí Křivánek. Je tedy nutné dát pozor především na majonézové saláty a nevařené maso. Mezi první příznaky nákazy se řadí ztuhlý krk a horečky. Zda je to skutečně listerióza se prokáže krevní zkouškou. Nejchutnější vejce: třetí den po snesení Takzvaná chuťová zralost dosahuje u vajec vrcholu třetího dne od snesení, používat se ale vejce může i měsíc po snesení. Aby se uchovalo čerstvé, radí odborníci ponechávat koupená vejce v lednici v kartónu. Jestliže se vyskládají do dveří lednice, zahřívají se pokaždé, když lednici otevřeme. Snadným testem se dá také zjistit, zda je vejce chutné a nezkažené, ještě před rozklepnutím skořápky. Vložte ho před rozbitím do sklenice s vodou. Čerstvé vejce klesne ke dnu a položí se na stranu, zkažené vejce bude plavat na povrchu a zůstane svislé. Největším "vajíčkovým" nebezpečím je salmonelóza. Volská oka, majonézy nebo cokoliv jiného, kde se vajíčko tepelně příliš nezpracovává, může být nosičem této nepříjemné bakterie. Potíže se objeví obvykle do dvou dnů v podobě horeček, průjmu, zvracení a křečí. Oproti vejcím patří mezi velmi netrvanlivé potraviny ryby. Doporučuje se jíst je nebo zmrazit v den, kdy je koupíte. Treska, štika, candát: podle obsahu tuku je řadíme mezi libové ryby, zmražené vydrží až půl roku. Naopak tučné ryby jako makrela, sleď nebo úhoř by měly být uvařeny během tří měsíců. Pokud ryba silně zapáchá rybinou, raději ji nejezte. duben 21 apríl [pageend23]zpravodaj 4 / 2009 spravodaj Jak skladovat ovoce a zeleninu 0-4°C datle, fíky, borůvky, maliny, broskve, hrušky, jablka, hrozny, kiwi, jahody, pomeranče, mandarinky, třešně, celer, cibule, česnek, houby, hrášek, květák, brokolice, mrkev, špenát, zelí 4-8°C brambory, papriky více než 10°C ananas, citrony, grapefruity, mango, meloun, cuketa, lilek, okurka, rajčata, zázvor_____ Irma Krylová Čtení na volnou chvíli Hledá se teta Kateřina aneb kam čert nemůže, nastrčí bábu Když se, vážená čtenářko, cítíte touto průpovídkou dotčena, dokazuje to, že jste buď velmi, velmi mladá, nebo že jste se už od raného věku zajímala jen o vysoce náročnou klasickou literaturu. Všem ostatním totiž spojení „teta Kateřina“ a „pořekadlo“ vyvolá na tváři úsměv a hlavou se jim mihne myšlenka, že by stálo za to, zas jednou vzít do ruky Saturnina. Saturnin, onen podivný sluha, stvořený Zdeňkem Jiroutkou, dovede svými nekonvenčními řešeními problémů svého pána s životem (a také s tetou Kateřinou) poopravit ty nejhorší dny a ulevit při každé nemoci - pokud ovšem nemáte zrovna po operaci slepého střeva, to pozor, aby vám ze samého smíchu neprasklo znova! Ale zpět k „autorově“ tetě Kateřině, která v žádné situaci neopomněla pronést nějakou tu lidovou moudrost. Vzpomněla jsem si na ni, když můj malý vnouček dost udiveně po mně opakoval jakési to pořekadlo a uvědomila jsem si, že naše čeština časem jaksi ztratila svou barvitost. Kdy jste například naposled zaslechli - nebo použili - že se „čerti ženili“? duben 22 apríl [pageend24]zpravodaj 4 / 2009 spravodaj Vyhlašuji proto sbírku se jménem „Teta Kateřina“: zavzpomínejte si a napište nám vaše oblíbené průpovídky z domu (nebo i kdysi ze školy), ať je můžeme připomenout našim zralejším čtenářům a představit našim mladým, kteří se sice běžně pohybují mezi dvěma jazyky, ale koho z nich napadne, když třeba někdo řekne hloupý vtip, mu odpovědět: „Haha, zasmáli se zbrojnoši a ujeli na šicím stroji“... Na snímku: teta Kateřina (Jana Synková) ve filmové verzi Saturnina z roku 1994 (režie Jiří Věrčák). Zašlete nám vaše nejoblíbenější rčení (i s vysvětlivkami o původu, smyslu atd.) a získejte titul „Teta Kateřina roku 2009“! Chalupáři v Glarusu Milan Cimburek Doufám, že víte kde Glarus je. A když ne, tak vám prozradím, že je to město i kantón ve Švýcarsku. Menší, méně obyvatel a víc hor, ba co dim velehor. Od roku 1966 zavedli soudruzi, aby byla každá druhá sobota volným dnem. O dva roky později už byla volná každá sobota. Začal obrovský boom chataření a chalupaření. Chalupářství dosáhlo vrcholu v době největšího temna, za normalizace v kdysi mé rodné domovině, v letech sedmdesátých minulého století. Unikalo se ze šedivého města a života na chalupy na venkov, aby si člověk vytvořil kus soukromí, do kterého mu bude politika méně kafrat. To jen zdánlivě, ve skutečnosti si jezdili lidé na víkend zafachčit na svým, uhonit si infarkt anebo mrtvičky všeho druhu. Méně známý český pár mne zastavil na ulici, zda nechci chalupu v lese u města Glarus. Tak jsme se tam jeli s rodinou v neděli podívat. Výletní restaurace, u ní hospodářství a dvě chalupy. Ta starší byla k mání. Romantická dvě stě let stará a kouzelnější, než jsem předpokládal. Pronajal jsem ji pro svoji a bratrovu rodinu. Zůstali jsme tam pět let a říkali jí pastouška v lese, snad název z literatury. Otec mne ale opravil, že zděný barák s kachlovými kamny, udímou a kuchyní, prostornou „sednicí“, kdysi pohostinství, nemůže být pastouška. Když už má člověk víkendový dům, tak je na odpočinek a né k dřině a překonávání se se sousedem, kdo ho má hezčí, dražší a honosnější. Jezdili jsme tam oslavit přežitý pracovní týden, svátky, narozeniny a za dětma chodil Mikuláš a Ježíšek. Dospělí měli od dětí pokoj a nemuseli je hlídat, protože tam nejezdila auta a ony se mohly zase nerušeně od dospělých tetelit na zahrádce anebo mimo ni. Jezdili jsme tam po celý rok. V zimě jsme dojeli do vymrzlé chalupy a museli nejdříve zatopit v kamnech. Topilo se metrovými kládami. Ty začnou sálat teplo až tak za tři hodiny. Děti jsme nechali v beranicích a kožíšcích koukat na české pohádky z tehdy začínajícího videozáznamu. My dospělí jsme se rozehřáli dobře chlazenou slivovicí, připravenou i se duben 23 apríl [pageend25]zpravodaj 4 / 2009 spravodaj skleničkami na stole od minula. Jednou jsme požádali místního spřáteleného Slováka, aby nám zatopil už v poledne. Příjezd byl příjemnější do předtopené místnosti. U slivovičky byl lístek: „klády čudí, ale slivovička hreje.“ Děti mohly poznat z blízka slepice, krocana, husy, psa a kocoura. Kravičky a koníčky. Paní poníkové se narodil malý poníček. Na okrasu jsme tam měli páva. Vyhříval se za komínem na střeše, v blízkosti stožáru s českou vlajkou. Jako každý krásný pták má i páv nemožný zpěv. Pro nás měšťáky tam bylo neuvěřitelné ticho a v noci i tma. Vzduch tak čistý, že jakoukoli vůni jste cítili dvojnásobně. Jednou jsem v kuchyni na pánvi připravoval provensálské brambory. Do malého kuchyňského okénka se vtěsnala hlava starší ženské, které jsem se lekl. „Můžete mně prozradit, co to vaříte, to voní po celém lese.“ Při oslavách se vaří vždy něco svátečního, nevšedního. Takové typicky společenské jídlo je Eldorádo fajnšmekrů. Prozradím. Na stolním grilu si každý sám opéká: cerbuláty, čipuláty, jatýrka, špek, telecí, hovězí, vepřové, jehněčí kotletky i zeleninu. K tomu: hořčice, kečup a jiné omáčky, kyselé okurky a cibulky. Zakončit třeba raclet sýrem. A hlavní přílohou jsou provensálské brambory. Nevíte, jak se připravují? Uvařené raclet brambory nakrájíte na kolečka i se slupkou a v pánvi s rozehřátým olivovým olejem osmažíte, osolíte a posypete provensálským kořením. Ale ne špetkou na noži, vrchovatou polévkovou lžíci, promíchat a servírujeme. Abych neposlintal papír tak se poroučím, to jsem si zase jednou jen chodil po své vlastní paměti. Kresba Pavel Kantorek Ze zápisníka cestovatele Argentina - země mezi obzorem a horizontem Že je Argentina země od obzoru k obzoru, nebo od horizontu k horizontu se může přesvědčit člověk již při přistávání na buenosaireském letišti. Ocelový pták zakrouží nad ústím řeky Rio de la Plata a nedohlédnete ani z letadla druhého, uruguayského břehu. Než potom sednete na letištní plochu, uvidíte pod sebou plochu škatulek domů protkanou jehlami mrakodrapů od horizontu k horizontu. Někde přece musí těch 12-14 miliónů lidí bydlet. Přesný počet nezná nikdo. Švýcarsko by se počtem obyvatel vešlo do BsAs dvakrát. Se svými téměř 2,8 mil. km2 patří Argentina po Brazílii k druhému největšímu státu na latinskoamerickém kontinentě. Ulice města jsou rozděleny do kvadrátů, což umožňuje snadnou orientaci, při které však pro stejnou podobnost a rozlohu stejně zabloudíte. Na ulicích potkáte lidi různých tváří i ras, převážně však italsko-hispánského původu. Co zcela chybí, na rozdíl od Evropy, jsou zakuklené mumie víry islámské, které již patří k běžnému koloritu evropských měst. I když mešitu jsem v BsAs též viděl a ne zrovna nej menší... Lidé vypadají spokojeně stále někam spěchají a kdyby měli čtyři uši, měli by u každého jeden mobil. Kočárky na ulici téměř nevidíte. Malí šklebouni jsou vláčeni v náruči a to především pyšnými otci. Kde zůstal ten příslovečný latino machismus? Že by už i sem pronikla ta proklamovaná maskulinní emancipace?! Obyvatelé Buenos Aires jsou nazýváni ostatními obyvateli země Porteňos. To dle názvu pro největší argentinský přístav La Porta. Ti jsou pochopitelně, tak jako obyvatelé hlavního města všech zemí, ti nej lepší a nej chytřejší. Jak sami o sobě tvrdí. Pro příklady nemusíme až do Argentiny. Názor a mínění ostatních k tomuto přesvědčení nejlépe vyjadřuje tip, který vám duben 24 apríl [pageend26]zpravodaj 4 / 2009 spravodaj ochotně poskytnou. „Chceš-li udělat obchod svého života, kup Porteňa za cenu, kterou má a prodej ho za cenu, kterou si o sobě myslí, že má....“ V Evropě nám masová média tvrdí v každé reportáži o BsAs, že obyvatelé tohoto města nemají nic jiného na práci, než sbírat staré krabice a karton za který obdrží žebráckou almužnu k nakrmení hladových robátek. Skutečně jsem mezi těmi čtrnácti miliony viděl dva nebo tři takové. Zbytek chodí do zaměstnání. Masová média též nařizují téměř povinně navštívit přístavní čtvrť La Boca, čtvrť, kde jsou baráky z vlnitého plechu natřeny veselými barvami ze zbytků nátěrů lodí a kde se prý neděje nic jiného, než vášnivé tančení tanga, toho proslulého, skutečně k tanečním špičkám patřícího argentinského tance. Ve skutečnosti v 18 h je všemu špektáklu konec a po této době by žádný rozumný Buenosairec do La Bocy nevstoupil, obávajíce se o svou zdravou kůži a portmonku. V La Boce lze také spatřit fotbalový zápas stejnojmenného klubu na jeho stadionu nazývaném La bonboniéra. Klubové barvy jsou žlutá a modrá. Traduje se, že zakladatelé klubu, když se o tom rozhodovalo, vyhlíželi v přístavu první loď, která se na obzoru objeví a dle národnosti této, zvolí barvy klubu. Byla to loď švédská. Zde bych poprosil o prominutí za malé extempore, které sice nemá s Argentinou nic společného, zato však zprostředkuje obraz jakým způsobem jsou opíjeni mediálním rohlíkem diváci, tentokráte v Česku. Již dlouho mne svrbí jazyk a rád bych se o to proč a jak podělil se čtenářem: 21.srpna 2008 u příležitosti 40. výročí barbarského přepadu avarských hord z ruských stepí vysílala ČT 2 celodenní pořad o těchto tragických událostech, skládající se z dokumentárních záběrů a zážitků pamětníků. Byli i tací, kteří si pochvalovali, jak je sovětská soldateska vozila na tancích a transportérech a dělila se s nimi o komisárek a čokoládu. Při té příležitosti dostal slovo jistý soudruh Jan Hála, takto bývalý dopisovatel ČTK v Moskvě. Na poněkud naivní otázku, proč nepřišla Amerika na pomoc obsazenému Československu, odpověděl tento výtečník, cituji: „Neboť miliardoví jestřábi měli strach, že jiskra Pražského jara a socialismu s lidskou tváří by mohla přeskočit i na jejich zem.“ A to prosím v roce 2008, kdy měl člověk zato, že Blboun nejapný byl vyhuben. Tak tedy jenom důkaz, že stupidita nekvete jen v západních sdělovacích prostředcích.... Ty se nám také snaží vsugerovat, že Jižní Amerika je kolonií Spojených států, které si z ní udělaly dojnou krávu a vykořisťují ji kde se dá. Kdo koho vykořisťuje více je patrno z nedávných nepokojů v Mexiku, kde se demonstrovalo proti snížení dodávek kukuřice z USA, kterou potřebují Spojené státy k výrobě bioenergie a tudíž snížily prokrmování země, která dala světu tuto již i Chruščevem milovanou rostlinu. Miliony Mexičanů a ostatních Latinos překračují ročně ilegálně s nasazením života hranice USA, aby zde našli práci, kterou jim vlastní země není schopna nabídnout a aby se nechali od této hydry dobrovolně vysávat a vykořisťovat. Z amerikanizace Argentiny, pomineme-li Mc Donalda, kačera Donalda, CocaColu a chabých pokusů Wall Martu uchytit se na tamnějším trhu, není patrno téměř nic. To zamerikanizovaná je spíše Zakarpatská Ukrajina, Irán, Egypt nebo Horní Volta. Uchytit na trhu se snaží Francouzi se svou v Česku zkrachovalou sítí Carrefour. V Argentině jsou Amerikanizmy neznámé, znalosti angličtiny na úrovni pidginenglish, i na dopravní značce nestojí mezinárodní STOP, nýbrž PARE. duben 25 apríl [pageend27]zpravodaj 4 / 2009 spravodaj (Zda však ani tomu Argentinci nerozumí nebo neumějí číst je otázkou, neboť žádného tamějšího řidiče by ani ve snu nenapadlo zastavit). Provoz na ulicích měst je kapitola sama pro sebe. Předjíždí se zprava, předjíždí se zleva, zepředu i zezadu zespoda i ze zhora. Rozestupy mezi vozy se neměří méně přesnými zednickými měrami na centimetry, nýbrž měrami strojařskými na milimetry. Provoz je plynulý, bezpečný, protože policie se do něj naštěstí nemíchá. Pro Evropana nejlépe absolvovaný se zavřenýma očima. Synovec má pět let staré auto, se kterým denně projíždí toboganem buenosských ulic. Auto vypadá jako nové, bez jediného škrábanečku nebo ondulace plechu. Jediný překlopený autobus jsme viděli na bezvadné, široké silnici v Andách, kde projedou tak 3-4 vozy za den. Mimochodem, ta cesta, podobně jako i hory, vedou od horizontu k horizontu -14000 km daleko až na Aljašku. Na svou zem i řeč jsou Argentinci velmi hrdí a aby zdůraznili historické odtržení od Španělska, vyslovují to co Španěl řekne „lj“ jako„ž“. Příklad: cavallo-kůň kavaljo, vysloví „kavažo“, pollo-poljo- kuře- požo. Ale i yo-já zní žo, yerba-žerba (vysvětlím později). Rád pozoruji matičku zem ze zhora z letadla. Proto jsem také rád, když dostanu místo u okénka a nejsem rád, když to místo dostane nějaký exhibicionistický ignorant, který aby dokumentoval, jak je světem protřelý, otevře knihu, začne číst a kebulí zacpe i ten nejmenší průzor. Rád pozoruji vše, o čem jsem slyšel v suchopárných hodinách zeměpisu - meandry řek jako cévky, silnice jako tepny, hory a průrvy jako vrásky, lesy jako vlásky, erotickou erozi této naší zemské krásky. No a potom přistanete měkce v blízkosti jedné z těch zemských krásek - vodopádů Iguazú. Zatímco Niagara v USA se jeví pozorovateli jako statný chlapík kulturista, vytrénovaný ve fitnesstudiu a udivující svými bicepsy, silou a energií, je Iguazú spíše koketka, parádnice, manekýnka. Něco mezi 250-300 jednotlivých vodních sloupů, šlahounů a kaskád padá do hlubin, oddělených od sebe sytě zelenými popruhy rostlin a vegetace, takže vše připomíná závody řítivších se kamionů na běžecké dráze. Pohled úchvatný, božský. A mezi tím poletují drobní nepromokaví ptáčci typu vlašťovek, kteří hnízdí a vychovávají své mladé za průhlednou suknicí vodní stěny. Již příchod k tomuto přírodnímu skvostu vám zpříjemní doprovod drzých medvídků, kteří strkají do všeho nos a proto ho mají tak dlouhý a nechají si říkat nosálové. Je zábavné je pozorovat jak si gurmánsky sestavují svůj jídelníček vybíraný dovedně z odpadkových košů. Nejdříve zbytky slaných tyčinek, či keksů, až teprve potom jako desert vylízat s blaženým výrazem zbytky zmrzliny s čokoládou. Vesnice v Argentině, nebo to, co se tak označuje, jsou ve skutečnosti stotisícová města, jenomže se tak netváří. Zatímco v Evropě mají sousedé baráčníci své domky nahňahnané jeden vedle druhého, jsou domy, či vily odděleny od sebe širokými pozemky pokrytými subtropickou vegetací, takže skutečná rozloha „vesnice“ se ztrácí opět za horizontem. K nejdůležitějším vývozním artiklům Argentiny patřila bavlna, maso, kůže a téměř všechny druhy nerostného bohatství. Jenomže, kde ty loňské sněhy jsou. Bavlna už není tolik žádaná na světovém trhu a tak se musely plantáže přeorientovat na pěstování sóji. K největším odběratelům patří Čína. Z této rostliny upadají do mdlob všichni ti ochránci planety a přilehlého vesmíru, tvrdíce, že genetické zmanipulování by mohlo vést k impotenci jejich revoluční angažovanosti. Další, kteří se cítí být ohroženi ve své existenci jsou militantní vegetariáni a vegos. I když je v Argentině zeleniny víc než dost, aby jim to stačilo na přežití, nesnáší, že maso, především hovězí, je alfou a omegou argentinského jídelníčku. Téměř denně a téměř všude někde žhne rošt, na kterém se peče asádo t. zn. celé půlky volů, krav, ovcí, telat a co ještě pán Bůh všechno stvořil a k tomu ještě buřty a ještě drůbež, kterou pán Bůh také stvořil. Překvapuje mne, že při takovém množství toho nejkvalitnějšího masa na světě, patří k oblíbené pochoutce chinchulines (činčulines), což jsou do copánků zamotaná telecí střeva, prý i s obsahem... Pakliže si budete duben 26 apríl [pageend28]zpravodaj 4 / 2009 spravodaj chtít dát šťavnatý steak medium, objednejte ho vuelta y vuelta (otočit z každé strany), pod pojmem „medium" zde rozumějí steak vysušený na troud. K dobrému masu patří i dobré víno. Argentinská vína se svojí kvalitou rovnají světové špičce a hravě strčí do kapsy francouzsko- italskou konkurenci žijící z legendy. Vynikající je červený Malbec. Provincie Mendoza je známá svým bílým vínem. Kožené výrobky patří k nejoblíbenějším nákupům turistů. Ať už kabáty, bundy, opasky, kabelky, boty atd. atd. Pravá kůže, každý přesvědčit se může! Ktěm nejdražším patří kožené věci z živočicha carpincho, což mně bylo popisováno jednou jako nějaké vodní prase, podruhé jako nějaká vodní krysa, takže to bude něco mezi tím. Bariloche na západní hranici s Chile patří k nej švýcarštějšímu městu Argentiny. Je to mondénni středisko, podobné Davosu, či St.Moritzu, v provozu hlavně v zimě, pro lyžování andenského (Andy) charakteru. V nádherném prostředí téměř alpských velikánů a jezer se pseudoarchitektura domů a vil snaží spářit švýcarské chalety s tyrolskými a bavorskými statky. Je to také místo, kde se hravě domluvíte německy. Žijí zde Švýcaři, kteří zde založili již v minulosti Colonia Suiza, ale také Němci s podobnými Colonias Alemanias. Bariloche patřilo před, během, i po válce k nejpočetnějším Adolfovým klakérům. Vůbec, zajímalo by mne, kolik se ještě dnes a denně potkává na ulici občanů židovské víry s bývalými nácky. Obojí našli útočiště v Argentině. Ti první zachránili holý život, ti druzí si ho nepotrestáni užívají plnými doušky dodnes... Původní obyvatelé jsou indiáni kmene Mapucho. Oni, tak jako téměř všichni Argentinci, cucají a sají stříbrnými trubičkami (bombillas) ze zdřevnatělých nádobek tykvic argentinskou specialitu čaje - Yerba mate. Je to nápoj, na jehož chuť je nutno si zvyknout, neboť je značně hořký s účinky podobnými kafi, či čaji. Nechává se ve společnosti kolovat a všichni pijí svorně z jednoho. Pije se při každé příležitosti a stále a z toho důvodu také potkáte na ulici spěchající pasanty s termoskou horké vody v kapse na zalití další dávky, nebo i automaty, kde si můžete horkou vodu doplnit. A podobně jako po celém světě, i zde jsme natrefili na krajana - tentokrát mladou paní z Písku, která se sem provdala. Jinak se snaží Bariloche ještě konkurovat Švýcarům výrobou nejznámější argentinské čokolády. Je prodávána ve velkoobchodě s příznačným názvem „Mamoushka“. Nad vchodem trůní předimenzovaná figura monstrózní Matrjušky. Proboha, jak se tohle sem dostalo? Tou čokoládou si můžete osladit trpký úděl turisty. Ten je totiž „odírán“ na každém kroku. Všude po vás požadují nějaké diskriminační poplatky. Diskriminující v tom smyslu, že ku př. při vstupu do národních parků platí domorodec 4.- až 7.- Pesos, privandrovalec turista 60.- Pesos. Za letenku na vnitrostátních linkách platíte 2-3x tolik než rodilý Argentinec. A OSN (to směšně neúspěšné panoptikum) vždy tak agilní, když se jedná o rovnost mezi lidmi této planety a o dodržování lidských práv - mlčí! Silně to připomíná praktiky českých vykuků kteří krátce poté, co bolševik vyměnil židli za křeslo, požadovali od cizinců 300 % přirážku dle motta - když na to má, ať platí! Provincie Chaco byla na dalším návštěvním programu. Když jsem se o tom později před nějakým Argentincem zmínil, zvedl tento obočí a nevěřícně se zeptal, co nás k tomu, proboha, vedlo ?! Chaco s hlavním městem Saenz Perm skutečně nepatří k vyhledávaným turistickým cílům. V obchodě nedostanete ani pohlednici tohoto města. Kdo by ji a komu posílal? Důvod, který nás vedl navštívit toto turisty ignorované město, ležící opět v pampovité rovině od obzoru k obzoru, byl velmi prostý. Toto město vděčí za svoje založení a existenci českým a slovenským přistěhovalcům, kteří sem - do naprosté pustiny, přišli hledat obživu a kultivovat zem již před 1.světovou válkou. S nesmírnou pílí a za neuvěřitelně těžkých podmínek začali zakládat první duben 27 apríl [pageend29]zpravodaj 4 / 2009 spravodaj bavlníkové plantáže, o které dnes již nikdo nestojí a které byly jednou zničeny tu suchem, tu povodněmi, tu kobylkami. Přesto se jim podařilo vybudovat si zde svoji existenci a zapustit kořeny. Jejich potomci zde žijí dodnes, mluví perfektní češtinou, Moraváci s roztomilým „tož a včil“ a s neuvěřitelnou nostalgií a láskou vzpomínají na starou vlast. Jsou s ní i nadále spojeni pomyslnou pupeční šňůrou, i když bolševik jejich existenci naprosto ignoroval. Teprve v nynější době seznala nová garnitura, že na druhém konci světa žijí krajané, kteří něco dokázali a tím i starou vlast proslavili. Mají svůj spolek Union Checoslovaca (dohromady), vyvíjejí činnosti nejrůznějšího charakteru, hrají divadlo, pořádají kurzy a setkání, stýkají se privátně i společensky. Založili muzeum připomínající těžké počátky, mají knihovnu českých a slovenských knih. Zde bych rád apeloval na všechny spolky krajanů i na jednotlivé čtenáře v Česku i zahraničí. Pokud máte zájem navázat s našimi krajany v Argentině kontakt oficiální, nebo osobní, nebo pokud byste byli ochotni jim nějakým způsobem přispět knihou, obrazovou publikací, deskami, CD, DVD, nebo i finančně, obraťte se na předsedu: Spolku p. Juana Černého, Calle 119 esq.104 B.Belgrano, 3700-Pcia.R.Saénz Peňa-Chaco. Tel.03732-429757—E-Mail: juancerny49@hotmail.com Budou určitě potěšeni, že svět na ně nezapomněl..._____________________________________________________________________ Kultura Ukázka: O mléku a strdí Ukázka: O mléku a strdí Ty první děsivé a mučivé sny, opravdové noční můry ho pronásledovaly čas od času po celý první rok jeho nové existence, kterou se pokoušel si v cizí zemi založit. Teď už jsou to jenom velice vzdálené a nejasné vzpomínky, vlastně ani to nejsou pořádné dávné vzpomínky, spíš nepatrné - protože potrhané - předivo pavučiny, které se v bezčase mihne před očima... Mnoho let uplynulo od těch nocí, kdy se probouzel uprostřed ticha a klidu všude kolem, zpocený a rozčilený: zlý sen se vytratil, ženu neprobudil bezhlasým křikem a nakonec se většinou znovu nořil do milosrdného spánku. Občas se divný sen vracel s rafinovanými obměnami. Jako pevně drápky zachycená a tvrdošíjně přetrvávající posedlost. Nevykořenitelná a vyčerpávající. Trauma. Jeden z ničivých výlevů podvědomí, jimiž se snad - kdo ví? - měla vyléčit zraněná duše. Jen něco možná zanedbatelných drobností z nočního snu jako pár krůpějí ulpělo na samém okraji ranního probuzení... Spěchal ulicemi města, kde znal kdysi všechna zákoutí, protože tu prožil posledních sedmnáct let... Ve snu - jako kdysi každodenně - potkával povědomé tváře sousedů, kolegů, studentů, známých a přátel: viděl je na protějším chodníku, nebo dokonce kráčeli přímo proti němu, nemohl by je minout, kdyby se včas pokaždé, než se zcela přiblížili a mohli mu pohlednout do tváře, neodvrátil k výkladní skříni, neustoupil do pasáže nebo nezměnil směr chvatné chůze. Před radnicí zahlédl starého kamaráda Jardu. Kde se tady bere? Od promoce se neviděli, prý učí někde na jižní Moravě na střední škole. Kolik bohatýrských večerů spolu strávili za dávných studentských let v té či oné kavárně nebo baru, co všechno spolu v nekonečných debatách v dobré partě probrali, kolik turků a kolik koksů (to byly stopky key-rumu se zrníčkem kávy na dně) spolu duben 28 apríl [pageend30]zpravodaj 4 / 2009 spravodaj vypili! Pozdě v noci se vracívali ztichlými ulicemi města na kolej, někdy dosti zeširoka a s odbočkami, ve výtečné náladě, ale bez toho, aby tropili randál, protože to se neslušelo a byli by určitě přilákali pozornost nějakého esenbáka. S Jardou se při takových návratech pravidelně zastavovali u barokní Neptunovy kašny. V otlučené kamenné nádrži už léta netekla voda, ale nemuseli se obávat, že by se městský národní výbor v dohledné době postaral o nápravu. Kolem vládce vod, hovícího si kdysi dávno uprostřed stříkající fontány a trojzubcem krotícího mokrý živel, se tu vzpínalo sice pořád, jenže dnes na suchu, čtyřspřeží mořských ořů, každý jen vyskočit a vyběhnout na tu či onu stranu Dolního náměstí, přejmenovaném tehdy v duchu doby na náměstí Rudé armády. Takže jaképak vyskakování. Jednomu z hřívnatých hřebců někdo urazil kus kamenné končetiny. Právě do otevřených tlam těch krásných, staletých a až do moderní doby ve výskoku zkamenělých zvířat si tenkrát s kamarády schovávali poslední cigarety pro příště, až jim někdy pochybí peníze na nový balíček lip. Na tuto drobnost si vzpomněl, ale tentokrát nechal kamaráda přejít, aniž by se k němu hlásil. Na rohu náměstí, před secesním průčelím lékárny, vyhlížel a malou úklonou možné zákazníky či známé zdravil magistr Radovan Preisler. Figurka k pohledání: štíhlý padesátník, rozevlátá čupřina, knírek a kozí bradka. Známý donchuán - či aspoň tu chvalnou pověst o sobě nikomu nevyvracel. Klientky v lékárně překvapoval Preisler dvorným políbením ruky, hlubokým pohledem do očí a Rukulíbám, madame, přijďte zase brzy. V časech, kdy se tu na dálku zdravilo hlasitým Cest práci, to byla přinejmenším recese, ale kupodivu to šarmantnímu lékárníkovi nejen prošlo, ale učinilo ho to dokonce známým a interesantním. Teď se chodec neubránil pobavenému úsměvu. Na chodníku - říkalo se na lině - se nesla zasloužilá primadona zdejší opery, která se vytrvale a často objevovala na scéně. Neuvěřitelně trpělivé obecenstvo obšťastňovala rolemi naducané Mařenky, a dokonce i osobitým ztvárněním nečekaně surrealistické vidiny dobře živené Rusalky v nejlepších letech. Teď tu šla po lině a nesla si hrdě, co k ní patřilo, vědouc, že ji sledují desítky pohledů. Zářila úsměvem i ohnivě rezavým přelivem na bohaté hřívě. Náš chodec ustoupil před tímto zjevením do vozovky a zrychlil krok. Proč ale ten spěch a stále se vracející obavy? Byl ve snu ve svém starém městě inkognito a nesměl se za žádnou cenu prozradit. Vrátil se sem totiž na krátkou návštěvu z emigrace, uprchlík před zdejším režimem. Kdyby ho někdo poznal, že tu běhá po městě - a policie měla všude své lidi - zchladili by si na něm určitě žáhu, to mu bylo jasné. Ale riskoval návštěvu, protože se mu stýskalo v novém domově, kde mu - kromě rodičů a tohoto starého města a jeho zákoutí - nic nechybělo. Slyšel kolem sebe známou řeč a uvědomoval si, jak musí tam daleko úporně bojovat s cizím jazykem, kterému se snad do smrti pořádně nenaučí. Teď se chvílemi málem otočil za některým slovem nebo větou, která mu dolehla k uchu, ale vždycky se včas vzpamatoval. Ve snu měl napilno, protože se musel co nejdřív vrátit. Snad před západem slunce, protože potom prý bývají kontroly na hranici mnohem důkladnější. Asi měl nějaký falešný průkaz, ten se bude snažit jenom zběžně ukázat, kdosi mu říkal - bože kdo jenom mu to říkal? - že prý to jde bez větších problémů. Díval se na to skepticky. Ale ve snu je všechno možné. Skoro všechno. Právě teď byla kolem něho - v tom snu - skutečnost, spěch a strach, že se prozradí ještě předtím, než dojde na hraniční přechod. Už to bylo jenom pár kroků, touto ulicí až na konec a potom doleva, tam už byla konečná tramvaje a za ní posledních pár domků. Blížil se k okraji města a z dálky viděl červenobílou závoru. Vypadalo to všechno jinak, než to znal z dřívějška, ale přece jenom nebloudil. Závora přes silnici jako na všech celnicích, přes něž už někdy procházel a - jak očekával - skupina ke kontrole pomalu postupujících lidí. Ani se nepodivil, že tu jinak není žádná duben 29 apríl [pageend31]zpravodaj 4 / 2009 spravodaj doprava, jen samí pěší cestovatelé. Zařadil se do fronty a za něj se hned postavilo pár dalších zájemců o přechod do nepřátelské ciziny, jak se tehdy - teď - říkávalo. Neviděl, že by tu ti lidé měli s sebou nějaká zavazadla. Ostatně on sám svíral v ruce jenom červený pas. Rozhlédl se opatrně kolem. Žádná známá tvář, naštěstí. Zbývají poslední metry, než na něho dojde řada... To už viděl, že cestující předkládají průkazy, vojáci si je prohlížejí a srovnávají obličeje s fotografií; toho se nemusí bát, fotka je v pořádku, tady už ho nikdo nezná. Viděl, že bude muset projít klikatým průchodem zrovna tak pro jednu osobu, mezi ěerveno-bíle natřenými kovovými sloupky, spojenými po bocích řetězem. Podivil se na chvilku, že jsou na něm navěšeny různobarevné pentličky. Jako se to někdy vidí u kolotoče... Nikdo se s nikým nebavil. Pokaždé jenom vojákův podezřívavý pohled, tvář jako z kamene, jenom ten zrak klouzal: obličej, obrázek, obličej. Potom razítko a pobídka beze slova. Prověření vycházeli pomalu, skoro se protahovali úzkým průchodem mezi sloupky do cizí země. Bylo to Švýcarsko. Hned za rohem. Podivná geografie snů. Cesta vedla za celnicí hned dál. Byla to však jenom úzká stezka, která se po pár krocích ztrácela v hustém porostu kolem. Slyšel vždycky vyprávět o zemi nikoho, širokých pásech oranice, o vymýceném lese kolem a věžích ostrostřelců. Teď byl přesvědčen, věděl to najisto, že někde za tím prvním houštím je Švýcarsko, jeho bezpečný nový domov, pokud se mu podaří projít celnicí. Tak blizoučko. Opravdu zvláštní, jak pěkně ty země spolu sousedí, i když je dělí vojáci, možná psi a ta bariéra z červenobíle natřených sloupků. Nemají oni tam dál ještě ostnatý nebo elektrický drát? Najednou zalitoval, že si dobrovolně způsobil takové trable. Jenom klid. Podal vojákovi průkaz a nechal ho pozorně srovnat obličej s fotkou. Teď dostane doklad nazpět, tak vida! Natáhl vstříc dlaň. Voják však zavrtěl hlavou, pokynul a ukázal k pavilonu: - Pojďte se mnou. - Já? A proč? - Neptejte se. Povídám, abyste šel se mnou, a bez řečí! Došlo mu, že je zle. Vlastně to mohl čekat - v této nové situaci už měl jedinou šanci. Zdá se, že ve snu člověk někdy jedná docela rozhodně, zatímco v bdělém stavu by určitě zaváhal. Sotva pohraničník poodstoupil a na okamžik se k němu otočil zády, rozběhl se uzounkou uličkou mezi sloupky. Jeden, dva, u třetího přeskočil opentličkovaný řetěz. Vojáci řvali Stůj! Stůj! Pár vteřin trvá, než začnou pálit ze samopalů, které měli předtím přehozeny na zádech, zřejmě je ten útěk překvapil. Jakýsi ženský hlas zaječel v okamžiku, kdy zazněly první výstřely. Utíkal a věděl, že běží o život: pár skoků po stezce a hned do houští kolem. Prodíral se jím, cítil, že se za ním hradba vzrostlého křoví hned zase zavírá. Klopýtal, větve a suché klacky se mu pletly pod nohy, hloží ho švihalo do obličeje, bylo tu i malení a zachytávalo se mu za nohavice kalhot. Z houští vyletěl pták, skřehotal a tloukl křídly, jak se zamotával do spleti větví. Dokonce ho zahlédl: straka. Tady přece už někde musí být stanoviště švýcarské pohraniční stráže. Nebo je to zelená hranice s budkou a nápisem Máte-li něco k proclení, zazvoňte? Šílíš? Tak je to na francouzské hranici, ale přece ne tady! Utíkej! Nebo - možná, že to houští a svah, po němž klouzal, jak to jen šlo, pořád dál do jakési rokle, je právě ta země nikoho. A sem žádná švýcarská stráž v životě nezabloudí. Slyšel kdesi nahoře za sebou práskat výstřely a teď se mu zdálo, že slyší všude kolem a blízko Stůj! Stůj! Kdepak! Sotva popadal dech a už už se mu zdálo, že plíce se snad roztrhnou, sípal, kolena se podlamovala, padal a zase vstával, zpocený, ve spáncích bušila kladiva, v ústech a očích slaný pot, hložím poškrábané ruce pálily. Teď už i on křičel. Řval a sténal. Napětím, úsilím a hrůzou... Probudil se náhle a posadil se na posteli, celý vylekaný a zpocený. Dokonce lapal po dechu, jak byl námahou uřícený. Ruce svíraly pokrývku. Rozhlédl se. Ložnice. Najednou si uvědomil, že ho silně bolí záda. duben 30 apríl [pageend32]zpravodaj 4 / 2009 spravodaj Rozednívání teprve bojácně nakukovalo škvírami rolety. Na hodinkách bylo pět pryč. Venku se rozčileně a skřehotavě hádaly straky. Řešívají poslední dobou v koruně javoru před domem hlasitě své rodinné spory a budívají ho příliš časně a neomaleně z ranního dřímání. Dnes v tom byly straky bez viny. Byl rád, že se noční děs přetrhl. Trochu se uklidnil. Straky na chvilku zmlkly. Zena tiše oddechovala, obrácená k němu zády. Opatrně vstal, aby ji neprobudil. Stejně se ozvala z polospánku: -Co je? - Nic, nic, spi, jenom se mi něco zdálo. Spi dál. * * * Úzkostné sny o tajných návštěvách ve starém městě, končící většinou útěkem, pronásledováním nebo aspoň skrýváním, ale také vysvobozením a uklidněním z třesavky, průběhem času přicházely stále řidčeji a potom se dokonce docela vytratily. S přibývajícími léty k němu bez ustání přibíhaly vzpomínky, často se hlásily samy od sebe a on s nimi rád po chvilkách pobýval, a dokonce se s nimi laskal. Trochu jako s hravými psíky. Občas mu někdo zadržel ruku: - Nehlaď přece toho psa, s každým psem si nemůžeš jen tak hrát! Nechej toho, jdi pryč, nepiš dál, dej si pozor! Ty starostlivé duše to s ním mínily dobře. - Nevidíš, co tu stojí? Pozor, zlý pes! Zlý pes! Namítal, že takových varování už četl a slyšel v životě mnoho a na každém kroku: Pozor, padá omítka, Vstup zakázán, Je nebezpečné dotýkati se drátů i na zem spadlých, Neodhazujte odpadky, Mluvte tiše, ale zřetelně, Vstupenky ani rukopisy se nevracejí, Nevystupujte na věž po tom zteřelém schodišti, Kniha přání a stížností jen na požádání, Předložte bez vyzvání občanský průkaz... a dalo by se najít aspoň pět dalších dobře míněných poučení, výzev a rad. Nebo taky vymyslet. Třeba v mlékárně na rohu: Mléko a strdí není dnes na skladě! * * * Přijížděli časně ráno k české hranici. Předjaří roku devadesátého. Na silnici závora. Červenobíle pruhovaná. Petr si připomněl jeden ze svých dávných snů. Pohraničník v uniformě pořád ještě tolik podobné té, kterou znali z oné, teď už vzdálené doby. Snad jenom nárameníky jsou jiné? Na brigadýrce není rudá hvězda. Odznáček se psí hlavou taky neviděl. Ani vlčáky. Voják prohlížel průkaz. - No vida, Češi? - No baže, Moraváci. Pohraničník bez dalšího komentáře vtiskl do pasů razítko, vrátil Petrovi knížečky a zasalutoval. - Tak pěknou cestu - a ať se vám tu líbí! Petr byl z toho tak zjankovatělý, že jenom nepřípadně hlesl: - Pěknou! Ukázka z románu Lubomíra Smiřického "O mléku a strdí", vydalo nakladatelství Votobia Olomouc 2004, ISBN 80-7220-191. Překlad do němčiny připravuje rakouské nakladatelství NOVUM na podzim 2009. duben 31 apríl [pageend33]zpravodaj 4/2009 spravodaj Poslední pocta Rozloučení s Janem Vladislavem Ne tak dávno (v č.12/2007) jsme ve Zpravodaji zveřejnili rozhovor Jaroslava Formánka s Janem Vladislavem pod názvem Nemůžu zkáze jen přihlížet. Básnik, překladatel, disident, jeden z prvních signatářů Charty 77, nás počátkem března opustil ve věku 86 let. Smuteční projev Viléma Prečana v obřadní síni strašnického krematoria, 10. března 2009 Sešli jsme se tu, abychom vzdali poctu a vřelý dík básníkovi, prozaikovi, esejistovi, literárnímu kritikovi a literárnímu historikovi, překladateli i vydavateli Janu Vladislavovi za všechno, čím obohatil svět a život svých současníků. Abychom vyslovili poděkování a vděčnost za všechno, co po něm zůstává jako dědictví, takřka nevyčerpatelné a otevřené pro každého, kdo se těmito štědře nabídnutými plody tvůrčího ducha bude chtít potěšit nebo v nich nalézt poučení. Literární historikové už nejednou za jeho života bilancovali a autoři vzpomínkových statí v uplynulém týdnu připomněli rozsah a všestrannost Vladislavova díla. Hodnota a velikost tohoto díla je ozvláštnená okolnostmi, za nichž vznikalo, vyvzdorováno na poměrech. V životě a díle Jana Vladislava poznáváme příběh spisovatele, který byl už jako pětadvacetiletý vypovězen na okraj literatury, avšak toto místo dokázal přeměnit na tvůrčí dílnu, odkud přes odpor a protivenství ze strany režimních manipulátorů rozšiřoval horizonty české literatury padesátých a šedesátých let a s vynalézavou vytrvalostí do ní uváděl ve svých překladech autory a díla, jež by jinak český a slovenský čtenář nepoznal. Poznáváme v něm příběh člověka literatury, pro něhož se neodmyslitelnou součástí jeho vlastní literární ambice stalo i objevování a odkrývání skrytých stránek, vrstev a osobností moderní české literatury, jimž hrozilo zapomnění. V osobě Jana Vladislava se setkáváme s básníkem, tvůrcem autentické poezie, který dokázal být po celý život také dělníkem literatury a brát na sebe penzum každodenní literární dřiny jako málokdo. S tvůrcem, kterému nepřišlo zatěžko sloužit jiným jako „tajný“ vydavatel bez institucionálního zázemí v čase, kdy se díky lidem jako on zrodil zázrak nezávislého písemnictví šířeného samizdatem, anebo ve vynuceném pařížském exilu šířit do světa znalosti a povědomí o české literatuře, připomínat na zahraničních fórech existenci nezávislé kultury v Československu a podmínky, v nichž existuje, přispívat k vytváření evropského veřejného prostoru, svobodné kultury bez hranic, k formování společné odpovědnosti vzdělanců za poměry ve světě. duben 32 apríl [pageend34]zpravodaj 4 / 2009 spravodaj zpravodaj 4 / 2009 spravodaj Jakkoli se nepovažoval za část jakéhokoli svědomí národa - a na nic takového ani nevěřil byl Jan Vladislav také člověkem slova, jehož myšlenky, soudy a zkušenost se staly pro současníky spolehlivými ukazateli při hledání pravdy o životě a smrti, o člověku a jeho světě, o falešných a skutečných hodnotách minulosti a současnosti. Svůj rozhled, prohlubovaný studiem a prací s literaturou mnoha jazykových a etnických oblastí, dlouholetým pobytem v cizině ještě rozšířil. A tak dokázal najít srovnávací kriteria pro hodnocení „domova“ a „ciziny“ a také trefná slova proti domácímu flagelantství, proti lámání hole nad sebou samými, jak je to v českém prostředí tak časté. „Hádám se vždycky,“ napsal, „když se píše o naší zbabělosti: taje přítomna všude, a možná u nás méně než jinde... Češi [...] si libují v sebetrýznivém bahně skutečných a pomyslných vin, z nichž sestavují systémy: Bílá hora, 1938, 1948 atd. Já bych mohl jmenovat zas jiná data, která dávají zas jinou řadu. Proč na tuto řadu neupozorňujeme přinejmenším právě tak často jako na tu první? [...] Cožpak nejsou takoví lidé jako Kalandra, Halas, Seifert, Holan, Zahradníček, Bedřich Fučík atd. příkladem podivuhodné síly a jasnozřivosti, předvídavosti i důslednosti v tom, že dokázali případně změnit názor a stát za tou změnou, jakmile zjistili svůj omyl? Zatímco jiní, jinde, v neporovnatelně bezpečnější situaci, se k tomu neodhodlali?“ Jan Vladislav věděl, jak to konečně i napsal, že tu nejdůležitější volbu člověk sám nedělá: nevolí si čas narození, nevybírá si místo, kde se s křikem proboří do světa, nemůže si vybírat talenty a odmítnout danajské dary, jež jsou mu dány do kolébky, nerozhoduje o prostředí, v němž bude vyrůstat. Věděl, že ne každý z jeho generace měl to štěstí, aby byl už v mládí vyzbrojen proti svodům utopie a zdánlivě zářných zítřků, jako byl on. Uměl být uznalý vůči těm, kdo přes všechno bloudění, jemuž byli vystaveni lidé ve století totalitních režimů, nalezli cestu k lidství, k vlastnímu životu, a dokázali reflektovat své omyly nebo i viny, pokud jimi byli obtížení. Avšak kromě té volby prvotní všechny ostatní považoval za projev rozhodnutí jedince zodpovědného za své činy. Byly mu cizí a protivily se mu postoje, jež byly diktovány přizpůsobivostí zlu, prospěchářstvím, zbabělostí. Ošklivil si také pokorou nezkrocenou pýchu těch, kteří se cítí vyvolenými ve všech životních situacích a ochotně zapomínají na svou minulost, protože se jim nevydařila, jak by si právě přáli. On sám si nenechal vnutit cizí život, zarytě, urputně, tvrdošíjně trval na tom, že svůj život si vyvlastnit nedá a že ho bude žít vestoje za všech okolností, i za cenu, kterou za to bylo nutno zaplatit. Vladislavova povaha byla jeho osudem, a jeho osudem byla umíněnost. Hovořil o této vlastnosti i v jednom z našich posledních dlouhých telefonických rozhovorů. Podnětem byla četba jednoho textu Hermanna Hesseho, který Vladislava bytostně oslovil; hledal správný český ekvivalent německého „Eigenwilligkeit“. Shodli jsme se na umíněnosti a - jen tak mimochodem - i na tom, že on sám je odjakživa velký umíněnec. Vladislavova umíněnost, to však nebyla svévole ani svéhlavost. Byla to neústupnost tváří v tvář zlu, násilí, lži v jakékoli podobě. Bylo to trvání na tom, co si předsevzal, že musí učinit, aby byl práv svým povinnostem, jak je chápal, bylo to umíněné lpění na právu podržet si vlastní identitu. Zaumínil si mnoho; kormidlem toho, co je povinností intelektuála, mu byla slova jeho učitele z fakulty a pozdějšího otcovského přítele Jana Patočky : „Filozofie se dostává k bodu, kde nestačí klást otázky a odpovídat, obojí s krajní energií, nýbrž kde se filozof nedostane dále, dokud se sám nezasadí o rozhodnutí.“ Byl ovšem neústupný vůči násilí i ve všedním životě. Už jako kluk, když se bránil šikanování vrstevníků, měl po ruce kudlu, uloženou v dlani po způsobu odkoukaném od cikánských kamarádů tak, aby vyčnívala jen špička nože, takže nemohl útočníka těžce zranit. V pařížském duben 33 apríl [pageend35]zpravodaj 4 / 2009 spravodaj metru jednou přiměl nožem k ústupu jakéhosi Araba, který ohrožoval neznámou ženu. V jedné důvěrné chvíli se mi priznal, že se na prelomu sedmdesátých a osmdesátých let musel zbavit pistole, kterou skrýval od bojů na barikádě v květnu 1945. Bál se, že neodolá nutkání vypořádat se s estébákem, který byl strůjcem nejhorší provokace namířené proti jeho manželce. Mnozí z nás přítomných měli příležitost těšit se z Vladislavova laskavého přátelství. Na toto přátelství, prosycené Vladislavovou moudrostí, vzpomínají i jeho početní obdivovatelé, kteří se hlásí ze zahraničí. Všem bude chybět. Útěchou je vzpomínka na krásné chvíle, které jsme s ním prožili, na povznášející pocity při četbě jeho veršů a textů, při poslechu rozhovorů s ním zaznamenaným. Ke smutku mísí se lítost, že se s ním už nelze setkat, poradit se při těžkém rozhodování, poslat e-mailem vlastní text k posouzení. Avšak je možné vracet se kjeho dílu, čerpat moudrost z jeho úvah, esejů, rozhovorů, začíst se do jeho básní, pobýt s ním aspoň takto. Jan Vladislav patřil mezi ty vyvolené, kteří budou oslovovat i mnoho budoucích generací. Nebude a ani nemůže být zapomenut. Neboť - jak se píše v jedné z kondolencí došlých z Washingtonu - svou poezií, svými texty, svou neústupností v zápase s mocí, svým přátelstvím a láskou, jimiž neskrblil, učinil Jan Vladislav svět lepším místem pro život. Vilém Prečan, zakladatel a první ředitel pražského Ústavu pro soudobé dějiny (1990-1998), je předsedou správní rady Československého dokumentačního střediska, o.p.s., na jehož internetové stránce (www.csds.cz/) se nachází rovněž smuteční projev pana Michela Pouchepadasse, prvního rady na francouzském velvyslanectví v Praze.____________________________________________ Zemřel Jiří Rotter Zemřel Jiří Rotter Smutné zprávy nekončí. Odešel další z našich význačných krajanů, bratr Jiří Rotter. Narodil se 30. 11. 1930 a dětství prožil v malebné části Prahy, na Malé Straně, kde s rodiči a starší sestrou bydleli až do konce války. Tím, že vyrůstal za války, asi poznal člověka z jeho horší strany už brzo. Už jako dítě sbíral kdejaká zvířata. Před rodiči skrýval hady v šuplíku. Jako osmnáctiletý se seznámil se svou první ženou na psím cvičáku. Zprvu byl zaměstnán jako lesník, pak pracoval jako ošetřovatel zvířat u cirkusů a v zoologických zahradách, léta v pražské, kde později vedl herpetologické oddělení. A tak první dceru Veroniku zařadil k obyvatelům terárií, k mláděti paviána a psu Keníčkovi - vše v jedné místnosti. Takže, když to malé dítě přišlo někam na návštěvu, tázalo se: „A kde tady mají hady a ještěrky?“ Pohrával si s myšlenkou napsat knihu s názvem: „Die Leiden des Jungen Tierwärter“ - doslova „Útrapy mladého ošetřovatele zvířat“. V němčině slovo ošetřovatel zní skoro jako Göthovo „Werther“. Jenže Götha neměl Jirka moc rád, protože Göthe neměl rád psy. Od roku 1953 do 1955 byl Jirka ředitelem zoologické zahrady ve Dvoře Králové nad Labem, jejíž úroveň se pod jeho vedením zvedla. Byl taky překladatelem a psal pro různé časopisy. Stal se redaktorem německého vysílání českého rozhlasu, kde byl zaměstnán až do doby krátce před svým odchodem z Československa vr. 1968. Psal hlavně o zvířatech a mimo jiné i hry pro děti. Než pocítil nutkání opustit vlast, byl už dost úspěšný a mohl v rámci politických okolností psát, co chtěl. Tahle možnost se mu později už nikdy nevrátila. V nové zemi musel začít úplně znova. ŠVÝCARSKO Jako mnoho emigrantů z té doby toužil Jirka po svobodě a po spravedlnosti. A svobodymilovné a spravedlivé Švýcarsko jej přijalo velmi laskavě. Jirka mluvil vynikající němčinou, což mu asi otevřelo mnoho dveří. Pracoval ve výzkumu u La Roche, ale brzo přišel na to, že potřebuje být svým pánem. Vymyslel a s manželkou, s níž se krátce před odjezdem oženil, duben 34 apríl [pageend36]zpravodaj 4 / 2009 spravodaj vybudoval cvrčci farmu, která existuje dodnes. Jmenuje se Grigfarm (www.grigfarm.ch); cvrčci slouží některým chovaným zvířatům jako živé krmivo. Lidi nápad založit velkochov fascinoval. Dokonce z televize ho mnozí znali jako chovatele cvrčků. Byl to jeden z mnoha jeho geniálních nápadů, a možná jeden ze znaků, který zanechala intelektuální a svérázná generace uprchlíků v zahra- ničí. Jirkovi se podařilo i ve Švýcarsku publikovat. Například v českých zahraničních časopisech, jako třeba Nový polygon, nebo v německém časopisu Datz pro akvaristiku. Jirka napsal tři knihy, ale uveřejnil jenom dvě. První byla o varanech a na Západě byla známá dříve, než on se tam dostal. Jako další to byl populárněvědecký a asi mimořádně moderní spis o chování psů. Jeho druhá kniha se jmenovala „Šelma pro člověka“. Dopsal ji a odevzdal nakladatelství v roku 1968, těsně před odchodem do Švýcarska a nebyla proto nikdy publikována. Myslím, že koncem osmdesátých let se začal věnovat šenziům. Fotografoval je a přivezl si z Afriky dva domů. Napsal o psech typu šenzi odborný článek v „Mitteilungen der Gesellschaft für Haustierforschung“ - Wolfswinkel/München 1999. Článek se najdete na webové stránce www.schensi.ch. Třetí kniha se jmenuje „Život se zvířaty a taky s lidmi“. Obsahuje vzpomínky z dětství, básně a příběhy z Afriky a dalších cest. Ke konci života psal krátké povídky a úvahy. Někdy se lidé ptali, co studoval. Jirka nevěděl, co říct. Nevyštudoval nic. Byl autodidakt, který našel svým osobním způsobem a pomocí jedinečné intelektuální síly cestu mezi badatele a doktory. Když jsem se ho ptala, proč nic nevyštudoval, dostávala jsem různé odpovědi. Byly něco mezi ,Jív ů 1í komunistům“ a že „nevydržel dlouho sedět“. Pravda je, že se vyhýbal městům a že chodil rád do samoty v přírodě, kde nebyli hluční a blázniví lidé, ale zdvořilá, jemnocitná zvířata. Ale na vesnici, ve Wittinsburgu, vycházel ven už jenom vzácně. Ani do lesa jsem ho skoro nedostala; že prý tam bylo moc lidí. ZVÍŘATA Také Jirkovy děti ve Švýcarsku vyrostly mezi varany, ještěrkami, krajtami, ptáky, jedovatými krásně zbarvenými žabičkami, želvami, krokodýly, myšmi, psy, kočkami, fretkami a dalšími. Ve Wittinsburgu dal na svém pozemku vykopat rybníček. Navrhoval, aby místo upravených zelených trávníků a betonu spojovaly lidská obydlí zarostlé a zdivočelé prostory, kde by se mohly skrývat ještěrky, ptáci a tak dále. Jirka bohužel zažil mnoho utrpení zvířat, ke kterému často došlo lidskou neopatrností nebo dokonce hloupostí. Vnímal tiché utrpění tam, kam jinak málokdo pohlédl. POCTIVOST Trval na poctivém chování vůči zvířatům i lidem. Jednou jsem jako malá holka chtěla před švýcarským protestantským kostelem utrhnout kytičku. Jirka to nedovolil. Já nechápala proč, když tam nebyl ani plot, který by mi byl bránil. Otec vysvětlil, že právě proto. Pochopila jsem postupně, že kytka se neměla utrhnout, aby tam nikdo nepostavil plot a udržela se tak svoboda a možnost trhání kytek, aniž by se toho využívalo. Na Švýcarech se mu líbilo, že nekradli. Velmi mu záleželo na svobodě a přál si, aby se udržela poctivost. Byl přísný, ale velkorysý. Kdykoliv se někdo dostal do nouze, Jirka pomohl. duben 35 apríl [pageend37]zpravodaj 4/2009 spravodaj AFRIKA Nejraději ale cestoval do Afriky. Asi tam našel ráj svého srdce. A krásné psy. Mnoho let u nás vášnivě vyli a zpívali hahoavuové, zajímavé plemeno, co vzniklo z těch dvou afrických šenziů, které si přivezl a které mnoha lidem dalo úplně jiný pohled na psy. Tihle exoti neštěkali, ale zpívali, viděli do dálky a byli hrdí a chytří. Později Jirka moc litoval, že na stará kolena a kvůli zdraví se nemohl do Toga vracet. Ale na druhou stranu já věřím, že jeho ráj srdce nebyl jen v Africe, ale díky Jirkovi i v některých z nás. Jiří Rotter zemřel 18.2.2009 v Hospiců blízko Basileje. Georgina Rotter Na jedněm z posledních snímků: Jiří a Georgina Rotter Ze spolkové činnosti Moje dojmy z výstavy kamélií v Locarnu Svou úvahu bych také mohl nazvat Setkání s jarem. Bylo nás dvanáct, samá sokolská čeleď. Nejdříve čtyři Badeňáci, u kormidla starosta, v Lucernu se nalodili ostatní, v čele s manželi Jordánovými. Takový koprodukční výlet dvou jednot. Povídat cestou bylo o čem, aktuelní zádrhel v české vládě bylo sousto chuti sice nevalné, ale vděčné k ohlodávání. Pražští mistři politických kouzel se měli s námi poradit dříve, než způsobili trapné rozpaky v řadách EU. My bychom jim to vytmavili jak se patří. Teď už máme jiné starosti, nestačíme koukat jak se to kolem nás mění. Od jižního portálu gotthardského tunelu dálnice klesá se spádem 5% a teplota příjemně stoupá. Sníh na svazích mizí, až zmizí docela. A když se blížíme k Bellinzoně, začínáme věřit, že poznáme jaro. Však tuhle už je první žlutý keř, a podívej se, tamhle druhý! A najednou obrovská magnólie v plné květu. A červený keř, to prý jsou ty kamelie! V zahradách mezi domy se to zelená a hraje všemi barvami. Teď zase jedeme dlouhou alejí kvetoucích stromů, nějaký druh třešní, kouzelná ulice bílých květů. Kvetoucí stromy všude kolem. Neskutečná proměna! Z odporného, urousaného chladna do slunečné pohody pod modrým nebem! Míjíme východní okraj Locarna a podél břehu jezera přijíždíme k areálu výstavy. Tady to máme- Parco delle camelie vlevo, výstavní pavilony vpravo. Sleva nás nemine. Jsme skupina a pokročilého věku k tomu. V rohu velkého výstavního pavilonu kavárenský pult, tak hurá prego uno espresso, černovláska na mne italsky- ježíšmarjá, může se tu vlastně platit franky?- jsem tou změnou dočista zmaten. Srkám lahodný doping a rozhlížím se pavilonem. Tak tohle jsou ty kamelie! Kam oko pohlédne, kamelie nejrůznějších barev, více než 300 vystavených druhů, v nejrůznějším uspořádání. Mají dokonce svá jména. Tuhle jedna se jmenuje Generál George Patton. Proč zrovna to, ví Bůh, ale pro mne a za mne třeba Panna Orleánská. Přímo omámen nečekanou jarní pohodou, umocněnou tisíci kameliových květů, vycházím z pavilonu na prostranství na břehu jezera, klesám na lavičku a nechávám na sebe působit obraz před sebou. V Badenu jsem litoval, že jsem si nevzal rukavice, teď sedím jenom v košili a kovových částí lavičky se sotva mohu dotknout, jak jsou rozpálené. Nádheru kamélií mám za zády, v Parco delle Camelie jsem ani nebyl, ale před sebou mám úchvatné panoráma, které mi park vynahrazuje. Zelený břeh, sem tam kvetoucí keř, stříbřitá hladina jezera, vlevo okraj Locarna a obzor kolem dokola lemovaný zasněženými svahy Alp. Obrázek hodný švýcarského kalendáře. Skoro se stydím, že trochu zanedbávám kamelie, které nás k té nádheře přivedly. Ale také na hodiny nesmím zapomenout. Skoro s lítostí se zvedám, ještě jednou projdu kolem Generála George Pattona a mířím k autobusu. Jedeme k obědu, docela s radostí. duben 36 apríl [pageend38]zpravodaj 4 / 2009 spravodaj A siesta v Anconě. Řada roztomilých domů lemuje nábřežní prome nádu, za nimi vysoká věž kostela jako starostlivý pastýř nad ovečkami. A všudypřítomné jezero před námi, jako bychom v kalendáři otočili list. Jaro je tady ! Jsme jako klubko medvídků, kteří procitli ze zimního spánku a mžourají do oslnivého jasu kolem sebe. Nemůžeme se nabažit jara, které nás obklopuje a doma nám zůstává odepřeno. Ještě jednou uno espresso, vítání jara není každý den! A tak jsme tam v klubku spokojeně vrněli a nastavovali tváře slunci a ani trochu se netěšili na návrat na domovský sever. Nebylo divu. Cestou ke Gotthardu jara válem ubývalo, zeleň mizela, o květech nemluvě, obzor před námi ve výšce byl kalný. Tunel nás vystrčil do studeného mokra. A cesta z Lucernu do Badenu očistec, déšť, tma, nekonečné řady slnících aut proti, staveniště, statečný řidič. Doma jsem ulehl, zmožen dojmy. Nevím, jestli nám letní čas pomůže, když se tady jaro vzpírá jako mezek. Zda to byl tam dole jenom sen ? Jiří Kozelka Na vaše přání Někteří čtenáři nás požádali o zveřejnění aktuálního přehledu českých a slovenských televizních a stanic, vysílaných ze satelitu. Satelitní digitální televize umožňuje příjem stovek* nekódovaných a kódovaných televizních programů. Karta Skylink slouží ke zpřístupnění vybraných kódovaných satelitních televizních programů na území České nebo Slovenské republiky. Většina kódovaných programů je uživateli Skylink zpřístupněna bezplatně (NEPLACENÉ PROGRAMY), ostatní (VOLITELNÉ PROGRAMY) si uživatel může předplatit. Přinášíme aktuální přehled: NEPLACENÉ TELEVIZNÍ PROGRAMY Uživatelé Skylink mohou přijímat bezplatně řadu českých i slovenských televizních a rozhlasových programů. Jak je naladíte ? duben 37 apríl [pageend39]zpravodaj 4 / 2009 spravodaj název žánr kódování frekvence ČT1 všeobecný ano 12 525 ČT2 všeobecný ano 12 525 ČT24 zpravodajský ne 12 525 ČT4 SPORT sportovní ano 12 525 NOVA všeobecný ano 11 992 NOVA CINEMA filmový ano 11992 Prima TV všeobecný ano 12 525 Z1 zpravodajský ne 11 797 Public TV všeobecný ne 11 992 Noe TV křesťanský ne 12 525 Óčko hudební ne 10 862 STV Jednotka všeobecný ano 12 565 STV Dvojka všeobecný ano 12 565 TV JOJ** zábavný ano 11 797 JOJ Plus** filmový ano 11797 TA3 zpravodajský ne 11 797 NOVA HD všeobecný ano 11 797 TV Barrandov (nové od 11.1.09) všeobecný ano 11797 MULTI - volitelný balíček tv programů - česky Každý uživatel Skylink má rovněž možnost přijímat řadu hodnotných televizních programů různých žánrů v placeném programovém balíčku MULTI. název žánr kódování frekvence Eurosport (Astra 19,2°) sport ano 12 344 NOVA SPORT sport ano 11 876 SPORT 5 motorismus ano 11 876 FILMBOX EXTRA filmy ano 11 992 FILMBOX filmy ano 11 992 NOSTALGIA československé filmy ano 11 992 Viasat Explorer dokumenty, akce ano 11 992 Viasat History historické dokumenty ano 11 992 JimJam dětské programy ano 11 992 Spíce erotika ano 11 992 XXX Xtreme pro dospělé, hard core ano 11 876 LEO TV (nové od 1.10.08) live erotika ano 11992 Prémiové volitelné televizní programy Každý uživatel Skylink, který má předplacen balíček MULTI, si může navíc předplatit kterýkoliv z prémiových programů. Jak naladíte ? duben 38 apríl [pageend40]zpravodaj 4 / 2009 spravodaj název__________________________ žánr___________________________ kódování frekvence_________ HBO filmy ano 11 876 CS Film československé filmy ano 11 876 HP PLUS (nové od 1.10.08) Eurosport HD, Brava HDTV ano 11 797, 11 856 Prémiový balíček HD PLUS je možno přijímat na satelitních přijímačích HD (MPEG4 / DVB-S / DVB-S2). Parametry pro naladění: Eurosport HD: 11 797 MHz / Horizontál / 27 500 kS/s / DVB-S / FEC 3/4 Brava HDTV: 11 856 MHz / Vertikál / 27 500 kS/s / DVB-S2 / FEC 5/6 Zasmějme se Politický: Viete, kedy bude na Slovensku dobre? Ked vdova po Slotoví pride za Mečiarom do basy, aby sa ho opýtala, kto zastrelil Gašparoviča na Ficovom pohrebe. Ze školních lavic: Paní učitelka se ptá malého žáčka: "Pepíčku, kde máš žákovskou?" "Náš pes mi ji snědl" "Nelži, psi papír nejedí!" "Ale když musel, tak ji žral!" 000 "Pepo, dnes mi volala tvá třídní učitelka a stěžovala si na tvé chování ve škole." "Tati, to lhala. Dneska jsem tam vůbec nebyl." 000 Před písemkou: "Doufám, že nikoho neuvidím opisovat." Z prostřední řady se ozve: "Taky doufáme." 000 Syn si přinese ze školy poznámku: "Váš syn mě vůbec neposlouchá a dá jenom na rady hlupáků a darebáků. Prosím Vás, promluvte si s ním!" 000 Otec se rozčílí na syna: Zase jsi dostal pětku z dějepisu! Syn se brání: Táto,ale to zavinil Alexandr Veliký! Tu vykoukne maminka z kuchyně: Tak si najdi jiného kamaráda! 000 Pepíček je ve škole a paní učitelka se ptá Petrušky: "Jak dělá had?" "Sss," zní odpověď. Paní učitelka se ptá dál: "Zdeničko, jak dělá pes?" "Haf haf," odpovídá Zdenička. Paní učitelka k Pepíčkovi: "A co dělá kráva?" "Rozdává známky!" duben 39 apríl [pageend41]zpravodaj 4 / 2009 spravodaj 000 Hlásí se žák: „Paní učitelko, tatínek říkal, že pocházíme z opice." „Milý žáku, dnes chci přednášet novou látku, takže nemám čas řešit váš rodinný problém.... " 000 Mladý adept právnického doktorátu dostane u zkoušek otázku: "Co je to podvod?" "Podvod je, jestliže mě teď necháte propadnout." "Jak to?", ptá se profesor. "Protože paragraf 265 trestního zákoníku zní: Kdo zneužije nevědomosti něčí aby jej poškodil, dopustí se podvodu..." Sport Už to ani není překvapení: Fotbalisté Slovenska zvítězili v Praze nad Českem Český fotbal je v pokračující krizi. Jeho postup na MS 2010 v Jihoafrické republice je ohrožen. Čeští fotbalisté prohráli ve veledůležitém utkání 3. kupiny kvalifikace v Praze na Letné se Slovenskem 1:2. Hosté se díky výhře udrželi na druhém místě skupiny o bod za Severním Irskem, navíc mají o dva zápasy méně. Naopak, Češi ztrácejí na vedoucí Iry ze 4. místa již 5 bodů. Na třetí příčku se dostalo díky desetigólové smršti proti San Marinu Polsko. Situace českého národního týmu začíná být v boji o světový šampionát velmi vážná. V Axa Aréně na Letné totiž svěřenci Petra Rady podlehli nabuzeným federálním "bratrům" 1:2. Dlužno podotknout - zaslouženě. Na Slovensku vzbudilo vítězství v Praze obrovské pozdvižení. Šance, že poprvé v éře samostatnosti budou hrát slovenští fotbalisté na světovém šampionátu, se po tomhle výsledku značně zreálnila. Ani Češi však ještě neskládají zbraně. Ve hře můžou zůstat za předpokladu, že v dalších zápasech již nezaváhají. Na MS přímo postoupí jenom vítězové skupin, kromě nich také z druhých míst čtyři celky s nej vyšším bodovým ziskem. ČESKÁ REPUBLIKA - SLOVENSKO 1:2 (1:1) Branky: 30. vlastní Škrtel - 22. Šesták, 83. Jendrišek. Rozhodčí: Undiano Mallenco - Ibaňez, Jimenez (všichni Španělsko). ŽK: Škrtel, Štrba, Šesták (všichni SR). Diváci: 14.956. Sestavy: ČR: Čech - Grygera, Kováč (71. Pospěch), Rozehnal, Jankulovski - Sionko (84. Lafata), Polák, Jarolím, Plašil - Baroš, Necid (78. Fenin). Trenér: Rada. Slovensko: Mucha - Pekařík, Škrtel, Ďurica, Zábavník - Karhan, Štrba - Šesták (74. Štoch), Hamšík (87. Sapara), Jendrišek (90. Vittek) - Hološko. Trenér: Weiss duben 40 apríl [pageend42]zpravodaj 4 / 2009 spravodaj Tabulka 3. Skupiny Mužstvo Z V R P S B 1. Severní Irsko 7 4 1 2 12:6 13 2. Slovensko 5 4 0 1 10:6 12 3. Polsko 6 3 12 18:7 10 4. Česko 6 2 2 2 6:4 8 5. Slovinsko 6 2 2 2 5:4 8 6. San Marino 6 0 0 6 1:25 0 Programy spolků Sokol Baden 2009 Duben 25.04 Fricktaler Höhenweg J. Ulrych Květen 09.05. volejbal Basel Sokol Basel 30.05.-01.06. OETZ (Pfingsten) župa Červen 14.06. Nordic Walking Baldegg T. Vlček Červenec 05.07.-06.07 Husův kámen, Kostnice M.+V. Günter 18.07. -19.07. Thunersee, Beatenberg M.+.V. Günter Srpen 02.08. Výlet na kolech Glarus M.+V. Günter 28.08. -30.08. Waadt-Wallis J.Hronek,M+V Günter Září 26.09. . Klausenpass - RIBI V+M.Günter Říjen 25.10. cvičební neděle ve Windisch Sokol Baden / župa Listopad 11.11 Slavnost ľ Armictice v Cernay V. Günter Změna programu kvůli počasí vyhrazena! Výbor tělocvičné jednoty Sokol Baden Členové ostatních jednot a další příznivci jsou na naše akce srdečně zváni, za předpokladu, že se na plánovanou akci včas přihlásí. Informace na všechny naše akce lze obdržet na adrese: Václav Günter, Eichtalboden 81, 5400 Baden, Tel.: 056 / 221 22 64, E-Mail: vm.guenter@hispeed.ch duben 41 apríl [pageend43]zpravodaj 4 / 2009 spravodaj Oznamy V rámci vzpomínkových oslav a výročí upálení Mistra Jana Husa v Kostnici pořádá Beseda Slovan v Ženevě, Svaz spolků Čechů a Slováků ve Švýcarsku, Společnost Husova Muzea v Praze, Česko-německý spolek Konstanz a město Konstanz setkání krajanů a slavnostní shromáždění v Kostnici, v neděli 5.7.2009 Během slavnosti začínající u Husova kamene v Kostnici ve 14.00 hod. budou položeny věnce a vystoupí pěvecké sbory z ČR s kratším programem liturgických a husitských písní. V návaznosti na Husovo jubileum vzpomeneme i činnosti Sokolů v zahraničí, jako pokračovatelů národních a husitských tradic. Již dopoledne v 10.00 v Hus Museum se budou moci návštěvníci sejít na neformálním setkání a besedu s váženými hosty z ČR a s reprezentujícími osobami ČR. Oslav se zúčastní i delegace Senátu a Sněmovny PČR a někteří církevní hodnostáři z ČR. Po skončení slavnosti v Kostnici, asi v 15.00, odjede šumperský pěvecký sbor s dalšími zájemci o účast do Vevey, kde proběhne u pomníku Jana Palacha asi od 18.00 do 19.00 hod. slavnostní setkání a vzpomínka na oběti Jana Palacha a Jana Zajíce, za účasti krajanů a vzácných hostů. ooo Následující den, dne 6.7. 2009 pokračujeme s oslavami v Ženevě, kde oslavíme Státní svátek ČR, den upálení Mistra Jana Husa a vzpomeneme odkazu husitství evropskému a světovému reformnímu hnutí. Šumperský pěvecký sbor Schola od Sv. Jana Křtitele zazpívá asi v 10.00 hod. před pamětním kamenem Jana Husa a dalších reformátorů husitské a liturgické písně. Podle přání provedeme přítomné Ženevou se zastávkou u pomníku Jana Masaryka, prvního prezidenta Světové federace sdružení pro Spojené národy. Večer v 19.00 bude zahájen v Temple Plain Palais kulturní večer, kde po úvodních proslovech vyslechneme odborné theologické historické projevy o významu Jana Husa a husitů pro evropský kulturní a náboženský rozvoj. Na závěr večera vyslechneme šumperský pěvecký sbor, který přednese program dobových liturgických a husitských písní. Na podrobnějším programu a informacích ještě pracujeme, ale uvádíme tyto skutečnosti pro předběžné naplánování Vašeho času a noclehů, podle Vašeho zájmu a časových možností. V příštích číslech Vás budeme průběžně informovat o postupu v přípravách a realizaci oslav. duben 42 apríl [pageend44]zpravodaj 4 / 2009 spravodaj ČEŠI, SLOVÁCI, KRAJANÉ! Na den 25. června 2009 (čtvrtek) vyhlašuje Sokol Zürich DEN OTEVŘENÝCH DVEŘÍ Každý, kdo mezi nás přijde, bude srdečně přivítán. Přijďte se podívat, co všechno v našich cvičebních hodinách podnikáme. I sebemenší tělesný pohyb našemu tělu ale i duši výborně slouží a prospívá dle hesla dr. Miroslava Tyrše „V zdravém těle zdravý duch“. Jsme různého věkového a zdravotního stupně, ale každý cvičí to, na co stačí. Zvláště rádi bychom přivítali ty bývalé členy naší jednoty a ovšem také volejbalisty, kteří pro různé zdravotní a i osobní nebo rodinné problémy přestali k nám docházet. Setkání s veřejností 25.6. se koná v tělocvičně Manegg ve Wolishofenu naproti budově „Jugendherberge“ (v budově je též hudební škola). Spojení tramvají č. 13 až do stanice Waffenplatzstrasse a pak trolejbusem č. 33 až do stanice Jugendherberge. Další informace vám všem rád sdělí Václav Mika, tel. 078 / 716 26 90, nebo Maňka Mařasová, tel. 044 / 463 77 16. Tělocvična je otevřena již před 18.00 hod. a k dispozici je až do 20.00 hod. Můžete přijít i po 18.00 hod. Vezměte si vhodnou obuv na přezutí. Za SOKOL Zürich Maňka Mařasová a Václav Mika Poděkování Sokol Zürich děkuje všem, kteří se zúčastnili našeho 38. plesu dne 28.2.2009 v hotelu Spirgarten a hlavně všem, kteří nás celá léta svou účastí v konaní plesu podporovali. Sokolský ples se vydařil, nálada byla příjemná. Účastníky plesu za Sokol Zürich přivítal dr. Radan Hein. Hudba tanečního orchestra pana Jiřího Bočka se všem líbila a krásnou atmosféru a nadšení upevnila národopisná skupina Folklor 75, kteří tančili v kyjovských krojích doprovázení vlastní živou kapelou, která jejich bohaté tence zdůraznila. Děkuje výbor Sokola Zürich Pozvánka župy Švýcarské do Oetzu Do malebné vesničky Oetz pojedeme my, sokolové, již po 36. Proč tam trávíme každoročně svatodušní svátky, to Vám nemusím říkat, mnozí z Vás Oetz a pamětní desku u řeky Ache, v místě, kde bylo nalezeno mrtvé tělo Dr. Miroslava Tyrše, již navštívili. Miroslav Tyrš zahynul sice 6. srpna (1884), ale po těch mnoha letech se datum svatodušních svátků stalo tradicí, letos se sejdeme ve dnech 30. května až 1. července. Obec Oetz je vesnička obklopená horskými velikány, některé jsou vysoké přes 3400 metrů. Šperkem mezi těmito velikány je Piburgské jezero, které je nedaleko „naší“ sokolské louky. duben 43 apríl [pageend45]zpravodaj 4/2009 spravodaj V obci Oetz naleznete staré a krásné stavby, můžete nádherně vandrovat, na „sokolské“ louce, kde je také možnost stanování, se pak všichni sejdeme ke společnému táboráku, zpěvu a povídání. Letos leží organizace „oetztálských“ dnů na bedrech župy Švýcarské. Dovolte mi proto, abych Vás jejím jménem srdečně do Oetzu pozvala. Chtěli bychom letos kromě tradičního volejbalu, her dětí a běhu kolem jezera si „zahrát“ s Vámi všemi. Třeba nechcete hrát volejbal a taky nechcete jen tak koukat. To je dobře. Pro všechny bude připraveno něco veselého. Nemějte obavy! Lehké a nenáročné hry pro ty, kdo budou mít zájem, nikdo nemusí stát stranou, budeme se snažit, připravit pro Vás dny, na které budete rádi vzpomínat. Samozřejmě záleží moc a moc na počasí, sluníčko sice objednané je, ale ono známé heslo „poručíme větru, dešti..." už jaksi neplatí. V pondělí se sejdeme (taky tradičně) v Oetzu před školou, kde na Vás taky čeká pár překvapení. No a pak společně se vydáme podél divoké řeky Ache k pamětní desce, abychom uctili památku jednoho ze zakladatelů Sokola, Dr. Miroslava Tyrše. Přijeďte mezi nás, těšíme se na Vás. “Podrobný program najdete na WWW.SOKOL.CH” Eva Svobodová Vzdělavatelka župy Švýcarské duben 44 apríl [pageend46]zpravodaj 4 ! 2009 spravodaj Přihláška k odběru Zpravodaje Přihlašuji se k odběru Zpravodaje od čísla ............/ 2009 Jméno................................. Příjmení................................................................ Přesná adresa: ulice................................................... číslo popisné............ PSČ....................město (obec).................................. stát .................................. Podpis........................................................ Složenku na zaplacení mi zašlete v prvním dodaném čísle časopisu. Poznámka: Abyste si nemuseli stránku Zpravodaje kvůli přihlášce ničit, zašlete nám čitelně vyplněnou fotokopii nebo nám pošlete mailem nebo na jiném papíru všechny údaje, které tato přihláška vyžaduje (adresy najdete v impressu). Inzeráty PŘEKLADY Čeština, Němčina, Ruština - Velká zkušenost a rychlé vyřízení konzulárních, právních a privátních dokumentů včetně úředního ověření, úřední překladatelka a tlumočnice u nejvyššího soudu v Curychu, registrovaná na Velvyslanectví ČR v Bernu Jaroslava Berger Telefon 044'887 03 30 E-Mail jaroslavaberger@bluewin.ch 08-01-007 30 LET PŘEKLADY KARAS Čeština, Slovenština, Němčina Ověřené překlady všech dokumentů Vám rychle a odborně vyřídí úřední překladatelka a soudní tlumočnice, registrovaná u Nejvyššího soudu v Curychu i na Velvyslanectví ČR v Bernu. He. Phil. Markéta Karasová, Höfliweg 7, 8055 Zürich 044 463 96 10 m.karas @bluewin.ch 08-01-006 Nabízím pomoc při depresivních stavech, v těžkých životních krizích, při výchovných problémech, mobbingu a pod. Psychologická praxe v Curychu česky a německy. Volejte paní S. Gregor, 079 695 00 12 08-01-002 duben 45 apríl [pageend47]zpravodaj 4 / 2009 spravodaj Nová autobusová linka: Ženeva-Lausanne-Bern-Basel-ZCirich-St. Gallen o Salzburg-Linz-Vídeň-Bratislava-Poprad-Prešov-Košice s dopravcem SAD KOŠICE Objednávky, informace a rezervace na následujících číslech: Genf-Lausanne: Gare Routiěre GE Sl. Gallen: Fr. Kapoun hana. kapoun@hispeed. ch www.gare-routiere.com 071 28821 83 0900 320 230 (1.50/min) national +41 22 732 02 30 international Genf-Lausanne: EBA „Eurobus“ SA admin@eba-eurobus. ch 022 731 01 19 08-01-008 Lausanne/Bern/Basel G. Vertat/Barak Consulting GmbH 4 Tickets.vertat@bluewin.ch 031 889 11 79 Zürich: IKBTS Travel Tal aker 42, 8001 Zürich travel @ikbtsolutions.ch 044 287 33 44 Sl-šv. 56 r. vdova, nízka, stíhla, zabezpečená, hľadá muža dobrého, spokojného, veselého na cestovanie i žitie každodenné. Zn. „Spoločná radosť i opora“ 08-11-005 Tichý renovovaný byt v Praze, centrum, studio nebo 2+kk, 30 Fr/den/os, exkl. 2 min na Tramvaj, tel.: 052 343 66 75, mail: jirka4karlin@gmx.net 09-02-004 Tenerifa-Playa Americas 2+KK u moře + bazén Fr 400/týden Tel. 079'216 56 40 08-01-014 Autobusové jízdenky do Česka a na Slovensko Info, rezervace a přeobjednání cestovních lístků Tišnov/ DillierBus Celé Švýcarsko Gabriela Vertat-Barak Consulting GmbH 031 889 11 79 044 251 15 05 4tickets. vertat @ bl uewin.ch 08-10-001 CZ - zastoupení pro St. Gallen Hana Kapoun 071 288 21 83 Natel: 076 53 73100 hana.kapoun@hispeed.ch duben 46 apríl [pageend48]zpravodaj 4 / 2009 spravodaj Krásny 2+KK+TV, Pha 5 - U Kříže, na metru od Fr 70/noc+garáž Tel. 079'216 56 40 08- 01-013______________________________________________________________________________________ VYUUUUUV Versicherungs-, Finanz-, Unternehmens- und Rechtsberatung_______ raanara Treuhandbüro sowie Handel mit und Vermittlung von Immobilien ❖ Uložení a znásobení kapitálu. •> Neutrální expertízy. ❖ Porady k pojištění, financování, podnikání, koupi a prodeji nemovitostí. ❖ Vyňzování hypotéky v souvislosti s koupí nemovitostí v ČR. ❖ Budete dědit v CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací a pod.? ❖ Znáte výhody třetího sloupce jistoty? ❖ Chtěli byste vědět, co je nezbytné a co více či méně nutné v otázkách pojištění? ❖ Vyřizujeme náhrady škod z pojišťoven ve CH, SRN, ČR, SR. ❖ Platíte vysoké daně? ❖ Překlady z němčiny, italštiny, češtiny a slovenštiny. Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Naše firma je Vám denně k dispozici jíž po tn desetiletí na adrese: raanara Kreuzplatz 20. 8008 Zürich. Schweiz.@ 044'933 07 33, Fax 044'932 52 03 e-mailinfo@pazdera.ch www.pazdera.ch 08-01-016 NABÍDKA BYDLENÍ NA STÁŘÍ AGENTUR PAZDERA nabízí pro česky mluvící seniory nadstandartní bydlení na stáří v České republice. Součástí služeb je řešení dědických řízení, správa majetku, oceňování cenných papírů a prodej nemovitostí, jak v České republice, tak ve Švýcarsku i na Slovensku. Více informací na www.pazdera.ch a www.hornich10000.cz AGENTUR PAZDERA, CH-8008 Zürich, Kreuzplatz 20, tel. 0041 44 933 07 33 09- 03-008________________________________________________________________________________ Rád bych se seznámil s ženou kolem 60 let, žijící ve Švýcarsku, nenáročnou, upřímnou, která žije ráda přes léto i v přírodě a má zájem na dobrém přátelství. Jsem z Kn. Zürich 63/164/60, ozvěte se. Zn.: „Důvěra“ I 09-03-003_____________________________________________________________________________________________ duben 47 apríl [pageend49]zpravodaj 4 / 2009 spravodaj Plánujete ODCHOD DO PENZE? Nevíte, které řešení je pro Vás lepší, zda si nechat vyplatit celou BVG i další, nebo zda si zřídit svoji RENTU a nebýt závislý na změnách zákonů a nařízení, které mohou Váš cíl zbořit? Každý případ je skutečně jiný, nelze použít, co jsme včera slyšeli od kolegy, který přišel do Švýcarska jiný rok, uzavřel PK jindy, mezitím se rozvedl anebo mu stát vyplácí už AHV rentu, či dokonce IV rentu a pod. Jedná se doslova o „šití na míru“ a přizpůsobení celého projektu Vaší situaci. Máte zájem, aby i po Vaší smrti Vaše ct. paní, choť, přítelkyně nebo známá či jiná osoba čerpala Vaši plnou rentu do nejdelší své smrti? Obraťte se s důvěrou na naši kancelář www.pazdera.ch AGENTUR PAZDERA, CH - 8008 Zürich, tel. 044 933 07 33, Fax 044 932 52 03 e-mail: info@pazdera.ch Team AGENTUR PAZDERA 08- 01-017 Knihy, stereogramověž, houp. židli, sklo, rollator. Tel. 056 249 09 10 09- 04-004____________________________________________________________________________ Nabízím možnost parkování v podzemní garáži v Praze 2, krátko- nebo i dlouhodobě. E-Mail: mhbas@bluewin.ch 09-04-001____________________________________________ _____________________________________ Češka SS 60 / 166, žijící v Praze by ráda poznala upřímného a milého přítele žijícího poblíž Zůrichu. Můj E-Mail d.bousiova@seznam.cz 09-04-002_________________________________________________________________________________ Slovenka-američanka 58 r. se ráda seznámí se seriozním mužem veselé povahy 58 - 68 r. Zn.: „Florida, společná radost a opora“ 09-04-003 Pension - Praha 2, v klidné čtvrti, 10 min. od Václ. nám. Sfr 25 - 50,- Tel./Fax.: ++420 222 517 051, Mobil: ++420 728 478 621 09-04-006________________________________________________________________________________ Talacker42, 8001 Zürich Te| 044 287 3344’Fax 044 287 3345 travel@ikbtsolutions.ch, ...,, . i , , , www.ikbtsolutions.ch K Business and Travel Solutions , . , „ IKBTS Travel team: I.Krizan a D.Kohler Nabízíme: Autobusy Eurobus (Eurolines), Autobusy Student Agency, letenky, ubytování, pobyty v lázních za velice výhodné ceny. 09-04-005__________________________________________________________________________________ duben 48 apríl [pageend50]Impressum Vedoucí redaktor: JUDr. Andrej Hrico, Hubelweg 36, CH-3812 Wilderswil, Tel./Fax: 0041 -(0)33 822 44 57, e-mail: bandv@quicknet.ch. příspěvky do Zpravodaje: české: zpravodai-red@svaz-spolku.ch. slovenské: spravodai-red@svaz-spolku.ch Česká korektorka: Helena Springinsfeld, tel. +41-(0)79 413 55 89, fax+41-(0)44 833 59 04, e-mail (svaz spolků): info@svaz-spolku.ch Administrace: (předplatné, změny adres, nové přihlášky na odběr, odhlášky, informace): Zpravodaj, Jarmila Schifferle, Parkstrasse 2, CH-5313 Klingnau, Tel: 0041-(0)56 245 11 48, Fax: 0041 -(0)56 245 36 22, e-mail: zpravodaj-admin@svaz-spolku.ch Inzerce: Václav Günter, Eichtalboden 81, 5400 Baden, Tel.: 0041- (0)56 221 2264, e-mail: zpravodai-inzerat@svaz-spolku.ch Roční předplatné: ve Švýcarsku 55 Sfr, v Evropě (mimo Švýcarska) 58 Sfr, nebo 38 Euro, v zámoří (letecky) 63 Sfr, nebo ekvivalent v domácí měně. Vydává: Svaz spolků Čechů a Slováků ve Švýcarsku. Zväz spolkov Čechov a Slovákov vo Švajčiarsku -Verband der Vereine der Tschechen und Slowaken in der Schweiz. Webová stránka: http://www.svaz-spolku.ch Tisk: Schlaefli&Maurer, Interlaken Uzávěrka: redakční část: vždy v poslední den měsíce inzerce: 3 dny před ukončením měsíce Podepsané články nemusí vyjádřovat názor redakce. Nevyžádáné rukopisy se nevracejí. [pageend51]AZB CH - 5313 Kiingnau PP-Journal Postretouren an: J. Schifferle Parkstrasse 2 CH-5313 Kiingnau zpra vodaj Zeitschrift der Tschechen und Slowaken in der Schweiz Časopis Čechov a Slovákov vo Švajčiarsku V V 0 v Časopis Cechů a Slováku ve Švýcarsku Monatszeitschrift - vychádza mesačne - vychází měsíčně ročník 42 4 09 Reiseatelier Zajistíme Vaše bezstarostné cestování. Zájezdy do celého světa pro jednotlivce i skupiny Letenky, ubytování, pronájem vozů Vstupenky, víza, cestovní pojištění Kontaktujte nás telefonicky, faxem nebo e-mailem. Rádi Vám vypracujeme individuální nabídku. www.implus-reiseat.ch implus Reiseatelier GmbH • Münstergasse 21 • 8001 Zürich Telefon: 044 210 39 80 • Fox: 044 210 39 81 • E-mail: mail@implus-reiseat.ch [pageend52]