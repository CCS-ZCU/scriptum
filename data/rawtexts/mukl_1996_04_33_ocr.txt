4/1996- číslo 33 Ročník 9 My, určení k likvidaci Vydává Světové sdružení bývalých čs. politických vězňů Světové sdružení bývalých čs. politických vězňů přeje všem svým členům, příznivcům a odběratelůn MUKLA POŽ€HNAN€ VÁNOCE R ŠŤRSTNV NOVÝ ROK 1 997 Z obsahu: 28. říjen - Vynalézavost "peesáků" - Kam padají andělé Zpřístupnění svazků StB - A. Kerensky Mukl [pageend1]2 MuH SVÍČiČka Aspoň jedinkrát do roka nebudiž opomenuto zapálit v novinách sloupeček milému Pánubohu. A tedy sláva na výsostech Bohu. Ačkoli je všude, je na výsostech přece jen víc sám a víc doma. Přesvědčte se o tom: vystupte někdy na výsosti, a potkáte ho. Na výsostech krásy, na výsostech lásky, na výsostech poznání a já nevím na kterých ještě. A když na ně vystoupíte, pocítíte rozkoš a hrůzu, nevýslovnou radost a strašné mrazení, a to je on sám. Ale kdo nikdy nevystoupil na výsosti, nepotkal ho a nic neví o něm ani o jeho slávě. Neboť není pravé slávy kromě slávy boží. On sám pak voní mateřídouškou a ve vlasech má hvězdy, ptáky na ramenou, na klíně cvrčka a pod jeho nohama plynou řeky a potůčky. Sláva na výsostech Bohu. A na zemi pokoj lidem dobré vůle. Neboť nic není sladšího než pokoj; a proto dejte nám pokoj, vy všichni, kteří si myslíte, že jste vyvoleni spravovati a napravovati svět. Pokoj lidem na zemi; sláva patří Pánubohu a pokoj člověku; úžas a trnutí je na výsostech, ale na zemi budiž pokoj. Buď pokojné srdce člověka, který obrací svou tvář k zemi; a má-li nás co děsiti, ať jsou to strašné výsosti se svou slávou. Ať nás zasáhne bič nekonečnosti a boží bázně; ať hyneme úzkostí a rozkoší, potkávajíce Pána na výsostech, ale zemi a lidem budiž pokoj. Pokoj, toť velikost malých věcí a hlubokost věcí všedních; pokojná věc je posvěcená, a pokojný člověk je dobrý, a pokojné srdce je šťastné a pokojný den je požehnaný, amen. Sláva na výsostech Bohu. A pokoj lidem dobré vůle. Snad jsou větší a onačejší ctnosti než dobrá vůle; jmenujte mně hrdinství, šlechetnost, obětavost nebo co chcete, ale nic není tak dobrého jako dobrá vůle. Dobrá vůle, to je jako dobrá cesta nebo dobrá střecha nebo jiné tiché, dobré a spolehlivé věci, o kterých ani nevíme; teprve když nejsou dobré, začneme strašně láteřit, a když potkáme zlou vůli, je nám, jako by se bortila všechna jistota na světě. A proto je dobrá vůle to nejlepší na světě, že na ní stojí všechna spolehlivost a důvěra. Dobrá vůle je horizontální základ všeho dobrého na světě. Sláva na výsostech Bohu. A na zemi pokoj. Na celé zemi. Já to cítím, vy to cítíte: nemáme pod sebou pevné půdy, když se to hroutí někde u souseda. Je jen jedna země; jenže lidstvo se musilo napolo pomlá- tit, aby si to začalo jakžtakž uvědomovat. Není dobře na zemi, a proto není ani nám dobře a bezpečně na zemi. I nasloucháme do dálky, není-li slyšet děsné praštění země. Ne, dosud ne: sláva na výsostech Bohu. A na zemi pokoj lidem dobré vůle. Je to ta nejkratší modlitbička; kdybyste ji tisíckrát opakovali, jako byste měli v sobě tibetský mlýnek na modlení, pokaždé v ní najdete novou a libou chuť. Neboť je v ní sláva i výsosti, země i pokoj i dobrá vůle: samé dobré i veliké, svaté i něžné věci. Já bídný hříšník ji opakuji, nepočítaje řádků; a již nevím, myslím-li více na toho, jemuž jsem chtěl zapálit svíčičku, nebo na lidi dobré vůle, nebo na zemi žíznivou pokoje, nebo na pokoj své duše; slyším jen dvojzvukou harmonii, hlas andělský a důvěrný. „ K. Čapek [pageend2]Mukl 3 28. ŘÍJEN den 78. výročí znovunabytí nezávislosti Čechů a Slováků z područí Rakouska-CJherska Pravda vítězí, vždycky však za cenu velkých obětí - jen statečný národ je schopen je podstoupit. Vzpomeňme těch tisíců našich hrdinů z řad legionářů, kteří ještě bojovali v zákopech s nasazenými bajonety na půdě cizích států, nebo byli dopadeni při deserci k spřáteleným armádám a popraveni. Mějme na paměti naši tehdejší pronásledovanou intelektuální a politickou elitu, nad níž v některých případech byly vyneseny rakousko-uherskou justicí i ty nejtěžší tresty (Kramář, Rašín, Soukup, Švehla, Štefánik, Šrobár). Ve státech v I. světové válce poražených došlo tehdy k hluboké duchovní a politické krisi, naprotitomu v případě českého a slovenského národa byly posíleny snahy hledat východisko v osvobození z politického područí dominujícího německého živlu. Ideál demokracie a humanity se stal duchovním základem nového řádu, který měl zajistit, aby v Evropě už nikdy nedošlo k válečnému běsnění. Tento ideál byl chápán jako protiklad k autoritativnímu monarchismu, jehož zánik byl v oblasti Rakouska-Uherska v důsledku prohrané války definitivně zpečetěn. Vítězné státy Dohody - USA, Británie a Francie - svým politickým systémem parlamentní demokracie se nám staly příkladem uvedení těchto ideálů do každodenní politické praxe. Americký president Woodrow Wilson ve svých 14 bodech nadřadil trvalé mravní zásady nad momentální mocenské a imperialistické zájmy válčících států, z nichž pro Čechy a Slováky nejdůležitější bylo právo na sebeurčení národů, svoboda politická i hospodářská a dodržování etnického pricipu při úpravách hranic. Těmito všeobecně uznávanými hodnotami byli představitelé zahraničního i domácího odboje proti Rakousku-Uhersku přivedeni ke spojenectví se západními demokraciemi. Vůdčím duchem odboje byl T.G. Masaryk, který celým svým předchozím dílem zdůvodnil nezbytnost nového demokratického řádu. Ideál humanity byl pro něho základní mravní ideou české politiky, který byl československou veřejností tehdy s nadšením přijat. Bohužel jen na dobu ubohých třiceti let, která se stala přes některé nedostatky zlatým obdobím existence Československa. Stalo se to již během II. světové války, kdy byly položeny základy ke zradě ideálů, na nichž byla republika T.G. Masarykem ustavena. Tehdejší slavnostní naše ‘věrni zůstaneme'se pak v r. 1948 nestalo ničím jiným, než ubohou frází. Humanita, motivovaná hlubokou křesťanskou vírou T.G. Masaryka a která byla ústředním thematem politických snah 1. republiky, byla zatracena a nahražena marx-leninským balastem s jeho třídní nenávistí a učením o světové revoluci. Naše západní vzory parlamentní demokracie, jimž se v konečné fázi studené války podařilo nelidský komunistický systém v Evropě zlikvidovat, se tehdy rázem staly imperialistickými mocnostmi, usilujícími o zotročení lidstva. Proto jsme v duchu svého tradičního panslavismu dali přednost odvěkému ruskému despotismu, který nás po jednačtyřiceti letech přivedl na pokraj totální zkázy. Jiskru naděje pro vzkříšení Masarykových humanitních ideálů po listopadu 1989 nesmíme znovu udusit a musíme hledat své přátele tam, odkud vzešlo naše původní nadšení pro nezávislost, svobodu a spravedlnost pro všechny. Dokážeme to ? B, HOFFMANNOVA [pageend3]4 _________Mď O Ruské říjnové revoluci • dnes trochu jinak Říká se, že národ, který není s to si vzít poučení z dějin, je odsouzen к zániku. Filosofie dějin si pak občas klade tolik posmívanou otázku, "co by, kdyby’. A to snad jen proto, aby to poučení vyznělo zřetelněji. Představme si, jak by dnes vypadalo Rusko, kdyby tam přirozený evropský vývoj od definitivního rozchodu s monarchií к parlamentní demokracii nebyl uškrcen bolševickou revolucí. Přes sedmdesát let rozvoje všech tvůrčích sil ruského národa by v rámci mezinárodní spolupráce našlo své uplatnění - bez koncentráků, bez GPU, NKVD, KGB, bez milionů vyhladovělých, umučených, popravených a zglajchšaltováných lidí nejen v Rusku, ale ve všech částech světa. Přirozená touha po staletí ujařmených Rusů byla zneužita skupinou zločinných demagogů, kteří na základě zvrácené ideologie třídní nenávisti a světové revoluce dokázali nastolit do té doby nebývalou hrůzovládu, která zlikvidovala v člověku to nejcennější, totiž génia lidské individuality se všemi jejími přirozenými právy a věčnou aspirací a nahradila ho bezbarvou masovou, čistě animální prostředností, která není schopna rozlišit právo od bezpráví, ctnost od hříchu, lásku od nenávisti. Říjnová revoluce, jak známo, byla velice složitým procesem, do jehož rámce spadá i konečná fáze I. světové války, bezúspěšná intervence západních velmocí a účast čs. legií. Převratné události tohoto bolestného procesu vynesly do popředí i řadu statečných silných a demokraticky smýšlejících osobností, jejichž úsilí o nastolení parlamentní demokracie v Rusku bohužel nebylo korunováno úspěchem. O těch se u nás bez obvyklých nadávek a nactiutrhání po desetiletí nesmělo mluvit. Nejvýznamnějším z nich byl Alexander Feodorovič Kerensky, který se narodil v Rusku v r. 1881 v ve městě Simbirsk (Uljanovsk) jako syn ředitele školy, příslušníka drobné buržoasie. Po absolvování místních škol odešel na universitu do Petrohradu, kde vystudoval práva v roce 1904. Soustředil se na obranu socialistů, kteří byli obviněni z porušování zákonných ustanovení ústavy z r. 1906. Byl členem Socialistické revoluční strany, ale tato byla postavena mimo zákon, takže byl záhy zvolen jako člen Dělnické strany do čtvrté Státní Dumy v r. 1912. Tam během svého působení prokázal velké řečnické nadání a osvědčil se také jako schopný prostředník a vyjednavač, pro kteréžto vlastnosti byl zvolen do funkce šéfa své strany v Dumě. Po březnové revoluci v r. 1917 se stal ministrem spravedlnosti v první provisorní vládě a současně jedním z vicepresidentů petrohradského Sovětu. Po resignaci liberálních ministrů převzal funkci ministra války dne 5. května r.1917 a připravil obnovu útočné akce na frontě proti Německu a Rakousko-Uhersku. Během této ofensivy, která byla zahájena dne dne 17. července 1917, učinil bezpečnostní opatření povoláním kozáckých jednotek do Petrohradu, aby tím zmařil pokus bolševiků o nastolení moci. Kerenský byl ale také zodpovědný za osvobození některých hlavních vůdců bolševiků, mezi nimi Leona Trockého, Lva Kameněva a Řehoře Zinověva, kteří byli uvězněni po nezdařeném povstání. Po reorganisaci provisorní vlády dne 25. července 1917 se stal Kerenský ministerským předsedou. V září téhož roku se dostal do konfliktu s generálem Lavrem Kornilovem, pozdějším nejvyšším velitelem ruských ozbrojených sil, který vyžadoval nastolení vlády pevné ruky. Během této krise se stal Kerenský zodpovědným za rozdělní zbraní petrohradským továrním dělníkům, kterážto akce se pro něho po několika měsících stala osudnou. Po marných pokusech udržet provisorní vládu u moci prostřednictvím ústupků petrohradskému sovětu a socialistickým soudruhům ve své vládě, prohlásil Rusko za republiku. Tento jeho čin nebyl považován za ústavní. Když se uskutečnilo druhé, tentokrát úspěšné bolševické povstání v noci ze šestého na sedmý listopad, Kerenský uprchl do Petrohradu, jako aby zdánlivě převedl loajální jednotky к obraně hlavního města. Po bolševickém nastolení moci se Kerenský odebral do zahraničí způsobem, o němž nikdy [pageend4]5 Mukl nemluvil. Jakmile se v roce 1918 objevil v Londýně, připojil se ke kampani proti bolševickému režimu, ale jeho dřívější činnost v roli hlavy provisorní vlády mu zabránila, aby dosáhl prominentního postavení v běloruském antibolševickém hnutí. Po dlouholetém pobytu ve Velké Britanii a ve Francii se Kerenský usadil v r. 1940 v New-Yorku. Ani zde neustal ve své propagační činnosti proti sovětskému režimu. V roce 1949 vysílal poselství z Londýna do Sovětského svazu a pomáhal organisovat Unii pro osvobození Ruska. Je autorem publikací: The Prelude to Bolshevism (1919), The Catastrophe (1927), The Crucifíxion of Liberty (1934), Russia and History's Turning Point (1965). Zemřel v New Yorku dne 11. června 1970. Tento nekompromisní ruský idealista, vyznavač evropských humanitních ideálů, který se nedočkal jejich uskutečnění, ačkoli za ně statečně po celý svůj život bojoval a celý život jim zasvětil. Ačkoli neuspěl, zůstane navždy světlou postavou ruských dějin, dějin národa, který miloval. Ačkoli mu po desetiletí bylo spíláno zaprodanců imperialismu a kontrarevoluce, přesto příští generace ocení jeho politickou prozíravost a jeho politický program. Chybělo jen devatenáct let, kdy by se dočkal plné satisfakce. Rusko se od té doby nalézá na cestě к demokracii, к uznání celého souboru lidských práv a к tržnímu hospodářství. Jsou to ovšem po sedmdesáti letech bolševické diktatury zatím jen první malé krůčky tímto směrem a bohužel krátkodobé zvraty nelze vyloučit. Redakce Alexander Kerensky Výsledek voleb do senátu (došlo těsně před uzávěrkou) Politické strany české koaliční vlády dosáhly svými 52 mandáty (z 81) přesvědčivou většinu v nově zvoleném senátu. Tím je jednoznačně posílena liberálně-konservativní menšinová vláda. ODS - strana ministerského předsedy Klause získala celkem 32 mandátů Křesfansko-demokratická Unie ■ ■ 13 ■ ODA- ■ ■ 7 ■ oposičníSoc.-dem. strana ■ а 25 ■ Komunistická strana ■ ■ 2 mandáty Demokratická Unie ■ ■ 1 mandát Odbory (nezávislý kandidát) získal * 1 8 celkem 81 (NZZ, 26.11.1996) [pageend5]6 Mukl IN MEMORIAM Rozloučení s Otou Müllerem Na poslední schůzi muklú ve veletržním paláci jsem se velice těšil, protože jsem byl přesvědčen, že se tam setkám s mnoha kamarády z dob 'nadějí', které jsem dlouhá léta neviděl. Mé očekávání se v plné míře splnilo a v přeplněné hale šly pozdravy z ruky do ruky s mými milými kamarády. Jediným útočištěm klidu v tomto včelíně se stala útulná restaurace, kam se nás uchýlilo pro trochu klidu asi 12 Leopoldováků a kde jsme našli nejen nasycení duší, ale i zažívacího traktu. Mezi kamarády, na které jsem se obzvlášf těšil, byl Ota Müller a Toník Vaculka, kteří svým optimismem a osobní odvahou šířili v Leopoldově dobrou náladu i když k ní mnohdy museli zatínat pěsti. Toník Vaculka byl nejlepší radista u para-skupiny npr. Bogadaje na jižní Moravě, která své vlastenecké úkoly během II. světové války plnila na výbornou a za to si Toník vysloužil odměnu - LEOPOLDOV (na snímku vlevo br. Pijáček, vpravo Otův syn, na rohu stolu Ota Müller). Otík nás obveseloval svými vzpomínkami na prekerní momenty z Leopoldova a z celé společnosti nikoho ani ve snu nenapadlo, že se s Otou Müllerem vidíme naposled. Otu měl snad každý z muklú rád, protože jeho příkladné kamarádství a obětavost byly výjimečné - riskovat korekci pro pomoc trpícímu vězni bylo pro něho samozřejmostí. Ota se narodil v obsazené Chrastavě u Liberce a válka mu vtiskla patinu nenávisti jak k totalitě hnědé, tak i rudé. Za útěk do zahraničí byl odsouzen k nesmírnému utrpení, které bylo 'zdobeno' bezpočetnými korekcemi, které se staly jeho druhým domovem. Snášel je však s neobyčejnou lehkostí. Co bylo příčinou tak náhlé smrti Otíka ? Po rodičích zdědil malý dům v Chrastavě, v němž prožil své mládí a který mu přirostl k srdci. Snad to byla přepracovanost při opravě tohoto domku, kdy přecenil své síly, což patrně způsobilo srdeční infarkt, který nikdo z nás při jeho perfektním fysickém fondu neočekával. Dne 12.10.1996 jsme se s naším Otíkem rozloučili v chrastavském kostele za účasti mnoha muklú, jeho školních kamarádů a velkého počtu chrastavských rodáků. Na hřbitov jej doprovodila dobře sehraná kapela.Nad hrobem se za celou rodinu muklú rozloučil zástupce Konfederace politických vězňů a jeho dobří kamarádi. Bolestný byl pohled na jeho celoživotního kamaráda Karla Langa, který přijel na dohodnutou schůzku a musel mu dát poslední ’ S Bohem*. Květiny v národních barvách od muklú zdobily jeho katafalk. V osobě Oty Můllera ztrácí nejen naše organisace, ale celá společnost vzácného, obětavého a upřímného člověka, našeho kamaráda. Bůh s Tebou, drahý Otíku, v našich srdcích budeš mít věčnou vzpomínku. Tvůj František Bím [pageend6]7 Převor Heřman Josef Tyl Míla Sýkora Narodil se dne 31. července 1914 v Cakově u Litomyšle. V roce 1935 vstoupil do premonstrátského řádu v Nové Říši. Na knéze byl vysvěcen v Brně dne 5.7.1940. V letech 1942 až 1945 byl véznén v německých koncentračního táborech v Osvětimi a v Buchenwaldu, kde zachránil, jak nám vyprávěl, několik vězňů od jisté smrti. V roce 194ó byl jmenován převorem tepelského kláštera, ale od roku 1950 až do roku 1958 byl vězněn komunisty a procházel znovu československými komunistickými koncentračními tábory, t.zv." Jáchymovským peklem Seznámil jsem se s převorem Tylem v koncentráku na Barboře. Byl tam trvale tyranizován od agentů StB a od "osvětového“ Kulhánka. Mnoho týdnů tam ztrávil v bunkru. Ale úsměv z tváře se mu nikdy nevytratil, byl to vzácný, ušlechtilý člověk, který pomáhal všem, kteří obzvláště těžce nesli jho života v koncentráku. Stali jsme se dobrými přáteli, protože i já jsem byl věřící křesfan. Jednoho dne propašoval jeden civilní zaměstnanec převorovi na šachtu od pana faráře z Jáchymova chléb a víno pro sakrální účely. Ty pak převor ihned pečlivě uschoval dole v šachtě. Druhý den se mně se vším svěřil a říkal, že chce věřící dole na šachtě zpovídat a že tam chce i sloužit mše svaté. Pracoval jsem na povrchu v dílně. Hned druhý den jsem se domluvil s Jendou Chocem, který pracoval na soustruhu, že zhotovíme pro převora Tyla kalich. Během dvou dnů byl kalich hotový. Vše na zhotovení kalicha bylo připraveno z mosazi. Když jsem všechny vysoustruhované součásti obdržel od Jendy Choce, sestavil jsem všechno dohromady, zaletoval natvrdo mosazí a všechno jsem přečistil. Požádal jsem na táboře Dr. Václava Rosůlka, zubaře, zda by mně dal kousek leštící pasty, kterou používal na leštění korunek. Václav mně ji hned dal, jakmile jsem mu řekl, na co ji potřebuji. Předal jsem pak kalich i leštící pastu Pepíkovi Podpěrovi, který pracoval též v dílně, korůnkárně, a ten dal kalichu takový lesk, že byl jako ze zlata. Jak velikou radost jsme převorovi udělali, když jsme mu kalich v dílně předali, těžko se dá dnes vypsat. Slzy mu tekly radostí jako hrachy a přitom mu úsměv stále zářil na tváři. Objímal mě i Jendu Choce a velice nám za kalich děkoval. Odnesl sl ho a uschoval na patře v šachtě. Tam začal také zpovídat a několikrát tam také sloužil mši svátou, a to vždy o vánocích a velikonocích. Vždycky museli dva bratři hlídat, aby nás SMB, důlní, nebo nějaký bomzák nepřekvapil, protože to by bylo bývalo s námi všemi špatně dopadlo. Začátkem roku 1954 přijelo StB z Prahy na Barboru. Zavolali si převora Tyla do kanceláře a ptali se ho, jestli jim může něco říci, kam přišly z kláštera ty velmi cenné věci včetně knih. Převor jim v krátkosti odpovédék'z kláštera, jak sami víte, se staly vojenské kasárny. Musíte se zeptat pánů důstojníků, protože to. co bylo velice cenné, všechno ukradli. Knihy byly vyhazovány z oken, vidlema byly házeny na vozy a pak byly páleny." Nyní následovala bouře ze strany StB:"Co to tam bylo za idioty, blbce a negramoty, takové milionové hodnoty rozkradli a zničili." Na to jim převor odpověděl, "to musíte pánové říci těm. kteří se toho dopustili. Mohu odejít ?" -" Ano, můžete" - zněla odpověcř. Převor Tyl byl vždy velmi dobře o všem informován. Zprávy mu pravidelně přinášel jeden civilní zaměstnanec na šachtu.V roce 1958 byl pak převor propuštěn do civilu. Později jsem se s ním sešel náhodou v Praze na Vinohradech. Přijel za arcibiskupem Beranem, aby se s ním rozloučil před jeho cestou do Vatikánu, která mu prý byla povolena. Ale arcibiskup jim prý nevěřil a říkal, "dokud nebudu mít pas v ruce a nebudu za hranicemi, tak bolševikům nevěřím." Přesto během čtrtnácti dnů byl ve Vatikánu. Pozval jsem převora ke mně do bytu, kde jsem ho pohostil a když jsem se ho ptal, co nyní dělá, tak mně odpověděl, že pracuje v JZD. V září 1989 byl zvolen tepelským opatem. Dožil se navrácení kláštera, ale pro nemoc v prosinci 1992 reslgnoval na svůj opatský úřad a dne 10.12.1993 zemřel. Byl pohrben na hřbitově v Mariánských lázních. Opat H.J.Tyl byl veliký vlastenec, bojovník za víru, pravdu a spravedlnost. Do smrti na něho nezapomeneme. Budiž mu země lehká ! Dovětek "Špion vypovídá“, kniha, která byla vydána na Západě v r. 1979 od Josefa Frolíka, bývalého zpravodajského důstojníka, který musel utéci v r. 1969 do Ameriky s celou rodinou. Josef Frolík sloužil ve vojenské jednotce, která byla ubytována v klášteře Teplá. O tom píše:" Po vyhnání řádových bratří dostala klášter armáda, která tam umístila náš prapor. Kubric. Riezner, Šaliga a další důstojníci si odváželi přeplněné vozy obrazů, gobelínů a vzácných tisků a místní povětrné dívky si dávaly vsazovat drahé kameny do svých prstýnků, které páni velitelé vydloubali z monstrancí. Nádherná klášterní knihovna, obsahující nepředstavitelné kulturní dědictví se stala skladištěm, kam zajížděly nákladní fatry s nákladem knih z okolních zrušených klášterů. Knihy se skládaly na podlahu sálu stejným způsobem jako cihly na stavbě. Voják zapnul zvedák a bylo to. V Jednom sále s nádhernými freskami si důstojníci udělali volejbalové hřiště a v druhém politicko-výchovnou světnici Rudé hvězdy; husitské palcáty a říkánky byly přibíjeny do maleb renesančních a barokních mistrů. Protože klášter nebyl pochopitelně vybaven patřičným množstvím klosetů pro posádku, vybudovaly se latríny z několika cel a odvod byl sveden do prvního poschodí třípatrových sklepů. Po dvou letech služby se klášter musel opustit, protože začaly propukat infekce a celá budova vydechovala nepředstavitelný zápach. Zaslal jsem stížnost, myslel jsem si naivně, že "nahoře", kam stížnost posílám, sedí lidé kulturnější. Ale neseděli. Ve stížnosti jsem se také zmínil o tom, že Kubaric a jemu podřízení způsobili milionové škody na vzácné kulturní památce, kterou nesporně klášter Teplá byl." (M. Sýkora). [pageend7]8 Mukl Rozhovor paní Olgy Valeské s panem Lubošem Hruškou (doslovný text z vysílání rádia Svobodná Evropa) Od pádu komunistického režimu uplynulo letos na podzim už sedm let a veřejnost pomalu zapomíná na zločiny, které napáchal. Dnes si je chceme připomenout v rozhovoru Olgy Valeské s panem Lubošem Hruškou, někdejším politickým vězněm, tvůrcem známého plzeňského Památníku obětem zla. Valeská: Pane Hruško, nedávno Jste byl na setkání politických vězňů v Teplé u příležitosti pouti k svátku svátého Hroznatý, který je patronem politických vězňů. Setkal jste se tam s řadou svých bývalých spoluvězňů ? Hruška: Tahleta setkání jsou překrásná, protože s těmi chlapci s některými jsme se třeba neviděli dvacet, třicet, čtyřicet roků, kdy chlapci utekli v roce 68 po našem propuštění v šedesátým roce, takže jsou to velmi radostná setkání, i když ty naše vzpomínky samozřejmě nejsou nejhezčí. Předtím jsme byli týden na Příbramsku, tam byla také pout, to bylo zase víceméně takový setkání na lágru Vojna, bylo to výročí čtyřicetiletý založení tábora, uranová šachta žejo. Vojna, potom tábor Bytíz, to byly dvě uranový šachty. Pobýval jsem skoro štyry roky na táboře Bytíz, takže jsme se procházeli po těch haldách v těch prostorách, který bolševici naprosto záměrně zlikvidovali. Komunisti se snažili koncem toho režimu zlikvidovat všechny zbytky těch zvěrstev, který kdysi nadělali. My tady máme z druhý světový války, z doby nacismu, no ale nejenom tady, ale po celým světě koncentráky. Osvětim, Dachau, my máme Terezín, žejo. kde jsou to vlastně takový památníky, kde chcem, aby jsme nikdy nezapomněli na to utrpení, na tu bolest. Nemyslím si, že bysme se měli s tou bolestí živit, to ne, ale nemůžeme přece předělat historii, ta musí zůstat, poněvadž na historii se staví budoucnost. A třeba na Jáchymovsku, kde bylo asi 14 koncentračních táborů, uranových šachet stovky, dneska není ani zbytek. Dneska voní všechno buldozerama rozvorali, aby to nezůstalo, ty památky na to zlo. Ted jsme tam byli taky, je to asi dva měsíce, tak zase je to každý rok takový setkání politických vězňů, jáchymovské peklo tomu říkáme, kde se zase sejdeme, kde letos byla odhalena navíc ještě socha, nebo lépe řečeno památník, obětem komunismu - vytvořil ji právě Roman Podráský, sochař z Přibyslavi.- Překrásný památník, Vít Tajovský, spoluvězeň, opat ze Želiva, ji vysvětil. Takže jsou to takový velmi hezký, velmi milý setkání, kde nejen na to špatný, ale I na to dobrý se vzpomíná. No bohužel těch špatnejch vzpomínek je samozřejmě daleko víc. Tady třeba na tom táboře Bytíz, kde jsme se procházeli, nezapomenu nikdy na tu žílu deset, to byla taková pověstná žíla, úžasně silnej uran. To byla až centimetrová síla smolince, smolinec Je těžká hornina. To vážilo 115,120, 130 kg ta bedýnka. Jinak ta hornina do šířky asi až 10 - 12 m byla aktivní, čili to se všechno vybíralo, vyváželo ven, takže tam zůstaly, my jsme tomu říkali, rytířský sály. A tam každou chviličku, smrťák jsme říkaii, smrtelnej úraz, žejo. Byl jsem u toho, když spadla klec, to se nedalo dřevit. A byly tak široký ty rytířský sály, že tam se nedalo zabezpečit nějakou výdřevou, to ani nebylo proveditelný technicky; spadla klec, štyry, pět metrů dlouhá, tři čtvrti metru, metr tlustá, kus horniny, vedle mě dělal Franta Eliášek, pracoval tam něco vohnutej, spadlo to na něj. Byla placka, když jsme vodsranili ten ohromnej šutr, Frantik to byla vopravdu jenom pár centimetrů síla masa žejo, přivázali jsme už mrtvýho k fošně . jinak se to nedalo vyvézt nahoru žejo, klecí, - nahoře, do smrti nezapomenu, byly dvě civilní zaměstnankyně, kolektorky tak zvaný, to byly ty, který aparátama měřily jaksi sílu, intenzitu toho záření, tý aktivity, a když to viděly, tak začly plakat. Byl tam směnmistr, tuším, že se Jmenoval Švec, civilista samozřejmé, ten říkal, co řvete vy káči, dyť Je to Jenom mukl. To říkali nám vězňům, muž určenej k likvidaci, žejo. Vedle zase ten tábor Vojna, ten je taky dodneška zlikvidovanej, vojáci tam mají na tom území, kde byly baráky, tam je jedinej poslední barák z tý doby, a je tam bunkr. To bylo místo korekce, používali ji bachaři - vězeň, klerej se jim nějak zprotivil, podle nich ....něčeho se dopustil, tak šel do bunkru. To bylo 150 cm pod zemí vybetonovanej prostor, když pršelo, tam bylo až po kolena vody, ty chlapci museli stát, nemohli si sednout, nemohli si lehnout, čili byli pořád ohnutí, třeba tam byl Franta Melichar, to byl kluk, kterej má asi dva metry pět vysokej, takže si představte, že tam byl asi tři tejdny, prakticky vohnutej. To je hrůza, a dokonce Jeden čas jich tam bylo dvaapadesát, to byla kobka čtyřikrát čtyři metry, bylo jich tam dvaapadesát, tam chodili na velkou, na malou, dostali jednou za tři dny třeba něco málo najíst, no naprosto zvěrský podmínky. Vile, ja nevidím důvod, proč dělat čáru za minulostí. Já vidím v tomhletom, v tej čáře, že každej, kdo se něčeho dopustil, kdo má něco na svědomí, má strach, aby to nevyšlo najevo. Ať je to kdokoli. Ať je to vládní úředmlk, žejo, má strach, že by jednou třeba to mohlo vyplout na povrch. Já. když si uvědomím tu hrůzu, když dělali ty monstprocesy v roce 49,50,51, kde se snažili zbavit, to byla ta likvidace [pageend8]3. Mukl třídního nepřítele, kde každej, kdo dal najevo, že nesouhlasí s režimem....musel zmizet. Tak si na vás něco vymysleli, třeba důstojníkovi v kasárnách vrazili do aktovky mapu s razítkama 'tajný, důvěrný, mobillsační", no a venku ten samej darebák vás prohlídnul, ejhle špion, a už nečekali za rohem, zatkli žejo, napasovali na vás dvacet, třicet dalších důstojníků, kteří nesouhlasili, a bylo jich hodně tenkrát, který dělali všelijaký skupiny, snažili se něco dělat, jenže bohužel byl každej druhej udavač, čili to skončilo stejně v Ruzyni anebo to sami inscenovali obezefáci nebo estébáci a pak to pozavírali. No a ty monstrprocesy, vždyf nedávno ukazovali s těma církevníma hodnostářema žejo, kde právě Vít Tajovský, opat ze Želiva a Franta Šilháček, tehlenty biskupové byli souzeni, tady v Plzni konkrétně to dělali v městským divadle, žejo. A to tam nahnali děcka ze škol a dělníky ze Škodovky v modrákách. v montérkách a prokurátor řval na ty vobžalovaný, to jsou ty darebáci, co vás chtějí vyvraždit, to jsou ty zaprodanci kapitalismu, že to hlediště začlo skandovat 'voběslt, voběslt, voběsit I" Takhle hluboko klesl náš národ v padesátých letech, kdy lidi, kteří vůbec nevěděli o těch obžalovanejch nic, který Je neznali, ale vyžadovali Jejich smrt. Chodily stovky rezolucí, tisíce rezolucí, to byly statisíce podpisů, aby byli voběšeni ty vobžalovaný. Valeská: Vy jste taky předtím, když Jsme o tom mluvili, vyprávěl, že se dokonce i někteří vězni zakovávali do želez Jako ve středověku. Hruška: Tohle bylo, myslím, byla Jedna z největších hrůz ; když Jsem byl převezen, já jsem byl vyšetrovanej na Špílberku, to ještě byl severní křídlo na hradu Špilberk "kárňák" tak zvanej, vojenský vězení, tam Jsem byl vyšetrovanej, prevezenej na Pankrác k soudu, do soudní vazby, tam nezapomenu, tekrát mě dali na kobku .... byl tam nějakej strážmistr Kouba, to byl esenbák, skupina lidí, kteří převáděli po osumačtyřicátým přes hranice, žejo; no. von mi tam přivítal, říkal, to je fajn, tady už se netluče, tady už Je to v pohodě všechno, poněvadž to už bylo u soudu, tam už sl netroufali . No a vono netrvalo ani dvě hodiny, toho kluka vodvedli a přinesli ho po půlnoci v dece, vybalili ho doslova, takhle ho hodili do tý cely, to byla hrouda masa, fialovej, zelenej, modrej, tlučenej, mluvit nemohl, hlavu voteklou, vod chodidel po přes lejtka, zadek, záda, bylo mu všechno rozmlácený. No tak Jsem měl jenom ručník, tak jsem ho namáčel, dával Jsem mu vobklady, a když se vzpamatoval asi po dvou hodinách, tak říkám, dyf si říkal člověče, že už se tu netluče. Jenže von zase prask nějakej další přechod přes hranice, tak je vzali znova do vyšetřovací vazby, jo. No ráno jsem se probudil, to Jsem byl vlastně první noc na Pankráci, to je rok 1949 ....listopad, no a ráno slyším takový řinčení řetězů, von říká, mrkni se z okna, vono se to nesmělo sice, tak Jsem na stůl musel vylézt, koukl z toho malýho vokýnka, tam chodilo 12 chlapců, aby se nemnohli bavit, v rozestupech, na vycházkovým dvoře. Ty kluci byli zakovaný do želez. Mě obešla hrůza úplně, když jsem viděl, jak ve středověku se tam táhli, no později jsme zjistili teda, že když se kdokoli pokusil o útěk, a ty kluci - seděl jsem s mnoha chlapcema z druhý světový války, s hrdinama, s letcema, západákama, východákama, z domácího odboje, z koncentráků, a hlavně ty oficíři ze západu mně říkali, hele kde je díra, je tvojí povinností utéct, jo. Jenže devadesátdevět procent útěků se nezdařilo. Jo. Měli celou komisi techniků, a ti dycky zpracovávali, jakým způsobem zabránit, aby se to tímtéž stylem příště němot do opakovat. Takže každý, kdo se pokusil o útěk, chytli ho, ztloukll, zmlátili, přinesli do kovárny, tam ho zakovali do řetězů, na každou nohu mu dali takovou objímku na pant, to zacvakli, a bud nejtem anebo někde dokonce autogenem zavařili, ty dvě objímky byly spojený mezi voběma nohama, to jsme pak vážili, to bylo v různých kriminálech různý, někde 12 kilo, někde 15 kilo, teda těžké části řetězů. Ten člověk, aby mohl chodit, tak řetízkem nebo řemínkem si nadzvedával ten těžký řetěz, co měl mezi nohama, ano, co tahal po zemi vlastně. Měli speciální voblečení, který bylo na boku rozpínací na knoflíky a když chtěl jít na záchod anebo se najíst, tak bachař mu mu ty řetězy na rukách rozep, von se najed, a zase ho zacvak. Si představte, že ty chlapci byli dvacetčtyřl hodin denně a dvanáct měsíců do toho zakováni. To mluvím o dvacátým století, to dělal Čech Čechovi, bratr bratrovi. Když to byl fašista, říkali jsme, byl to nepřítel. Ale ted to byli naši lidi, žejo, který se to naučili vod bolševiků, vod komunistů tohleto. Byl to hrůznej pocit. Valeská: To jsou strašné zážitky, člověk se musí ptát, jak jste mohl přežít všecko. Myslím nejen fyzicky, ale i mentálně ? Hruška: No, řeknu vám, že spousta kluků to nevydržela, jo. Když vás eskortujou z basy do basy, tak to může bejt po roce, po pěti, deseti letech, tak musíte sundat to ústavní voblečení. tu uniformu, žejo trestaneckou, a dají vám na cestu civil ze skladu a to vždycky nacpali do pytle a číslo tam jsme měli všude. Takže to se muselo voblíct a když nás třeba eskortovali z Borů do Opavy, nezapomenu na ten moment, když Jsem slyšel Jména, pak Jsem i viděl, jak se voblíkají, generál Kutlvašr, šéf pražského povstání, Karel Janoušek, maršál našich letců, pozdější velitel československého letectva, jeho pobočník plukovník, no ted si nevzpomenu na jméno. Dál generál Husák, generál Pešek, celý generální štáb, západáci v uniformách leteckejch, jo, dokonce dva dukelští hrdinové, východáci, svobodovci, všichni plný prsa vyznamenání maj ty kluci, já byl dvaadvacetiletej kluk, poručík po absolvování vojenský akademie - rok když mě zatkli. A ted najednou vidím ty hrdiny, který za nás bojovali šest roků ve válce, nebo seděli třeba šest roků v koncentráku. Tak sl říkám, proč tyhle lidi zavírali - jenom proto, že mluvili pravdu. A ty uniformy z těch pytlů, jak do nás tloukli při vyšetřování, ty byly krvavý. To nikoho nenapadlo, že by Je dali do čistírny, do prádelny vyprat, ne, to nacpali do těch pytlů, pochopitelně když to vyndáte za pět roků, smrdí to, žejo, ty kluci měli plný prsa vyznamenání, žejo, ze západu, z východu. Pepík Buršík, to Je nositel nejvyššího sovětskýho vyznamenání. Zlatý hvězdy, taky spadnul do týhletý likvidace třídního nepřítele, žejo. Když nás potom vezli zase do Leopoldova, my jsme totiž byli taková skupina důstojníků, kteří většinou pospolu nás [pageend9]10 Mukl přendavali z basy do basy. Ne úplně všechny, ale to jádro bylo porád stejný. No a tenkrát nezapomenu, když nás přiváželi k Leopoldovu, vylez tam nadporučík nebo poručík Pálin, velitel věznice a přivítal nás slovy : “Tak tady je pro vás likvidační tábor, tady chcípnete všichni“. Tak jsme si říkali, kecáš, takovejch jsme už zažili, žejo, jenže eště ten den jsme se přesvědčili, že to myslí naprosto vážně. Jak jsme svlíkali ze sebe ty uniformy, bachaři jak viděli lepší košili, lepší pulovr, před našima očima to voblíkali na sebe, my už jsme byli vodepsaný v jejich očích. Vyhnali nás ven, tam nám dali tak zabrat, to víte, jižní Slovensko, pětatřicet stupňů horka, no a v těhlentěch vedrech ted máte dělat dřepy a plížení a kačení pochod, tak ty staří pánové, většinou srdíčkáři, vomdlívali a když padnuli zavolal chodbaře, polejte ho, polili ho vědrem vody, žejo, když se vzpamatoval, třista dřepů, to bylo jejich zaklínadlo, třista dřepů, to znamenalo tři sta dřepů, žejo. My jsme byli tři a půl roku na samovazbě, první rok celý rok bez vycházky, bez čtení, bez práce, bez lékařského vošetření, vo hladu, to byl vopravdu likvidační tábor. Tam umírali lidi hlady, během tří měsíců každej z nás shodil pětadvacet kilo váhy. Během půl roku polovička z nás měla tuberu. Valeská: A za co Jste byl vlastně odsouzený do takových hrozných podmínek? Hruška: Za co nás soudili ? - To byli většinou důstojníci - soud nabyl přesvědčení, že kdyby tak bv. Kdybyste byl třeba, já nevím, překročil hranice, tak byste byl spáchal velezradu a špionáž. To byla taková, takovýto zaklínadlo socialistický, čili naprosto protiprávní výnosy. Já, i kdybych se přiznal, že jsem chtěl za ty hranice, i kdybych se přiznal, že jsem chtěl dělat špionáž, tak mě za to nikdo nemůže soudit u demokratickýho soudu, žejo, právoplatnýho. Tady to byly připravený, stranou připravený rozsudky, kde předem bylo určený, řekli tomu soudci, tomu dáš tolik a tolik, toho voběsíš, tomu dáš doživotí, tomu dáš dvacet roků. A mnozí z nich ještě dneska soudí. To je ta lumpárna. Takže já jsem dostal jako většina důstojníků návrh trestu smrti provazem a soud, vojenský státní mě odsoudil k 18 letům těžkýho žaláře. Když vám dají najednou 18 let, nebo doživotí, tak ta dušička, ta je zmáčklá. My jsme byli přesvědčeni, že se to musí změnit, jenže vono to trvalo ještě čtyřicet roků vod tý doby, žejo. A to vás vedou po tom soudě do jiný cely, do tak zvaný tranzitní cely, to už je zase cela, kde se připravuje skupina vězňů na nějakej transport do nějaký věznice, do nějakýho lágru, koncentráku. Tady později Jsme zjistili, že nás připravujou na Bory. To bylo 49, říjen, a to říkám jaksi proto, že na to do smrti nezapomenu, když v téhleté situaci, když jsem byl takhle psychicky trošku sraženej jsem votevřel tu celu, a tam vidím asi 12 lidí, vězňů, klteří byli dneska dvě hodiny přede mnou, čtyři hodiny přede mnou, včera, předevčírem, poslední týden vodsouzeni, čtyři vrazi, pět asi vod toho soudu za rozkrádání národního majetku, nějaký tresty už měli, a nás bylo asi pět vod státního soudu, to byly ty politický delikty. No, a tecfko zezadu přiběhne človíček v hnědým hábitu, bílou šňůrou přepásanej, vystříhaný kolečko na hlavě, já jsem věděl čočku co to kdo je, poněvadž já jsem byl ateista, já jsem se v tom nevyznal, natož v řádech žejo, no později jsem zjistil, že to byl páter Ondřej, civilním jménem Karel Tvrdál, byl to šéf kapucínského kláštera v Sokolově, nádhernej človíček. Srdíčko na dlani, a tedko roztáh náruč, tak pojd, chlapče mezi nás, a s takovou láskou mě vítá, to byl strašně důležitej moment. Pro mě, a myslím pro každýho. jo. A říkám, to kvalifikujú jako první setkání s Kristem, pro mě jako pro ateistu. Věřte ml nebo ne, že ten večer všichni, nás tam bylo asi dvanáct, v tý cele, jsme se s tím Ondřejem modlili Otčenáš. My jsme ho neznali, ale my jsme po něm opakovali. I ti vrazi se modlili. Junák, Skaut, Sokol, Orel, duchovní, biskupové, opati, kněží, vojáci, důstojníci, to byla taková, tak bych řek. duchovní, nechci říct elita, ale takový ty skupiny, který se snažily vychovávat k Individualismu, a to nemoh bolševik potřebovat. Čili tuhle třídu likvidoval. No, a ted se s nimi setkáváte, v tej base, žejo, a tedko zjišťujete, že tenhleten se chová takhle krásně, co to je za člověka, žejo. Jak je možný, že v tejhle bídě, v tom utrpení má taky hlad jako ty, ale von vidí mladý okolo a on ti eště dá ukousnout z toho svýho přídělu. No a nakonec zjlšfuju, von Je to duchovní, von je to kněz, von je to opat. Jsme si všichni tykali, af to byl student mladej, starej biskup, žejo, byli jsme muklové všichni. A to bylo to nádherný. V tom Leopoldově, tak tam to bylo jako nejtvrdší, a řeknu vám, že kdo neměl víru, na mnohejch samotkách byl ztracenej. Tam denně dva, tři vězňové se pokusili vo sebevraždu. Naopak, kdo víru měl a jsem už byl na cestě, poněvadž předtím na tom lágru se sloužily ilegálně za barákem mše - kdyby nás našli, tak byla katastrofa, žejo. Takže já už jsem byl na tej cestě a byly momenty, to víte, vono bejt rok, dva roky, tři roky na samovazbě, pět kroků tam, pět kroků zpátky, nesmíte si sednout, nesmíte si lehnout a každou chvíli, jak říkám, zabouchá v půlnoci, zařve, něco musí začít dřepovat deste, dvacet dřepů, von polejvá znova - ža do úplnýho zblbnutí. Tam člověk musel myslet, přemejšlet, vzpomínat, plánovat, aby nezblbnul. Mnozí se z toho zbláznili skutečně, žejo. A řeknu vám, že byly chvilky, kdy jsem cejtil Krista vedle sebe. A snad to člověka zachránilo, tohlento. Taková ta důvěra, víra, kdy člověk přijal zu postavu Krista jako kamaráda, přítele, otce, bratra, žejo. Potom, když jsem pošel na společnou celu, po těch třech a půl letech, tam byl shodou okolností Franta Šilhán, provinciál jezuitů, jezuitský povinciál, nádhernej chlapík, asi pětačtyřicet roků, usměvavej věčně, a to bachaře dráždilo, von měl takovou vizáž Jako by se usmíval. To bylo to jeho vnitřní vyrovnání, víte, my jsme měli ohromnou kliku, my, co jsme věřili, a to je snad nesmírně důležitý právě pro tu sílu ducha, že v rovině duševní, v rovině toho duchovního života jste napropsto svobodná. I v tej cele. I když do vás tluče, i když do mě ten bachař na Borech bejčákem řezal Jak ve středověku, tak si říkám, tluč chlapče, ale já jsem svobodnej, já vím, že u mě stojí, že mě nevopustí na vždycky, jo. Takže proto se ten Frantík snad pořád jako usmíval, protože Ho měl v sobě, a rozdával Ho doslova, krásným způsobem Ho rozdával. Tak mu říkám, Franto, co myslíš, šlo by to, abych byl pokřtěnej ? Von říkal, když máš zájem, samozřejmě že jo. Tak byli jsme spolu asi půl roku, denně hodinu, dvě hodiny po šichtě se mně věnoval, připravoval na křest. Potom o půlnoci zazvonili, všechno zbalit, všechny věci ssebou, na chodbu vyhnali, vždycky nás rozstěhovávali, abychom si moc nezvykli na sebe, aby napasovali ty udavačře mezi nás žejo, práskače. Franta říká, hele, už se neuvidíme, pocf, já [pageend10]11 MhH tě pokřtím. Ňákej Petr Dudal, to byl plukovník, to byl takovej můj kriminální táta, hodně starší než já, to byl jako kmotr, Franta mě bleskově během několika vteřin pokřtil. Kdyby nás byli zjistili, tak nás umlátili, jo. No a to je ten moment, kdy jsem sl řek a slíbil jsem sl v těch padesátejch letech, že jestli přežiju, a bylo tisíce chlapců, kteří nepřežili, af už to vyšetřování estébácký, žejo, víme, že umlátili kvanta lidí, ať už ty jáchymovský šachty, kde zemřelo moc lidí, af už ten Leopoldov. Bory atd. Jestli přežiju a vrátím se, že bych jednou rád z tý zahrady, to byla mýho otce zahrada, ovocná, to bylo devadesát ovocnejch stromů, udělal takovej areál pro ozdravení duše člověka. Já tvrdím, že každej z nás, celý ten národ má nemocnou duši. A pokud ta se neuzdraví, zbytečný ekonomický reformy, jo. Pokud se to nebude dělat ruku v ruce s morálkou, s etikou, pokud se nezačne na každej škole vyučovat morálka, etika a všechny tyhlenty kvalitní předměty, tak nikdy se toho nedočkáme, žejo. Ale zaplaf Pán Bůh, že už jsou takový vlaštovky. Takže to byla původní myšlenka už v těch padesátejch letech, že jednou, kdybych se vrátil, zaplaf Pán Bůh, přežil jsem, vrátil jsem se, byl jsem sice zdecimovanej, ale ne duševně, já se cítím furt jako mladík duševně a i tělesně, už ml bude sedmdesát, žejo. Valeská: Vy jste byl propuštěn na amnestii v roce 1960 ? Hruška: Ano, to byla ta první veliká amnestie pro politický delikty, kde nás propustili desetitisíce, tipuju tak pětaosmdesát procent, daleko ne všechny, vedoucí skupin, nebo kde třeba při přestřelce byl zastřelenej estébák nebo nějakej bachař na hranicích, tak ty nepropustili, jo. Ty ještě seděli rok, dva. tři i pět roků. Džou Prokop tady seděl patnáct roků, v tom Leopoldově. Valeská: Potom jste začal uskutečňovat tu myšlenku té meditační zahrady ? Hruška: Ták, vrátil jsem se, rok jsem se z toho vzpamatovával, fyzicky, dali mi lopatu, krumpáč, bolševici, nic jinýho nedovolili, žejo, táta mi předal zahradu, říkal, dělej si s tím co chceš. Ale to víte, když jsem začal kácet jeho pětadvacetiletej sad, tak napřed se jaksi šprajcoval a nesouhlasil, ale potom když viděl, já jsem se učil roubovat, řízkovat, vyrábět jehllčiny, poněvadž jsem dělal za pět korun na hodinu, žejo. jsem si nemohl dovolit kupovat, takže jsem se to naučil, jezdil jsem do Průhonic, založili jsme hortikum. tenkrát s Inženýrem Tykačem, to byla skupina, jako je Rosaklub a já nevím Magnoliaklub, to byl Hortikiub. to byli zájemci o zahradní architekturu. Takže my jsme jezdili do Průhonic na přednášky, kde přednášeli přední odborníci, af už přes konifery, přes zakládání zahrad, přes trávníky a tak dále, žejo, po sobotách, po nedělích. Absolvovali jsme to, skaládali jsme i zkoušky takový z toho, mám z toho konečnou práci takovou, já jsem to tenkrát vyhrál, ten první kurs, nu a to už jsem teda zahradu měl rozsázenou . ale začal jsem ji jaksi vylepšovat o tydle základní požadavky zahradní architektury. A to jsou skutečně takový průhledy ukončený dominantou, kontrasty světla a stínu žejo, kontrasty barevný a podobně. Abyste měla pěknej rozhled, aby se to zase někde ukončilo nějakým tím, hezkou sochou nebo .... No a tady navíc , Jelikož jsem chtěl udělat zároveň památník obětem komunismu původně, poněvadž ten bejčák komunismu jsem poznal, potom, když jsem sl uvědomil, že s náma sedělo tisíce hrdinů z druhý světový války, tak jsem to změnil na památku obětem zla, veškerýho zla, fašismu, nacismu, poněvadž to zlo bylo, je a bude. Památník jsem chtěl udělat ve formě křížový cesty. Je to sice zvláštní pojetí, ale to už kdysi na Bytízu, když jsem byl na uranový šachtě, jsem došel k názoru, že každej, af je nebo není věřící, nese svůj kříž. Každej má nějakou bolest, to patří k životu, žejo. Ale mnohdy je ta bolest taková, že nikdy se jí nezbavíme. Páter Michal, františkán, to byl múj duchovní rádce, ten přišel na myšlenku dělat tu křížovou cestu podle evangelií, ne tu klasickou, čili naše křížová cesta začíná poslední večeří Páně, to je ten Zelenej čtvrtek, kdy Kristus slouží těm svým apoštolům, kdy se s nlma loučí naposled tedy, a končí vzkříšením. A to je pro nás podstatný, život, budoucnost, vzkříšení, žejo. Pod námi je socha jeho přítele, Romana Podráského z Přibyslavi, Dělal to pět a půl roku, vod osmdesátýhopátýho do Jednadevadesátýho. No, když to bylo dodělaný, Vít Tajovský v roce 91 vysvětil křížovou cestu, předali Jsme to veřejnosti k užívání, dělali jsme koncerty, pásmo poesie, divadla. Říkám, tady ještě schází nějaká taková budova, kde by se dal udělat koncertík - s kaplí, kde by se daly dělat exercicle. Slovo dalo slovo, založil jsem nadaci, to už jsem ale peníze, co jsem dostal za kriminál, vystřílel, žejo, založil jsem nadaci památníku obětem zla a sehnali Jsme skoro 5 milionů, postavili jsme exerciční dům, dole je kaple Maxmiliána Kolbeho. Ten se dobrovolně dal na smrt za kamaráda, za přítele, i když ho neznal. A on byl Jako první oběf blahorečenej a později Svatým Otcem Janem Pavlem svatořečenej. Valeská: Do té vaší meditační zahrady přijíždí hodně návštěvníků; jezdí tam také mladí lidé a zajímají se o to, proč ta zahrada vznikla ? Hruška: Byla byste překvapená, co právě mladejch lidí jezdí ročně, můžu říct klidně, tisíce lidí. Taky loni přijelo za vodpoledne dvanáct autobusů. A to potom hlasivky večer mám na dranc, jo. Ale když to zvládnu, Jsem velmi rád. Lidi říkají, ta mládež je zkažená, špatná. Já bych řek, že ne, já se oDdivuju právě, jak tl mladí přijdou a učitelka říká, nezlobte se. tolerujte je, voni jsou zdivočelí, voni jsou neposlušný, a já najednou zírám, že ty děti začnou poslouchat, oni v životě neslyšely o druhém odboji. O těch hrdinech, který se obětovali žejo v těch koncentrácích. Voni nikdy neslyšely vo třetím odboji. Já se snažím jim povědět, jak jsem došel k víře. Proč jsem došel k víře. Díky tomu utrpení, tej bolesti, dyf ta bolest [pageend11]12 Mukl patří k životu; říkám, děcka, dneska je vám to proti mysli, když proděláváte nějakou bolest, jenže možná za deset, za dvacet let si vzpomenete a řeknete, hle, vona mi ta bolest něco přinesla. Dyť já díky bolesti jsem došel k víře, a to je pro mě dneska nesmírný dar, umět nosit v sobě Krista, umět Ho rozdávat, žejo. No a přišly děvčata, holičky, bylo to předloni nebo loni, asi padesát děvčat, patnáct roků, to víte, ta puberta s nima hejbe, žejo, minisukně a modrý vlasy, rudý nehty, tak si říkám, pane Bože, co já tecfka s těma děckama si tady počru. A já koukám, jak voni poslouchají. Vono je v každým člověku nějaký to semínko, tecfko holt záleží na tátovi a mámě, ta společnost jestli ho udupe, nebo jestli ho probudí, jestli ho bude zalejvat, jestli ho bude vykopávat. A já zjišťuje, že v každým tom člověku to semínko víry je, každej věří nějak jinak, v něco jinýho. Vono se to nakonec vykrystalizuje. Možná někdo až na tom posledním soudě, jako ten Dismas. Uvěřil, až ho přitloukli na křiž, žejo. Na někom dříve, na někom pozdějš. A tady vidím z těch děvčat najednou jedna říká, a pane Hruško, vy jste jim vodpustil ? No to víte, toje pro mě balzám, todle, poněvadž já vidím, že to dítě začíná přemejšlet. Protože vono slyšelo něco, že já jsem prodělal tady bolest, utrpení, já jsem viděl, sám jsem bejčákem byl sedřenej, viděl jsem umlácený lidi, viděl jsem, že vzal bachař čepičku, hodil ji na ty dráty, Říká, ty svině, koukej to sebrat a ten z věže ho zastřelil a do papírů napsali: zastřelen na útěku, žejo; takže jsem viděl moc bezpráví, a že nejenom já, že jsme nenáviděli tyhlety naše nepřátele, ty lidi, který ubližovali, který vás snížil, který vás chtěli srazit do bahna, abyste se nevzpamatoval. Nikdy se jim to nepodařilo, tedy, aspoň mnohý z nás nesrazili. A ted najednou, ted najednou vidím to dítě se ptá na něco takovýho, vy jste jim vodpustil ? To je vopravdu krásná otázka, a je to další téma, odpuštění. Lze odpustit, nelze odpustit. No, samozřejmě, že ano. Ale říká jak opat Opasek, taky dlouholetej vězeň, k tomu, aby někdo odpustil, jsou třeba dva. Ten, co se provinil, a ten, na kterým se provinil. Čili jestli dneska přijde za mnou bachař, který žije,, který mě seřezal takřka k smrti a řekne: hele, kamaráde, byl jsem blbej, byl jsem hloupej, byl jsem mladej, nechal jsem se voblbnout, vodpusf. Já mu to upřímně říkám, já mu to vodpustím, se vším všudy, ale musím vidět trošku aspoň snahu, u něj lítost toho,, čeho se dopustil. Jenže vidíte, vidíte u někoho z nich lítost ? Dyf oni uznávají tu minulost, voni se k ní hlásí, voni chtějí znovu socialismus, voni chtějí znovu likvidaci třídního nepřítele. Dyf to je votřesný, jak je to možný jim to dovolit ? Takže je to zase další téma, odpuštění. To mně trvalo vopravdu deset roků, já jsem se takřka každou svátou zpověcí zpovídal z toho, že se nemůžu zbavit nenávisti; a mě to bolelo, vopravdu upřímně mně to bylo líto, já jsem to nedokázal, já jsem se vždycky modlil celý léta, a když se mi to podařilo po deseti letech, řeknu vám, to je tak nesmírně krásněj pocit, to je jako když spadne z tý vaší duše balvan. Najednou vocitáte v úplně jiným světě. Jakoby propuštěná žejo, poněvadž i ta duše byla sevřená, i když jsme žili v tej duševní svobodě, v rovině, co je to platný, byla sevřená tou nenávistí. Já bych každýmu doporučoval, kdo nenávidí jakýmkoli způsobem, ať se snaží toho zbavit. Uvidí, že bude úplně jiným člověkem, jako znovuzrozenej. Dr. Václav Benda: Snažíme se hledat spravedlnost Z volebního programu Dr. Václava Bendy ZLOČINEC MUSÍ POČÍTAT S TÍM, ŽE BUDE POVOLÁN K ODPOVĚDNOSTI Oblast dokumentace je vblmi důležitá, poněvadž lidé, kteří neznají svou vlastní historii nebo ji znají ve zfalšované podobě, se velmi špatně orientují a jsou i lehce manipulovatelní. Samozřejmě se snažíme v rámci vyrovnávání se s minulostí potrestat zločiny i hledat a nalézat spravedlnost, ale neděláme si sebemenší iluze, že bychom ji nalezli v plném rozsahu. To není prakticky reálné, není možné napravit čtyřiceti nebo padesátiletou minulost v plném rozsahu - ani materiálně, ani morálně, ani trestněprávně. Domníváme se, že to, co děláme, je zaměřeno především do přítomnosti a budoucnosti. Snažíme se v naší společnosti obnovil vědomí, že zločin zůstává zločinem, i když náhodou v dané chvíli požívá dostatečného mocenského krytí, a že každý, kdo se dopustil zločinu, musí počítat s tím, že jednou bude nejenom Boží spravedlností, ale také spravedlností světskou povolán za tento zločin k odpovědnosti. V tomto vidím hlavní smysl našeho úřadu. [pageend12]Mukl 13 KATI Z UHERSKÉHO HRADIŠTĚ Alois Grebeníček: Trestní stíhání otce Předsedy KSČM Bohumil Pečínka LN 17. 10. 96 Nic nebude odčiněno, ale všechno bude zapomenuto, napsal Milan Kundera v knize Žert. V onom románu o člověku, kterého v padesátých letech semlely dějiny. Tato známá věta možná už nebude platit doslova. Úřad pro dokumentaci a vyšetřování zločinů komunismu totiž před několika dny předal státnímu zastupitelství v Uherském Hradišti vyšetřovací spis. Obvinění jsou zde tři vyšetřovatelé Státní bezpečnosti, které v letech 1949 - 51 jejich oběti nazývali katy z Uherského Hradiště. Bývalý velitel StB Ludvík Hlaváčka, zástupce velitele vyšetřovacího oddělení Alois Grebeníček a vyšetřovatel Vladimír Zavadilík jsou trestně stíháni za nelidské zacházení s vězni, ublížení na zdraví s ujmou a porušení služebních postupů. Někdo může namítnout, zda by v nás snad měl pohled na starce u soudu vzbudit satisfakci. Nikoli. Odčinit nelze skutečně nic. To by někdo musel statisícům obětí komunistického bezpráví vrátit zdraví, léta, kariéry. Nicméně ani muklové z padesátých let, tedy jediní, kteří mají morální oprávnění soudit, nepožadují vendetu. Názor vedení Konfederace politických vězňů je zhruba následující: Všechny zločiny se musí vyšetřit a viníci musí přijít před soud. Nechceme ale zavírat staré lidi. Ve většině případů se spokojíme s výrokem soudu a sami budeme první, kteří požádají prezidenta o milost. Jde nám ale o víc než o odsouzení sadistů. Chceme, aby zlo bylo pojmenováno a nemohlo se znovu opakovat. Nepotrestané zlo plodí další zla. Před tím nemůžeme my ostatní než stát v tichém úžasu. Je tu ale ještě jeden moment. Dosud existují početné vrstvy lidí, kteří popírají nebo zlehčují utrpení politických vězňů. Pokud se v západní Evropě někdo podobně snaží relativizovat židovské oběti holocaustu, zvedne se vlna nesouhlasu. V českých zemích je však spíše normou dívat se na tyto lidi jako na milé zpestření nudného televizního zpravodajství. Skutečně vážné je to ve chvíli, kdy tak systematicky činí předseda třetí nejsilnější parlamentní strany Miroslav Grebeníček. Jeho otec, Alois Grebeníček, patřil ke známé trojici katů z Uherského Hradiště. Syn dodnes tyto metody vehementně popírá a na stránkách svých novin kreslí obraz svého otce jako vzorného antifašisty a vězně koncentračního tábora Buchenwald. Šlo zřejmě o ten typ, o kterém psal v roce 1952 Ferdinand Peroutka: Není pravda, že stejné události mají na lidi stejný vliv. Z koncentračních táborů se někteří vrátili ze zjemnělým svědomím, ale jiní se vrátili zhrublí a suroví. Komunisté se vrátili s chutí užít pro vlastní cíle celého tohoto umění a ničit lidi, které jim nacisti ukázali. Ještě jsme byli v Buchenwaldu, a už čeští komunisté mezi námi říkali, že je věčná škoda, že Československo nemá tolik solných dolů, aby tam bylo možno dopravit všechny příslušníky inteligence. (LN, 22. 3. 1995). Stejně tak Alois Grebeníček po návratu z koncentráku nastoupil ke Státní bezpečnosti. O jeho dalších činech si můžeme udělat představu ze zaprotokolovaných výpovědí svědků. Svědek František F. mluví o tom, že od Grebeníčka st. dostával desítky facek, kopanců a ran pěstí, což prý byla jeho libůstka. Stejně jako baštonády, známe do té doby snad jen z knih Karla Maye z Kurdistánu. Vězeň si musel zout boty, kleknout na židli a antifašista Grebeníček ho gumovým obuškem mlátil až do bezvědomí. Další svědek Vladimír K. uvádí, že výslechy probíhaly ve dne v noci. Mluví o tom, jak nemohl spát a vyšetřovatelé v čele s Grebeníčkem ho nutili pochodovat celou noc kolem stolu. Pro zachycení psychologické motivace těchto lidí si opět vypomůžeme citátem jiného buchenwaldského vězně Ferdinanda Peroutky: Nacisti mučili lidi tím, že jim poručili stát celé dlouhé hodiny nehybně čelem ke zdi. Když jsem se vrátil z Prahy, shledal jsem, že mladí komunisté, kteří se vrátili z koncentračních táborů, to zdokonalili tak, že poroučeli vězňům při tom přidržovat kousek papíru nosem ke zdi. Grebeníček mladší jednou prohlásil, že mnoho vězňů jeho otci později děkovalo. Má snad na mysli toho, který svědčí, že mu Grebeníček starší stál okovanou botou na hrudi a řval, že ho rozšlape? Nebo snad Jaroslava R., který byl za Grebeníčkovy přítomnosti přes měsíc ukutý do želez? Tedy do onoho humanistického zařízení, kde byly obě nohy uzavřeny do železných manžet spojených řetězem na kterém visely dvě koule těžké 7-9 kg? A co teprve svědek Jan S., který o katech z Uherského Hradiště vypovídá, jak mu dali elektrody do bot a pouštěli do nich elektrický proud, až myslel, že zešílí. Za rodiče samozřejmě nikdo nemůže, a kdyby se ke kauze svého otce postavil předseda KSČM alespoň trochu lidsky, nenapadlo by nás ani mu to stále připomínat. Nicméně popírat prokazatelné zločiny a snažit se ralativizovat jejich řádné vyšetření, znamená je schvalovat. A to je přece jenom trošku moc. [pageend13]ZPŘÍSTUPNĚNÍ SVAZKŮ StB Úřad dokumentace a vyšetřováni zločinů komunismu dostává žádosti, aby zjistil a sdělil žadateli, kdo byl agentem StB, který ho dostal do kriminálu. ÚDlr však není kompetentní tyto požadované údaje sdělit, neboť by tím porušil platné zákony. Žádosti v tomto směru jsou bezpředmětné. Dnem I. prosince 1996 nabývá platnosti zákon č. 140/1996 Sb. uveřejněný v částce č. 41 Sbírky zákonů 1996. Pro základní informaci uvádím: Podle § 3 lze žádost podat písemně Ministerstvu vnitra nejdříve po uplynuti šesti měsíců od nabyti účinnosti tohoto zákona. Je třeba uvést jméno, příjmení včetně změn, datum a místo narozeni, rodné čislo, adresu trvalého pobytu, jakož i název kraje předchozích trvalých pobytů na území České republiky. K žádosti nutno připojit úředně ověřenou kopii dokladu o státním občanství, potvrzující, že žadatel je nebo byl státním občanem ČR nebo ČSR v době od 25. 2. 1948 do 15. 2. 1990. O zpřístupnění svazků mohou, prokáží-li své právo doklady, žádat i potomci zemřelého v přímé linii. O zpřístupnění možno žádat i za účelem získáni důkazního materiálu o tom, že byla způsobena majetková nebo jiná křivda. I' § 7 tohoto zákona se stanoví, že oprávněný žadatel může při seznamování se zpřístupněným svazkem požádat Ministerstvo vnitra o sděleni pravých jmen osob, které jsou v tomto svazku vedeny pod krycím jménem. Ministerstvo oprávněnému žadateli neprodleně vyhoví. To říká zákon. Skutečnost je ovšem poněkud složitější. Jména agentů, jak jsou zveřejněna v tzv. Cibulkových seznamech, se týkají až agentury StB, registrované od druhé poloviny roku 1954. Agenti StB pracující do té doby - a to se týká naprosté většiny z nás - jsou ukryti pod jmény a čísly rozluštitelnými jen ve zcela málo případech, kdy se skupinami přímo založenými StB zabývala inspekce ministra vnitra. Někdy lze najít ve spisech zprávu inspekce ministra, kde. např. v průvodním dopise, je uvedeno pravé jméno agenta provokatéra. O zpřístupněni konkrétní zprávy inspekce ministra pak lze rovněž požádat. Pro /xidesátá léta byli do skupin nasazováni jako „zahraniční agenti" agenti StB z jiného kraje, než kde působili. Jejich totožnost žadatelům zpravidla moc nelekne. Zcela jiná situace je po amnestii v roce 1960 apod., kdy většina z náš přišla domů. Ti pak z části byli objekty agentů StB, kteří byli osobami z jejich blízkého, bohužel i nejbližšiho okolí. Tito agenti jsou pak na základě krycího jména a Čísla zjistitelní z Cibulkových seznamů. Pokud jde o celý text zákona č. 140, měla by ho mít k dispozici každá pobočka KPl'. Adresa, kam lze předkládat žádosti, bude včas zveřejněna v tisku. Seznam agentů StB, tzv. Cibulkovy seznamy, má ústředí KPl', většina poboček i řada z nás. Zachovejte si dobré nervy, zjištěni jsou překvapující! Jiří Málek Mene tekel ve jménu těch co s šibenic volali prokletí, ve jménu dětí, matek, žen - nevinných obětí, ve jménu těch co u hranic zastřeleni byli, ve jménu těch co z vězení se zpátky nevrátili, ve jménu těch co otroky bratrů svých se stali a přesto za jidášský groš svou čest neprodali, ve jménu lásky, života, pravdy a lidských práv, ve jménu psanců - tuláků bloudících v cizinách, ve jménu těch co žili věk za branami pekel, ve jménu všech já biblické píši: Mene tekel! Leopoldov 1961 JIH [pageend14]Mukl 15 Vynalézavost "peesáků" neznala mezí Úřad pro dokumentaci a vyšetřování zločinů komunismu (ÚDV) získal důležitý důkaz - protokol znojemské pohraniční brigády - popisující metody, které ochránci hranic používali proti uprchlíkům. Jde o první ze série tajných dokumentů, které mají vyšetřovatelům usnadnit stíhání pohraničníků bezdůvodně zabíjejících prchající občany. Pouze na Znojemsku se od počátku padesátých let do roku 1989 pokusilo emigrovat téměř osm tisíc občanů. Pouze 704 z nich se ale podařilo zelenou čáru nakonec překročit a dosáhnout vytoužené svobody. Ostatní byli zadrženi, 29 zastřeleno a část jich zahynula na elektrických plotech. Mluvčí úřadu Tomáš Hornof však upozorňuje, že čísla mrtvých jsou pravděpodobně mnohem vyšší. Přibudou k nim totiž i usmrcení na hraničních úsecích na Strakonicku., Domažlicku, Ašsku a Chebsku, kde byla zvůle pohraničníků vůbec nejhorší. Elektrické zátarasy musel sice stát v roce 1965 kvůli ochládajícím mezinárodním vztahům odstranit, nicméně vynalézavost 'peesáků* a státní bezpečnosti neznala mezí. Nášlapné miny nadále zůstaly a ploty s napětím byly brzy nahrazeny několikakilometrovými výběhy se psy. O stěžejním významu izolace komunistického státu svědčí i to, že ještě v roce 1990 sloužilo na zhruba dvousetkilometrovém úseku znojemské hranice přes dva tisíce pohraničníků. Rafinovaná StB ve spolupráci s hraničáry využívala podle náměstka ÚDV Pavla Breta i jiných způsobů, jak oklamat emigrující obyvatelstvo. Několik kilometrů před skutečnou hranicí instalovala na příklad klamné hraniční kameny, kde na uprchlíky čekali příslušníci StB převlečeni za americké nebo německé vojáky a policisty. Ti ochotně dovedli prchající přímo pod hlavně čekajících jednotek pohraniční policie. Tragicky kolikrát skončili i ti, kterým se útěk přecejen povedl. Zvláště v Německu je totiž vyslýchali vysocí migrační úředníci - placení konfidenti StB, kteří přeběhlíkům do protokolu napsali místo žádosti o azyl přiznání, že jsou agenty StB. Nešťastní emigranti pak byli často pod záminkou vlastního přiznání vráceni zpět do ČSSR. ÚDV nyní stíhá osm žijících pohraničníků, kteří odpovídají za smrt některého z uprchlíků. Další je už obžalován a půjde před soud. Jeden příslušník pohraniční policie je rovněž obviněn za nezákonnou elektrifikaci hranic. Navíc pro snadnější a hlavně rychlejší stihání těch, kteří chtěli opustit 'blahobyt komunismu*, si ‘péesáci’ postavili betonovou cestu, vedoucí podél celých západních hranic.* Kopečkář * pak měl proti motorizovaným vojákům jen pramalou šanci. (převzato z Lidových Novin, září 1996) Poznámka redakce: vyšetřování zločinů z této oblasti, která je svým rozsahem obrovská, pokračuje. * * * UPOZORNENÍ: Tradiční requiem za oběti komunismu v Alt-Nagelbergu na česko-rakouských hranicích se bude konat dne 7. června 1997. Podrobné informace budou uveřejněny v 1. čísle/1997 časopisu MUKL. [pageend15]16 Mukl ^MMM—^MM—WMWMÍ Kam padají andělé (Pokračování z minulého čísla) Sídlištní zákony džungle Pravděpodobnost, že se sladké pachole o pár let později propadne do kategorie mladistvých delikventů, není spoluurčena jen zrozením do určitého sociálního pásma, ale i geograficky. Dětská kriminalita se vyskytuje převážně jako endemický jev a její naleziště se kryjí s katastry velkoměst a průmyslových aglomerací. Český žebříček z tohoto hlediska vede Praha před Ostravou, Karvinou. Brnem, Plzní, Pardubicemi a Hradcem Králové. V poměru k počtu obyvatel se vůbec nejvyšší množství nedospělých raubířů toulá čtvrtým pražským obvodem, což přestane být kuriózní, uvědomíme-li si, že sem patří středoevropské architektonické unikum - sídliště Jižní Město. „Víme o frapantním rozdílu mezi kriminalitou mladistvých ve městech a na venkově,“ dokládá Jitka Gjuričová. „Na vesnici stále funguje torzo komunitní kontroly v podobě ostřížích sousedských zraků. Sídlištní sterilita a ne- hostinnost, neprůhledný uliční systém, různé nelogické plácky a zaprášená parkoviště, ale třeba i to, že zde nejsou domovníci, to všechno oslabuje spontánní sociální dozor. O kriminogenní povaze přemrštěné urbanizace by mohly vyprávět americké slumy - odepsané čtvrti podřízené zákonům džungle. Mám obavy, že některá česká sídliště by se opravdu mohla stát jejich dvojníky, enklávami zmaru, jehož typickým průvodním jevem je právě dětská kriminalita. Výstražným signálem je bezesporu Chánov.“ Šéf a dělníci Sídliště se svou nepřirozeně fádní věkovou skladbou jsou také demografickou křečí. V okamžiku založení nasály mladé rodiny bez střechy nad hlavou, s dětmi přibližně stejného věku. Vznikly jakési věkové monokultury, v nichž se, jak známo, šíří nakažlivé choroby, módy a koníčky velice rychle. Takovou epidemií se na pražských sídlištích bez nadsázky stávají chlapecké party, které jsou noční můrou každého motoristy, parkujícího před panelákem. Zaměřují se totiž především na krádeže a odstrojování automobilů a svou provázaností na překupníky kradeného zboží často nabírají formu organizovaného zločinu. NÍi. Prahy má policie „v hledáčku“ celkem 120 takových spolků a 51 z nich bylo přistiženo za hranicemi zákona. ..Právě dokončujeme vyšetřovaní jedné party z Prahy 4. která začala jako nevinné pokuřování čtyř hochů na asfaltovém plácku a postupně se rozrostla na 34 členů, kteří mají na kontě 350 trestných Činů. Vypracovali se od kapesních krádeží ke krádežím počítačů ze škol, alkoholu a cigaret z bufetů, vybírali auta, později je kradli celá a v poslední fázi začali koketovat i s krádežemi na objednávku a s loupežnýniLpřepadením;.,Jejich řádění jsme monitorovali tři roky,“ listuje složkou podplukovník Kapek z Pražské správy Policie ČR. Dětské či smíšené sídlištní gangy mohou někomu svou precizní dělbou práce a vnitřní hierarchií připomínat mafii. V čele bandy obvykle stojí kápo, který se drží v ústraní, protože na Špinavou, riskantní práci má tzv. dělníky. Podřízení členové party s nižším skupinovým statusem bývají občas nuceni k raziím pod tlakem psy- chického vydírání. Vůdce party provede s nováčky první, iniciační krádež. Ta pak slouží jako modelový příklad pro následující, které dělníci musejí provádět už sami pod hrozbou udání. V čele party obvykle stojí silácká osobnost s agresivní autoritou. Nezřídka je nositelem know-how, je obeznámen s legislativním minimem a ví, že pokud vyšle na lup děti mladší 15 let, budou i v případě dopadení trestně nepostižitelní. z. Příslušníci „smetánky“ * ve dne tipují vyhlédnutá auta, po setmění pak nastupuje noční směna. Dokáží kupříkladu nastartovat motor korunovou mincí. Vůdci party se většinou pohybují v zákulisí, obchodují s kradeným artiklem a z výtěžku pak financují své kratochvíle v billiard dubech a na diskotékách. Ano, stále je řeč o dětech, které častokrát nemají ani občanský průkaz. Kromě vůdce a dělníků se do hry občas vloží i šéfův pobočník, který jako jeho alter ego pomáhá udržovat disciplínu. Několikrát do měsíce se pak vynoří „cizinec“ - postava, jež nepatří do stálé sestavy, ale zajišťuje odsun nakradeného tovaru a příliv peněz. Funguje tu jako posel tržního principu poptávky. Objeví se kupříkladu se slovy: „Mám zájem o tolik a tolik kusů autorádií...“ Jako překupníci se údajně osvědčili i pražští taxikáři. Při rozboru motivací nezletilých zlodějů a zlodějíčků však touhu po zisku nelze ani přeceňovat. „Kriminalita dětí byla, je a bude, ale po r. 1989 se šíří geometrickou řadou. Proč asi? Zanikly školní družiny, rodiče volný čas jejich dětí příliš nein- teresuje, spíše se pachtí za finančním efektem. Radovánek konzumní společnosti je tolik, že děti jsou už vůči nim obrněné. Jakákoli trestná činnost jim tedy supluje zábavu, vzrušení a neobvyklý zážitek,“ svěřuje se s košatými zkušenostmi vedoucí Oddělení sociální prevence a sociálně právní ochrany pro Prahu 5 Jaroslava Holá. V jejím rajónu byly vykradeny desítky automobilů partou hochů, kteří při výslechu uvedli, že soutěžili o to, kdo nasbírá více aromatických stromečků, jaké si řidiči zavěšují na zpětná zrcátka. Zvítězil borec, který jich nashromáždil 45. Děti odnikud Každá sociální kurátorka, byvši konfrontována s otázkou po kořenech dětské kriminality, si povzdechne a na prvním místě vypustí heslo: „rodina“. Z policejních análů vyplývá, že dvě třetiny vyšetřovaných holo- brádků pocházejí z porouchaného rodinného prostředí. Kromě partikulárních narušení rodiny, jakými jsou například poddajné, slabé rozvedené matky, tu působí i nadčasový trend. „Na postupu sociálně patologického chování dětí se značně podepsalo minulých 40 let.“ vysvětluje Jitka Gjuričová. „Rozpadl se tradiční rodinný systém, v němž měly svou úlohu nejen maminky a tatínkové, ale i širší příbuzenský klan. Pospolitost rodiny, včetně vzdálenějších příbuzných, vytvářela kontrastní pozadí pro chování jednotlivých členů. Když dítě něco provedlo, řeklo se: No jo, on je po tetě Máně, ta byla taky taková, ale pak si vzala strejdu [pageend16]MM Máme důvody oplakávat smrt neposkvrněného dětství? Richarda a usadila se. Když bývala rodina posvátnou hodnotou, existoval institut černá ovce rodiny. Nikdo nechtěl být černou ovcí rodiny.“ Tomu je dnes konec, a proto také čísla usvědčují z nadprůměrné dětské kriminality po Praze především severočeský a severomoravský kraj. Do těchto průmyslových důlních oblastí se přestěhovalo mnoho lidí jen za prací a za výdělkem. Zpřetrhali tak tradiční rodinné vazby, neboť zbytek jejich příbuzenstva zůstal za horami, či spíš za doly. Překotnou mobilitou rodiny přišli o korektivní příbuzenské zázemí. Nemají genealogické vazby a jejich často zlovolné děti, odříznuté od blízkých pozitivních vzorů, jsou dětmi odnikud. Názory na vraždu Sok z dětské krutosti zapůsobil r. 1993 ve Velké Británii jako roznětka dlouhodobé diskuse. Případ surové vraždy Jamie Bulgera, ubitého v oblasti Merseyside dvěma o málo starší- K věta s Eliškou se usadily na schodišti, vedoucím do šerého sklepa strašnického činžáku, a zkušeně si zažehly cigarety. Na patnáctileté školačky snad až příliš zkušeně. „Myslíš, že přjjde?“ zaváhala jedna, ale spolužačka Pavla už sestupovala k nim dolů. „Tak co, kočko, máš pro nás dáreček? Víš, že jestli nenavalíš prachy, vejprask tě nemine...“ Pavla zaprotestovala, že je to vydírání a že od ní neuvidí ani halíř. „Pak mě začaly mlátit, bušily do mě rukama, strhly na zem a kopaly mě do zad. Potom mě jedna chytla za ruce, vyhrnula mi rukáv, několikrát potáhla z cigára a típla mi ho nad loktem. “ Tak nějak později Pavla vylíčila událost na policii. Na paži jí zůstaly jizvy po oharcích. Když dnes nastupuje do vagonu odstaveného na slepé koleji, pány, kteří si ji kupují ve vestibulu hlavního nádraží, občas zajímá, jak se jí to stalo. mi kamarády, se stal legendárním právě proto, že nakrojil fatální téma nutnosti opravit jednostranný, idealizovaný portrét dítěte, a v důsledku tak opravit sebe sama. „V případu vraždy Jamie Bulgera stanula veřejnost tváří v tvář něčemu dosud zcela nemyslitelnému. Hrůzná vražda dětské provenience potrhala ideologickou vizi dítěte rzdi, brácho, to je školníkovo, “ zálibně přejel čtrnáctiletý Luboš rukou po blatníku tmavomodré felicie. „Máš šroubovák?“ Za pár minut boční okénko s lupnutím povolilo, Luboš zkušeně přiložil korunu ke startéru a pětice chlapců vyrazila projetou trasou ke zbraslavské pískovně. Opuštěný kaňon, jako stvořený k autokrosové zábavě na kradených vozech. Zbraslavská pětka, v níž byl věkový průměr 16 let, sem nezamířila poprvé. Půl hodiny túrovali motor přes výmoly, po štěrku a dunami písku, pak zastavili, vystoupili, Honza škrtnul sirkou a nesl plamínek ke chlupatému strašidýlku za předním sklem. „Co blbneš, chlapíku, nedělej táborák. Střelíme ho jako minule za osm stovek, “ navrhnul Luboš. Nápad se neujal. „K čemu prachy, ty nakulej rodiče, ale taková menší benzínová řacha, to je přece boží zábavička. “ Usadili se na okraji rokle a čekali na první opravdový zážitek dne. Zbraslavská parta za dva měsíce stačila odtáhnout Kolem čtyřiceti vozů. Auta byla jejich vášeň, některá rozebrali na součástky u kamaráda v garáži, pár jich vyslali plnou rychlostí proti zdi a vrak prodali do šrotu, několik jich explodovalo v pískovně a zbytek po svezení spustili ze srázu do Vltavy. Nebyli jediným gangem, který tímto způsobem zahlazuje stopy. Na dně řeky mezi Davlí a Měchenicemi se údajně nalézá úctyhodné podvodní parkoviště nejrůznějších značek. Irena Relfová dosavadní a otřásla tradičním image, připisovaným dětství v této kultuře. Ústřední otázka zní: Jak události z r. 1993 změnily naše chápání pojmu dětství?“ píše profesor sociologie na Londýnské univerzitě Chris Jenks. Probíráme-li se předlohami, z nichž povstala role moderního dítěte, narazíme na dvě koncepce. Podle dionýs- ké je dítě kreatúrou od přírody po- chybnou, temnou a ničivou, zatíženou prvotním hříchem. Potřebuje nadřazenou společnost, aby jej brzdila zákazy a nařízeními. V apollón- ském pojetí je naopak dítě stvořením bezvýhradně nevinným, bezelstným, čistým, oplývajícím andělskými rysy. Jenks píše, že moderní éra se naplno ztotožnila s apollónskou představou dítěte-andílka. „Do této společenské konstrukce dětství se vejde jen dítě dojemně nevědoucí, závislé, křehké a zranitelné. Dítě, které má jedinou přípustnou úlohu: být šťastným dítětem. Po vraždě Jamie Bulgera jeho dětskými druhy neoplakáváme jen smrt jednoho konkrétního dítěte, oplakáváme smrt krásné a svůdné iluze nevinného dětství.“ Dítě b)lo od počátku letopočtu symbolem nadějné budoucnosti. V situaci. kdy prýští na povrch naše schopnost vidět v něm také pachatele zla, už budoucnost, zdá se, není tím, čím bývala. [pageend17]18 Mukl Nedělní Hlasatel 8. února 1987 Plíživé nebezpečí Stanislav Hofúrek Lidské tělo i lidská společnost bývají často napadeny chorobami, které působí delší dobu skrytě a jejich vnější projevy se objeví najednou jako osobní neb společenská tragedie. Rakovina je jedním příkladem a ta metla Boží, které se říká AIDS, což je ztráta imunity proti infekci, je druhým. V současné společnosti - a také v našem exilu - můžeme pozorovat ztrátu imunity proti nedemokratické a prokomunistické propagandě, zejména však také ztrátu imunity proti ideové nakažlivé chorobě, které se říká reformní komunismus. Významným dokladem o ztrátě ideové imunity je tisková zpráva Rady svobodného Československa, kde se píše, že se množí “nezodpovědné a nepravdivé útoky na Radu svobodného Československa a její funkcionáře, což jen slouží komunistickému režimu v Praze a v Bratislavě.“ V rezoluci ze schůze 6. a 7. prosince 1986 čteme další pozoruhodný výrok: "Zastupitelstvo se pozastavilo nad nedůstojnou kritikou naší zahraniční akce, hraničící v některých případech s denunciací. RSČ tyto útoky odmítá. Tvoření různých "vlád" a "unií” oslabuje zahraniční akci a nahrává komunistické desinformační činnosti“. Hlásím se k tomu, že jsem Radu kritizoval, byla to však pravdivá a logická kritika v zájmu demokracie a antikomunismu. Tato má kritika rozhodně nesloužila komunistickému režimu a považuji za projev nedůstojnosti, když Rada takovou kritiku odmítne povrchními frázemi bez jakéhokoli argumentu. Kdyby demokratická kritika Rady měla být uznána za napomáhání komunistickému režimu, pak by to znamenalo, že se Rada považuje za nekritizovatelnou. A požadavek nekritizovatelnosti je nutně požadavkem nedemokratickým. Je to ukázka nahlodávání exilové demokracie, onoho plíživého nebezpečí, oné ztráty imunity proti nákaze nedemokratických ideologií. Kdyby exil přijal požadavek, že Rada je nekritizovatelnou, pak by již nebyl exilem demokratickým. Tak daleko však zatím nejsme i když ono plíživé nebezpečí silně vzrůstá. V uvedené rezoluci Rada dále "pozdravuje Chartu 77” a o dokumentech Charty píše: "Pro svobodný svět je to doklad skutečného hlasu utlačeného národa, bojujícího proti porušování lidských práv a znovudobytí svobody a nezávislosti“. Logický výklad takové gramaticky zpackané věty znamená, že národ a Charta 77 bojují proti “znovudobytí svobody a nezávislosti". Na gramatice a na nějakém tom měkkém “i" a tvrdém "y” Radě nikdy mnoho nezáleželo - o čemž svědčí poslední řádek první strany zmíněné tiskové zprávy Rady - já však považuji vždy politické omyly Rady za závažnější než omyly gramatické. Pravdou je, že Charta 77 usiluje jen o dodržování Helsinské dohody a platných československých zákonů pokud jde o lidská práva, neusiluje však o odstranění komunistického režimu a proto není opravdovým hlasem tužeb utlačeného národa. Je jistě záslužné poukazovat na nedodržování Helsinské dohody a na porušování lidských práv, demokratický exil a utlačený národ však chtějí mnohem víc. Proto program Charty 77 nemůže být dostatečným programem našeho exilu. Máme celou řadu dokladů o politických omylech RSČ po dobu mnoha let a ty omyly představují opravdu plíživé nebezpečí a ztrátu imunity proti ideovým nákazám reformního komunismu, zde však se zmíním jen o dokladu posledním. Věstník Československé rady americké z prosince 1986, který uveřejnil na první straně “Vánoční rozjímání”, které je jen rozjímáním o lidových zvycích a ne o narození Ježíše Krista, přináší zprávu o Konferenci o bezpečnosti a spolupráci v Evropě, která se konala ve Vídni v listopadu 1986 a zprávu o všem, co ve Vídni prosazovali zástupci RSČ, zejména předseda jejího výkonného výboru Mojmír Povolný a zástupce Československé národní rady americké dr. Vlastislav Chalupa. Podíl na celé akci měli i další exiloví činitelé. Mojmír Povolný, dr. Vlastislav Chalupa a jiní exulanti prosazovali na tomto mezinárodním fóru "uznání Charty 77 jako nevládní organizace, která by monitorovala, jak československý komunistický režim plní závazky, které na sebe vzal podepsáním závěrečného aktu z Helsinek.” V anglickém textu se výslovně žádá, aby Charta 77 dostala “official status and legal protection". Je velmi důležité vědět, pro jakou instituci žádali Mojmír Povolný a dr. Vlastislav Chalupa oficiální status a právní ochranu. Na to vše velmi správně poukazuje Miroslav Novák v prosincovém čísle Demokracie v exilu, když píše, že ve vedení Charty 77 jsou také lidé, kteří "se stále hlásí ke komunismu, ať už jakkoli reformovanému". Miroslav Novák upozorňuje dále na to, jaké mluvčí měla a má Charta 77: "Jiří Dienstbier, který v rozhovoru uveřejněném ve sborníku “Vývoj Charty” (Index, Kó'ln 1981), na str. 174 prohlásil: "Jsem tedy komunista a chceš-li, reformní komunista.” Jiří Hájek, který je jedním z první “trojky” mluvčích, v debatě s Jiřím Rumlem publikované v římských “Listech” č. 5-1982, ujišťuje na str. 40: "Samozřejmě zůstávám socialistou, ba chceš-li, komunistou ve smyslu Marxova a Engelsova Komunistického manifestu". Zde končí citát. Komunistický manifest je výzva k revoluci, pak tedy chápeme, proč Dienstbier odsoudil Reaganovu politiku a je nám také jasné, proč byla napsána tato věta: “A domnívá-li se někdo, že ďábla komunismu je třeba vymítit a že to nelze jinak, než pod Reaganovým vedením, pak takové přesvědčení je jeho věcí a mým dnešním úkolem není mu vysvětlovat, že si nevidí na Špičku svého demokratického nosu". (Václav Havel, "Listy”. Časopis československé socialistické opozice, červenec 1986.) Pro takovou Chartu a pro takovou, opozici prosazuje RSČ i Věstník Československé národní rady americké v prosincovém čísle 1986 oficiální mezinárodní status a právní ochranu a taková instituce je dokonce představována jako možná budoucí vláda slovy: "Charta 77 je veřejným svědomím režimu už po deset let, nejen vynikající světové osobnosti, ale i oficiální představitelé vlád s ní udržují styk jako s alternativou komunistické vlády”. Kritizoval jsem již před lety nešťastné usnesení RSČ o neoficiální spolupráci s reformními komunisty a čekal jsem na to, až ta tajná neoficiální spolupráce se jasně projeví veřejně. Domníval jsem se však, že se to stane později, až již Reagan nebude prezidentem a až Gorbačov bude mít další strategické úspěchy. Nyní to máme černé na bílém. Tím vším se dostal exil na historické rozcestí. Jednou cestou jdou ti, kteří spolupracují s reformními komunisty a sní dokonce o nové Národní frontě, podruhé obrozené, ve které budou tentokráte reformní komunisté. Takovou politiku nemůžeme přijmout ani jako nějaký vyfantazírovaný první stupeň k dalšímu uvolňování ve smyslu pochybného gradualismu, neboť víme, že komunistický reformista Dubček trval na tom, že strana zůstane vedoucí a rozhodující silou ve státě. Taková “demokratižace“ k demokracii nevede. Druhou cestou jsou antikomunisté. Mnozí z čtenářů se asi budou ptát, proč otiskujeme tento deset let starý článek od p. Dr. S. Hofírka, který až do své smrti neúnavně bojoval na austrálském kontinentu za osvobození Československa z područí komunistické despocie. Článek obsahuje jména a výroky dnes u vesla sedící politické prominence a jimi vyznamenaných osob. Pozorný čtenář jistě najde vysvětlení, proč tito lidé vůbec mají ještě možnost se politicky angažovat a z toho vyplývá i výběr jimi vyznamenávaných ’záslužných1 exilových pracovníků. Redakce [pageend18]Mukl 12 Série "omylů" pana prezidenta pokračuje Kdo je to vlastně bývalý pan ministr obrany Milan Václavík? Zásluhou Úřadu dokumentace a vyšetřování zločinů komunismu byl shromážděn průkazní materiál o jeho trestní činnosti, která si vyžaduje soudní stihání pro nedovolené vyzbrojování Lidových milicí z armádního arsenálu v době od 10. ledna do 3. prosince 1989. Mimoto byl zapleten do akce Norbert a údajně měl i svůj podíl na sovětské okupaci v srpnu 1968. A nyní pan president Havel, po nashromáždění průkazného materiálu k odsouzení p. Václavíka, ho omilostňuje. a to dříve než byl odsouzen. Politováníhodný byl a je dosud právní stav v České republice. (redakce) Rumunsko prezidentskými volbami definitivně zavrhlo komunismus Bendova rodina terčem provokací PRAHA (ČTK) - Dvacetiletý syn kandidáta za ODS do Senátu Václava Bendy Filip byl před několika dny surově zbit. V pálek večer se napadení ubránil druhý Bendův syn Marek, který je poslancem parlamentu. V noci na sobotu shořel zaparkovaný automobil, který Václav Benda používal běžně ve své volební kampani. Jak zdůraznil na včerejší tiskové konferenci, jemu samému připadá nápadné, že se tyto tři náhody udály v rozpětí jednoho týdne. Copak, paní správcová? Pokoušíte se na nás něco vyhrabat? Kresba pro VP — Dušan Pálka HOSPODÁŘSKÉ NOVINY 27.9/96 Str.3 Jiří Setina byl zproštěn obžaloby PRAHA (CTI) - Obvodní soud pro Prahu 1 včera v plném rozsahu zprostil obžaloby bývalého generálního prokurátora Jiřího Setinu, který se měl dopustit trestných činů ohrožení státního tajemství, ohrožení devizového hospodářství a útoku na veřejného činitele. Soudce Miroslav Fršlínek konstatoval, že v žádném bodě obžaloby nebyla J. Setinoví prokázána vina, a uvedl, že v případě trestného činu ohrožení státního tajemství měl soud k dispozici minimální množství důkazního materiálu. »Je otázkou, zda by vůbec bylo možno získat podrobnější důkazy,« uvedl M. Fršlínek. Podle J. Setiny bylo jeho trestní stíhání pokusem o politický proces, který byl schopen poškodit CR v zahraničí. J. Setina připomněl, že podal několik trestních oznámení na důstojníky BIS. »BIS postupuje stejným způsobem, jakým postupovala StB,« řekl J. Setina. Během hlavního líčení, které začalo již v listopadu 1994, byl vyslechnut prozatímní ředitel BIS Stanislav Devátý, několik jeho podřízených a ministr Vladimír Dlouhý. Státní tajemství měl podle obžaloby Setina ohrozit tím, že V. Dlouhému prozradil, že jednoho z ministrových podřízených v souvislosti s trestnou činností odposlouchává BIS. [pageend19]20 Mukl Postretouren an: ČR - Stanislav Gajdošik Okružní 4699/61 2 760 05 Zlín 5 V zahraničí: Postfach 4111 CH-8022 Zürich Switzerland "MUKL" Čtvrtletník Světového sdružení býv. čs. politických vězňů "MUKL" Presseorgan der Weltvereinigung der ehern, tschechoslowakischen politischen Häftlinge "MUKL " Quarterly-Revue - Editor: Association of Former Czechoslovak Political Prisoners "MUKL" La revue trimestrielle - Editeur: Association mondiale des anciens prisonniers politiques tchécoslovaques Nevyžádané rukopisy se nevracejí. Redakce neručí za obsah inzerce. Podepsané články nemusí vždy vyjadřovat názor redakce. Řídí redakční rada - odpovědný redaktor Eugen Hoffmann - Tiskem "MIKO PRESS" ČR Předplatné pro nečleny Sdružení (ročně): Švýcarsko: ostatní Evropa Zámoří (letecky) Česká republika Šfr. 20,- včetně poštovného Šfr. 24,- Šfr. 26,- Kč. 100,- fl * * * Kč. 60,- pro nečleny Předplatné pro ČR zaplaťte poštovní peněžní poukázkou v lednu a únoru 1997 na adresu Stanislava Gajdošíka, Okružní 4699/61 2, 760 05 Zlín 5 Vychází 4x do roka *) Prosíme platit bankovkou v doporučeném dopise na adresu: Postfach 4111, CH-8022 Zúrich (pro zahraničí) Zde odstřihněte Objednávám ("MUKL") na jeden rok na půl roku Objednávky v ČR na adresu: Stanislav Gajdošik, Okružní 4699/61 2 760 05 Zlín Adresa objednávajícího: Objednávky v zahraničí: Příjmení:............................... Jméno:................................ Ulice a č.: .......................... Místo:................................... (neopomenout směr. pošt, číslo) Stát:...................................... Postfach 411 1 CH-8022 Zürich Switzerland [pageend20]