REPORTÉR JAK LORETA SLA DO SVETA (K ČLÁNKU NA STR. 23) POLITIKA - KULTURA - KOMENTÁŘE -REPORTÁŽE A LITERÁRNĚ ZÁBAVNÝ 1984 MAGAZÍN 4 [pageend1]JINDŘICH BERNARD: PO STOPÁCH VELKÝCH EXULANTŮ JAN AMOS KOMENSKÝ V NAARDENU [pageend2]OBSAH: REPORTÉR Ročník 1 Číslo 4 Červenec 1984 Jindřich Bernard: J.A.Komenský . ... 2 Dopisy..................................................... 3 F. Honzlík: Quo vadis, emigrace? ... 6 Přemysl Stadický: Anexe se nekoná . . 9 R. Stroebinger: Zelení, rudí a ostatní . 10 Ján Mlynářík: Morálna povinnosť vzdelanca............................................11 Vladimír Valenta: U nás v Albertě (4) . 12 Ota Ulč: Mnichov není jen v Bavořích . 13 Zd. Chalupa: Michalovský science fiction 15 M. Jesenská: Dobrá rada nad zlato ... 16 J. Josten: M. Thatcherová a její zásady 17 J. Morava: Tyršova smrt v Oetzu . ... 18 ELK Jan Beneš: Kniha věru olbřímí............20 H. Kosková: Vědomí souvislostí . ... 20 K. Nešvera: Šachová partie a rozdělený svět.......................................................21 Adam proti technokratům ....................22 Sedmdesátiny Rafaela Kubelíka . ... 22 Václav Havel a Adam z ráje...................22 MAGAZÍN VI. Škutina: Jan Loreta šla do světa . . 23 Ota Filip: Jak jsem se stal filmařem . . 24 Ivan Binar: Na ostrově (2).......................25 K.Trinkewitz: Jan Werich, hovnoviny a blablablablahobyt............................ 29 J.Havránek: Jára da Cimrman - otec OH 1984 ......................................... 30 Umělecký portrét Šárky Benešové ... 31 »Sluníčko a jeho nálady« v kreslených představách Stan. Nováka jsou roztroušeny na více stránkách. Z OBSAHU 5. ČÍSLA: Pro nedostatek místo v tomto čísle odkládáme: Jar. Klofáč: Sociologie privolegované třídy v Husákově Československu Jindřich Bernard: 25 prezidentů na hradě Karla IV. ■ reportáž s fotografiemi Jiří Hochman: Dotazna a poradna nové články: Vlast Rafaela Kubelíka - reportáž Josef Josten: Od vítězství ve válce k prohranému míru Jaroslav Drábek: Bomba Milana Kundery v New Yorku Helena Kosková: Další souvislosti Vladimír Valenta: U nás v Albertě (5) Ján Mlynářík: Útěk z pohraničí Vladimír Veit: Tři vídehská zastaveni Adolf F.J.Karlovský: Proč má Bubeneč ve znaku beránka ? Ota Filip: Co neřekh spisovatelé Adolf Linka: Zmrzlina ve Švédsku V příloze MAGAZÍN: Vlád. Škutina: Průšvih s podvracečkou čili jak vzniká anekdota Josefa Binderová: Variace na nezvalovské téma a konec jedné kultury NA SHLEDANOU S PŘÍŠTÍM ČÍSLEM V ZÁŘÍ ! VÝROČÍ TÉMĚŘ ZAPOMENUTÉ Snad to tak Pán Bůh dobře zařídil, že mají lidé sklon k tomu, aby zapomínali na události související s dobami svízelnými ba i katastrofálními. A tak ani člověka moc nepřekvapuje, že každoročně oslavujeme - samozřejmě jen v exilu - den vyhlášení československé samostatnosti a narozenin presidenta Masaryka. Sokolové oslavili stoleté trvání své organisace, vzpomnělo se nedávno, i když s velkou dávkou kritiky, padesátého výročí úmrtí Antonína Švehly a exil i domov společně vzpomněli devadesátého výročí založení pražské Slavie a Sparty. Přešlo však skoro bez povšimnuti, že na 28. května letošního roku připadlo stoleté výročí narozenin druhého a posledního demokratického presidenta Československé republiky, Dr. Eduarda Beneše. Byl-li úděl presidenta Masaryka, aby byl uctíván jako president, který se zasloužil o stát, pak je úděl presidenta Beneše být viněn za hned dvě národní katastrofy, po Bílé hoře snad v dějinách Československa nejtragičtějších: Mnichov a Únor. A Bílá hora neměla výhodně jednoho obětního kozla, nýbrž třicet rozvášněných pánů direktorů, kteří pak ještě své počínání zaplatili buď celoživotní emigrací nebo dokonce krkem na staroměstském popravišti. Jak lehké je svalovat vinu na presidenta Beneše za všechno to, co se odehrálo v těch osudových zářijových dnech roku třicet osm. Kde byla ale vláda a parlament při všech těch strašlivých ultimatech a nočních konferencích, kterým ostatně podle ústavy náleželo rozhodování v těch, tragických dnech? Teprve budoucí historikové budou mít právo rozhodovat o tom, zda přijmutí mnichovského diktátu za cenu národních jatek byl v předvečer vypuknutí druhé světové války čin státnický a prozíravý, i když ne zcela jánošíkovský, nebo historický omyl, který připravil půdu pro puč v únoru 1948. Jde-li ovšem omlouvat počínání presidenta Beneše v mnichovských dnech zradou spojenců a státnickou prozíravostí, pak podobné argumenty chybí v rozboru únorového puče. Byl to samozřejmě stín možnosti sovětské intervence, ke které potom prakticky došlo o dvacet let později, ale není zatím přímých důkazů, že výhrůžka toho druhu byla presidentu Benešovi presentována na schůzkách s komunistickými pohlaváry v oněch únorových dnech. Přitom na rozdíl od Mnichova fungovala v kritických dnech vláda, o kterou měl president možnost se opřít, což nejenže neudělal, nýbrž tutéž vládu poslal do propadliště lidských dějin. Zde stál ale smrtelně nemocný člověk, který ve svém úřadě stát neměl. A nad tím se opět rýsovala vidina mocenských zájmů, neboť Západ už dávno předtím, v roce 1945 a snad i dříve, Československo prostě odepsal. Poněkud neprávem jsou tragedie Československa za Mnichova a února připisovány na vrub presidentského úřadu Dr. Beneše. Ústavně byl president republiky za Mnichova a do jisté míry i v únoru institucí daleko slabší, než - řekněme - president Spojených států. A přeci dnes ještě nikdo v Americe neviní presidenta Roosevelta za přímo trestuhodnou politickou a vojenskou nedbalost národa před japonským útokem na Pearl Harbor, nebo presidenta Johnsona za skoro ostudné podceňování sil severního Vietnamu. President věřil danému slovu západních velmocí - a prohrál. Věřil dále v možnost záchrany patnáctimilionové země před osudem ostatních východoevropských zemí prostřednictvím stavění mostu - a prohrál. Je údělem poražených být pranýřován. Na jeho hrob v Sezimově Ústí však letos patří skromná kytička jako osobnosti ryze hamletovské, člověku, kterému bylo osudem určeno žít a umírat v zániku toho všeho, co se za první republiky pokoušel vystavět. Jaroslav DRÁBEK ml., New York ODPOVĚĎ NA DOTAZ Dr. JIŘÍHO MARKA Z MUSBERGU (D) (Viz Reportér č.3 str.3) Mohu zodpovědět dotaz dr. Jiřího Marka a také jej upřesnit, byť jen zpaměti: Citovaná episoda je z »Quatre-vingt- treize« od Victora Huga (česky pod názvem »Devadesát tři«). Neudála se však na galéře, ale na válečné plachetnici - tuším fregatě - Jeho Britského Veličenstva. Bylo to v roce 1793, kdy francouzská republika (které ’’vděčíme” mj. za to, že jsme dnes v exilu, protože z Bastilly vede přímá cesta přes Auroru a Gulag až do Afganistanu) guillotinou a zakazováním víry v Boha snažila se přesvědčit legiti- mistické a katolické sedláky ve Vendée, že je vláda pařížské luzy pokrokovější než monarchie. A protože to bylo v době, kdy vláda gangsterů byla ještě nazývána vládou gangsterů, místo aby byla, jako dnes po krvavém převratu, slavnostně uznána OSN, podporovaly velmoci jako naše říše, nebo Britanie, zcela veřejně všechny snahy diktaturu luzy odstranit. A tak se dostáváme k naší episodě: Na britské lodi je přepravován královský francouzský generál ze starého šlechtického rodu, který se má postavit do čela sedlákům ve Vendée, jež přišla 3 DOPISY [pageend3]’’normalisovat” armáda generála Hoche. Dekorování námořníka, který vsunutím železné tyče mezi kola kanónu zabránil katastrofě lodi, provedl tedy francouzský generál a nikoliv anglický kapitán. Ne- mýlím-li se, snad dokonce Řádem Svatého Ducha, tedy neuvěřitelně vysokým oceněním, které nešlechtíc prakticky neměl vyhlídku získat, navíc sňal generál řádový kříž s vlastní hrudi. A pak dal vyznamenaného zastřelit, protože se nepostaral o to, aby byl kanón v podpalubí podle předpisu upoután, ačkoliv to patřilo k jeho povinnostem. Tolik tedy k dotazu Dr. Marka. Dovolte mi ale ještě osobní poznámku: Nemohu samozřejmě nikomu předpisovat, aby miloval armádu, ať už naši nebo spojeneckou. Jenomže v roce 1938 nařídil kapitulaci president Beneš, kterého ještě dnes, i po zveřejnění pamětí generála Moravce (pod kterým jsem měl čest sloužit) a ministra Drtiny, stále ještě mnoho lidí v exilu považuje za velikého státníka. A v létech 1948 a 1968 neměl nikdo z nekomunistických důstojníků vyšší velitelskou funkci, která by mu umožnila převzít velení na svou zodpovědnost - lidé jako Kutlvašr, Janoušek atd. byli tehdy (1948) odveleni od svých jednotek do generál- ského aplikačního kursu, kde neměli pod sebou jediného podřízeného, takže za únor mohou sotva zodpovídat. To byl dlouhodobě načasovaný plán komunistů, proti němuž se zase president Beneš jako vrchní velitel postavil, ač byl na možné důsledky upozorňován. A o roku 1968, kdy už nebyl v důstojnickém sboru na velitelských místech žádný nekomunista, není snad třeba se rozepisovat. Jistě, to, co tvrdím, bylo už mnohokrát předmětem diskuse, doma i v zahraničí a nikdy to nebude rozhodnuto s konečnou platností. Podotýkám, že já osobně jsem byl jak v roce 1938 tak 1948 pro to, abychom bojovali, a jsem přesvědčen, že kdyby Dubček v roce 1968 udělal alespoň minimální opatření k ostraze našich východních hranic, možná k okupaci nedošlo, tak jako k ní nedošlo v Jugoslávii a Rumunsku, které daly vždy nedvojsmyslně najevo, že svou integritu budou bránit i proti bolševickým bratřím z Moskvy. Jinak se Dr. Marek dopouští samozřejmě křivdy, která dnes zřejmě nikoho z ’’civilistů” netrápí, totiž zapomíná na těch několik set tisíc lidí, kteří bojovali, ač je k tomu nikdo nenutil ani nemobili- soval, na ty šestháctileté kluky, kteří v zahraniční armádě falšovali svá data narození, aby mohli bojovat (stejně jako se ti přestárlí dělali mladšími), na to, že jsme měli v Anglii tolik důstojníků z povolání, že jsme je mohli půjčovat svobodným Francouzům, nebo jako specialisty i Britům a Američanům (můj kamarád mjr. gšt. Robert Pavlík sloužil jako bývalý horský pěšák u Gurků z Nepálu, kteří s Poláky dobyli Monte Cassino), a že, připočteme-li domácí odboj, měl náš důstojnický sbor snad největší ztráty ze všech spojeneckých armád — i_o tom píše jak gen. Moravec tak profesor Černý! Takže nás v národě bylo přecejen dost, kdož jsme nepotřebovali být ’’osvobozeni” a kdo jsme věděli, co nám přikazuje naše chlapská a důstojnická čest. A myslím, že bych mohl celkem právem, i když snad trochu nadsazeně, říci, že to bylo v době, kdy se československá »dělnická třída« mohla přetrhnout prací pro Hitlera a nestoudně využívala všech výhod, které jim nacisté udělili, včetně třeba »odkazu Reinharda Heydricha«! I na to poukazuje prof. Černý a řada dalších autorů, ostatně stačí si vzít neúplná data o padlých v odboji domácím i zahraničním, aby člověk viděl ten nepoměr mezi počtem padlých intelektuálů a dělníků. Já sám jsem velel koncem války rotě, kde měly skoro tři čtvrtiny mužstva maturitu a tedy za normálních poměrů právo nosit aspirantské pásky! A byli to vesměs dobrovolníci a mnozí z nich hodně starší, než já sám. Jenže tohle všechno se jaksi nebere v úvahu a kromě toho je vůbec módní demokratické armády urážet a heroiso- vat desertéry z Vietnamu, flákače, kteří odmítají vojenskou službu (ne z náboženských důvodů, pro to bych měl ještě pochopení — ostatně ti mohou vždy ještě sloužit u zdravotnictva, jako řada kněží, kteří za války studovali v Římě a po dobytí města Spojenci se přihlásili do armády) a užitečné idioty »bojující za mír a odzbrojení«! Jak vidíte, odbočil jsem trochu o té francouzské revoluce, ale myslím, že mám tak trochu právo mluvit jménem těch, co splnili svou vojenskou povinnost a pravděpodobně ještě více a kdo se dnes už bránit nemohou, protože nás každým měsícem ubývá. Ostatně jen zaujatý postoj těch, kteří nebojovali a dokázali »přežít« jak německou okupaci tak i bolševický ráj bez pohromy, je možná kompensací pocitu viny nebo méněcennosti vůči těm, kteří obětovali nebo alespoň riskovali své životy .... Adolf F.J.KARLOVSKÝ, Birsfelden DRUHÁ ODPOVEĎ NA DOTAZ Dr. JIŘÍHO MARKA DRUHÁ ODPOVĚĎ NA DOTAZ Dr. JIŘÍHO MARKA .... (bohužel jen mlhavá odpověď, knihu jsem četl před dobrými dvaceti léty a s sebou jsem si ji nevzal): Spisovatel: Viktor Hugo Román: Devadesáttři (1793) Popsaná událost je klíčem k ději, v němž je popisován řetěz konfliktních situací mezi povinností a plněním úkolů, mezi odpovědností a lidskostí. Na jedné straně činnost velitele a jeho politického komisaře (lépe obráceně, takže nic nového pod sluncem, co je kdesi dnes), a na straně druhé zakládání »kontrarevoluční - pro- královské« armády — nikoliv kdesi, ale ta revoluční vojska byla vojska »Velké francouzské revoluce« a dějiště bylo v Bretani. Hlavní konflikt: Je důležitější povinnost před lidskostí? Velitel kontrarevo- luce - zasloužilý šlechtic - zachrání několik chudých dětí z hořící věže hradu za cenu svého okamžitého zatčení a je odsouzen k smrti. (Také hrdinství a zločin, stejně jako u toho námořníka, kterého nejdříve^ odměnil jedním z nejvyšších řádů - Řád sv. Jiří - a pak ho dal popravit!) Ten velitel revolučního vojska je ale jeho příbuzný, jenž to z pouhého šlechtice dotáhl na generála, který ale nepřestal být člověkem (díky předchozí výchově svého bývalého vychovatele, kdysi abbého, nyní jeho politického komisaře). Generál Gauvain tedy přijde v noci před popravou, vymění si s odsouzeným mar- kýzem plášť, načež markýz nepoznán prchne. Těsně před popravou je Gauvain odhalen, ale svým bývalým vychovatelem, ač milován jako vlastním otcem, za tento »zločin« k smrti odsouzen a guilotinován. V okamžiku Gauvainovy smrti si prožene abbé hlavu kulkou ... Dr. Marek píše dále: ” ... Zločiny zůstanou zločiny ..., a je na výroku řádného soudu, aby o míře viny a neviny rozhodl Dr. Marek jistě četl romány Bídníci, Hrabě Monte Christo, Věznice parmská... To nebyly romány jen o lidech v té době, ale i o spravedlnosti v té době. Mnozí pamatujeme soudy Třetí říše, soudy Urvál- kovy, já - třebaže jsem nebyl nikdy před soudem - mám určité zkušenosti se soudy Spolkové republiky Německo. Otázka: Co je vlastně tzv. »řádný soud«? Co je zločin? Co bylo zločinem před 200 lety, co před 40, co je pokládáno za zločin na Východě a co na Západě? A všude existovaly, existují a budou existovat »řádné soudy«, a i když je nepochybně většina soudců slušných, je to povolání jako každé jiné a každá společnost má své zákony, které platí jen v té době. A to je vlastně příčina, proč se o té věci rozepisuji. Čtu naše emigrantské noviny i jiný tisk. Za tu dobu jsem se dočetl v tomto tisku (podobný názor ale mají i kdesi), že pánové Hejzlar, Kohout, Pach- man. Pelikán (žijící) jsou asi tak na úrovni zločinců, že pánové, jako president Beneš, Jan Masaryk, Jaroslav Hašek by měli být buď zapomenuti či, alespoň někteří z nich, co nejpřísněji odsouzeni. (O místo- držitelské skupině Gottwald - Zápotocký - Novotný není třeba diskutovat.) Že o Karlu Gottovi, Ivanu Lendlovi (máme ještě někoho, o kom cizina ví? ) je možné se zmiňovat jen v záporném smyslu. Jedni pomlouvají Josefa Frolíka, jiní ho chválí. A tak jsem se za těch 1 5 let tady dozvěděl, že jediný člověk, který si zaslouží úcty, je president Masaryk a snad Otec vlasti Karel IV. A to se mi zdá přece jen trochu málo. Nemohu se ubránit myšlence, v kom budou vidět zločince naši potomci po 200 letech - a v kom hrdiny ? Napadá mě, vzhledem k tomu, že otázka dobra a zločinu,či hrdinů a zločinců je tak choulostivá, nebylo by možné ji prozatím odložit a posuzovat nás Čechy a Slováky, ať už jsme za hranicemi či u nás doma, pro začátek třeba tak, jako se na nás dívá cizina? Pokud nějaký cizinec o nějakém Čechovi či Slovákovi něco dobrého ví, takovou informaci podporovat a ne ji negovat ? !! K tomu by měl přispět i náš tisk, od koho se jinak obyčejný člověk může dovědět něco kladného třeba o Pavlu Kohoutovi, Ludku Pachmanovi, Ivanu Lendlovi, Karlu Gottovi, Jiřímu Pelikánovi... a třeba máme další významné krajany, o nichž ví cizina více než my a nebo o kterých bychom mohli naše známé informovat... Nebo: postaví-li se třeba něco neobyčejného u nás či objeví-li náhodou některý Čech či Slovák něco apod. A to, jestli jsou mezi námi a třeba mezi vládou v ČSSŔ některé neřešitelné problémy? - Dokud se pomlouváme vzájemně, dokud nadáváme na toho, kdo by jel navštívit své příbuzné ... To že je tabu? Indie má své svaté krávy, Němci mají Berlín a státní zaměstnance, Angličani mají své odbory - a kam to vše vede? Snad by tedy náš tisk (tedy i Reportér) mohl nejen o naší zemi něco positivního psát, abych na tuto zemi mohl být hrdý. Pokud není dost emigrantů, o kterých by mohlo být positivně psáno, snad by se mohlo psát o některých takových Češích či Slovácích v Československu či dávno v cizině usedlých, a ne jen jednou větou, jako např. v článku Oty Ulče »O generalizacích« - i když to byl jeden z nejzajímavějších článků, které jsem kdy 4 [pageend4]četl. Třeba bych se rád dočetl, jak se daří lidem, zejména našim krajanům různých povolání v Americe. Jiný by rád četl totéž o Austrálii atd. Možná, že by bylo užitečné psát o něčem na způsob existenční poradny, případně odpovídat na dotazy tohoto druhu. Třeba by si chtěl někdo udělat výlet za velkou louži či kam a shání adresu na někoho. No, myslím si, že by takováto diskuse byla užitečnější než když třeba pan Wag- nef napíše v dobrém úmyslu článek o Dr. Kirschbaumovi a pak se mu to snaží nevím kolik rozumných i nerozumných lidí vyvrátit. Já bych měl vlastně také něco proti tomu článku. I když se s článkem plně ztotožňuji, z výše uvedených důvodů potřebujeme články o positivních lidech a ne ustavičně jen jako ty opice - hledat blechy. Se srdečným pozdravem Ing. Jar. SEDEK, Maintal (D) 11. června 1984 P.S.: Vzpomínám si, že i my máme spisovatele, který napsal něco pěkného o odpouštění či neodpouštění. Byl to sice tzv. »MČČ«, proto napsal jen pohádku a tato pohádka byla zfilmována. Snad před 25 léty, jmenovala se »Hrátky s čertem« a ten spisovatel (horší satana, neboť byl v KSČ) byl Jan Drda. Mně se přesto ta pohádka líbila, přesto, že jsem měl kdysi s KSČ dost značné potíže, a jak Jan Drda tak Vítězslav Nezval i Josef Lada a celá řada jiných se mi velice líbili. Tady to bohužel nesmím nikomu říct. Němce to nezajímá a někteří krajani bohužel nejsou přílišnými demokraty. KOMU POMÁHÁ MLČENÍ ? Souhlasím, aby se vyřizování emigrantských osobních účtů a spílání zneuznaných talentů těm, kteří na Západě něco dokázali, ponechalo lokálním krajanským novinám. Jsem rád, že se Reportér do tohoto boje jednoho samoprezidenta proti druhému samoprezidentovi nezařadil. Ale proč se mlčí i tam, kde běží o důležitou informaci? Je třeba upřímně a bez růžových brýlí napsat, jaká je situace s udělováním asylu dnes (hlavně to musí vědět mladí lidé v Československu, kteří se třeba zrovna letos v létě chystají emigrovat). Proč chodit jako kolem horké kaše, když některý exulant udělá chybu a nebo se dokonce dopustí něčeho, co je ostudou celého československého exilu ? Myslíte si, že to soudruzi na čs. ministerstvu vnitra nevědí? Jestliže československý hokejista v Landshutu vyloupí obchodní dům nebo funkcionář exilové organizace zdefrauduje peníze, pak je třeba to uveřejnit i s podrobnostmi. A ne volat, že by se tím nahrávalo jen soudruhům v Praze... Oskar WEISS, New York (USA) VZKAZ PRO POSLUCHAČE ROZHLASU »SVOBODNA EVROPA« Posloucháme rádi a pravidelně Svobodnou Evropu. Mnoho lidí si stěžuje, že je dost rušena a nevědí, že vždycky jedna ze tří stanic na krátkých vlnách v pásmu 13, 16 nebo 19 metrů rušena není. A hlavně že rozhlasové přijímače pro tyto vlny jsou k dostání všude v Československu. Jsou to sovětská rádia VEF 206. K. K., Plzeň KDO JE MLADÝ ? V jedné relaci v radiu Svobodná Evropa jste vyprávěl o setkání čs. emigrace a řekl jste, že když se díváte kolem, je to jako když na louku napadne sníh: samé bílé hlavy. Jenže kdo jsou mladí v exilu a nezdá se vám - tedy ne vám osobně, pane Skutino, ale většině reprezentantů v rádiu, že si pletete skutečné mladé se střední generací? Těm teenagerům, kteří odešli v roce 1968, je dnes už dost nad třicet a jen proto, že stále chodí otrhaní a zarostlí, se jim říká »mládež«. Přitom dnešní mládež u nás doma, dnešní teenageři, jsou negací těch otrhaných a zarostlých. My se vracíme ke klasice, jak jste taky jednou v legraci řekl do éteru. Jenže ona to není legrace. Strana a vláda to dobře ví a je z toho ještě nešťastnější než z těch otrhaných a vlasatých před 16 léty. Dnešní dorost, ve sportovní klasifikaci, chodí do kostela nejako provokace, ale protože je věřící. Jsou nám bližší právě ti bělovlasí než ti otrhaní a zarostlí a zajímá nás víc historie než parapsychologie.... SEDMNÁCTILETÝ Z LIBERCE PRVNÍ BUŇKA KSČ V EXILU V kartotéce členů a kandidátů KSČ na ÚV KSČ v Praze se v únoru 1984 objevila nová stranická organizace v zahraničí - budete se asi divit: je to první stranická organizace (v kartotéce je vedena jako »buňka«) z emigrantů, kteří si upravili vztahy k ČSSR! Tato buňka byla založena z bývalého Sdružení Čechů a Slováků ve švédském Helsingborgu a je řízena přímo čs. velvyslanectvím ve Stockholmu a sponzorována čs. podnikem zahraničního obchodu Svenska Zetor AG, což je krycí jméno pro čs. špionážní centrálu ve Skandinávii. (Náš dopisovatel z Prahy) K DOPISŮM JANA BENEŠE A S. BER- TONA (Reportér č.3, strana 5) Reakce Jana Beneše na mou »Reportáž na dlouhé lokte« v 2. čísle Reportéra mě nemile překvapila. Znám názory pana Beneše z jeho nespočetných článků, ve kterých se málokdy opomene zmínit o svém utrpení v komunistickém vězení. Pan Beneš řekl i napsal, že mezi fašismem a komunismem není rozdílu. Řekl také, že jednou komunista - pořád komunista. Tedy nemusím tuto rovnici převádět. Že Slovenský stát byl státem fašistickým, bych však měl Janu Benešovi znovu připomenout. Tudíž jeho představitelé podle této rovnice byli fašisté. A pokud hlásají i nadále své názory (viz noviny »Kanadský Slovák«), zůstávají fašisty nadále. Pan Beneš mi vyčítá, že jsem poukázal na minulost doktora Kirschbauma a je snad ochoten mu i odpustit jeho činnost za tzv. Slovenského státu. Nemohu se zbavit podezření, že to dělá jenom proto, aby ve stejném odstavci mohl »poukázat« na Zdeňka Hejzlara a Dr, Jiřího Hájka. Také pomník Jozefa Tisa v Torontě mu nevadí. On jej nestavěl. Snad až budou vybírat na pomník Háchův... Kdo ví? Jaký je rozdíl mezi komunistickou basou, ve které seděl Jan Beneš, a mezi vězením, kam odvedla Kirschbaumova Hlinková garda mého strejdu? Snad jeden: pan Beneš to přežil. Nemám se prý odvolávat na »Ľudový súd«, který odsoudil Kirschbauma, neboť soud skončil až za A. Čepičky. Mám tomu rozumět tak, že Tiso, Tuka, Mach, Ďurčanský, odsouzení stejným soudem, byli nevinní? Mrzí mě, že pan Beneš tak brzy zapomněl... Na adresu pana Bertona mi zbývá dodat jen to, že na mých údajích je všechno v naprostém pořádku. Dokladů a dokumentů o tzv. Slovenském státě a jeho vůdcích mám téměř metrák a posledních 16 let žiji v prostředí, kde je slovenský separatismus velice cítit (i na mé klice u dveří). Tyto informace, zdá se, chybí jak Janu Benešovi tak S. Bertonovi. Navíc pan Ber- ton je známý tím, že využije každé příležitosti, aby napadl presidenta Beneše, proto se jeho dopisu nedivím. Udivuje mě však, že by si přál, aby svoboda tisku měla své meze. Asi má, neboť jinak by byl Reportér nevypustil z jeho dopisu zmínku o hyenách. Také nevím, koho pan Berton považuje za bojující slovenské vlastence; zda Slováky v gardistických uniformách zatýkajících Židy, nebo torontské a ottawské separatisty nadávající na Čechy, nebo ty, co bojovali proti fašistům v horách za Slovenského národního povstání. Arnošt WAGNER, Ottawa (Kanada) KDO PSAL TOMSHARKOVKY? P.T. »Kriminalistická laboratoři«, jako odborníky na detektivky se vás táži: Kdo psal tomsharkovky ? Nebyl to nějaký Čech pod americkým pseudonymem, aby se to prodávalo ? Jiří ROTTER, cvrččí farmář, Wittinsburg Protože v curyšské »Kriminalistické laboratoři« jsme vypátrali starou bélu, požádali jsme přímo specialistu na detektivky dr. Josefa Skvoreckého o radu. Tady je jeho odpověď: Tomsharkovky psala jakási pruská baronka pod pseudonymem Pitt Strong. Byla to německá napodobenina Sherlocka Holmese, asi tak jako mayovky byla napodobenina Jamese Fenimora Coopera. Uváděla např. Sharkovu přesnou adresu (vlastnil vilu na Wallonstrasse, Berlín), podobně jako Holmes bydlel ve skutečné Baker Street, jenže baronka k tomu poznamenávala, že adresa je falešná, neboť jinak by se za Sharkem táhly davy. Na rozdíl od Holmesova domu byly ve vile tajné chodby apod'., a Shark měl také, jako správný Němec, velmi dobrý vztah k policajtům. - Jinak o tom nic bližšího nevím. Josef ŠKVORECKÝ, Toronto VÁŽENÁ REDAKCE - Ruším tímto odbírání Magazínu/Reporté- ta - po zjištění - kolik soudruhů se chopilo péra ve vašem časopise. M. FEJGLOVÁ, Lausanne (CH) 13.5.84 (Paní Fejglové jsme zaslali účet za časopisy, které jsme jí zaslali před dojitím její odhlášky, a připsali: » ... k dobře míněné kritice však patří konkrétní údaje. Mohla byste napsat jména pera-se-uchopivších soudruhů na rub složenky ? « Snad již v příštím čísle budeme mít možnost jména soudruhů oznámit.) Dokončení rubriky «DOPISY« najdete na straně 11. 5 [pageend5]F. HONZLÍK QUO VADIS, EMIGRACE ? Těžiště politické činnosti československé emigrace z náhledu příslušníka mladší generace. Ještě v myšlenkách se mi rozepsalo pero. Nutkalo mě to při čtení Reportéra a jen jsem ho odložil, spřádal jsem v hlavě téze příčin snad nepřeklenutelného rozporu v myšlení a jednání generací československé emigrace. Nemám na mysli rozličné emigrační vlny po druhé světové válce, ale prosté věkové odstupy v rámci stejných emigraci, hlavně té posrpnové. Tento rozpor mi vytanul snad proto tak zřetelně před očima, protože patřím k nejmladším, kteří v prvních týdnech okupace z vlastního popudu odešli na Západ. Nebylo mi ještě devatenáct. Dnes, po šestnácti letech, tudíž nejsem žádný jinoch. Přesto si ale dovolím, možná z nestydaté ješitnosti, titulovat se emigračnim juniorem. Ale zpátky k onomu protikladu: Začnu s fakty. Jsou nepřesné, zakládají se na osobních zkušenostech a tudíž ne zrovna objektivní. Maji však něco do sebe. 1) Spolkové činnosti, páteři emigrace a jednomu ze stěžejních výrazů duchov- ně-politické sounáležitosti, chybí dorost. 2) Publikační činnost, druhý stěžejní výraz naší sounáležitosti, je beznadějně rozkouskovaná, což by sice mohl být důkaz šíře ideového spektra čs. emi- gračního hnuti, kdyby však i zde nechyběla účast mladých. 3) Politická činnost, coby vyústění obou předešlých, podle toho vypadá. Lépe řečeno nevypadá, protože prostě není. To, co se za ni někdy považuje, má asi takový dosah, jako vůně ořechů. Pozastavím se jen nad posledním faktem a pokusím se načrtnout můj náhled na nesladěnost emigračního politického myšlení, ale i - a hlavně - cítění. K prvnímu bodu jen krátkou zmínku: před deseti lety jsem se zcela náhodně přimotal ke skautům. Zažil jsem tam mnoho hezkých momentů, ale po roce jsem měl dost. Na krajanských plesech patřím i po šestnácti letech k těm nejnejmladším. K druhému bodu se též nehodlám rozepisovat, nebot se nepovažuji za kompetentního a přes doslova příbuzenskou spřízněnost s emigračnim tiskem mi chybí náhled do vnitřních struktur a závislostí a složitosti publikační činnosti. Znám jen, jako čtenář, vnější skořápku. A i tu ne dokonale. Jsem tak namyšlen, že si troufám vyjadřovat se k třetímu, zdánlivě nejkomplexnějšímu faktu? Jsem zde kompetentní? Organisovat spolkovou činnost či psát do novin, na to je zapotřebí talent a kompetence. Artikulovat politické smýšlení a pocity je záležitost gramatiky a stylu, aby tomu ti druzí - pokud možno - rozuměli. Mluvil-li jsem na začátku o tézích, pak jsou to moje téze a představy, pochopitelně ne reprezentativní, ale míněné coby příspěvek k úvahám o generačním rozpolcení emigračního ducha a o možnostech (či nemožnostech) nové orientace našich duchovních i praktických snah z pozic kulturní a pokud možno ideové sounáležitosti. Konkrétním popudem k mému příspěvku je Frolíkova »Vlivová agentura komunistických tajných služeb« (viz Reportér č.2). Josef Frolík patří ke skupině lidí, kteří zůstali vězet v myšlenkových kategoriích maximálně padesátých let. Jejich stanoviska postrádají dnes reálnou základnu a jejich recepty vedou k výsledkům, které by se daly pointovaně vyjádřit otřelým: operace zdařena, pacient zemřel! Nechci popírat platnost obsahových jednotlivostí a obzvláště v záležitostech tajných služeb bude Josef Frolík nepopiratelně »fachmann«. Jde mi samozřejmě o vyvozované důsledky a interpretace, o výběr pojednávaných faktů, o objektivnost náhledu na problematiku, o zásadové cíle a zaměřenost politické angažovanosti a hlavně o taktiku a strategii celkové politické činnosti čs. emigrace k vyvinutí konstruktivních iniciativ v rámci západní zahraniční, ale i vnitřní politiky. Naše možnosti jsou velmi omezené, nedělám si iluze, že by kdy bylo možné vyvíjet usměrňující vliv na rozhodující politiky Západu. Uvědomíme-li si ale, že většina stěžejních politických rozhodnutí jsou v demokratických systémech výsledkem složitého procesu utváření veřejného mínění, kde se střetávají protikladné ideové směry a zájmy, a že konfrontace Západu s Východem zůstane nadále i přes jiná rostoucí těžiska (Sever-Jih) osou zahraniční politiky a čím dál tím více osudovou záležitostí, pak jsou naše šance, hrát v tomto procesu utvářeni veřejného mínění na obou stranách pozitivní roli, reálné. Ne, pan Frolík nemusí mít obavy, že chci zakládat novou vlivovou agenturu dle vzoru KGB. Na to by nám asi chyběly finanční prostředky a žaludek. Jakási paralelita ale v zásadě existuje. Paralelita ovšem s diametrálně rozličnými cíli. Veřejné mínění je těžkopádné, ale dlouhodobě ovlivnitelné. Toť strategický axiom, ze kterého nevychází jen KGB. K tomu všemu se připojuje skutečnost, že současná politická situace se zdá obzvláště příznivou pro nové iniciativy. Pokusím se to vysvětlit na základě následujících skutečností: 1) Západ se současně nachází na počátku přeorientování globálně politických a vojenských strategií. Převážně v evropských státech vzrůstá opozice vůči americkým představám o těchto strategiích. 2) Sociální zapojení a vměšování státu do veřejného života dosáhlo nejenom finančně neúnosného rozměru, takže přes rozsáhlou hospodářskou krizi prožívají liberálně-pravicové a konzervativní směry jakousi renezanci. 3) Východní blok vybudoval od 2. světové války systematicky svou geopolitic- kou moc a prokázal i v těžkých vnitřních krizích (NDR, Madársko, ČSSR, Polsko) neoblomnou životaschopnost. Kvalitu tohoto života nechrne zatím stranou. Jde o vytrvalost systému jako takového. Co vyplývá z těchto skutečností pro naši emigraci a její politickou angažovanost? 7 Přeorientování globálně politických a vojenských strategií Do poloviny šedesátých let byla zbrojní síla Západu v převaze. Především nukleární poteciál dovoloval Západu opírat se o strategii, vycházející z faktu, že jakýkoliv pokus soupeře rozpoutat válečný konflikt může být opětován zničující silou, aniž by riziko sebezničení přesáhlo »únosnou« míru. Ještě v době kubánské krize vlastnily USA (dle vlastních Údajů) čtyřikrát více interkontinentálních raket než SSSR. Všeho všudy existovalo necelých sto interkontinentálních atomovek. Mezitím se situace zásadně změnila. Počet hlavic a jejich zničující síla mohou vyhladit lidstvo na celé zeměkouli jedna- čtyřicetkrát (overkill). Denně vydávají oba vojenské bloky několik miliard dolarů, aby se lidstvo dalo zničit ještě jednou navrch, tedy dvaačtyřicetkrát, a za rok či dva třiačtyřicetkrát atd. atd. Sovětský svaz je i v oblasti atomového vyzbrojení přinejmenším na stejné úrovni jako USA. Konvenční vyzbrojeni východního bloku je jednoznačně silnější. Plrozba totálního zničeni Sovětského svazu a jeho satelitů ztratila značně na věrohodnosti, neb USA musí při nukleární eskalaci počítat i s totálním zničením vlastního území. Vezmou USA na sebe toto riziko, obsadí-li Rusové Finsko, Rakousko či Jugoslávii? Nedokonalost konvenčního vyzbrojení Západu vedla k tomu, že bylo zakalkulováno použití nukleárních zbraní již krátce po rozpoutání konfliktu. S tím musel východní blok počítat a uvědomit si výši vlastního rizika, kdyby Západu použití nukleárního potenciálu vnutil. Pro Rusy byla tudíž slabost Západu na konvenčním poli do té doby »nebezpečná«, pokud sami nevlastnili dostatečně zničující atomovou sílu. Dnes jsme na takovém stupni atomového vyzbrojení, že všechny čistě vojenské strategie musí při uplatněni nutně vést k celosvětovému holocoustu. Ať generálové na nejsložitějších »compute- rech« simulují tisíce vojenských operací a konfliktních situaci, jako výslednou hodnotu musí každý počítač vyplivnout output: konec všeho! Axiom přístupu k celé problematice koexistence velmocí nesmí už - jako doposud - znít: »Chci být první«, ale »Nechci být druhý«. Zdánlivá totožnost obou výroků se okamžitě rozptýlí, domyslíme- li si důsledky v jednání. Zaměříme-li se na vyvíjeni zbrani, které soupeř ještě nemá, a získáme-li tím dočasný náskos, pak je to pouhý sebeklam či paradoxon, neboť ne- mohu-li tohoto náskoku využít, protože nepřítel má tak či tak dost potenciálu, aby mě několikanásobně zlikvidoval, provokuji jen protireakce a výsledkem je pouhé zvýšení hladiny zbrojení. Z článků a příspěvků příslušníků starší generace emigrantů je onen duch »chci být první« zřetelně cítit: Západ musí být natolik silný, aby Rusko bylo nakonec donuceno ustoupit ze svých pozic, uznat 6 [pageend6]převahu Západu a projevit ochotu změnit společenský řád a vzdát se definitivně cíle »světové proletářské revoluce«. To by byla tak nejspíš látka pro pohádku jednoho z bratří Grimmů. Zdá se, že i nynější americká vládní administrace na tuto pohádku věří. Domnívat se, že Rusové zbrojní soupeření hospodářsky nevydrží, je naivní a svědčí o nehistorickém přístupu k věci. Přežili totiž celou řadu carů a jiných diktátorů a strádání bylo a je jejich osudem. Západ je až příliš zafixovaný na myšlení v konsumních kategoriích a přenáší nekriticky tato schemata i na jiné kultury. Stejnou chybu děláme i v kontaktu s rozvojovými zeměmi tzv. třetího světa. Když před čtyřmi lety nastoupil president Reagan do svého úřadu, čekal jsem, stejně jako mnoho jiných lidí na Západě, rezolutní a nekompromisní vystupování USA vůči Rusku a vůči komunismu ve všech jeho formách a na kterémkoli místě zeměkoule. V tomto očekáváni jsem nebyl zklamán. Zklamán jsem byl zato skutečností, že s rozhodností v jednání americké vlády se pářila zkornatělost a zastaralost používaných metod. Politika prosté sily má pouze tehdy šanci na úspěch, pokud je soupeř jednoznačně slabší. Americké fiasko ve Vietnamu dokumentovalo, že ani nasazení nejmoder- nějšich zbrani nezaručuje úspěch, je-li soupeř dostatečně silný a nadto podporovaný druhou velmoci. Výsledkem neustálého bombardování Vietnamu, zaminování Hanojského zálivu a odlistnatění rozsáhlých lesů podél »Hočiminovy stezky« je nastolení komunistického režimu nejen v celém Vietnamu, ale i v Kambodži a v Laosu. Přímo se vnucuje otázka, zda Johnsonovo nasazení veškerých prostředků proti Severnímu Vietnamu nakonec nepřispělo k vítězství komunistů v rozsahu, o kterém se jim možná ani nesnilo. Ne veřejné mínění a »užiteční idioti« (kterých je zajisté dost a dost, v tom má Josef Frolík pravdu) způsobili porážku USA ve Vietnamu, ale neschopnost vládnoucích činitelů USA zaintegrovat vojenskou sílu do globální sociálněekonomické a politické strategie. Na vojenské vítězství měli Američané času dost. Nepodařilo-li se jim během patnácti let konflikt vítězně ukončit, nesmějí se divit, že veřejné míněni začne být netrpělivé. Kissingerův pokus, komplexní strategii koexistence velmocí přenést do praxe, byl zmařen volební porážkou republikánů v důsledku watergatské aféry. Tento jedinečný akt svržení nejmocnějšího muže světa tlakem veřejného mínění se musí již nyni,s odstupem deseti let, jevit jako tragické vítězství amerického žurnalismu, potvrzující, že uplatňování základních politických koncepcí je v západních demokraciích, a v USA především, úzce spojeno s osudem jednotlivých vůdčích osobností a tím pádem postaveno na skleněných nohách. Reaganův rázný přístup k problematice koexistence se Sovětským svazem byl nutným zvratem po tragikomické mezihře lehkověrného Cartera. Pozice vyrovnané síly a nekolísavé odhodlanosti mohou pouze udělat na Rusy dojem. Tato první část strategie je správná, pokud se k ní nepřipojí i část druhá, tj. intenzivní hospodářské, kulturní a v neposlední řadě osobní (mezilidské) vztahy. Hospodářské sankce jako politická zbraň jsou nanejvýš bezúspěšné, protože nesou- rodost západního světa dovolovala Sovětskému svazu nahradit americké zdroje jinými (viz pšeničný bojkot presidenta Cartera). Jednotný postup Západu v hospodářských záležitostech zůstane do té doby nereálný, pokud zde bude vládnout demokratické společenské zřízení a volný trh. A i kdyby se dočasně podařilo vytvořit jednotnou hospodářskou frontu proti východnímu bloku, dovolovala by jeho autarkie v základních společenských potřebách relativně dlouhou životaschopnost. Každopádně delší, než trvání jednotnosti Západu. Vytvořeni hospodářských závislosti, které jsou zákonitě vždy oboustranné, by dovolovalo flexibilnějšímu a ekonomicky silnějšímu Západu dlouhodobě ovlivnit sktrukturu potřeb obyvatelstva východních států, tím vyvolat liberalizaci produkce a konečně i politického zřízení nebo přinejmenším zmírnění protikladného poměru obou systémů. Výhoda takové hospodářské indoktrinace spočívá v tom, že v této oblasti Západ může svou dosavadní neoddiskutovatelnou převahu bez obav využít, aniž by riskoval nenapravitelné škody. Obava, že by závislost Západu, obzvláště u surovinových dodávek, vedla k jeho vydíratelnosti, je sice oprávněná, ale při troše obchodní šikovnosti a obezřetnosti se technologický náskok Západu musí pozitivně projevit při dělení vzájemné závislosti. Úzké hospodářské kontakty podmiňují i konstantní politický dialog a zvyšují šanci dorozumění. Vyšší eficience tržního hospodářského systému by při prolínáni oboustranných ekonomických zájmů a při vysoké intensitě kontaktů musela vést k sice pozvolné, ale markantní adaptaci těžkopádného státního dirigismu. Jeho izolování a otevřené potírání vedou k posilování ortodoxních směrů uvnitř komunistických režimů, předevších militaristických sil. Vyvinutí a praktikování globální soci- álně-ekonomické strategie Západu pod vedením USA v sobě skrývají rizika, která se z dnešních pozic nedají s konečnou platností zhodnotit, ale největší plus této koncepce je skutečnost, že k ní neexistuje alternativa. Pokud za ní nechceme považovat nukleární katastrofu světa. 2 Renezance liberálné-pravicových a konzervativních směrů I když i zde je nesnadné rozpoznat, zda se jedná o trvalou tendenci nebo momentální výraz nespokojenosti se státními administracemi, je nutné tuto náladu podchytit a konstruktivně využít. Liberálně pravicové a konzervativní kruhy se vždy vyznačovaly svou hlubokou skepsí vůči všemohoucnosti státu a jeho orgánů. Především tradiční evropský liberalismus se vyznačuje hluboce zakořeněnou averzí vůči vměšování se státu do společenského dění a omezuje státní činnost na pouhou ochranu zvenčí a udržování pořádku uvnitř společnosti. Tzv. neo- a sociálně- liberální směry novější doby prozrazují ideologickou adaptaci, vynucenou okolnostmi a hlavně hospodářskými potížemi. O to zajímavější je současná renezance pravicových sil v západních společnostech, nacházejících se v největší strukturálně hospodářské krizi od třicátých let. Především státy s nadměrným podílem státu na výrobě a spotřebě a na sociálním důchodu, jako Anglie, skandinávské státy, Holandsko, Spolková republika Německo, ale i Francie, vykazují zmíněnou tendenci. Ne ve všech těchto zemích vládnou pravicové či konzervativní síly (viz Francie), ale jejich popularita přinejmenším stejným tempem viditelně stoupla, jako klesla oblíbenost sociálně demokratických a jiných levicových stran. Výjimku zde tvoří pouze tzv. »zelené« strany, pokus levice přehodit si plášť, který se lépe prodává. Z obou tendencí, »protistátní« a »zelené«, se dá vydedukovat, kterým směrem se současné západní demokratické společnosti vyvíjejí. Čistý liberalismus a jeho praktikování v hospodářství v podobě neomezeného privátního podnikání nemají dnes šanci na úspěch, stejně jako socialistické eskapády s centrálně řízenými pětiletkami. Pokus sociální demokracie dosáhnout znárodnění pozvolnou cestou zvyšováni podílu státu na národním důchodu se též neujal a jak se při současné krizi ukazuje, nepoměrně ztěžuje proces hospodářské rekonvalescence, neboť těžkopádnost státní byrokracie a s ní často spojená notorická zadluženost státu znamenají těžko překonatelné překážky na cestě k přeměnám ekonomických struktur. Nejde mi o hledání tzv. »třetích cest« ä la Ota Šik, jehož modely slouží především zvýšeni efektivnosti centrálně řízených hospodářských systémů. Mohou hrát jednou pozitivní roli při přeorientováni východoevropských států na tržní systém v důsledku politické liberalizace. V západních demokratických zřízeních musíme hledat řešeni z pravicových pozic. Nejde ani tak o hledáni ekonomických řešeni jako spíše politických, i když obě jsou spolu neoddělitelně spjata. Nové pravicové hnutí, které je schopné absorbovat i mladou generaci, musí sledovat tyto cíle: a) Zredukovat aktivitu státu ve společenském dění na zákonodárnou činnost a na mocenské prosazení těchto zákonů. b) Filosofie práva a duch zákonů, kterými je společnost regulována, se musí osvobodit od jednostranně materiálních tlaků. c) Doplnit a pokud nutno nahradit vůdčí liberálně-konzervativní hodnoty novými, méně kompromitovanými a spíše schopnými obstát v ideologickém souboji s komunismem. V prvé řadě jde o to, odpojit vůz společenského dění od lokomotivy obchodního a kupeckého ducha. Postavit Hegela zase na nohy. Od dob Francouzské revoluce vládne tento duch evropským dějinám a epidemicky se rozšiřuje po celém světě. V principu jsou kapitalismus a komunismus odnoží stejného kmene, plochého počtářského ducha. Kam nás tyto kupecké počty či tzv. determinující ekonomické zákony zavedly, je dnes bolestně zřejmé. Musíme si otravovat vzduch, abychom zachránili pracovní příležitosti. Musíme znečišťovat řeky a moře, abychom mohli levněji produkovat. Do zemědělských půd nusíme pumpovat ročně statisíce tun chemikálií, abychom se uživili. Musíme zbrojit, abychom zachránili mír. 7 [pageend7]Tyto rozpory se pochopitelně daji vysvětlit a na pozadí známých okolností vlastni i značnou logiku. Ale právě jen proto, že stojí na nesprávném základě. Kupecký duch vyvolá kupecké závislosti. Ty se pak jeví neoblomnými a vše se jim zdánlivě musí podřizovat. Ekonomické zákonitosti se samozřejmě nedají lámat přes koleno, dají se ale v hodnotové stupnici zaintegrovat do sekundárních sfér a je též možné či spíše nutné jim nadřadit hodnoty v širokém smyslu kulturní. Bohužel si musíme přiznat, že bilance závažných pokusů o uniknutí ze začarovaného kruhu ekonomických závislostí hovoří prozatím ve prospěch levicových stran. Zprava se jedná především o nábožensky zabarvené snahy povýšení ducha nad obchodní záležitosti. Tato hnuti nacházejí stále více příznivců a jejich úspěch svědčí o správnosti tvrzení, že se čím dál tím více jedná o všeobecnou potřebu odu- ševnit náš život. Náboženská řešení se nesmějí stát ale osou pravicových snah. Zaprvé není možné s nimi podchytit valnou většinu mladé generace, protože jejich základem je a zůstane fikce a víra, což převážně kriticky založené mladé lidi neláká, a za druhé je náboženství historicky ne málo zkompromitováno. Jeho zaintegrováni do celého pravicového proudu je ale možné a nejen z taktického hlediska i nutné. Oproti levicovým snahám, které staví na modelu člověka, jenž existuje jen v představách jejich teoretických vůdců a které tím pádem nutně, dříve či později, musí vést k desiluzi, k rezignaci a k negaci vlastní osobnosti, musí naše cíle a úmysly vycházet z člověka reálného, z člověka, k jehož vlastnostem se bez okolků musíme hlásit a jehož soustavné poznávání nás povede k akcím a dílům tomuto člověku odpovídajícím. Mnozí možná právě v tomto stanovisku uzří re- signaci a fatalismus. Opak je pravdou, neboť v lidském duchu se skrývá nekonečné bohatství a nekonečná různorodost. Jejich uplatňování přinesou i nekonečné možnosti, které sahají od kreace Michelangelova Davida až po výrobu atomových hlavic. Najdeme-li odvahu si všechny tyto možnosti přiznat a zřekneme-li se konečně nebezpečného sebeklamu, že špatný je jen ten druhý, pak můžeme na sobě pracovat. Jen na sobě můžeme totiž pracovat. V tom se lišíme od komunistů, socialistů a ostatní levice, která se vždy snažila a snaží měnit ty druhé. Atomovka není horši než jsme my, není dílem dábla, ale výplodem našeho komplexu méněcennosti, důsledkem zdeformované představy vlastní morální nadřazenosti a z toho odvozovaného práva, ty druhé klepnout přes prsty. Uplatnění poznatků o člověku musí vést k různosti, k hierarchii nejen racionálních kategorií, ale i citových pohnutek, k akceptování osobního úspěchu a honorování výkonu (nejen v ekonomické oblasti), k vytvořeni regulátorů lidské agresivity, ke stabilizaci hierarchických společenských struktur s eficientní demokratickou kontrolou, kde stranické a ekonomické mechanismy vzestupu jsou zatlačeny do pozadí ve prospěch intelektuálních schopností. Naše emigrace musí vyvinout činnost směřující k posilování nových pravicových směrů a odpoutat se od hlasitého a příliš jednostranného antikomunismu, který doposud nevedl k ničemu jinému, než k posílení pozic soupeře. Přispějme, znalí poměrů tam i zde, k nové orientaci mladé generace ve svobodných společnostech, které nepomůžeme pouhou negaci neznámého a vzdáleného, ale příspěvkem k vytváření a upevňování nových hodnot. Antikomunismus patří k lidským samozřejmostem, hlasme se k němu. Přesvědčeni ale nenahradíme hlasitostí; tou se pouze stáváme nevěrohodnými. 3 Vzrůst geopolitické moci východního bloku Ať nám to je či není milé, praktický vliv komunismu ve světě vzrostl. Tuto celkovou bilanci musíme ale relativizovat diferencovaným náhledem na věc. Přes intensivní snahy »vlivových agentur« sovětské tajné služby na evropském kontinentě jsou zdejší úspěchy přinejmenším pochybné. Shora uvedený úspěch pravicových sil v západní Evropě tomu dostatečně nasvědčuje. Mírové pochody a demonstrace nejsou »řvoucí ulice« a výsledek propagandistické činnosti »vlivových agentur«, jak se snaží J. Frolík vysvětlovat. Reakce davu, a především mladých, je nutným důsledkem zastaralého globál- ně-strategického myšlení politiků na obou stranách. Každý to chce tomu druhému ukázat. To nemůže nikam vést.Nedivme se, že lidi dělají »kraviny«, když politici dělají »voloviny«. K těm hlavním »kravinám« demonstrujícího davu patří především povětšině jednostranná artikulace protestu. Zde je bezpochyby znát vliv ideologických svůdců z Moskvy, Prahy a východního Berlína. Přese všechno ale neměly - zčásti mohutné - demonstrace valný vliv na zbrzdění tzv. dozbrojováni NATO v západní Evropě. Avšak důležitější než - v demokratických systémech samozřejmé - demonstrace jsou následné kroky. Nezapomeňme, že se u Severoatlantického paktu jedná o »dvojrozhodnu- tí«: jednat a dojednat nebo dozbrojit. Jelikož nebylo v Zenevě nic dojednáno, bylo dozbrojeno. Nepovede-li ale ono dozbrojeni k žádným jednáním o redukováni nukleárního potenciálu, pak to všechno byla »volovina« prvního řádu. Pak to opravdu byla jen dobrá zakázka pro americký zbrojní průmysl. Budou-li nyní na svazích Šumavy postaveny odpalovací rampy atomových raket středního doletu a z bavorských lesů budou trčet hlavice »peršinků«, pak je při rozpoutání válečného konfliktu plýtvání palivem pouhým korunováním dosavadní blbosti, neboť by si obě strany mohly zapálit vlastni rakety a likvidovat se tak vlastním potenciálem. V době energetické krize by to byl citelný příspěvek k úspoře surovinových zdrojů. Tento černý humor docela dobře zapadá do absurdity dnešního světa. Stupňováním zbrojení stupňujeme i absurditu a bezvýchodnost situace, což se nutně musí odrazit v přístupu k životním otázkám a budoucnosti vůbec u mladé generace. Doposavad jsme mohli jakžtakž počítat se sympatiemi mladých lidí v komunistických státech se západními svobodnými společnostmi. Tento pocit solidarity a sounáležitosti k podstatným hodnotovým kategoriím svobodného světa bude v tom momentě definitivně otřesen, když se nám podaří liberalizaci poměrů ve východní Evropě pohřbít vyhrocováním napětí, v jehož důsledku budou především na východní straně posíleny militaristické kruhy. Pozbude-li mladá generace naděje na zlepšení. politického režimu a nabude-li dojmu, že nezvratně spějeme k celosvětové katastrofě, neobrátí se proti vlastní vrchnosti, jak by si někteří zdejší politici přáli a s čím možná i kalkulují, ale projeví se u ní zcela přirozený sociální pud sebezáchovy, totiž fyzické a psychické přimknutí k bližnímu, bud'si to i vlastni žalářník. Tento syndrom se dá pozorovat u vězňů, jejichž osobnost byla zlomena a kteří vyvinou takřka psí lásku a oddanost vůči svým vlastním dozorcům a mučitelům. Je to důsledek neustálého a stupňovaného strachu. Jeden ruský disident (jeho jméno mi vypadlo) napsal před časem: »Horší než atomová bomba je strach z ní. Ten nás možná zničí dřív než radioaktivní záření.« Život v neustálém strachu z všelidského holocoustu povede k oddělování a k potlačení kulturně-duchovní sounáležitosti celé Evropy ve prosěch pudových reakcí. Tento trend je již dnes markantní. Na Západě v podobě fašistické a nacistické nostalgie, od které se novodobá a pokroková pravice musí jednoznačně distancovat a která se prozatím bohudík drží v rámci celospolečenské neškodnosti, na Východě v podobě tzv. normalizace, čti: adaptace ducha na sociálně-ekonomické poměry, počínající švejkovským »nehas, co tě nepálí« a končící vědomou spoluúčastí na budování »šťastných zítřků«. Oproti nacistické nostalgii na Západě dosáhla východní normalizace rozměrů celospolečenských. Syndrom »vězně« je v zárodcích pozorovatelný u řady lidí v Československu, za které bychom i dnes dali ruku do ohně, že jsou proti režimu. Všimněme si při diskusi s návštěvníky z vlasti, jak reaguji, začneme-li vyzdvihovat (nepochybné) výhody zdejšího světa a porovnávat je s (očividnými) nedostatky u nich doma. Ve většině případů odpoví více či méně zakrytou obhajobou svého světa (tj. »socialistického« Československa) a přidají i kritiku západních poměrů, odposloucha- nou nejspíš z československé televize. Počínají si najednou, jak by si doma mezi svými známými nikdy nepočínali. Používají argumentů, za které by se pravděpodobně v hospodě u piva styděli. A přesto to dělají. Tento projev sounáležitosti a solidarity se světem, ve kterém žijí, i když ho 8 [pageend8]v podstatě nenávidí, je lehce vysvětlitelný. Člověk, více či méně psychicky zdravý, nemůže trvale popírat a znehodnocovat vlastni identitu. K vlastní identitě ale neodvolatelně patří i sociální okolí, práce, rodina, přátelé. Patří k nim schopnosti a (to je především důležité) možnosti osobního rozvoje. Ať jsou jakékoliv, jsou moje. Česky se říká: »Malý, blbý, ale můj.« Dotýkáme-li se trvale těchto slupek identity, pronikneme k jejímu jádru a zraníme tak dotyčnou osobnost. Neustálou a někdy i jednostrannou kritikou tamních poměrů škrábeme citelně na oněch slupkách a naše snaha a práce je ne vzácně kontraproduktivní. Nejde mi samozřejmě o to, zkrášlovat stav československých poměrů. Chceme-li ale aktivněji zasáhnout do vývoje těchto poměrů (a přiznejme si, většině z nás o to jde, vědomě či nevědomě), musíme se víc snažit chápat a mít pochopení a uvědomit si, že někdy by méně bylo více. Jeden z hlavních problémů spočívá v tom, že dnešní generace emigrantů nad padesát pozbyla u mladých na věrohodnosti. Čím hlasitější a ohnivější je verbální útok na režim a poměry v Československu, tím větší je rozpor mezi jednáním dříve a dnes. Dřívější jednání je vysvětlitelné a do značné míry i omluvitelné; vysvětlitelný je i pozdější výbuch nahromaděné agresivity ve svobodném světě proti represivnímu komunistickému systému. Přesto se ale nemohu zbavit dojmu, že značná část této agilnosti vyplývá z podvědomého (či vědomého) pocitu spoluviny na etablování poměrů ve vlasti. Přes mnohé prognosy západních politiků a hospodářských expertů se komunistický systém ve východní Evropě stabilizoval a nabyl celosvětově jednoznačně na váze. Chceme-li zamezit jeho dalšímu rozšiřování a pozitivně přispět k jeho reformě ve smyslu humanizace poměrů, rozšíření osobních svobod a uvolněni a přetržení ideologických pout marxismu-leni- nismu, pak musíme volit taktiku soustavné infiltrace ideji a životního stylu nenásilnou metodou častých kontaktů a vytvářeni společných zájmových pozic. Ab- Až zas budete, vy v exilu, projevovat starosti o nás, co jsme doma doma, vymyslete si něco užitečnějšího, než nás strašit anexi! Anexe je nesmysl. Československo bylo anektováno Sovětským svazem už v únoru 1948 a definitivně pak v srpnu 1968. Každé další strašení anexí je zbytečný anachronismus. Co horšího se ještě může Československé socialistické repu- blice přihodit? Nejvýše, že k názvu ČSSR přidají ještě jedno S — Československá sovětská socialistická republika. Což de facto už existuje a mezi lidem se toto označení běžně užívá. Možná, že nám ještě nařídí, že na cestu z Pardubic do Hradce bude muset mít občan povolení. Bumážku. Nebo i cestovní pas. Jenže to už budou zanedbatelné formality. Celá hysterie s anexí, vyvolaná před čtyřmi léty, měla úplně jiný smysl. Nebyla vyvolána v exilu!!! Do exilu byla jen transportována rovnou z Ústředního výboru KSČ — a možná dokonce z ÚV KSSS v Moskvě. Vymyslel ji tým psychologů a ekonomů kolem jednoho z politbyr. Spíše v Moskvě než v Praze. Z Prahy to pak prostřednictvím svých placených agentů předali do exilu a pár hlupáků sorbčni schopnosti především mladé generace přivlastnit si axiomy hodnot svodob- né společnosti jsou přes soustavný vliv komunistické výchovy značné. Praktikovaný socialismus je na druhé straně pro západní mládež natolik neatraktivní, že se nemusíme intenzivního kontaktu obávat. Sám vyučuji na střední škole a každodenní styk s mladou generací mne utvrdil v názoru, že valná většina těchto lidí je sice přístupná levicovým vlivům, v podstatě má ale hluboce zakořeněný smysl pro osobní svobodu a nezávislost. Především mladí lidé s vyšším vzděláním už netíhnou jako ke konci šedesátých let k levicově revolučním akcím (viz Berlín a Paříž 1968), ale čím dál tím více se podílejí na kritice společnosti z pozic ne třídních, nýbrž všeobecně humanitních. Tím ale tato intelektuální elita musí docházet k názorům diametrálně opačným, než jsou názory socialistů a ostatních rovno- stářů. Ať jsou liberální či pravicové či neokonzervativní, jsou na hony vzdálené komunistickým představám. Protestní akce proti zbrojení a ničení životního prostředí nejsou v první řadě politicky motivované. Jsou spíše součástí rozsáhlého procesu přeorientování směrných hodnot společnosti. Podaří-li se nám tento proces urychlit a dosáhnout tak podstaného zmírnění čistě ekonomických závislostí společenských jevů jakož i zlepšení životního prostředí, pak se bezpochyby zvýší přitažlivost demokratických zřízení a tím i naděje na úspěch v ideologickém souboji systémů. Podaří-li se pravicovým silám do tohoto procesu kreativně zasáhnout a nepodstoupíme-li pole socialistům a komunistům, pak máme v současné době jedinečnou šanci získat mladou generaci pro principy pravého a nezfalšovaného humanismu. Pak dospějeme ke společenskému sebevědomí Západu, které bude pro východoevropský komunismus daleko zhoubnější, než tisíce nukleárních hlavic. S těmi ho ovšem můžeme zničit taky; rychle a na věky věkův. Jenže s nim i sebe. (Bern, květen 1984) CDDOOGDD v emigraci se na to dalo nachytat. Protože všechno z exilu se hned bleskově donese do Čech,, šířilo se to od úst k ústům. Celá ta panická kampah byla však zacílena dlouhodoběji a měla Husákův režim částečně zachránit před naprostým hospodářským krachem a přitom zvýšit jeho prestyž — vyvolat ještě větši odpor proti emigraci z Československa. Proto se fáma předala placenému agentovi na Západě, ten ji v některých exilových časopisech uveřejnil a už to byla zaručená zpráva z »dobře informovaných kruhů« na Západě a zpětně v Husákově Československu působila věrohodně. Strašák s anexí měl jediný cíl — aby co nejvíce mladých lidí odešlo z Československa na Západ, co nejvíce mladých a nepohodlných lidí, s nimiž si Husákův režim už nevěděl rady. Před čtyřmi léty začala v socialistickém Československu největší hospodářská krize od roku 1929. Špatně utajovaná nezaměstnanost hrozila přerůst v pomalý odpor. Husákův režim se potřebuje zbavit mladých nepohodlných lidí, pro něž nemá práci. Dobře vymyšlenou hrozbou neexistující anexe vyprovokuje tisíce mladých lidí k okamžité emigraci — podle tajných informací federálního ministerstva vnitra ČSSR opustilo republiku za uplynulých pět let na 25 000 obyvatel. Z toho jen v létech 1980 až 1983 plných 22 000, z čehož 16 000 mladých do 25 let. Tento příval nové emigrační vlny v ne právě ružové ekonomické situaci západních demokracií nutně zhoršuje stav na pracovním trhu a samozřejmě vyvolává odpor obyvateľ západních států, tak už dost ohrožených ekonomickým stressem. Nikdo se pak nemůže divit, že některé státy už odmítají udělovat politický asyl uprchlíkům z Československa — když ještě k tomu někteří emigranti, jimž západní demokracie asyl poskytly, nyní na kolenou prosí Husáka o milost, aby se mohli přijet vytahovat s novými auťáky k chudým příbuzným do ČSSR! Strašák s anexí Československa byl dobře vymyšleným manévrem komunistických mocipánů a psychologická obrana, která se obrátila v útok. Stejně chytře vymyšlený manévr na zblbnutí už tak zblblého obyvatelstva, jako byl dokonale vymyšleným manévrem v emigraci zákon o tak zvaném upravení vztahů se socialistickým režimem. Anexe Československa se tedy nekoná. Vy v exilu byste si však měli lépe hlídat ty kanály, jimiž Husákův režim mezi vás vypouští dobře zaměřené šípy, napuštěné jedem. Vám v exilu Husákovi placení agenti škodit nemohou. Ale pro nás tady se stávají vážným nebezpečím. 9 ANEXE SE NEKONÁ PŘEMYSL STADICKÝ Snímek Jiřího BEDNÁŘE ze setkaní polského KOR se zástupci Charty 77 na hřebe nech Krkonoš v lété 1979. Zády je Marta KUBIŠOVÁ, od leva Jan LITYNSKI, Jacek KURON a Adam MICHNIK. V pozadí Snéžka. - V poloviné července má začít proti polskému KOR nejvétái politický proces v poválečném Polsku [pageend9]RUDOLF STROEBINGER ZELENI, RUDI A OSTATNÍ Spolkový sněm v Bonnu přistoupil k hlasování. S rezolucí vyslovili souhlas představitelé všech tří demokratických stran, zastoupených v parlamentu. Křesťanšti, sociální i svobodní demokraté. Hlasování se zdrželi - poslanci za stranu zelených. Poslanec Milan Horáček odůvodnil toto zdržení se hlasování pro rezoluci. Byla prý podle názoru jeho stoupenců příliš »diplomatická«. Tolik západonémecká tisková agentura DP A. Rezoluce spolkového sněmu, která se zeleným zdála být příliš diplomatická, se netýkala ani umístění nových raket na území Spolkové republiky, nešlo ani o očistu ovzduší nebo o zamořováni lesů. $lo o výzvu sovětským orgánům, aby nositel Nobelovy ceny míru Andrej Sacha- rov a jeho manželka Jelena Bonnerová mohli svobodně rozhodovat o svém osudu. Ze se proti tomuto postupu zelených zvedla vlna odporu, jak tiskové agentuře DPA doznal i Milan Horáček, není žádným překvapením. A ten, kdo sledoval vývoj zelených, nebyl koneckonců jejich postojem při hlasováni o porušováni lidských práv v Sovětském svazu rovněž překvapen. Zeleni tím jen potvrdili, co o nich bylo ironicky řečeno před několika měsíci. Jsou jako rajské jablíčko. Nejprve zelené, jakmile na ně zasvitne trochu teplého sluníčka - zbarvi se do ruda. Jistě, křivdili bychom mnoha stoupencům zelených, kdybychom o nich - což ostatně platí i pro stoupence tzv. mírového hnuti - tvrdili, že pod svou zelenou slupkou jsou ve skutečnosti rudí, kteří netouží po ničem jiném víc, než ve Spolkové republice zavést »socialismus« ä la Sovětský svaz a husákovské Československo. Nechce se mi to věřit ani o Milanu Horáčkovi. Ale vzpomínám si při této souvislosti na dva historické výroky. Po Mnichovu 1938 napsal úvodnikář Yester do Lidových novin článek, v němž vyzýval k společnému vytí s vlky. Myslel tím nacisty a Adolfa Hitlera, jimž se měl nyní národ přizpůsobit. O několik roků před panem Yesterem (pod tímto jménem se neskrýval nikdo jiný než pozdější pověstný kolaborant Emanuel Moravec - psal o sympatizantech komunistů z řad tzv. buržoazie zakladatel nejen Sovětského svazu, ale i prvních »moderních« koncentračních táborů, Vladimír lljič Lenin. Ten ty, kteří se - jedno z jakých motivů - pakto- vali s komunisty, nazýval ne příliš lichotivě »užiteční idioti«. Kdo využívá emocí? Machiavelli - ale i »klasikové« marxismu- leninismu - se vyslovoval o lidových masách jako o stádu, s nímž lze často dovedně manipulovat.Tuto poučku se snaží velmi dobře praktikovat mnozí z těch, kteří své politické úmysly a záměry halí do zeleného kabátce. A dodejme, že vývoj v západní Evropě za posledních zhruba 15 let jim jejich plány do značné míry umožnil. Nerealistická teorie o zmírňováni napětí mezi Východem a Západem (zastávaná ostatně i některými čs. exulanty, jako by nevěděli ze svých vlastních zkušenosti, že Východu nikdy o opravdové mírové soužití se Západem nešlo) ovlivnila i část obyvatel západní Evropy. Především mladí lidé, náchylní k utopistickému myšlení, typickému pro jejich věk, spatřovali v této uměle živené teorii záruku trvalého míru. A jestliže si k mladistvému zápalu primyslíme ještě i uměle vyvolávaný a cílevědomě do řad mladých zanášený strach před třetí světovou válkou, vedenou smrtonosnými atomovými zbraněmi, pochopíme, že toto podhoubí přímo vytvářelo živnou půdu pro ty, kteří sledovali jediný cíl: Zničit demokratický systém a nastolit vládu diktatury proletariátu — čili reálně existujícího socialismu. Neboť věřili, že je dost těch, kteří jsou ochotni výti s vlky nebo jsou oněmi »užitečnými idioty«. Pro angažovanou západoevropskou společnost a její myšlení je chválihodné, že tyto záměry prakticky od samého počátku politické aktivity většiny zelených prohlédla. Nenechala se nachytat na krásná slova a proto nemusela — tak jako npř. jeden z bývalých předních činitelů zelených, exgenerál Gert Bastian, skoro se zděšením konstatovat, že jsou to komunisté, kteří se snaží vytlouct z aktivity zelených kapitál a vaří tak — samozřejmě se souhlasem Moskvy a jejích satelitů ve východní Evropě — svou vlastni polévku. Více než tři roky to trvalo Gertu Bastia- novi a — jak nedávno napsal deník »Frankfurter Allgemeine« — »vývěsnímu štítu« zelených, Petře Kelly(ové), než poznali, že tzv. Krefeldská výzva, v niž se žádá, aby na území Spolkové republiky Německo nebyly umístěny nové americké rakety, je manipulována komunisty a využívána pro politicko-vojenské cíle Sovětského svazu. Zelení nebo rudí? Samozřejmě, že nejsou Bastian, Kelly(o- vá) nebo i Milan Horáček »rudí«, ale jsou »jen« zelení. (Neodvažuji se je zařadit do kategorie yesterovského nebo leninského citátu — to si musí oni a jim podobní vyřešit sami.) Ale faktem zůstává, že ať už chtějí nebo nechtějí, spolupracují úzce a prokazatelně s těmi, které je možno bez váhání mezi rudé zařadit. Bylo by možno uvést řadu jmen. Spokojme se jen s několika příklady. • Rainer Trampert — do roku 1978 člen »Komunistického svazu« (KB), pak člen »Skupiny Z«. Tato skupina má zhruba 150 členů převážně v Hamburku a v severním Německu. Její »hlavni úkol« je zničení »prohnilého« kapitalistického systému. • Klaus Timpe — do roku 1980 členem tehdy rozpuštěné Komunistické strany Německa (KPD), stoupenec tzv. »Nové levice«. • Winfried Kretschmann, kandidoval 1972 za komunistický studentský svaz »Spartakus«, později člen ortodoxně-ko- munistické skupiny na vysoké škole v Ho- henheimu. • Rebekka Schmidt(ová), členka »Ligy proti imperialismu«, odnože zakázané KPD v západním Berlíně. • Jürgen Reents, Günther Hopfenmüller, Marion Pein(ová) — členové hamburské skupiny »Z«. Reents, který se hlásí k myšlenkám komunismu, je členem spolkového sněmu. • Dirk Treber, zakladatel »Rote Zellen« (Rudé buňky) v Gross Gerau v Hesensku, člen KPD. • Thomas Ebermann, předseda skupiny zelených v hamburském senátu (zemském parlamentě) je členem »Skupiny Z«. A výčet by mohl pokračovat. Ještě dlouho . . . Ale abychom byli spravedliví. Zelená barva přitahuje zřejmě i bývalé »hnědé«. Ve volbách do spolkového sněmu v březnu 1983 byl za stranu zelených zvolen do spolkového sněmu také Werner Vogel. V roce 1938 se stal Vogel Sturmführerem SA. Když se veřejnost dověděla o jeho minulosti, musel se Vogel svého poslaneckého mandátu vzdát. Zajímavé je v této souvislosti jen jedno: Zeleným vadí bývalý nacista víc než mnoho nynějších aktivních komunistů. Možná, že je to pochopitelné pro myšleni německých zelených. Proč ale stoupenci zelených z řad exulantů z Československa a ostatních zemí střední a východní Evropy, kteří »reálný socialismus« poznali v praxi, k aktivitě rudých mlčí, je více než nepochopitelné. Co je jim cizí? Rudá minulost části funkcionářů a poslanců zelených není pro většinu aktivních zelených žádným tajemstvím. Je jistě možné, že ji nechtějí vzít na vědomi, protože by pak těžko mohli zdůvodnit své zelené smýšlení. Ale to, .že potlačuji svědomí, ještě neznamená, že se zbavuji odpovědnosti. To platí také pro ty zelené, kteří nechtějí být »rajským jablíčkem«. A ostatně — nikdo by se neměl divit, že se zelení při hlasování o svobodě pro Sacha- rova, tak jako npř. pro odchod Sovětů z Afganistanu, zdrželi ve spolkovém sněmu hlasování. Rudým byla lidská práva vždy cizí. To by měli vědět i zelení! 10 [pageend10]JÁN MLYNÁRIK MORÁLNA POVINNOSŤ VZDELANCA Od konca 20. rokov nášho storočia sa viedli rozhorčené diskusie nad knihou Juliana Bendu "Zrada vzdelancov", v ktorej sa postulujú morálne kategórie, či intelektuál má slúžiť revolučnému pokroku, budúcnosti, reprezentovanej Krajinou sovietov a ideálmi bolševickej revolúcie, alebo má pritakávať odumierajúcemu svetu kapitalizmu. V podstate išlo o etické princípy intelektuála modernej doby, ktoré nezostávajú neaktuálnými dodnes. Avšak polstoročie, ktoré nás delí od "Zrady vzdelancov”, samo dalo odpoveď na otázku, komu a čomu má slúžiť vzdelanec novej doby, nášho času. Benda pochopitelné nemohol poznať svedectvo o sovietoch, ktoré za niekoľko rokov pozdejšie vydal jeho rodák André Gide; my však poznáme najotrasnejšie svedectvo zo Solženicynovho Gulagu, jednu z najťažších etáp v dejinách ľudstva, keď v mene ušľachtilej myšlienky sa páchala genocída. História teda dala dostatočnú odpoveď na to, či budúcnosť ľudstva predstavujú ideály bolševikov a ich štátnická prax. Avšak problém etického postoja umelca, intelektuála, vzdelanca zostáva aktuálny dodnes a bude aktuálny, zdá sa, stále vo svete plného sváru, nepokoja, všeobecného ohrozenia ľudstva a planety Zeme. Dnes viacej ako kedykoľvek predtým, ak vieme, čo všetko sa ku koncu XX. storočia proti ľudskému bytiu vytvorilo v hroziacej ekologickej katastróťe ako aj nukleárneho svetového požiaru. Talent, schopnosti intelektuála majú nemalú úlohu v tomto svete pri korekcii zdrojov násilia, pri detektovaní a odhaľovaní prameňov nenávisti. Lebo pramene vojny tkvejú v znásilňovaní ľudskej osobnosti, v zne- uznávaní jej prirodzených práv, vrodenej dôstojnosti. A práve málokde na svete je ľudská bytosť znásilňovaná tak, ako v štátnych systémoch komunistického totalitarizmu, ktorý vedie permanentnú vnútornú vojnu proti vlastnému obyvateľstvu. Aký vzťah má mať teda intelektuál, umelec či vzdelanec k tejto skutočnosti? Tieto otázky a súvislosti ma napadli po vypočutí "Živých slov”, ktoré do pražského rozhlasu 12. ťebruára 1984 povedal zaslúžilý umelec František Kožík. Za motto svojich slov si vybral o nič nie presnejšiu a adekvátnejšiu tému, než je láska, tolerancia medzi ľuďmi, korektnosť vzťahov, plnenie daného slova, teda kategórie, ktoré zostávajú trvalým všeludským postulátom. Autor si vraj kedysi do detského zožitku vypísal slová Boženy Nemcovej - úctu nezískaš hrdosťou, ale láskou. Z textu vidieť, že ho formulovala ruka a mozog skúseného spisovateľa, poznajúceho hodnotu a váhu slova, jeho významu a štýlotvorného dosahu. Spisovateľa, ktorý pozná význam fenoménu láska nie ani z pozemského zrovnávania, ako skôr z novozákonného biblického hodnotenia lásky ako najvyššieho daru, prevyšujúceho aj hodnoty viery a nádeje - ako to poznáme od apoštola Pavla v Epištolách Korintským, teda z hĺbky kresťanskej kultúry. Autor pripomína, že ked písal Najväčšieho z Pierotov, dal Gašparovi Debureau- ovi radu, aby "ošklivú tvár sveta" oslovoval slovami, po ktorých táto zažiari "nebeskými svetlami", čo - ako píše — tento leitmotiv románu čitatelia pochopili a spoznali, že ruka "podaná na dlhej únavnej ceste je zázrak”. Avšak zo sľubu zážitku, ktorý evokoval text spisovateľa na veľkú tému, sa postupne prikrádali obavy, rozpaky, až došlo ku sklamaniu. Spisovateľ v živých slovách reálnosocialistického rozhlasu nemôže zrejme rozvíjať tému podľa vlastného uváženia, kontextu, vnútorného pradiva reči, ale musí sem vkladať motívy predpísané, cudzie, logicky nesúvisiace s textom. Tak pri dodržovaní slova vyjde síce z Hugovho hrdinu, ktorý sa z bojov Komuny vrátil pre smrť, aby splnil čestné slovo, ale hneď to aplikuje na "podniky, keď splnenie záväzku je plnenie harmonickej spolupráce a jeho nedodržaním, ked ide trebárs o veľkú stavbu, trpia veľké skupiny ľudí, mestá, celá krajina”. Máme tu hneď schému, akoby vystrihnutú z budovateľského románu 50. rokov, naviac naprosto nepostihujúcu zložitosť vzťahov ekonomiky v chozrasčotnom štátnom dirigizme. Horšie však je, že v tomto kurze Kožík pokračuje a dochádza k názoru, že: "Socializmus nás zbavil bremena dobročinnosti, almužníctva, zbierok” a trochu ďalej: "Socialistický dnešok nám dal šancu uplatniť všetko dobré, čo priniesli pred- chádzujúce stáročia, ale čo nemohli rozvinúť”. Kožík vidí v našom poľnohospodárstve "zásadnú zmenu ľudských vlastností” a je nadšený socialistickou súťažou a dodnes nemôže pochopiť, prečo aj "veľmi charakterní” spolupracovníci zazlievali niekoľkým šplhavcom v mlado- boleslavskej automobilke, že sa prihlásili k socialistickej súťaži - bolo to roku 1949, a on o tom podával správu pražskému rozhlasu, z ktorého hovorí viac ako po štvrťstoročí dosiaľ nepoučene. Je zbytočné polemizovať s týmito vyhláseniami autora Najväčšieho z Pierotov. Sú plné neprávd. Avšak ak ich hovorí človek, ktorý si v národe vydobyl a má určitý kredit, je to zarážajúce a smutné. Oslavuje režim, ktorý svojou podstatou intoleran- cie, indoktrinácie, je neľudský, zbavený akéhokoľvek porozumenia pre ľudskú, spolbčenskú harmóniu, režim, ktorého hnacím motorom nie je láska, ale priamo programová triedna, spoločenská nenávisť, spoločenský systém, ktorý ak nemá prirodzených, musí si vyrábať umelých nepriateľov, lebo bez permanentného tried- ného boja nevie a nemôže žiť. A ľudom, nivočeným týmto režimom, hovorí básnik Kožík o láske a jej naplnenie spojuje práve s mocipánmi, systémom, ktorí vedú proti jeho spoluobyvateľom stálu vojnu. Je to totálne prevrátenie hodnôt, skutočná zrada intelektu. Je smutné, ale zároveň logické, že toto pomätenie sa prenieslo aj do autorovho umeleckého videnia, čo sa prejavilo v poslednom románe o Vojanovi. Chcel by som záverom pripomenúť, že veci majú aj svoju kontinuitu. Keď roku 1943 donútili Václava Talicha, aby odovzdal vybraným umelcom štátne ceny Protektorátu, medzi laureátmi bol aj mladý autor Najväčšieho z Pierotov. Pozdejšie za to Václava Talicha utýrali a vyradili z českého umenia. Kožíkovi sa však to nestalo. A jeho posledné "Živé slová"? Nová moc, ktorej lži dosiaľ hlása, ho prevzala a dala mu žiť: je to vďaka tejto moci, ale nie služba pokorenému a nivočenému národu. Áno, v čase, keď je národ na kolenách, spisovateľ nemá nič iné na práci, ako pomáhať v udržovaní jeho postavenia klamnými úsudkami, dávajúc k dispozícii svoj talent, svoje meno. Najhoršie na tom je, že takíto "zrádzajúci vzdelanci" svojimi vlohami pomáhajú udržovať násilie a u časti obyvateľstva vyvolávajú ilúzie, prekrývajúce pravý stav vecí. Ale napodiv — tí, čo začali publikovať za Protektorátu, teda za prvej okupácie, akoby sa za druhej našli - zrejme im atmosféra potupy národa dáva inšpiráciu. asm Dokončení rubriky »DOPISY«: JAK JE TO S GRETZKIM A ČS. HOKEJISTY V KANADE? Jedovatiny pana Valenty se mi líbí, i když lituji, že Vladimír Valenta není Edvard Valenta, jak jste nám posledně vysvětlili. Ještě klika, že oba jsou správní a neplete se to jako Julius Fučík muzikant, Julda Fulda a ten výtečný Bedřich Fučík, kterého nám tu zatajovali, abychom si ho nemohli plést s Juldou. Mám tedy na pana Valentu z Edmon- tonu dotaz: Edmonton je mistrem ame- ricko-kanadské ligy v hokeji (je to správné?). Nejlepším hráčem na světě je Wayne Gretzki. Má něco společného s Čechy nebo Poláky? Vedle něho hraje Pouzar. Jak je to vůbec s čs. hokejisty v Kanadě ? Prý emigranti nesmí hrát 18 měsíců, aby si Kanada nenazlobila Sověty — žy by pak od nich nebrali obilí. ... K. B., Ostrava (Dotaz předáváme Vladimíru Valentovi s termínem odpovědi do příštího čísla.) 11 [pageend11]VLADIMÍR VALENTA U NAS V ALBERTE (4) Kronika ZÁPADlého vlastence (Psáno koncem května 1984) Jaké je to potěšení psát o politice bez hořkosti a vysokého krevního tlaku! Jakou radost nám ti soudruzi v Moskvě udělali, když sami poznali, že nepatří na olympiádu do Los Angeles mezi svobodomyslné a mírumilovné národy. Už přeci ve starém Řecku se olympiáda konala ve stavu naprostého míru, ani jediný stát nebyl ve válce. SSSR je ve válce s Afganista- nem už několik let, vraždí tam stejně jako jejich druzi ve zbrani v roce 1939, eses- mani v Polsku, jimž SSSR pomohl Polsko tenkrát dorazit. Že Sověty budou hned v olympijském bojkotu následovat prdél- kové ze socialistického Československa ovšem nikoho nepřekvapuje. Je to smutné. Pamatuju se dobře na léta třicátá, medaili Skoblovu a Pšeničkovu taky z Los Angeles v roce 1932, jakou radost měli všichni kluci fandové — o to Husák připravil dnešní kluky. Ale taky vím, že tehdá nikdy nikdo po Sovětech ani nevzdechl — nechyběli nám tenkrát a nebudou chybět ani letos. Jak by bylo krásně na světě, kdyby se takhle vygumovali z našeho světa. Je to nesporně vítězství těch sil, jichž se Sověti lekli. Oni nedělají trucy — oni se bojí světové konkurence, bojí se, aby jejich vlastní lidi ne- řekli, co si myslí o jejich politice, neřku-li aby se jim nerozutekli. Smutné je jenom to, že u nás v Čechách budou zase lidi nutit, aby hráli gorodky... No, snad dostane Bilak na to ministerský resort, ve kterém bude doma... President Reagan se vrátil z Číny a nezdá se mi, že bych musel něco měnit na svém názoru. Je to tady velká móda jezdit do Číny, prý je to velký kšeft, ale neslyšel jsem, že by z toho ještě někdo dostal jediný cent. A co hlavního: nic mě nepřesvědčilo o tom, že Čína skutečně jde neodvratně jinou cestou. Komunistické vlády se mohou dopustit mnohých úchylek od komunistické Orthodoxie, to je jim dovoleno. Teprve když se do toho zamíchají obyčejní lidé, jejichž hnutí musí nezbytně ohrozit komunistický systém, ať chce či nechce, se to ukáže. Cesta ke skutečné demokracii ještě_ nikdy nevedla přes komunismus. Také Číňané v Pekingu mohou jednat volně s Reaganem, ale nemohou nechat svým lidem volnost ve vývoji. Nemohou jim dát plnoprávnou účast na své vládě. Nikdo není schopen překročit vlastní stín. Ovšem během této cesty byli zábavnější američtí reportéři, kteří sledovali Reagana. Kárali ho za každý protisovět- ský projev. Jsou směšní. Jako kdyby byli průvodci od Čedoku. Místo reportování dělají politiku — výzkum praví, že 80% j.e jich levicově orientováno, což jde tak daleko, že říkají například ’’afgánští tak zvaní bojovníci za svobodu” (ABC). Jinak ta čínská bublina splaskla, nikdo si na to ani nevzpomene. * * * Jestliže je dneska středem pozornosti iránsko-irácký konflikt, pak jako spotřebitel nevím proč: platil jsem litr benzinu o 9 centů levněji než posledně. Necelých 31 centů (kanadských). Israelský ministr obrany Arens správně řekl, že jde o dva bláznivé režimy a co by se dneska dělo, kdyby israelské letectvo bylo před několika lety nerozbom- bardovalo bagdadskou stavbu atomových reaktorů. Někdy mě napadá, jestli jednou všichni ti, kdo podporovali na Západě ty politické směry, jež jsou odpovědné za dnešní vraždění, řeknou poctivě něco o své vlastní odpovědnosti. Asi ne, protože právě organisují ’'mírové” a protiamerické demonstrace podle Gromykových instrukcí. Je to opravdu skandál naší civilisace. * ** U nás v Albertě, stejně jako v celé Kanadě, máme vlastní starosti s tím, kdo bude příštím ministerským předsedou. Liberálové budou volit svého nového vůdce a tak pozorně kladou ucho k zemi, jestli neuslyší dusot koní... Zatím neslyší nic. Lidé této země nejsou tajemní. Dají asi na fotogeničnost víc než na filosofii, protože po létech levicového koketování vlády není to už z čeho platit, ale taky není ještě v módě říkat, že Reagan dal tu americkou ekonomii dohromady a že by Kanada potřebovala něco podobného. To by tu jednoho ukřičeli, takový program je třeba propašovat a každý ví, že jen takový politik, který propašuje tento program, vyhraje budoucí volby. Lidé poznali, že unie, sociální zabezpečení, byrokracie, která je chce stále vodit za ručičku, všechno to je na kočku, protože je to neproduktívni — ne, že by to nebylo z čeho platit, ale ožebračuje to trvale a strhává do stále větší mizerie. Myslím, že je už tady stále více obyčejných lidí, kteří vidí nutnost změny v tomto směru. Ačkoliv se nedá porovnat bohatství severoamerického kontinentu s Evropou, přece jen i zde jsou určité hranice, jež nelze překročit. Odedávna se přirovnává Rusko k medvědu. Slyšel jsem to opět a myslím, že jde o křivdu na zvířeně; i když by šlo o medvěda zavšiveného. Měli bychom raději zůstat u svých lidských typů, které se mi navíc zdají příhodnější. Dnešní vláda sveřepých dědků v Kremlu mi spíše připomíná přestárlou primabalerínu, která se stále tlačí do popředí, aby byla předmětem pozornosti a obdivu všech, ale nedovolí, aby jí někdo fekl pravdu, co si o ní a jejím tanci myslí. Je to paradoxní, že SSSR, který stojí tolik o mezinárodní tribunu, z ní už kolikátý rok dobrovolně ustupuje, protože se bojí - jako ta primabalerína - konfrontace s pravdou. Bylo to až téměř v polovině třicátých let, kdy se podařilo tomu distributorovi bankovního lupu Litvinovovi se dostat do civilisované Společnosti národů, aby za pár let jej Stalin obětoval, protože byl žid a to Hitler neměl rád. Po válce se na to jaksi zapomenulo. Nyní se SSSR v bláhové iluzi, že jej někdo bude trvale postrádat, vmanévrovává do izolace, aby vydíral na USA a ovlivnil presidentské volby. Pošetilost kremelských hlav jde tak daleko, že si myslí, že tím někoho v USA ohromí. Skutečností je, že tím jen zvoní hrana Mondalovi nebo kterémukoli jinému kandidátu z řad demokratů. Ve skutečnosti se zavděčují Reaganovi, ale s jeho vděčností mohou těžko počítat. Trochu to nakonec zaskřípalo v Holandsku, ale při jistotě, že SSSR bude mezinárodně jednat s revmatickou rychlostí, je dost času na to, obrátit současnou nevýhodu v opak. Holandská podmínka pro instalování raket je vlastně namířena proti sovětské trucovitosti, která - když bude pokračovat - bude poučením pro ty nepoučitelné kraválisty, jichž svět není plný, ale oni plní občas ulice. Mimo setkání s evropskými politickými vůdci v Evropě uctí Reagan s celou západní Evropou památku těch, kteří leží již čtyřicet let na pobřeží Normandie. V Čechách se na to moc nevzpomíná, i když jako pamětník vím, že to tenkrát bylo pociťováno jako mnohem významnější pro naši svobodu než třeba Stalingrad (a vím, že přirovnávat je nesmysl). Invase byla skoro první na černé listině pražských a moskevských sekerníků. Věřili jsme tenkrát, že ty armády v Normandii přinášejí i nám svobodu. Minuli jsme to o pár kilometrů. Jakkoli to nakonec byla svoboda od normandského pobřeží, doručili nám ji s moskevským štemplem, přes Tuzex. Náhradní součástky nikdy nedošly, takže jsme ji ojezdili ani ne za tři roky... Potomci, věřte, že víme, že to byla taky naše vina! V trestné činnosti budu pokračovat příště. VLADIMÍR VALENTA v roli sovětského řidiče náklaďáku, který vymyslel systém, jak krást maso - v kanadském televizním filmu »Crash Diet«. 12 [pageend12]OTA ULČ MNICHOV NENÍ JEN V BAVOŘÍCH Odjel jsem do Baltimoru na kongres Americké společnosti čínských studií odpřednášet rozumy o čínské zahraniční politice. Byl to tentýž listopadový weekend, o němž k výročí říjnové revoluce mírové tanky rachotily po Rudém náměstí a celý pokrokový svět se s nadějí upíral k mauzoleu, kde kmeti kývali, prokazujíce tím svoji životnost. Rozpovídal jsem se, v sále klímalo asi sto posluchačů. V druhé řadě si dělal mnoho poznámek svalnatý blondák. Poté, co jsem použil slova »stupid« v souvislosti s některými aspekty sovětského zahraničního počínání, svalovec pozastavil tužku a zabořil do mně své bleděmodré oči. »Jo ten,« poučil mě po produkci jeden z pořadatelů, »to je kágébé. Ten hodně jezdí na naše sjezdy. Já ho už znám leta. Ty druhé jste už viděl? Ne? To víte, sám tady není. Tři si nás přijeli poslechnout. Ovšem jsou tu také zástupci od jiných služeb. Peking, však to víte...« Přikyvoval jsem, aniž jsem věděl. Večer jsem se s modrookým čekistou potkal v baru. Představili jsme se jmény, já též povoláním. Na saku jsem měl cedulku jak s natištěným jménem tak s universitní firmou, kdežto zvěd si na cedulku toliko načmáral nedostatečně čitelného Ivana Ivanoviče Ivanova. Ujistil jsem ho, že ve mně nebublají negativní vášně. Že si o Sojuzu myslím, co si myslím — ale že je, pacholky, chápu: oni vědí, co činí. Že můj vztek puká jiným směrem. Berijův pokračovatel přikývl, položil mi velikou ruku na rameno a objednal další whisky. Byl jsem v exemplárně dialektické situaci: v pravici uklidňující alkohol, v levici rozčilující knížku, o níž jsem slíbil napsat recenzi. Titul »The Security of Taiwan« čili jak budeme vyprodávat a jak už vlastně vyprodáváme. Ponechme tedy Ivana Ivanoviče jeho historické misi a podívejme se na ostrov, o němž se celkem často píše, ale pochybuji, že by se mnoho čtenářů soustředilo na víc, než titulky: malá země, její existence nám plete plány — inu, melodie, snadno pamatovatelná starší československou generací. Na ostrově - kdysi též zvaném Formosa - žije osmnáct milionů Číňanů (tedy víc lidí, než bylo nás za první republiky, víc než je Palestinců, Izraelitů, ledakohos). Většinou jsou to domorodci, menšinou uprchlíci před komunismem. A netrvalo dlouho a primitivní zemědělská končina vzkvetla v průmyslovou moc. V dřívějším článku (ZÁPAD, ročník 1980) jsem užil příměr - k notnému pohoršení kalifornského penzisty Jožky Pejskara: Jako že by československá elita byla v roce 1948 uprchla na okres Veľké Kapušany a tam, v bezpečí za řekami Bodrog a Uh, se začalo veleúspěšně kapitalisticky budovat, zatím co v zemi vědeckého socialismu by převládal předvídatelný svrab s neštovicemi. Však by se tento stav věcí státnímu a stranickému vedení velice zadíral, Gottwald by dupal, Husák by žehral na veľkokapušanské dálnice, elektronický průmysl a výborné exportní výsledky. Rudí Číhané se značně čepíří, existence Taiwanu značí ztrátu tváře, jaký to trapný kontrast jak ekonomické mizérii, tak sérii gigantických politických nesmyslů. Poprvé jsem navštívil Taiwan v roce 1967, naposledy v roce 1982. Dovolte pár cifer: průměrný roční příjem byl 320 US-dolarů v roce 1969 a 1720 US- dolarů v roce 1979. Takovýhle skok, jako někde v Kuvajtu - jenže Taiwan nemá naprosto žádné nerostné zdroje. Když vypukla olejová krize, experti předvídali, že se ostrov rozsype: však přes 10% veškerého národního produktu pohltí účet za olej (v Západním Německu je to 2,3%, v Japonsku 3,75%). Ostrov se udržel, 90% vývozu tvoří průmyslové výrobky, tedy zboží, s nímž Československo na valutové trhy bídně proráží. Do onoho roku 1979 Washington uznával fikci, že nacionalistická vláda na Taiwanu je též de iure vládou celé Číny. Pak ale president Carter změnil linii o 180 stupňů. Uznal Peking jako jedinou čínskou vládu a prohlásil Taiwan za součást této pouze jediné Číny. Ostrované byli šokováni, ale svět téměř bez výjimky tleskal. Však např. západní Evropa se už takhle před lety přizpůsobila. Na Taiwanu došlo k zavírání vysla- neckých a konzulárních budov, taiwanské emisary vykázali z cizích zemí, mezinárodních organisací, ze sportovních kolbišť. Někdejší americko-taiwanskou smlouvu o věrném milování nahradil poTajpej - nedávno ještě ohyzdná vesnice tupný Carterův zákaz vládním činitelům vůbec kdy vstoupit na půdu taiwanských úřadů či potkat se kdekoliv s taiwanskými činiteli »in official capacity«. Slyšíte v pozadí ono jódlování? Jenže ostrov přežil i tuhle ránu pod pás. Místo oficielních diplomatických styků vznikly styky neoficielní, a poté, co se ekonomika naprosto nerozsypala, proradní Evropané a další cizinci se začali loudat zpět. Po Carterovi příjem na hlavu vyskočil v roce 1981 na 2780 US-dolarů, tedy o víc než polovinu, a měl by dosáhnout výše 6200 koncem této dekády - pokud se nepovedou plány mnichovanů. Jde přece o sjednocení s rudou matičkou vlastí. Tam uskutečňovatelé vědeckého socialismu již dosáhli životního standardu na úrovni saharského Sudánu. Podle statistických předpovědí Pekingu bude - když všechno dobře dopadne, plány se splní a překročí - v roce 2000 životní úroveň v Číně dvaapůlkrát nižší než je dneska na Taiwanu. »Nedovedu si představit pádnější argument proti sjednocení,« komentoval na sjezdu v Baltimoru Jan S. Prybyla, významný ekonom polského původu. Taiwanští mají též více svobody, než kdy dřív Číňané měli za jakéhokoliv režimu. A začínají se ptát Spojených států amerických: Máme právo odmídnout komunistický režim, který nechceme? Tohle, prosím, není provokativní švej- kovská otázka. Ony ty USA mají být baštou svobody, hrází před rudou hydrou, ba drží palce i Lechu Walesovi — jenže, víte, s tím Tajwanem ono přeci jenom ... Budu konkrétní: Propekingské a anti- taíwanské hlasy lze slyšet z mnohých směrů. Pomíjím extrémistické novolevi- cové tajtrlíky a jmenuji: 1) Publicisté, profesoři — s hroznými námahami se naučili čínsky, teď si to přece v Pekingu kádrově nepolepí, nezavřou si brány, nebudou se muset na stará kolena přeškolovat. 2) Silná pročínská »lobby« ve State 13 [pageend13]Departmentu. Richard Holbrooke, náměstek zahraničního ministra pro východoasijské záležitosti za Cartera, prohlásil, že záleží na vztahu k Číně, ne k Taiwanu, ten že je triviální. Jeho nástupcem, tedy mužem Reaganovým, je chlapík téměř téhož jména - John H. Holdridge - a totožných názorů. Vydává silné protesty proti pokusům dodat Taiwanu zbraně (čili dodržet smluvní závazky). 3) Myslitelé druhu exsenátora Ful- brighta, McGaverna, do jisté míry i ex- presidenta Cartera, osob přesvědčených o mravním padoušství vlastní země. Tedy jakýkoliv věrný spojenec USA - jako Taiwan - je padouch, jenž si nezaslouží naší podpory. Naopak, my musíme podporovat ty, kteří jsou proti nám. 4) Antisovětští funkcionáři jako Brze- zinski a Haig. Že hozením Taiwanu přes palubu se zavděčíme Pekingu a Peking s námi bude spolupracovat proti Kremlu. Jedním z největších sovětských úspěchů na poli mírového soužit) v sedmdesátých letech bylo přece americké neužití oné »čínské karty«. Americká vláda se vyslovila víc než jednou, že nic takového nepodnikne - patrně v upřímném přesvědčení, že takový mariáš by vskutku nebyl v americkém zájmu. Další důvod: ve vztazích mezi Washingtonem a Pekingem chybí ona významná esence zvaná »reciprocity« čili vzájemnost. Američané např. podporují mezinárodně pochybný nárok Číny na souostroví Paracel a Spratly, kde v okolí je prý hodně oleje. Washington zakázal americkým firmám ve vodách vrtat, Číhané protiprávně ohrožují lodě třetích států, Washington lumpárnám přikyvuje. A Peking se revanžuje. V OSN a jinde hlasuje proti nám ve veletuctech případů, od Angoly po Falklandy, od Izraele po karibskou oblast. Stručně: vztah Pekingu a Moskvy nikdy nezávisel a těžko kdy bude záviset na chování Washingtonu. Dodržení závazků vůči Taiwanu by rozhodně nenahnalo Čínu do sovětského náručí. Podřezáváme si vlastní větev. Amerika má notný nedostatek námořních bází. Ve východní Asii je jedna na Luzonu a třeba už brzo nebude. Přitom Taiwan, slovy admirála Edwina K. Snydera, má cenu deseti mateřských letadlových lodí. A to jsme se ještě nezmínili o ceně prestiže, slušnosti, dodržení slova — tedy cenu antimnichovanství. Myslete na zítřky, vašnostové! Svět si začíná všímat, jak že se nevyplácí být spojencem USA. Peking si právem stěžuje na tvrdohlavost Taiwanu. Ostrov se nechce podřídit. Nikdo nebyl dosud schopen zformulovat výhody, jež by ostrov sjednocením získal. Komunisté nemají naprosto nic příjemného k nabídnutí, co by naciona- listé již neměli. A nacionalisté vznášejí rýpavé otázky: »Bvly by Spojené státy ochotny vyjednávat se Sovětských svazem o podmínkách nastolení komunistického režimu ? « Domníval jsem se, že Taiwan je téměř nedobytelný. Kniha v Baltimoru mě vyvedla z bludu. Situace je jiná. Ostrovu hrozí zejména námořní blokáda. Přetněte zahraniční obchod a je po Taiwanu. Zásoby nafty vydrží tři měsíce. Život ostrova závisí na lodním provozu. Mohla by se Pekingu blokáda povést? Patrně ano. Peking má k dispozici 195 útočných lodí (Taiwan 6) a 102 ponorky (Taiwan má 2). Čína má třetí největší armádu na světě a není vyzbrojena toliko hůlčičkami na nabodávání rýže! Posuďte komunisticko-nacionalistické poměry či spíš nepoměry: 3,900.000 versus 310.000 mužů a žen v uniformách, 800 versus 0 bombardérů, 4630 versus 359 stíhaček. Třetina této armády je na ostrovech Que- moy a Matsu, snadno odříznutelná a vyhlaď ovitelná. Taiwan má stíhačky typu F-5E, jež stačí na MIGy 21, ale na nic modernějšího. Komunisté mají 2.000 letadel ve vzdálenosti 500 námořních mil od ostrova. Radar je zachytí 5 až 7 minut před příletem. Poletí-li nízko, budou to jen 3 minuty. Taiwanští stihači — pokud by se je vůbec podařilo včas expedovat do oblaků — jsou vybaveni zbraní - raketou Sidewinder -, již nutno vystřelit na nepřítele zezadu . Stačí jednoduché hodinky ke zjištění, že Sidewinder je zbytečná nicotná protiinvazní zbraň. Proto Taiwan požádal svého amerického spojence o dodání raket, jimiž lze trefit útočníka dopředu - přímo do oka. Nešlo o žebrotu, ale o lukrativní obchod za hotové, z ruky do ruky. Jinde Američané ruce trhají tak štědrým zákazníkům. Zde ticho po pěšině. Taiwan, postižený nepoměrem v námořnictvu 6 ku 195, naléhavě zažádal o rakety typu Harpoon. Další nedoslýchavost na příslušných luzích. Taiwan Relations Act v paragrafu 3, odstavci »a«, zavazuje Spojené státy americké dodat Taiwanu nutné zbraně k dostatečné obraně (»sufficient self-defense capability«). Tak jaký že to problém? Jde o interpretaci a tu si vyhražuje Washington. Především termín »defensive weapons«: Kdokoliv se špetkou soudnosti a integrity porovná vojenskou sílu Číny a Taiwanu, nemůže nedojít k závěru, že cokoliv Taiwan kde sežene, může být jen defenzivní. Jediný bombardák nemají, o jediný neža- doní. Potřebují lepší stíhačky typu FX (nejlepší F-16A jim Američané neprodají, ty jsou na prodej nespojencům), jež by se mohly vznést dřív, než bude zcela pozdě. Dosud jsme se nelaskavě otřeli o Cartera. Ale co Reagan, proslulý bijec všeho komunistického ? Zapněte si bezpečnostní pásy k dopravě do skutečného světa: Reaganova slova a činy se liší, Sověti jsou sice bídáci a agresoři, nicméně obilí jim budeme prodávat v jakémkoliv množství. V Polsku zavedla vojenská junta stanné právo, nicméně zabráníme bankrotu Polska na mezinárodním finančním fóru. V květnu 1981 Washington oznámil svůj závazek dodat Taiwanu požadovaná letadla. Peking začal křičet a v lednu 1982 došlo k porušení závazku. Tentýž Reagan, jenž v průběhu presidentské kampaně se zmiňoval o znovuobnovení diplomatických styků s Taiwanem, podepsal v létě 1982 s čínskými komunisty prohlášení víc anti- taiwanské, než k jakému se kdy přiměl jeho předchůdce Carter. Tak co? Dojde k invazi ostrova? Peking by ovšem rád dal přednost lacinějšímu řešení a mnichovské by bylo zcela nejlepší: ať USA donutí Taiwan vzdát se bez boje. Jestli se přesvědčovací kampaň nepovede, dojde k variantě spolknout ostrov polomírovou cestou — blokádou. A jen ta kdyby - snad jen zázrakem - nevyšla, invázni síly se dají na cestu přes stomílovou úžinu. Byla by to expedice velice drahá. Hlavní starostí nejsou předpokládané ztráty na životech, ale ztráty drahého, těžko nahraditelného zbrojního materiálu. Vždyť proto věru Peking hrozí Washingtonu neprodávat na ostrov letadla a rakety, jež by potápěly invázni flotilu. »Tak máte vy vůbec šanci?«, ptal jsem 14 [pageend14]se oficiálů na Taiwanu a někteří zněli vskutku optimisticky. Zdůrazňovali ekonomické úspěchy, politický a sociální pokrok. Např. v roce 1974 studie mezinárodní organizace došla k závěru, že ze 66 zemí Třetího světa Taiwan měl nejspravedlivější systém rozdělování materiálních statků, měl nejmenší rozdíly mezi bohatými a chudými. Tedy klobouk dolů — a škoda, že se na ostrov nejezdí poučit vládci různých Salvadorů. Dr. Sun Yat-sen, tatíček zakladatel moderní Číny, nejvyšší morální autorita na Taiwanu, je v Rudé Číně znovu uznáván. Začíná se mu věnovat větší pozornost než oněm evropským vousáčům 19. století. Třídnímu boji odzvoněno a podle nejnovější pekingské definice »socialismus značí systém, který funguje«. »Proč bychom se měli komunizovat, když oni se mohou odkomunizovat?«, říkali mi optimisté. »Je to věc času, a abychom čas měli, musíme si ho koupit zbraněmi a vy nám je teď odmítáte dodávat.« Sdílím onen názor pesimistů, že Mnichov není jen v Bavořích. Rád bych z Washingtonu slyšel jednoznačné, nekvalifikované, nezatočené sdělení a závazek: ano, Taiwan má právo zůstat nekomunistickou zemí, a my, Spojené státy, máme povinnost pomoci. Když jsem odjížděl z Baltimoru, an- dropoid Ivan Ivanovič Ivanov mi přátelsky kynul. Jak jsem přiznal ze začátku, na něho vztek nemám, myslím, že mu rozumím. Kypím však oněmi negativními vášněmi při pomyšlení na druh západních demokratů s pomyslnými padacími mosty. ZDENĚK CHALUPA MICHALOVSKÝ SCIENCE FICTION Pršela na mne voda z nebeské konve a jak tu vodu mám rád, připadal jsem si nespravedlivě vyplavovaný ze silnice, na níž jsem poctivě stopoval. Už mě mohli jen ždímat, když zastavila slečna vonící drahým parfémem a upřímností. Jeden by to do ní neřekl. —Bez obav, to sedadlo zase uschne, řekla a až do Michalovců nepromluvila. Já jsem svědomitě schnul s vyhlídkou, že zase promoknu. V Michalovcích mě zamrazilo, když jsem viděl před každým blokem vodárenskou cisternu. —To se tu lidé sprchují?, zeptal jsem se, neboť jsem tak chtěl příjemně říznou cestu zaplatit. Ta voňavka mlčela, zdálo se mi, že přemýšlí, zdali jí stojím za odpovědi Rozhodovala se na ženskou nezvykle rychle: —Já tomu nerozumím, ale někde směrem k Humennému stojí chemička, prý jediná toho druhu v RVHP, a ta tu všechno zamořila. Mluvila dost vztekle: —Štrougal řekl, že raději vyklidí okres než to zastaví, pokračovala ve chvíli, kdy se mi začala líbit. —Blízko té továrny stojí mlékárna, ale jsou lidi, že ... Spolkla zbytek své vý- chodňárštiny. Snažil jsem se domyslet, co to podivné vyhlášení znamená. Štrougal. —Proto ty cisterny, a šminková bariéra pod okem se jí překvapivě rozpila. —Tady budete muset vystoupit. Když budete mít žízeň, pijte nanejvýš Zlatého bažanta, doporučila stroze. Zmizela za zatáčkou a já kličkoval mezi přívaly vod a uhýbal se vyděšeně cisternám. Zas tak pomalu mi to nemyslelo. Jel jsem na reportáž k jistému michalovskému politickému činiteli. (Úřední slovník, ne můj.) Činitel se v řeči činil, definitivně mne, pro něho soudruha, usušil, neměl jsem na vybranou, protože mě tak silně hřálo kvákání, jak se v okrese mají dobře. Byl přímý, prskal na mne a ve své vřelosti zpracovával moje rameno důraznými direkty. Profesionálně jsem mu přitakával a zubil jsem se na něj, že mi nabídl kafe. Potom jsem se zeptal, kde přišel o koneček malíčku. Prý při Slovenském národním povstání. Byl hrdý, že jsem si všiml. Měl jsem milý pocit, že lže poctivě, že nemusím moc uvažovat o možnosti, že se ho nešikovností zbavil při práci se sekerou. Když jsem se ho zeptal, s ukazováčkem namířeným na páru vycházející z konvice na kávu, co je to za vodu, překvapeně sebou cukl. Na co že se to ptám, řekl přísně. Ta voda že prý je ta nejlepší, co se dá v okolí sehnat! Moje dobrovolná taxikářka, pomyslel jsem si s úctou, si nevymýšlela. Ze šálku jsem si jen usrkl ne proto, že bych měl strach z nekvalitní vody, ale že jsem se hnusil těch, co hrozí vyklizením okresu a nedokáží zlikvidovat továrnu, jež zabíjí dopředu. Válečné zločince soudili. Tahle forma státnické (stranické) lhostejnosti otřásla i mou otrkanou novinářskou povahou. Ale to nebylo nic proti tomu, když jsem za týmž funkcionářem přijel za rok. Slunce svítilo a oranžové cisterny už tu nebyly. Nevěřím v zázraky. Zkušenost mi doporučila uvažovat přesně. První moje otázka náhodnému chodci zněla: —Co ta vaše smradlavá chemička? -Já v ní pracuju, odpověděl. Měl jsem ještě čas a tak jsem chodil po městě a díval se do očí. Ty oči byly normální, nemohu říci, zda vyrovnané nebo smířené. Udivovaly mě jen ty záblesky nevědomosti. Děsily mě. Večer jsem zazvonil na dveře bytu lokálního straníka, s kterým jsem vedl před rokem rozhovor. Nikdo mi neotvíral, ale slyšel jsem dohady mezi ženou a už mi známým bručivým hlasem. Dizo- nance obou hlasů napřímila mou pozornost. Konečně mužský hlas získal nadvládu a žena se objevila pod křišťálovým lustrem, umístěným v předsíni. Chlap v křesle mě blábolavě uvítal a nabídl mi skleničku vína, nalévaného z obrovského poloprázdného demižonu. Chlap poděkoval, že jsem přijel, něco jsme si zmateně povídali, bylo jasné, že se k jádru mé druhé návštěvy toho večera neproklestíme. Můj partner byl čím dál tím halasnější a choval se tak otevřeně, jako by měl pocit, že je v soukromí a ne na party se stranickými soukmenovci. Začal mi tykat. Byl jsem předvídavě z dosahu jeho boxerských pěstí, protože kdyby tomu tak nebylo, asi by se jeho ostře řezaný obličej divil. Najednou jsem se ho zeptal na cisterny s pitelnou vodou. Rozřehtal se jako člověk, který má vlastně víc svědomí než musí předstírat. I já se často v lidech pletu a vyrábím si představy horší. —Kluku, vy chroptěl ze sebe. Pak dopil skleničku a začal mluvit normálně. —My jsme to museli udělat tak, aby se lidi nebáli. Pomaličku polehoučku jsme je v novinách zpracovávali, teď už většina věří, že to byla jednorázová otrava a intenzita klesá. Uvěřili, když zmizely cisterny, to byl ten trik! Vůbec jsme je tam původně nemuseli dávat. Moje vypadlá plomba, tedy dutina po ní, byla plná, přecpaná těch krutých slov, ale bez omluvy: co měl ten ubožák učinit? Postavit se pánům baronům, co mají soukromé statky obhospodařované státními zaměstnanci? Holt to ještě nedotáhl tak vysoko, aby zapomněl na svědomí. —Jakou kávu mi nabídnete dnes?, zeptal jsem se nepřátelsky. Zachechtal se jako nesvéprávný: —Máme tu novou profesi, ucedil a podíval se na strojně ^vyšívaný obraz z Tuzexu. —Dů-chodci! Řeší se tím aspoň jeden problém. DÚ-CHODCI. Ti si ráno berou kanistry, sednou na autobus a jedou do Vihorlatu. Tamější voda ještě jde, neboj se! U nás z ní vaříme i polívku. Máme spolehlivou paní, ta je špička! Dokáže se denně otočit i třikrát a moc nechce. —Co když to jednoduše natočí z vodovodu ? —To by si taková ... no přece nedovolila! —To je vaše věc, řekl jsem a kávy jsem se ani netknul. Měli byste vidět ten pozoruhodný výraz známého komunistického funkcionáře, jak si žmoulal zbytek malíčku, zvaného SNP. 15 [pageend15]MILENA JESENSKÁ Přes tři roky se zabývám Milenou Jesenskou, ale nikoli její krátkou epizodou s Fran- zem Kafkou, nýbrž Milenou, českou novinářkou. Pokouším se sehnat a okopírovat všechny její články, které kdy napsala, a jestli se dílo podaří, vyšel by výběr z Mileniných článků od roku (asi) 1921 do sklonku léta 1939 v německém překladu. V Peroutkově »Přítomnosti« ze dne 8. března 1939 jsem našel její článek »Dobrá rada nad zlato«. Myslím si, že 40. výročí Mileniny smrti v koncentračním táboře Ravensbrück může obrozený REPORTÉR vzpomenout přetištěním jednoho z posledních příspěvků, který Milena Jesenská před zatčením Gestapem napsala a otiskla. Ota FILIP DOBRÁ RADA NAD ZLATO ... Vždycky jsem přemýšlela se srdcem sklíčeným, jak je to možné? Jak vysvětlit, že se komunistický tisk v posledních šesti letech lišil od skutečnosti, jako líčení krajiny, kterou by popisoval barvoslepý? Jedna z příčin tohoto velmi složitého procesu je zajisté okolnost, že Kominterna zřídila po celém světě a ve všech státech parevoluční úřady, obsadila je úředníky a stvořila tak nový typ člověka: komintern- ské úředníky s měsíčním platem 1200 K. Úkolem těchto úředníků bylo pak dostáti své povinnosti, to je dělati tak zvané revoluční akce v té které zemi, kde právě seděli. Poněvadž kominternští zaměstnavatelé jsou velmi přísní na své zaměstnance, budili tito lidé tutéž nelibost, jakmile se nevyvíjela politika podle jejich přání, jako budí nelibost sovětský dělník, který nedodrží předepsaný akord ve výrobě bot. Z tohoto důvodu vyvíjeli komunističtí sekretáři činnost. »Rozvinout program, postavit otázku a vyvíjet činnost« bylo nejoblíbenější rčení všech schůzí, porad, přednášek, školení a referátů v buňkách. Cím mohutnější a tragičtější byla neshoda mezi jednotlivými skupinami pracujících, čím drtivější byly rány, dopadající na jejich ideály, tím optimističtěji a povzbudivěji zněly titulky komunistického tisku, tím hromadněji se vyráběla odvaha, tím proklatější byl každý, kdo nedovedl podlehnout hypnose propagandy a namáhal se viděti věci, jak jsou. »Rudé právo« zaniklo — vyvíjí se tedy hlasitá propagační činnost ze zahraničí. Přiznávám se, že jsem naplněna lítostí, když slyším ve svém pokoji hovořit Moskvu česky — lítostí nad tím, že muž, který je 3000 km daleko, hovoří k nám větami tak papírovými, slovy tak neskutečnými, frázemi tak bombastickými, nemaje zřejmě o skutečné pravdě v Česko-Slovensku tušení, jsa informován někým, kdo »vyvíjí činnost«, a dusaje po složitých útvarech společenského dění jako slon v porcelánu. Nemluví k nám živý český člověk, ale kominterský úředník. Nedotýkají se ho naše starosti, ale moskevské starosti Komin terny. K »vyvíjení činnosti« kominternské vysílačky patří »rozbor sociálních poměrů, jejich kritika a hledání východiska«. Rozbor sociálních poměrů, které podáva- la Kominterna, vrávoral vždy od škarpy ke škarpě. Její kritika je černo-bílá, pomíjejíc mlčením všechny zvratné, sobě si odporující, zdánlivě nevysvětlitelné a složité společenské zjevy. Hledání východiska je pak spílání a vyrábění optimismu. Pokud jde o to spílání, je zvlášť zajímavé: podobá se člověku, sedícímu uprostřed louže, an spílá ze všech sil někomu, koho jedoucí vůz postříkal blátem. Sovětská vysílačka promlouvá k nám pravidelně dvakrát týdně a její zvuky jsou velmi nevlídné. Už asi tři týdny hovoří moskevská vysílačka o fašistické a zlovolné krutosti, se kterou se chováme k uprchlíkům, k emigrantům politickým i hospodářským a k vlastním příslušníkům židovského vyznání. Pro tuto závidění- hodně umístěnou vysílačku se vůbec nic nestalo. Nebyl Mnichov. Není skutečnost, že nyní musíme počítat především s německým politickým a hospodářským vlivem. Neexistuje fakt, že první republika poskytovala velkoryse asyl každému, kdo o něj požádal — emigrantům maďarským, německým, rakouským, polským. Nic neznamená skutečnost, že je malá plocha naší země přetížena uprchlíky vlastními. jimž především musí platit naše péče. A konečně nic neznamená okolnost, že »autorita, non veritas, facit legem«, okolnost, která je zřejmě základnou jakéhokoli politického dění. Výrony komin- ternského opovržení - a Kominterna sídlí v Moskvě! — rozlévají se nad naším konáním v spílání. Člověk, jemuž se denně několikrát srdce zastaví žalem nad osudem lidí, pro něž není na tomto osekaném prámu místo, stojí chvíli snad nerozhodně a naslouchá v zajetí soucitu a lítosti nad postiženými. Po dvacetiminutovém hromování vypluje však na povrch myšlenka podivná: podivná proto, že mozek, uštvaný hřměním propagand ze všech stran, pomalu a plaše nalézá prostou pravdu v ohromujícím přívalu polopravd a potřebuje dlouhou chvíli, než si uvědomí skutečnosti pravdivé. Například článek 129 v nové sovětské ústavě, které se říká stalinská: »SSSR poskytuje příslušníkům cizích států, kteří jsou pronásledováni buď proto, že se zastávali zájmů pracujících, nebo pro činnost vědeckou, nebo proto, že bojovali za národní svobodu, právo asylu.«! Tolik praví Sovětský svaz na důležitém papíře — a sice v ústavní listině. Jak je tomu však ve skutečnosti? Ve skutečnosti nepřijímá SSSR emigranty už po dobu pěti let. Poslední byli vídeňští schutz- biindleři z vídeňských únorových barikád. Vypravuje se, že Sovětský svaz neudělal s nimi dobré zkušenosti: odmítli odjet z hlavních průmyslových měst pod dozor a samovládlu odlehlých venkovských straníků (samy sovětské noviny píší dnes o tom, jak taková samovláda vypadá), vstoupili v Leningradě, Moskvě a Charkově do továren a začali s hlubokým nadšením pracovat. Už po několika dnech se ukázalo, že práce muže ze západu se naprosto liší od práce sovětského občana i co do jakosti i co do tempa. Ukázalo se také, že rakouský sociálně-demokratický dělník z Vídně a Lince z roku 1934, porobený fašismem, měl docela jiné představy o svobodě, o spolkové činnosti a o životní úrovni, než měl dělník v Sovětském svazu. Řada konfliktů, která z toho vznikla, přiměla schutzbündlery k rozhodnutí vrátit se do vlasti — ale ukázalo se, že jim to nemůže být dovoleno, poněvadž SSSR měl pochyby, že by tito lidé byli doma dobrými propagandisty. Mnoho, velmi mnoho jich bylo pozavíráno, mnoho posláno za polární kruh nebo na velké stavby. Tady byla zajímavá úvaha, kdo vlastně stavěl sovětské gigantické stavby, průplavy, hráze a regulace — a kdo vůbec v celých dějinách stavěl na všech místech gigantické stavby, »svědky velké kultury« — od pyramid po silnice ve francouzské Guinei až po Volgastroje. Od roku 1934 uzavřely sověty hranice emigrantům přesto, že článek 1 29 sovětské ústavy byl formulován v roce 1936. Emigranti z Německa zůstali u nás; byli sice živi bídně, ale žili. Mluvila jsem s nimi v roce 1937. Ptala jsem se jich: Proč nejedete do Sovětského svazu? Jste přece komunista? Bojoval jste v Německu pro vítězství komunismu, proč nejedete tedy tam? Řekl mi: »Nepustí mě tam. Ani myš se tam nedostane. A pak — já bych nejel. Mám-li se dát zavřít nebo snad i odstřelit, to se rovnou vrátím domů. Tam budu aspoň vědět, proč mě zavřeli...« To jsou, víte, trpké věty člověka, který byl dvacet let komunistickým dělníkem, prodělal všechno, co bylo v Evropě komunistovi prodělat — od měsíců nezaměstnanosti až po žalář a emigraci. Ale mimo to, že jsou trpké, ukazují, že komunisté — nikoli komunističtí činovníci, nýbrž komunističtí dělníci — si slibovali od eventuálního přijetí sovětské vlády málo laskavosti. Když se ve Společnosti národů jednalo o další zajištění a prodloužení Nansenova úřadu - té mezinárodní společnosti, která se ve světovém měřítku stará o osud uprchlíků, vystoupil jediný proti další činnosti této organisace — Litvinov. Mluvil za Sovětský svaz. Když se roku 1936 blížily čtyři Francovy kolony k Madridu, zachránila Madrid mezinárodní brigáda dobrovolníků. Mezinárodní brigáda dobrovolníků vnesla také první vojenské zkušenosti a vojenský výcvik do domácí španělské armády. Ta mezinárodní brigáda čítala mnoho desítek tisíc mužů a byli to věru muži stateční. Když padla Barcelona, zbylo jich ve Spa- 16 [pageend16]nělsku — 8000! Tehdy rozeslala španělská vláda po všech konsulátech v Barceloně dotazníky s několika otázkami: Přijmete svého občana zpět? Postaráte se o jeho cestovné od španělských hranic? Zaručujete mu bezpečnost? Nuže: Česko-Slovensko přijalo své občany zpátky i do té mizerie, kterou jim mohlo nabídnout. A občané česko-sloven- ští vydali se do Španělska bojovat bez vědomí své vlády, tajně a na vlastní pěst. Sovětský svaz nepřijal zpět lidi, které tam poslal — a muži ze Sovětského svazu odešli do Španělska na rozkaz sovětské vlády. Ovšem, byli to Němci, Rakušané, Maďaři, Jihoslované, Poláci. Formálně nebyli většinou sovětskými občany. Byli jenom komunisty. Po dlouhých jednáních jich polovinu vzalo Mexiko. Druhá polovina tam zůstala. Vysláním dobrovolníků do mezinárodních brigád zabil Sovětský svaz dvě mouchy jednou ranou. Zbavil se jednak téměř všech emigrantů, které v dřívějších letech přijal - v Moskvě zůstali jenom vybraní činovníci - a jednak měl ve Španělsku spolehlivé lidi. Zkuste se zeptat, co zůstalo z německé emigrace, která se uchýlila do Sovětského svazu, a shledáte, že kosti německých komunistů leží hlavně pod Madridem. Stejný osud stihl maďarskou, jugoslávskou a polskou komunistickou emigraci. Z 80 000 dobrovolníků ve Španělsku zbývá jenom desetina - ale teď se ani ona nesměla vrátit do Sovětského svazu. A nesmí se tam uchýlit ani lidé, které osud nutí opustit dosavadní domov. Nelze závidět nikomu, kdo se uchýlí do sovětského Ruska - a přece! V Evropě představuje Sovětský svaz zemi, která by nejsnadněji mohla přijmout a uživit socialistickou a jinou emigraci. Kolik je tam půdy, která čeká na obdělání! Co by mohla emigrace vykonat na Sibiři, na Dálném východě a ve východních svazových republikách! Jak často slyšíme o nedostatku kvalifikovaných sil v průmyslu, zemědělství i ve vědě - a emigranti ze západu jsou jistě výborní pracovníci. I kdyby Sovětský svaz přijal milion nebo dva miliony emigrantů, co by to znamenalo pro zemi s tak ohromnou plochou, s tolika možnostmi a se 170 miliony obyvatel? Co by to bylo pro zemi, kde by většina emigrantů mohla hrát opravdu pionýrskou úlohu? Proč tedy nedodržuje So- větský svaz vlastní ústavu, má-li tolik rad a výtek vůči maličkému Československu? Nechtěl by nám moskevský rozhlas tuto záhadu vysvětlit? A nechtěl by nám říci, co se stalo s mnohými čes- ko-slovenskými komunisty a prostými českými dělníky, kteří se do Sovětského svazu uchýlili před lety jednak před tresty a jednak za prací? Nedověděli bychom se například, že většina jich sedí ve věznicích GPU? Tak se chová SSSR k lidem, kteří se bláhové domnívali, že být komunistou je totéž, jako stát pod ochranou sovětské vlády. Tak se chová SSSR k lidem, které školil a poslal do světa, aby hlásali komunistické učení. Jakmile se stanou emigranty, nemají do »mateřského« státu přístupu. Nepřijímají je zřejmě proto, že znají západ. Protože mají jakýsi pojem o svobodě, o pečlivé práci a lidském právu. Snad i proto, že mají málo smyslu pro kult jedné osoby. To dodávám proto, abych nevzbudila klamný dojem, že lituji komunisty západních zemí, poněvadž nemohou do SSSR. Jsou mezi nimi lidé, jichž si hluboce vážím, a lidé, jichž si hluboce nevážím. Ale moje osobní nevážnost k jakémukoli člověku nemůže jít tak daleko, abych mu přála, aby dnes byl přijat »vlastí všech pracujících«. íl::js íjHis íftíi! JOSEF JOSTEN MARGARET THATHEROVÁ A JEJÍ ZASADY Britský nedělní list »The Sunday Telegraph« otiskoval nedávno ukázky z pamětí bývalého velitele evropských armád Severoatlantického paktu, pozdějšího amerického státního sekretáře (v našem smyslu ministerského předsedy) generála Haiga. Jemu připadl též úkol zamezit válku o Falklandské ostrovy v jižním Atlantiku. Jeho mise ztroskotala, nikoli však jeho vinou. Haigovo líčení vývoje pohnutých událostí odhalilo novou otřesnou skutečnost o sovětské podlosti. Sověti nabídli podle informace býv. presidenta Argentiny Gal- tieryho, že jejich ponorka potopí anglickou mateřskou letadlovou lod Invincible, na jejíž palubě byl princ Andrew, který pilotoval jednu z lodních helikoptér. »Úspěch« měl připadnout ke cti argentinských námořních sil. To ale bylo odmítnu to. Pro nás je velmi zajímavý rozhovor, který měl Haig s britskou ministerskou předsedkyní Thatcherovou na Downing Street číslo 10. Když jí přednesl americké zprostředkující návrhy, Thatcherová udeřila do stolu a řekla: »Toto je stůl, za kterým seděl v roce 1938 Neville Chamberlain a mluvil o Čechoslovácích jako o ’’vzdálených lidech, o nichž málo víme a s nimiž nemáme mnoho společného”. Následovala světová válka, jež přinesla smrt 45 milionům lidí.« Thatcherová žádala, abychom nezapomenuli na toto: »Nežádejte od Británie, aby odměnila Argentinu za její útočnost tím, že bychom jí dali něco, čeho nebyla s to dosáhnout mírovými prostředky.« To byla ovšem řeč, jakou jsme si .odvykli slyšet z úst politiků. Pro nás Čechoslováky doma či v exilu a vůbec pro všechny Sověty podmaněné země je to ujištění, že Británie za dnešní vlády a v žádné situaci nebude opakovat politiku mnichovského poraženectví. Musí to být i zdrojem naděje do budoucna. Toto stanovisko Thatcherové potvrdilo její názory, jež vyslovila v dopise, který jsem dostal jako odpověd na gratulaci, když byla v roce 1975 zvolena předsedkyní konservativní strany. Tehdá napsala: »Jsem si jista, že naši britští lidé s vděčností vzpomínají na hrdinnou pomoc, poskytnutou nám v nejhorších dnech minulé války Poláky a Čechoslováky ... Na evropské Konferenci o bezpečnosti a spolupráci usilujeme, aby vývoj vedl k volnější výměně myšlenek mezi Východem a Západem a aby se ulehčil život postižený nedůvěrou, jež rozděluje Evropu. Jde nyní o to, aby konference měla praktické výsledky a nepřinesla jen planá prohlášení...« Na tato zlepšení se ovšem doma stále čeká. Pokud jde o Britanii samotnou, těm, kteří zde žijí, je zřejmé, že politika ústupu a poraženectví není na programu vlády, jíž Thatcherová předsedá. Loni jsem požádal jménem našeho londýnského VONSu, tj. UK Committee for the Defence of Unjustly Prosecuted, o názor Thatcherové na práci tohoto výboru u příležitosti večeře na počest amerického státního podsekretáře Dr Elliotta Abram- se, který je ředitelem Kanceláře pro lidská práva a humanitní záležitosti. Napsala: »Posílám nejlepší přání spolupracovníkům Výboru na obranu nespravedlivě souzených. Obdivuji jejich úsilí a povzbuzení, pomoc a ulehčení osudu těch, kteří jsou nespravedlivě stíháni a žalářováni. Porušování lidských práv je nepřijatelné, ať se to děje kdekoliv. To nám všem dává povinnost mluvit jasně o porušování lidských práv v Sovětském svazu a ve východní Evropě. Není většího poslání než obrana svobod. My také nesmíme považovat naše svobody za neotřesitelné. Nesmíme se vyhýbat povinnosti podporovat naděje těch, kteří trpí v zemích, kde se lidem svoboda odpírá. Přeji proto vašemu Výboru sílu a úspěch ve vašem úsilí na obranu svobod a spravedlnosti. Margaretta Thatcherová:« Sovětský tisk nazval Thatcherovou »Železnou dámou (Iron Lady)«. Právem. 17 [pageend17]JIŘÍ MORAVA TYRŠOVA SMRT V OETZU Ústředí československého sokolstva v zahraničí uspořádá ve dnech 11. a 12. srpna 1984 symposium k 100. výročí smrti dr. Miroslava Tyrše v rakouském Oetzu, na které přislíbili příspěvky prof. Leopold Pospíšil, prof. Vlad. Krajina, Jiří Jelínek, Antonín Cekota, dr. Richard Drtina, Jarmila Uhlířová, M. F. Kašpar, Vladimír Pečka, Vladimír Skutina, dr. Josef Skvorecký, prof. Miroslav Fic, Martin Kvetko, Vávro Ryšavý, Marta Tůmová, Zdeněk Slavík, D. Borsuk, Marie Provazníková a literární historik Jiří Morava, z jehož přednášky přetiskujeme malý úryvek. Typicky alpská vesnice Oetz pod věčně zasněženým Acherkogelem (3008 m) čítala 329 obyvatel, přesto měla od r. 1877 okrašlovací spolek, který se spolu se sekcí Amberg německého »Alpenvereinu« staral o rozsáhlý rekreační prostor, přičemž většinu procházkových cest a malebných dřevěných vyhlídkových mostů přes Oetz- taler Ache věnovali bohatí stálí hosté. Existoval tištěný průvodce po okolí. K dispozici stály tři hostince: prastarý »Zum Stern«, menší »Zum Alpenverein« a konečně hlavní »Zum Kassl«, což znamená křestní jméno Kassiana Haida. Vzorně vedený podnik (podle prospektu bylo personálu ’’nejpřísněji nařízeno, aby se choval způsobně a vyplňoval přání ještě dřív, než bylo vysloveno). Právě tehdy se začaly vyrábět kovové roury a Haid ohlašoval na příští rok vlastní studnu. Jeho hosté mohli bezplatně rybařit v Ache a Nederbachu a chodit se koupat a plavat do nedalekého Piburger- see. O cenách existují nejrůznější údaje, v každém případě si pobyt mohli dovolit jen dobře situovaní. Šetrný Tyrš nebyl ubytován v hlavní budově, nýbrž v podkrovním pokojíku přilehlého domku na staré silnici, patřící hostinci »Zum Kassl«. Stýkal se s Haidem, jeho příbuzným medikem Pischlem a vídeňským zdravotním radou prof. dr. Voglern. Chodíval na vycházky i do sousedního údolí. Často se prý koupal v Piburgersee, které, ačkoliv leží ve výšce 920 m, je poměrně teplé. Už tehdy tu byl k dospozici »lázeňský a plovárenský ústav«, přičemž byli muži a ženy rozděleni jako v kostele. Večer promenoval na březích Oetztaler Ache až do pozdních hodin. Vesničanům, kteří znali každého hosta, byl Tyrš obzvláště nápadný. Podle faráře Haueise mu říkali »Prager Mandl«. »Pražský mužíček« přitom neznamenalo, že Tyrš byl malý (při rozhovoru na faře padla i zmínka o jeho nosu, který se prý některým zdál příliš velký), ale i to, že se za jeho zevnějškem cosi skrývalo. Působil prý »agilně, živě«, zkrátka jako sportovec. »Měl prý opravdu chodit podél Ache a prudce gestikulovat a nahlas řečnit, o čemž se lidově říká: ten je kapku poblázněný. Proto ta domněnka pana faráře Antona Haida v úmrtní knize o ’’duševní poruše”«. Tyrš měl od dr. Erpka zakázáno často a mnoho psát. Přesto se nezdržel a korespondoval jak s ženou, tak s přáteli. Byl smutný, cítil se opuštěn. K tomu stavu přispíval nemálo jeho nedávný odchod ze Sokola. »Pozdrav všem, kdo mě ještě zná- ti chtějí« svědčí o tom, že mu mnozí jeho krok zazlívali. Na druhé straně se jeho zdravotní stav oproti veškerému očekávání zhoršil. Trpěl nespavostí, podrážděností hlavy a bolestmi nohou, které sotva vlekl. Telegramem ohlásil, že hledá »místa ještě výše položená a tichá« a skutečně prý vyšel až k ledovcům, kde strávil na farářově chatě dva dny, byl ale popuzen hlučností hostů a vrátil se zpět. »Dopisy, které mi Tyrš z Oetzu posílal,« svědčila jeho žena, »vyznívaly trapně. Neměla jsem v Libějicích stání...« Vrátila se se svou matkou do Prahy a rozhodla se, že brzy odjede do Tyrol. Její zmínka, že o plánu Tyršovi sice napsala, ale neudala termín, aby jej nerozčilovala několikadenním čekáním, mluví o tom, v jakém psychickém stavu se nacházel. Tyrš mezitím poslal (jistě velmi podivný) dopis dr. Čížkovi, ze kterého Jandásek cituje bohužel jedinou větu: »Musím do samoty, aby to nepozorovali.« ”Oni” byli jistě letní hosté, není však jasné, co měli ’’pozorovat”. Kdyby se bylo jednalo o jeho odchod z Oetzu, potom by byl napsal: ’’aniž by to pozorovali”. Zbývá tedy možnost, že jeho choroba byla v tomto okamžiku již tak nápadná, že sám cítil potřebu stáhnout se do ústraní. Budto tento nebo obdobný dopis domů přiměl paní Tyršovou, aby jednala. 6. srpna 1884 telegrafovala svému muži, který jí následujícího dne tímtéž způsobem odpověděl, že je v Oetzu, jaké je sem spojení, a požádal o další rychlou zprávu. Téhož dne, tedy ve čtvrtek 7. srpna 1 884, sedla v Praze na večerní vlak a zatím co již byla plna obav na cestě, její matka telegrafovala v pátek Tyršovi, aby přišel Renátě naproti. Ta napsala o svém příjezdu v sobotu 9. srpna 1884 toto: »Na stanici jsem Tyrše nenašla. Přistoupil ke mně přednosta se zjevnými rozpaky a s telegramem v ruce ... a sděloval, že ... nemohl být doručen pro nepřítomnost adresáta. V neblahém tušení a hlubokém rozrušení sedla jsem na horskou bryčku...« Když dojela do Oetzu, panovala v hostinci »Zum Kassl« stísněná nálada. Paní Renáta se dozvěděla, že její muž předešlého dne dopoledne zmizel a od té doby po něm mizela stopa. Snad byl prý viděn 8. srpna odpoledne u vlaku v Roppen anebo pozdě večer před Oetzem nedaleko mostu, přičemž prý neodpověděl na pozdrav, jen jaksi mával rukama. Ani v pokojíku, kam Haid se svou ženou Tyršovu manželku zavedli, se nenašlo žádné vysvětlení. V neděli 10. srpna 1884 se odebrala do kostela, kde farář (jak bylo v Tyrolích zvykem) po mši vyzval z kazatelny obyvatelstvo, aby vytvořilo pátrací sbor. Třicet mužů se vypravilo do okolí a patrně tehdy, když se záchranná akce setkala s neúspěchem, telegrafovala do Prahy o tom, co se událo a žádala, aby sem přijel její bratranec Josef Scheiner. Adresátem byl pražský starosta dr. Tomáš Černý, který byl jako Scheiner sokolským funkcionářem, takže se obsah této zprávy rozšířil i mezi dalšími. Hned v pondělí 11. srpna žádal Tyršův přítel ing. Marek okresního hejtmana v Landecku o zavedení pátrání, přičemž příslušný okresní hejtman v Imstu se dozvěděl o věci z hlášení četnické stanice v Silzu. V úterý 12. srpna se vydal Scheiner, doprovázen dalším Sokolem, Josefem Rixym, který se přidal na vlastní útraty, na cestu do Tyrol. Starosta královského hlavního města Prahy telegrafoval ve středu 13. srpna v 10.00 místodržiteli v Tyrolích a Vor- arlbergu následující: »Universitní profesor dr. Tyrš z Prahy dorazil v pátek z Oetzta- lu do Roppen a od té doby je nezvěstný. Protože se dá předpokládat neštěstí, prosím nejlaskavěji, aby bylo po něm zavedeno v západních Tyrolích pomocí žan- darmerie a lokálních úřadů pátrání.« Na rubu tohoto, ke spisům volně přiloženého telegramu, který byl v Innsbruk- ku přijat přes Linec za 19 minut, se nacházejí četné poznámky, z nichž vyplývá, že místodržitelství dalo zprávu okamžitě dále. Bylo to okresní hejtmanství v Landecku, Reutte, Bregenzu, Feldkirchu, Bludenzi a Meranú, přičemž se již vědělo, že v Imstu, pod nějž Oetz spadal, se dala úřední místa do pohybu již předtím. Za- larmoval je pravděpodobně Haid, jehož oznámení se nachází rovněž v úředním »Bote f. Tirol und Vorarlberg« z téhož 13. srpna 1884. Ve čtvrtek 14. srpna večer dorazil Scheiner s Rixym do Oetzu, aby se ujali pátrání. 15. srpna, tedy přesně týden po Tyršově záhadném zmizení, se vydala jeho žena zpět do Prahy, aby tam čekala na další zprávy. V té době byl již odeslán z Imstu do Innsbrucku následující připiš: ” ... 8. t.m. o deseti hodinách dopoledne, poté, co byl viděn venku na různých místech v blízkosti Ache a v lese, usedl v hostinci Johanna Tobiáše Haida ke své obvyklé snídani, totiž ke sklenici mléka s kakaem, počemž se, aniž by na tom někdo shledal něco nápadného, opět vzdálil a namířil skrze vesnici směrem z údolí ven. Od té dobyje pohřešován ... ” Železniční zřízenec Horner na stanici Roppen a jeho žena tvrdí sice, že prý toho dne viděli muže, na kterého se hodil Tyršův osobní popis, totiž jak přecházel sem a tam po nástupišti, zdál se být tru- domyslný, neodpovídal na jejich oslovení a aniž by si byl koupil jízdenku, vstoupil do vagónu 2. třídy vlaku, jedoucího ve 4 hodiny 47 minut do Landecku. Dosud se však nepodařilo zjistit skutečnou identitu tohoto pasažéra, jakož i o něm konstatovat něco konkrétního. Tyrš zanechal peníze, kapesní hodinky, vůbec všechny svoje cenné věci s výjimkou svého obleku, který měl na těle, a patrně deštníku, v Oetzu. Zatím bylo veškeré pátrání bezvýsledné a 16. srpna 1884 byl místodržitelstvím v Tyrolích a Vorarlbergu zaslán dopis i na innsbrucké provozní ředitelství c.k.drah. Žádalo se v něm o zjištění dalších faktů na základě výpovědi staničního personálu v Roppen. (Odpověd je datovaná 21. srpnem 1 884 a sděluje se v ní, že vlakvedoucí a průvodčí popírají, že by 8.srpna v 16.47 byl někdo nastoupil bez jízdenky a že by kdy Tyrše, jehož fotografie jim byla v Landecku ukázána, byli bývali někdy viděli.) Teprve ve čtvrtek 21. srpna asi o sedmé ráno spatřil rybář hostince »Zum Kassl« nedaleko své obce ’’lidskou mrtvolu, zaklesnutou mezi dvěma místy 18 [pageend18]v Ache.” Až po šesti hodinách se podařilo »nejodvážnějším a nejobratnějším mužům” (»Bote f.Tirol und Vorarlberg,« 22. 8. 1 884) rozkladem, zmítáním ve vlnách a nárazy o balvany znetvořené tělo vyprostit z vody. O čtvrté hodině odpolední bylo uloženo ve škole v Habichen, navečer sem přišel Scheiner s Rixym. Jen podle vlasů a stavby lebky bylo poznat, že se jednalo o Tyrše. Ze všeho, co je známo, vyplývá domněnka, že dr. Tyrš byl buďto v Ache postižen neštěstím náhodou, anebo, což může být při nervové nemoci vysokého stupně zcela možné, hledal ve vodě smrt sám. Scheiner a Rixy nechali s úředním povolením vyjmout Tyršovo srdce, které potom převezli do Prahy. Když farář Haueis v roce 1868 navštívil starou kuchařku Marii Bernhardovou a ptal se ji na Tyrše, okamžitě mu odpověděla: ”Ano, na to si vzpomínám úplně přesně. Když byla v Ache nalezena jeho mrtvola, byla dopravena na pokoj číslo 6. Ležel na své posteli přikryt bílým plátnem. Nejprve jsem měla srach. Když mi moje matka řekla, že se nepotřebuji bát, jen sáhnout na nohu, učinila jsem to a strach přešel, protože to byl opravdický člověk.” Hned poté, co se Praha dověděla o Tyršově tragickém konci, docházely do Oetzu telegramy, naléhající na převoz. S tím však prof. Vogl vzhledem k horkému létu nesouhlasil. Provizorní pohřeb v Oetzu se konal 23. srpna 1884 v 7 hodin ráno za hojné účasti místního obyvatelstva a letních hostí. »Dr. Tyrš, který se jako dlouholetý předseda pražského tělocvičného spolku, poslanec říšského a zemského sněmu a jako národní mluvčí těšil všeobecné oblibě, bude pravděpodobně na podzim či v zimě převezen do hlíny své vlasti,« poznamenal »Bote f. Tirol und Vorarlberg« 26.8.1884. Obyvatelstvo tyrolské vesnice, i když se mu Tyrš zdál být podivný, si vyložilo jeho konec po svém: »Hostinci patřila práva rybolovu v Ache. Prof. Tyrš byl rybář. Ryby se tehdy chytaly pomocí sítě pod kameny na břehu. Naposledy byl spatřen na tom místě, kudy dnes vede nový silniční most. Od poloviny července do poloviny srpna se tu valí mnoho vody. Zde musel dostat do sítě velký, velmi živý kus. Sám musel při hledání rovnováhy na kameni uklouznout...« To se zde traduje dodnes. K tomu je ovšem ještě nutné podotknout, že Oetztaler Ache, která je na svých zhruba 60 kilometrech zvláště na horním toku zásobována přítoky ze souvislého věnce ledovců, je jedna z nejrychlejších a nejchladnějších řek v Evropě. Přitom se prodírá obrovskými členitými balvany, které vytvářejí nepřehledné hluboké meziprostory. V letním období je velmi často rozvodněna, takže pokud v ní někdo utone, bývá sotva nalezen. Také česká veřejnost byla celkem zajedno, že se jednalo o nešťastnou náhodu, což Scheiner podtrhoval svým tvrzením, že Tyrš byl ještě den přetím, než zmizel, veselé mysli a celé odpoledne strávil promenováním a diskutováním s medikem Pischlem. V dopise do Prahy, který však již neodeslal a který byl později nalezen doma v jeho šatech, prý napsal, že se cítí spokojenějším, i když zdraví je nevalné. Když se v »Národních listech« objevila zpráva, že Tyrš trpěl předrážděností nervů, která někdy dostoupila takového stupně, že nebyl pánem své vůle, Scheiner ji vehementně dementoval. Dnes je zcela jasné, že i kdyby byla bývala v roce 1884 lékařská věda na úrovni venerologických poznatků z roku 1905, kdy se vědělo, že valná většina pacientů volila v poslední fázi své choroby sebevraždu, že by Češi, rozlícení národnostním bojem, jen stěží přijali mnohem pravděpodobnější variantu tak, jak ji formulovaly rakouské úřady. Jejich interpretace zkameněla a tak se stalo, že ještě v roce 1932, kdy musel každý lékař vědět, oč se jednalo - »záhada Tyršovy smrti zůstala nevysvětlena.« Na podzim 1884 zažádal pražský Sokol o převoz Tyršových pozůstatků. Jediným svědectvím o oetzkém hrobu zbyl zápis v úmrtní knize, neboť 30. října 1884 byla Tyršova rakev za úředního dohledu vyzdvižena, vložena do kovové a odvezena na železniční stanici Oetztal. Odtud přibyla do Prahy 5. listopadu 1884 v 6 hodin odpoledne, byla převezena do kaple u sv. Štěpána a před pohřbem přenesena na katafalk v sokolovně. Pohřeb se konal v neděli 9. listopadu ve 14 hodin. Po řeči dr. Eduarda Grégra byly Tyršovy pozůstatky vyneseny z budovy. V kon- duktě, ve kterém se nacházelo 72 sokolských a asi 100 praporů pražských spolků, bylo neseno 120 stejných vavřínových věnců sokolských jednot, kromě věnců dalších. Za rakví kráčel Scheiner se stříbrným věncem na polštáři a za ním nesmírný zástup. Na olšanském hřbitově byl Tyrš uložen vedle Fiignera pod společný štíhlý kamenný jehlan. o o t d o g d ÚŘEDNÍ PŘEKLADY Vašich dokladů pro veškeré oficielní účely provádí do tří dnů za poloviční ceny než velké překladatelské kanceláře ING. JIŘÍ KOMÁREK dipl. překladatel Höhenring 23 8052 ZÜRICH telefon 01 - 302 63 57 ČESKÝ RODINNÝ DÜM na ostrově Gran Canaria s tropickou zahradou je připraven pro Vaši dovolenou v kterékoli roční době. Celoroční ■koupání v moři, slunce, teplo, písečné pláže. Panoramatický pohled na hlavní město Las Palmas, přístav a moře. Terasa na opalování na celé ploše střechy, dvě ložnice, obývák 30 m2, knihovna. Auto k dispozici. — Pro dopravu použijte letadlo charter. Cena pro krajany: 350,— sfr. týdně, s autem 430,- sfr. VOLEJTE VEČER 021 - 71 65 00 ADRESY ZASILATELSKÝCH ZLUŽEB KNIH A GRAMOFONOVÝCH DESEK, VYDANÝCH V EXILU: BOHEMIA BOOK STORE, Petr Pastrhák, krajanské knihkupectví a zasilatelská služba, Lindengasse 5, A-1070 WIEN BOHEMIA BOOK STORE, VI. Strejček, 1 580 Madison Street OAKLAND, CA 9461 2, USA Buchhandlung »DIALOG« Gutleutstrasse 13-15, D-6000 FRANKFURT/M ELK Postfach 140, CH-8049 ZÜRICH UNIE JIRKŮ Reinhold Frei-Strasse 67, CH-8049 ZÜRICH MIROSLAV KONVIČKA 12726 Archwood Street NORTH HOLLYWOOD, CA 91606, USA BOOKS CNAC, P.O. Box 925 WATERLOO, Ontario N2J 4C3, Canada M. JANEČEK 388 Atwater Ave MISSISSAUGA, Ontario L5G 2A3, Canada B. CHRASTINA Pfalzburgstrasse 60, D-1000 BERLIN 31 CZECHOSLOVAK PUBLISHERS PTY 14 Arcadia Street BOX HILL, Viet. 3128, Australia MICHAL J. ŠVEJDA, Box 30313 0132 SUNNYSIDE, Rep. of South Africa JAN STRÁNSKÝ Smalandsv. 7, S-597 00 ATVIDABERG (Švédsko) MILAN CIMBUREK Badenerstrasse 698, 8048 ZÜRICH (prodej pouze v prodejně, žádné zásilky!) xxxxxxxxxx Pokud jsme na někoho zapomněli, ohlašte nám svou adresu! Uvedeme ji v příštích publikacích. 19 [pageend19]JAN BENEŠ KNIHA VĚRU OLBŘÍMÍ Motto: titán - olbřím (Slovník cizích slov, 1892) Poslední vydaný díl memoárú Václava Černého, s označením čísla IV, bude asi čtenáře poněkud mást vzhledem k tomu, že dosud mohl potěšit ducha jen třemi díly, — čtvrtý díl pamětí logicky i časově navazuje na díl třetí, který pod názvem »Pláč koruny české« vydali Skvorečtí roku 1977 (původně vydán v Praze roku 1970 jako »Křik koruny české« a celé vydání bylo režimem okamžitě zničeno). Roku 1982 vydávají Publishers 68 v Torontu Václava Černého »Paměti«, sice bez číselného označení, ale ve skutečnosti díl druhý. Roku 1983 pak čtvrtý díl. Nechť je za toto vydání poklepáno Škvoreckým na rameno, stejně jako Nadaci Charty 77 ve Stockholmu, která k vydání přispěla svým grošem a vydání tak umožnila. Čtvrtý díl je tedy logickou návaznou částí, ve které, jak autor praví, je ”na konci svých soudů”. Vtěsnat souhrnné a nezkreslující hodnocení do pár řádků recenze je úsilí takořka nicotné, ale protože na Černého pracích je význačná i jeho břitce lahodná čeština, vybral jsem alespoň do názvu ten zapadlý český výraz. Václav Černý, s mnoha odběhy do let pozdějších a pro pochopení důsledků byvších příčin, podává historický výčet zániku věci československé v letech 1945 až 1953. Tak jako pro mnohé jiné, kteří svým životem samým představovali věc československou, konec války i rok 1953 - přinejmenším z převážné části - tráví Václav Černý v kriminále. Jméno totality se změnilo, ale nezměnil se cíl totality a její oběti. Voltariánsky vášnivě intelektuální a v základní nezměnitelné pravdy lidské existence věřící duch autora se s touto dobou vypořádává měřítkem pravdy, hledáním pravdy až skautsky zaujatým. Té ověřitelné i té jen logicky vyplývající a tudíž pouze předpokládané, jak nikdy neopomene dodat. Snad poprvé, s výjimkou těch přímo postižených, ale zajisté nejlépe, vidí i Václav Černý kořeny tragedie už v roce 1945, v prosté skutečnosti záměny demokracie a likvidace československého ústavního systému do formy Národní fronty a dalších kryptoform přechodného údobí moskevských praktik. Černého pravda si navíc, s výjimkou někdejších přátel a myslíme i Zdenka Nejedlého, který mezi Černého přátele sotva patřil, nevybírá, ale je udílena na základě zásady »padni komu padni«. Někdejší přátelé nejsou ušetřeni výčtů pravdy, ale jen autorova sarkasmu. Asi nejcennější částí budou Černého portréty, osobní portréty těch, kteří v předmětné době tvořili kulturní, politický^ či jinak takzvaný veřejný život země. Černý se vrací i do dob první republiky, je-li to nutné. A třeba jeho popis únorového puče působí rozhodně přesněji a realističtěji, než četné jiné memoáry zasvěcené výhradně jen únoru 1948. Záznam poslední Černého návštěvy u Dr. Eduarda Beneše po únoru 1948 se asi stane klíčem k vysvětlení Benešovy osobní účasti a Černého vysvětlení je rozhodně spravedlivější. Zajisté že budou námitky. Jak už uvedeno, nemyslíme si například, že osoba Zdenka Nejedlého si zasluhovala tolik mírnosti, podobně jako František Halas. Stejně tak, že Adolf Hoffmeistr (například) tolik antipatie. Václav Černý se však nesnaží vytvářet nové mýty, jen hledí svýma očima vzdělance, který si přeje zůstat vzdělancem a nezadat své vlastní morálce. Není proto divu, že soudí sic spravedlivě, ale příkře ty, kteří svým morálním standardům, respektive morálním standardům prvorepublikánského intelektuála, nedostáli. Ještě méně pak dostáli Černého měřítkům Čecha věřícího v jedinečnost národního údělu. Pokud jde o rozbíjení mýtů, tedy Černý našel odvahu opřít se do mýtu Slánského tak, jak s ním vyrukovala roku 1968 leckterá lidská tvář, a spíše než jako cosi na způsob národního hrdiny vidí Černý (aniž bychom citovali) tragiku událostí nikoli v tom, že byl oběšen Slánský, ale v tom, že nebyl oběšen také Gottwald, Zápotocký a Kopecký. Padesátá léta už byla popsána tolika lidmi, že by to vydalo na slušnou knihovnu. Ale nejen katané, ale velká většina obětí z jejich vlastní stranické alérky bohužel považuje, na rozdíl od erného, pravdu za natolik vzácnou, že s ní nesmírně šetří. Slánský zajisté nebyl československým Titem, jak to národu předstíral Zápotocký, ale o to méně byl jakýmsi Janem Husem československého socialismu. Ale třebaže se prohlašuje příští rok osmdesátník Černý (26.3.1905) za člověka na konci svých soudů, nespěchá je vynášet, ale ponechává výběrem faktů a jejich souvislostí úsudek ctihodnému čtenáři samému. Jde ostatně o soudy morální a verbální. Četli jsme už výtky, týkaly se výhradně Černého vokabuláře, nikoli mravní úrovně. Nuže, a jest to kniha olbřímí, jak se mi líbí ji nazývat. Neboť věru olbřímí byl i úkol, který si autor vzal za svůj setrváním v Československu a zachováním své mravní i vědecké integrity v podmínkách, které jim věru nepřály. Vzal-li si tento úkol jako výzvu, díky které má být jednou Československo zachováno díky tomu, že se tam najde jeden spravedlivý, z těch, co se jich nedostávalo Sodomě a Gomoře, bude jméno tohoto člověka zajisté Václav Černý. Pokud jde o čtvrtý díl memoárů — tvoří část dosud vydaných dílů a mohou k nám hovořit srozumitelnější řečí hlavně proto, že se nás časově i generačně více dotýkají. Nakladatelovi jsem už poklepal na rameno. Před Václavem Černým jen hluboce smekám. Napsal cosi, nač můžeme být ješitní jako Češi - a právem, to je to důležité! HELENA KOSKOVÁ VĚDOMÍ SOUVISLOSTÍ Často se setkáváme, zvláště u zahraničních bohemistů, s tendencí ztotožňovat dějiny moderní české literatury s produkcí oficiálních nakladatelství. Běžně je přijímána periodizace, ve které se mezníky literárního vývoje stávají léta politických zvratů: únor 1948, období liberalizace šedesátých let, rok 1968. Pod tímto zorným úhlem se pak jeví padesátá léta jako doba naprostého úpadku, hovoří se o zázraku šedesátých let a tragedii let sedmdesátých, o literatuře domácí a exilové. Podobný pohled prozrazuje neznalost skutečných vývojových souvislostí. Už v roce 1966 (tedy v období, kdy se liberalizace blížila svému vyvrcholení) napsal Jan Vladislav: ” ... zdá se mi, že pojem emigrace je dnes už dost vágní, zvláště jde-li o stav, který trvá tak dlouho a proto prošel nutně tak velkými změnami, ať už máme na mysli »vnitřní« nebo »vnější« emigranty. Vertikální hranice, která roku 1948-49 v podobě železné opony na čas určila, kdo je doma a kdo ne, přestala mít postupně smysl, na její místo nastoupila hranice horizontální, která dělí všechny skupiny »uvnitř« i »venku« napříč, jako ta tenká blána mezi ustálujícím se olejem a vodou. Ten olej pravdy, který vyplaval, to jsou ti, kteří dosud někam směřují více méně vědomě, více méně přesvědčeně, ale v každém případě z vnitřní potřeby, z touhy realizovat sebe a svět podle svých představ. Cesta k tomuto cíli nemusí, ba nemůže, být přímá, bez omylů, odboček, chyb, ale její zásadní směr je stálý a dá se nakonec vždy vysledovat a pojmenovat — a právě to je pro takové vytrvalé a někdy dost osamělé chodce nebo běžce nebezpečné. Jejich základní směřování je prozrazuje.” — (»Malé morality«, str. 64) Vývojová kontinuita dějin české literatury je už od roku 1948 sumou díla těchto »osamělých chodců«, jejichž duchovním domovem je evropská kulturní tradice, ve které ’’ponižování, útlak, cenzura jednotlivců i celých národů” je vždycky něco ’’nepatřičného a pomíjivého” (tamtéž, str. 97).- Edice »Arkýř«, zahájená v roce 1980 Patočkovými »Kacířskými esejemi o filozofii dějin«, programově seznamuje širší okruh čtenářů s dílem osobností, jež v posledních desetiletích vytvářely, pomáhaly udržovat, rozvíjet a definovat českou kulturní identitu jako přirozenou součást evropského kontextu. Vladislavovy »Malé morality« (Mnichov, 1984) jsou dalším reprezentativním příkladem tohoto povrchního pohledu skrytého proudu, jež vytváří zázemí českého kulturního povědomí. Už sama historie vzniku této knihy je poučnou a typickou kapitolou ze skrytých dějin moderní české literatury. »Malé morality« měly být původně součástí knihy »Portréty a autoportréty«, na kte20 [pageend20]rou autor podepsal v roce 1968 smlouvu s nakladatelstvím Odeon. Byla souborem delších studií o významných postavách světové literatury, jako Dante, Michelangelo, Du Belay, Shakespeare, Baudelaire, Verlaine, Rimbaud, Svevo, Alain-Four- nier, Campana, Reverdy, Butor, Genet. Podle autorových vlastních slov smyslem jednotlivých statí nebyl zájem literárně historický, ale právě naopak důrazný poukaz na aktuální problémy moderního umění. Tento rys knihy měly zdůraznit právě malé morality, jež byly výběrem z autorových úvah o smyslu a povaze moderního umění z let 1949 - 1968. Ve Vladislavově časoprostoru bylo toto spojení zcela přirozené a vnitřně logické. Odpovídalo jeho koncepci moderního umění, blízké Patočkově pojetí evropského dědictví jako universální míry lidského jednání, perspektivy celku, která v řecko-křesťanské tradici je vždy specifickým úkolem člověka. »Portréty a autoportréty« nemohly už v Odeonu vyjít, staly se později součástí svazků »Tajného čtenáře«, výběru z autorova literárně kritického díla ve Vladislavově rukopisné edici Kvart. Pro objektivního, ale nezasvěceného pozorovatele je tedy literárně kritické dílo Jana Vladislava ztraceno jako faktor, ovlivňující vývoj moderní české literatury. Pod povrchem této falešné objektivity se však skrývá skutečnost, svědčící o pravém opaku: nadějný literární kritik sice ztrácí po roce 1949 publikační možnosti, ale využívá příležitostí, jakými jsou vernisáže výstav mladých umělců, osobní kontakt s mladými autory, polosoukromé literární večery, unikající cenzuře. Pozorný čtenář má nad »Malými moralitami« vzácnou příležitost seznámit se s prostředím, ve kterém česká kultura přežívala v dobách nejsilnějšího politického útlaku. Většina delších studií »Portrétů a autoportrétů« byla již dříve zveřejněna a stávala se v širokých čtenářských vrstvách nutně i měřítkem oficiální literární kritiky. Nad myšlenkovou i jazykovou úrovní »Malých moralit« si vždy znovu uvědomujeme, co nejlépe vyjádřil znalec Vladislavova díla František Kautman ve své eseji »Vladislavův Tajný čtenář« (Edice Kvart, 1980): ’’Kritik šaldovské erudice, máme-li na mysli jeho výrazové prostředky, a kritik básnické citlivosti, nejen proto, že specifickou oblastí jeho zájmu byla vždy moderní evropská poezie, počínaje »prokletými básníky«, ale především proto, že je sám výrazným a originálním básníkem.” Moderní umění je pro Vladislava kladením otázek, nástrojem poznávání skutečnosti, »neutuchajícím, stále obnovovaným a nikdy nekončícím lidským úsilím o dorozumění« (str.103). »Umění, a zejména pak literatura, je druh velmi speciální práce. Smyslem této práce je podle všeho výzkum; ... Umělecký výzkum se ovšem odehrává ve zvláštních oblastech a zejména ve zvláštním materiálu - v literatuře především ve slově. To je příznačné zejména pro moderní poetiky, ale především pro samu dnešní tvorbu.« (Str.76) Pro básníka Jana Vladislava, který byl po svém debutu koncem čtyřicátých let na dlouho umlčen, bylo tedy hluboce vnitřně logické uplatnit svůj talent v oblasti uměleckého překladu. Jeho dvě úvahy o práci překladatele právem připomínají, že to byla právě překladatelská činnost, která dávala možnost zkoumat a rozšiřovat možnosti uměleckého jazyka a »pomocí konfrontace, pomocí vědomě nastaveného měřítka« vážit opravdovost, pravost původní literatury, a tam, »kde tato literatura z nejrůznějších důvodů nestačí plnit své úkoly, dokonce ji nahrazovat.« (Str.40) Jasněji to nemohl Jan Vladislav ani v roce 1964 v Praze říci: jedním z mnoha budoucích úkolů české literární historie bude prozkoumat vliv překladatelů na vývoj současné české literatury. Okolnost, že mnozí umlčení básníci a spisovatelé se věnovali překladům a dětské literatuře, je jedním z opomíjených, ale významných prvků, pomáhajících udržovat národní kulturní identitu. Tisíce českých dětí, jejichž vkus a jazykový cit se vytříbí už v předškolním věku třeba na Vladislavových pohádkách z celého světa, budou třeba imunní a kritičtí vůči jazyku politické fráze, který jim na stránkách školních učebnic vnucuje cizí, vymyšlený život, nepřátelský všemu, co tvoří základ jejich vlastní historie, kultury, domova. »Žít vlastní život znamená chránit v sobě i onen prchající a přesto přítomný domov v čase, svůj vlastní příběh, svou vlastní rodovou historii, svůj vlastní jazyk, své vlastní myšlení, svoji vlast. Žít cizí život znamená ztratit to všechno, i kdyby (člověk) zůstal několik roků od místa, kde se narodil.« (Str. 114) »Malé morality« jsou zajímavým příspěvkem k poznání skryté historie české kultury. Obohacují ji hned v několika rovinách: jako dokumenty kulturní atmosféry doby svého vzniku; jako svědectví o vnitřní integritě a logice vývoje autorových názorů; jako připomínka samozřejmé příslušnosti české kultury ke kultuře evropské. Obsáhlý doslov Viléma Prečana »Tajný čtenář, tajný kritik, tajný vydavatel« seznamuje čtenáře především s autorovými životními osudy, které dokazují, jak vysoká je cena morální integrity v dnešním světě. KAREL NEŠVERA ŠACHOVÁ PARTIE A ROZDĚLENÝ SVĚT Západoněmecká televize zažila něco, čemu Němci velice příhodně říkají »Sternstunde«. Byl to výjimečný televizní večer. Gala představení. Světová premiéra filmu »Souboj bez milosti« ve skvělém mezinárodním obsazení v čele s Michelem Piccolim a Liv Ullmannovou. Film měl vedle svých uměleckých hodnot nadmíru závažný politický námět. Odehrával se v prostředí šachového utkání o mistrovství světa mezi sovětským velmistrem a emigrovavším Rusem. Slo tedy o situaci převzatou ze skutečnosti. Stejně tak některé reálie filmu - například pokusy ovlivnit soupeře vnějšími jevy - odpovídaly tomu, co víme o okolnostech utkání sovětského šachisty Spasského a na Západě žijícího Rusa Kořeného. Ale v tomto filmu šlo především o něco jiného. Jeho tvůrcům, autoru a režisérovi Richardu Dembovi a producentu Arthuru Cohnovi, se podařilo vynikajícím způsobem sladit intimní psychologický příběh s neobyčejně výmluvnou výpovědí o světě a o zcela specifické politické situaci. Souboj dvou šachistů o nejvyšší titul se stal mikrokosmem, v němž se odrážel zápas o budoucnost světa. Zprvu se zdála situace o rozložení sil jednoznačná, téměř by se dalo říci schématická. Sovětská výprava přijela do západního lázeňského střediska zvítězit a obhájit titul, prokázat převahu sovětského sportu nad západním, úspěch na šachovnici propagandisticky využít a demonstrovat jím převahu svého společenského systému. Vítězství v utkání je pro sověty o to důležitější, že soupeřem je emigrant — tedy renegát a třídní nepřítel. Sovětskému velmistru se dostalo optimálních podmínek pro vrcholný výkon, a když se situace na šachovnici zkomplikovala tak, že výsledek utkání je na vážkách a vítězství není jisté, přijede z Moskvy posila — hypnotisér, který má z první řady v hledišti rušit soustředění soupeře. Vedení výpravy navíc použije jako sparing-part- nera nadaného šachistu, ale člověka druhého řádu, od něhož se za normálních okolností zcela jistě distancuje. Podobně i soupeř vidí v utkání něco víc než zápas o mistrovský titul. Prokazuje cosi jako kosmopolitní patriotismus emigranta a chce zvítězit i proto, aby byl poražen Sovětský svaz, se kterým se rozešel. Do tohoto rámce zapadá i vnější chování obou soupeřů, kteří se nezdraví, odmítají si podat ruku a navzájem se snaží vyvést z rovnováhy. Jen jedna jediná mezera zůstala v jistě dokonalé přípravě sovětské výpravy na zápas. Lékařské zajištění šampióna, který před časem prodělal infarkt. Doma je pod lékařským dohledem svého přítele - židovského občana, jehož syn emigroval do Israele. To je důvod, proč velmistrův osobní lékař nemohl přijet také. Sovětská byrokracie opět jednou nedokázala přeskočit svůj vlastní stín. Nepřítomnost lékaře při utkání se ovšem projeví jako osudný omyl. Zprvu toho nevíme mnoho o obou protagonistech. Přátelství velmistra se židovským neprověřeným lékařem je první skulinou, kterou pronikáme do nitra postavy. Něco člověčího začínáme tušit v této neosobní trestní expedici, která vycestovala na Západ zvítězit. Teprve v průběhu děje, v němž se vítězství chýlí tu na jednu, tu na druhou stranu, se postupně dovídáme podrobnosti o vztahu obou protagonistů, kteří pozvolna odkládají masku své politické příslušnosti, aniž by o to méně zarputile spolu sváděli souboj na šachovnici. Dovídáme se, že ti dva se už dávno znají. Starý velmistr vlastně svého mladšího soupeře objevil, formoval ho jako hráče i jako člověka. A ten mladý, na Západ emigrovavší Rus, který se zcela rozešel se svou vlastí, ve skutečnosti stále vidí ve starém velmistrovi svůj vzor, svého učitele, svého starého přítele. To jen bipolarita světa, nelidský politický systém postavil mezi ty dva čínskou zed, neprostupnou pro normální lidské vztahy. Starý velmistr se v jednu chvíli vzepře nesnesitelnému tlaku odpovědnosti za sovětskou čest a slávu. Nemají lepšího - řekne - ale bojuje dál s nezmenšenou vehe- mentností. Už ne za sovětský režim - za sebe. Ujímá se v utkání vedení, které ale soupeř dokáže vždy vyrovnat. Manipulátoři v sovětském táboře chtějí vítězství pojistit a použijí nejtěžší psychologickou munici. Po dlouhém odmítání výjezdu, po psychologickém teroru v psychiatrické klinice povolí výjezd manželce velmistrova soupeře ve chvíli, kdy se musí soustředit na rozhodující partii. Ale ani tento trik nevyjde. Mladý muž dokáže vyrovnat stav utkání na 4:4 a 21 [pageend21]v příští partii jde o rozhodující pátý bod a titul. Zdravotní stav starého velmistra se pod námahou utkání zhoršil natolik, že nemůže k partii nastoupit. Z Moskvy je narychlo povolán - bez ohledu na kádrový posudek - osobní židovský lékař. Ale už je pozdě. K páté partii starý velmistr už nikdy nenastoupí. I lékař je tu už zbytečný. Starý velmistr propouští svého lékaře, který má teď volnou cestu za synem do Israele. Lékař se odpoutává od výpravy, jedna z goril se ho ještě snaží v podzemní pasáži dostihnout, ale lékaři se podaří doběhnout na policejní strážnici a požádat tam o ochranu. Vrchní rozhodčí určuje novým mistrem světa ruského emigranta pro vzdání soupeře. Je to vítězství netriumfální, s hořkou příchutí, nevybojované, neuspokojující. Zena, o jejíž vystěhování tak dlouho usiloval, se rozhoduje vrátit se do Sovětského svazu. Je to zlomený člověk, odkázaný na drogy, na něž si navykla při »léčbě« v psychiatrické klinice pro politické odpůrce. Příběh končí v nemocnici, kam za nemocným velmistrem přijde jeho soupeř. Setkávají se dva osamělí, opuštění lidé. Vítěz bez vavřínu a poražený favorit, který se už nedá použít jako vývěsní štít režimu. Ti dva na nemocničním lůžku bez šachovnice - poslepu, jen z hlavy - začínají hrát svou pátou rozhodující partii. Tolik tedy o story filmu, kterou jsem se pokusil zrekapitulovat pro ty čtenáře, kteří film nemohli vidět (vysílal se pouze na 1. západoněmeckém programu). Při- počteme-li k napínavému ději silné a přesvědčivé zpracování a vynikající herecké výkony, lze skutečně hovořit o mimořádně úspěšném dramaturgickém počinu televizní dramaturgie, které se podařilo film uvést ve světové premiéře dříve, než se objeví v kinech. Jde o případ ojedinělý v televizní praxi - pohříchu nikoli pouze pokud jde o včasné uvedeni. V západoněmeckém prvním programu jde v tomto případě o výjimku i jiného druhu. Nikoli příliš často se tu objevují pořady, které by tak zacílené a tak jednoznačně zaujaly kritické stanovisko ke komunistickým diktaturám a k jejich pohrdání člověkem. Více prostoru zde bývá vyhraženo takzvané angažované dramaturgii - levičáckým produkcím domácího a cizího původu. Nelze se pak divit, že uvedení filmu »Souboj bez milosti« vyvolal rozpaky i u části levicové kritiky. Tak jsme mohli třeba číst místo recenze úvahy o tom, zda je správné uvádět kinofilmy napřed v televizi, anebo referáty o filmu, v nichž kritik objevil »řadu klišé«, jako například postavu židovského lékaře a ženy šachisty-emi- granta. Je třeba už být úplně slepý na jedno oko, když někdo označí za klišé tak prokázanou skutečnost, že v Sovětském svazu jsou politicky nepohodlné osoby decimovány v klinikách pro duševně choré a že snaha vycestovat ze země je spojena se značným osobním rizikem. ADAM PROTI TECHNOKRATŮM (Comedia Bern uvedla komedii Jar. Gillara a VI. Skutiny. Premiéra byla 3. června tr.) Jestliže jsem si vypůjčil titulek oficiální bernské kritiky (Adam gegen die Technokraten, Der Bund, 6 Juni 1984), je to v tom případě záměrné. Praotec Adam, škrtnutý svévolně rukou oportunistického profesora z kalendáře, se vrací v noční košili a pantoflích do jeho bytu, aby se znovu »prosadil« na scénu. Patří tam, kam patří. Do kalendáře, i se svou Evou. 24. prosince je den Adama a Evy a žádný Nultý den. Reforma kalendáře se bez Adama neobejde. A jsou naše reformy vůbec potřebné? Adam se věčně ptá: »A k čemu je to dobré?« Jeho otázka je naprosto konsekventní. K čemu jsou dobré všechny reformy, když za nimi nestojí člověk, jeho poznání a touha udělat svět pro lidi a ne pro absolutno jakékoli ideje, která se zítra zhroutí. Není proto nezáměrné, že oba autoři věnovali hru Václavu Havlovi v době jeho uvěznění, kdy právě on se ptal jako biblický Adam: »A k čemu je to dobré?« A před začátkem představení velmi vhodně navázal na paralelu moci a násilí s citacemi Havlovy řeči o politice a svědomí, určené universitě v Toulouse, režisér představení Jaroslav Gillar. Téma hry bylo vysloveno. Divadlo není proto, aby řešilo, ale kladlo otázky, které postihují celé naše bytí. Málokdy se podaří najít takový soulad obecenstva s herci, jakého jsme byli svědky v bernské premiéře. Díky této souhře vznikla neopakovatelná atmosféra v noční aréně, kde smích střídal poetické roviny hry, za nimiž se zrcadlilo opravdické nebe. Byl to nápad, možná rozhodující pro celé provedení, inscenovat hru mimo divadlo jako takové a stvořit ho v prostředí, jež provokuje fantazii diváků. Mezi italskou bocciou, zelení a secesním pavilonem, v jedoduchých stavebních konstrukcích s rytmicky vtipnou a podmanivě laděnou hudbou Jaroslava Gillara a Dalibora Brázdy. Semknutému kolektivu herců, vedeného nenásilnou, ale přesnou rukou režiséra, lze poděkovat za večer, který diváka naplňuje nadějí, že svět je možno zachránit jen tehdy, porozumí-li člověk v první řadě sám sobě. Neopustíme-li svoji přirozenost, nezničíme tento přirozený svět. Tak staví otázky biblický Adam, ale právě proto nemusí být ani biblický. Třeba lenhle přišel do rodiny odněkud jinud, třeba je to šarlatán s kouzly, ale lidskou moudrostí, který má lidi a svět prostě rád. Ján Laxdal propůjčuje Adamovi tu nejjednodušší lidskou tvář, naivitu a neuvěřitelnou škálu detailních proměn. Citlivost na špičku jehly, tak lze charakterizovat jeho roli. Velký, grandiózní výkon, za nímž stojí mnohaletá zkušenost a blízkost humoru obou autorů. Komedie Jar. Gillara a Vlád. Škutiny »Zpátky do ráje, Adame!« nalezla své prostředí, herce a diváky. F. Motyka SEDMDESÁTINY RAFAELA KUBELÍKA Jeden z největších světových dirigentů, Rafael Kubelik, se 29. června 1984 dožil sedmdesáti let. Německá televize uvedla k stému výročí úmrtí Bedřicha Smetany »Mou vlast«, kterou s Bavorským symfonickým orchestrem v Mnichově nastudoval a řídil Rafael Kubelik. Přenos koncertu byl obrovským hudebním zážitkem a hudební kritici se shodují v hodnocení výkonu Rafaela Kubelíka, že jeho provedení Šárky patří k vrcholům světové interpretační tvorby. V příštím čísle přineseme původní reportáž »MÁ VLAST RAFAELA KUBELÍKA«. VÁCLAV HAVEL a ADAM Z RÁJE Když jsme psali komedii »Zpátky do ráje, Adame!«, byl světoznámý český dramatik Václav Havel v komunistickém vězení jako politický vězeň, kde se ptal — stejně jako hrdina naší hry, biblický Adam —: »A k čemu je to dobré?« Dedikovali jsme naši hru Václavu Havlovi jako poctu, jako symbol a jako malý důkaz solidarity k našemu osobnímu příteli. Mezitím Václav Havel opustil vězení a 14. května tr. mu byl universitou Mirail v jihofrancouzském Toulouse udělen čestný doktorát a v Mnichově ho Bavorská akademie krásných umění zvolila čestným členem. Ani jedné pocty se Václav Havel nemohl osobně zúčastnit. Napsal však projev - filosofickou studii na téma »Politika a svědomí«, v jejíž jedné pasáži odpovídá i na otázky naší hry. »Třicet let po smršti, zvané ’’kolektivizace”«, říká Havel, »nezůstal v Československu kámen na kameni. Následkem kolektivizace byly najedná straně desítky tisíc kriminály zničených životů, obětí, položených na oltář vědecké utopie o světlejších zítřcích. Na druhé straně fakt, který dnes s úžasem zjišťuje věda, ale jenž věděl už tehdy pologramotný sedlák: že každý pokus vzít bezezbytku přírodu do lidských rukou a vysmát se jejím tajemstvím, zkrátka zrušit Boha a zahrát si na něj, že každý takový pokus se musí člověku vymstít. Vinna není věda jako taková, ale pýcha člověka vědecké éry. Člověk prostě není Bůh a hra na něj se mu krůtě mstí. Zrušil absolutní horizont svého vztahování, odmítl svou osobní ”před-objektivní” zkušenost a své osobní vědomí a svědomí zahnal kamsi do koupelny svého bytu jako intimno, do kterého nikomu nic není. Zbavil se své zodpovědnosti jako ’’přeludu subjektivity” a na místě toho všeho instaloval přelud — jak se dnes ukazuje — ze všech dosavadních nejnebezpečnější: fikci od konkrétního lidství osvobozené objektivity, konstrukt racionálního pochopení všehomíra, abstraktní schéma ’’dějinné nutnosti” a jako vrchol všeho vizi čistě vědecky vypočítatelného a čistě dosažitelného ’’blaha všech”, které stačí ve výzkumných ústavech vymyslet a v průmyslových továrnách i továrnách byrokracie proměnit ve skutek. Že tomuhle přeludu padnou za oběť miliony lidí ve vědecky řízených koncentračních táborech, to tohoto ’’nového člověka” (pokud se tam náhodou sám neocitne a toto prostředí ho drasticky neuvrhne zpět do jeho přirozeného světa) netrápí: fenomen osobního soucitu s bližním patří přece do onoho zrušeného světa osobních předsudků, který musel ustoupit Vědě, Objektivitě, Dějinné nutnosti, Technice, Systému a Aparátu: a ty se trápit nemohou, protože prostě nejsou osobní. Jsou abstraktní a anonymní, vždy účelné a vždy proto a priori nevinné.« To jsou tedy slova Václava Havla, filosoficky navozující téma komedie »Zpátky do ráje, Adame!« (Prolog J.Gillara a VI.Škutiny k bernské premiéře.) 22 [pageend22]MAGAZÍN VLADIMÍR ŠKUTINA JAK LORETA ŠLA DO SVĚTA Tedy ne, že by se Loreta rozhodla emigrovat. Myslím pražskou Loretu na Hradčanech, jak rádi posloucháváme její zvonkovou hru, za níž do Prahy jezdí devizoví cizinci. A o tyto devizové cizince, kteří jezdí navštěvovat Loretu, běží. Když se řekne, že běží o devizové cizince, hned všichni nastraží uši - policie, vrchní-prchni v pohostinství, taxikáři i obyčejní lidé. Jenže bez obav - žádné strachy: Žádná špionáž, žádní diverzanti. Nic takového. Obyčejní turisté. Potkal jsem je u nás v Curychu, když se odtamtud vrátili. Úplně zděšeni a nakonec přešťastní, že se odtamtud vrátili. A to všechno zapříčinila ta Loreta, co šla do světa. Vyvěsili ji totiž za výkladní skříň curyšské kanceláře Československých aerolinií na Starém městě. Na Starém městě v Curychu. Ve výkladních skříních na Starém Městě v Praze visí soudruhové Lenin a Černěnko a hlavně Moskva jak za cára, cárarara, cárara. U nás v Curychu pověsili Loretu. A protože mě k Loretě váže ... zkrátka, abych to nezamlouval: Je v tom jedna slečna. To jsem byl skoro ještě pod zákonem — kdybych býval byl ženského rodu. úplně mladý. A ta slečna, která byla malinko starší než já. (Teda malinko - o dost. Ona už byla slečna a já byl ještě nezletilec.) Tak ta slečna byla na poézii. Ona byla velice krásná. Ta slečna. A já měl tenkrát báječného pama- továka, takže jsem byl schopen ze sebe chrlit záplavu veršů a básní a neopakovat se. Což se jí líbilo. A poněvadž jsem byl (a jsem) děsný fanda na básníka Jaroslava Seiferta, mohl jsem ze sebe vychrlit celé sbírky Jaroslava Seiferta. A taky jsem je v přítomnosti oné slečny vychrlil a ona mě poslouchala. Střídal jsem to s Fráňou Šrámkem a s Karlem Tomanem - a taky Verlaina v líbezném překladu Petra Kopty. To byly tenkrát úplně čerstvé překlady od Patra Kopty a já se chlubíval před tou slečnou, jako by to byly překlady moje. Slečna naštěstí neuměla francouzský. Kdyby totiž byla uměla francouzský, prasklo by, že z jazyka franouzského akorát ovládám větu: »Excusez moi, madame professeur, je ne suis pas préparé, parce- que j'ai été malade«, což znamneá, že má paní profesorka prominout, že nejsem připraven, neboť jsem byl nemocen. A pak ještě, že »Chateaubriand été třes me- lancholique«. Skrzevá toho Verlaina jsme se pak s Petrem Koptou náramně zkamarádili. Já se mu přiznal, že jsem se chlubil jeho peřím a on mi to dovolil. Akorát jsem musel slíbit, že za něho nebudu nikde vybírat žádné honoráře. Tak jsem teda chtěl tu slečnu ohromit a vlákal jsem ji k Loretě, kde jsem na ní vybalil Jaroslava Seiferta: »Na starých schodech k Loretě blouznivou větu po větě do vlasů šeptáš komusi, kdo rozumět ti nemusí. Když ohlédneš se, kde jsi stál a co jsi dříve neviděl, anděla spatříš opodál, jenž stojí tu - však bez křídel« « . . . atd. Slečna byla úplně per plex. Co se s ní pak stalo, nevím. Někdo říkal, že brzy potom emigrovala. Ale od té doby, kdykoli slyším o Loretě nebo vidím obrázek Lorety, vybaví se mi ta slečna. A to se mi taky stalo v Curychu, když jsem za výkladem ČSA uviděl tu barevnou reprodukci. . Civěl jsem tam do výkladu a oni si asi mysleli, že jsem zákazník a že si chci za- bukovat letenku do Prahy. Zrovna tam byli nějací Češi, kteří si naopak chtěli od- bukovat letenku do Prahy, protože si chtěli svůj pobyt ve Švýcarsku prodloužit. A tihle tamzemští turisté mě najednou spatřili a vytrhli mě ze slastného snění. Najednou jsem uslyšel takové vyděšené: »Ježíšikriste, podívej se, že je to Škutina.« Přestal jsem nýt nad slečnou od Lorety a zaměřil své zraky dovnitř cestovní kanceláře ČSA. Akorát jsem zahlédl toho druhého tamzemského turistu, jak povídal: »No jo, člověče. Je to on. A kouká na nás. To bude průšvih.« A ten první, ten, co mě první poznal, povídal: »Člověče, to je malér - to budeme muset soudruhům v Praze hlásit, že jsme ho tady viděli. Oni ho určitě hlidaj a tak už za chvíli budou v Praze vědět, že jsme se s ním setkali.« Mně to nedalo - to já jsem hned pro každou špatnost - vešel jsem dovnitř a zeptal jsem se, jestli na tom obrázku ve výkladní skříni něco nechybí. Švýcarský zástupce ČSA byl hned celý přeochotný a cože by prý tam mělo chybět. A já - před těmi dvěma tamzemskými turisty - řekl, že je na tom obrázku vyretušován domeček, kde komunisté utloukali nevinné lidi. Je to blbost - ten hradčanský domeček nemůže být vidět. Švýcar to nemohl vědět - a řekl, že to je vážná chyba a že to sdělí do Prahy. Mezitím ti dva tamzemci vypadli a vešli do krámu dva Švýcaři. Zrovna když jsem mluvil o tom, jak v tom domečku byli k smrti utloukáni političtí vězni. Projevili zájem - já jim to všechno dopodrobna vysvětlil - taky, že ta budova naproti Loretě je Černínský palác, kde sídlí ministerstvo zahraničí a kde v roce 1948 komunisté shodili z okna našeho ministra zahraničí Jana Masaryka. Všechno jsem jim pověděl a oni - protože se zrovna chystali do Prahy, tak si to, jako pečliví Švýcaři, poznamenali. A jeli do té Prahy. Když se vrátili, zatelefonovali mi a s hrůzou mi vyprávěli, co se dělo. Vypravili se v Praze k Loretě. A nenapadlo je nic chytřejšího, než že se dožadovali, aby jim byl ukázán ten domeček, kde byli ubíjeni političtí vězni a kde je v Černínském paláci ono místo, kde byl nalezen zavražděný ministr zahraničních věcí Jan Masaryk. A teď to začlo. Nakonec jim bylo důrazně doporučeno v Bartolomejské ulici, aby do 24 hodin opustili ČSSSR, jinak že nemohou ručit za jejich bezpečnost. Tak to je historka o tom, jak Loreta šla do světa. A ta Loreta v Curychu za výkladem ČSA už nevisí. Je to škoda. Protože Loreta je překrásná barokní památka Prahy. A svát by měl vědět, že se i v Praze udržuje mariánský kult, že je to poutní místo křesťanského světa, nazvané po italském městečku Loretě, kam prý andělé přenesli v 13. století Svatou chýši neboli Santa casa z Palestiny a že v Čechách je kolem padesáti kopií té italské Lorety. Nejznámější je samozřejmě ta pražská, postavená v létech 1626-1750, přičemž tu nejkrásnější část, průčelí, vystavěl Kilian Ignác Dienzenhofer roku 1721. Celému loretánskému komplexu dominuje starší, raně barokní věž se zvonkovou hrou, jejímž tvůrcem je pražský hodinář Petr Naumann. 23 [pageend23]Tak vidíte, co všechno k sobě váže ta Loreta, která šla do světa. Pokud by někdo nechápal, proč jsem to všechno povídal, nevadí. Jaroslav Seifert v poslední sloce té básně, jejíž začátek jsem té slečně citoval (a vám tady taky), říká: »A v téhle chvíli najednou zašumělo cos nade mnou. A já jsem náhle uviděl vzlétnout tu sochu bez křídel. Zatím co létla, já tu stál a držel ruku komusi, kdo na to vůbec nečekal a rozumět mi nemusí.« (Ze seriálu »Co vy na to, pane Škutino?«, vysílaného rozhlasovou stanicí Svobodná Evropa každou sobotu ve 22.20, každou neděli v 17.10 a každé pondělí v 17.10.) OTA FILIP JAK JSEM SE STAL FILMAŘEM Mám dvě hobby: plachtění na širém moři, bohužel však nevlastním ani necky, s nimiž bych se mohl pustit z italského Grada dejme tomu do jugoslávské Puly. Druhé hobby na mne spadlo zcela náhodné. Před rokem jsme v nakladatelství S. Fischer hovořili o Thomasů Mannovi v americkém exilu a zjistili, že z té doby existuje jen šest amatérských fotek z autorova soukromí. Tenhle fakt mě postavil před otázku: V exilu žije několik desítek českých autoru. Pravda, každý z nich zanechá nejen literární dílo, ale jistě i dostatek foto grafických dokumentů, málokdo z nich však aspoň desetiminutový film. Protože pohled na mé bankovní konto byl před rokem dosti optimistický - nikoli však tak moc, abych si mohl na trhu »ojetých« lodí v Terstu koupit aspoň osmitu- novou plachetnici - pořídil jsem si nejlepší kameru super osmičku, kterou zdejší trh nabízí, a počal jsem točit filmové portréty českých autorů v exilu. Prvních deset filmů jsem zkonil. Mezi prvními šesti byl i Jirka Gruša, kterého prosím o prominutí: Jeho filmový portrét jsem sice nezničil, ale nikomu ho neukážu. Nedá se nic dělat, milý Jirko, budu Tě muset natočit znovu. Postupně jsem však plně compu- terizovanou kameru jakžtakž zvládl, takže dnes se mi v ruce jen tu a tam zachvěje, povyskočí, ale jinak už poslouchá. Dvacet českých autorů v exilu už mám, jak se říká německy, »im Kasten«. Dva autoři odmítli vypovídat před kamerou o sobě a o situaci, v níž v exilu žiji. Ale ti dva mi příliš nevadí, protože často vystupují ve zdejší televizi, takže jejich obraz i zvuk bude zachován v archivech. Postupně jsem však musel zjistit dosti nepříjemnou skutečnost: odmyslím-li si náklady na koupi ojeté plachetnice, po níž pořád toužím, je filmařské hobby nákladnější, než toulky mezi řeckými ostrovy. Filmový materiál na každý portrét stojí 150,— DM, a to nepočítám cesty za autory. Pokud jde o cestováni, mám však štěstí: nakladatelství, noviny nebo televize mě tu a tam pošlou do širého světa, takže si služební cestování mohu naplánovat tak, abych se oklikou dostal i tam, kde bydli český autor v exilu. V červnu mě nakladatelství posílá třeba do Israele, takže ke služebnímu pobytu přivěsím asi týden a natočím Viktora Fischla a Ericha Kulku. Na podzim mám naplánovanou služební cestu do USA, takže si tam udělám dovolenou a projedu autem americký kontinent od Jana Beneše v Kalifornii až po Josefa Skvoreckého v Kanadě. Starosti mám se Stanislavem Mocem a s paní Dagmar Šimkovou v Austrálii. Budu si musit vymyslet nějaký »fígl«, abych se do Austrálie dostal služebně. Přiznám se: kdyby tam ti dva nežili, o Austrálii bych ani nezavadil. Vůbec mě neláká. Paříž, kde se to českými autory v exilu jen hemží, mám z Mnichova vlastně »za rohem«. Největší starost mi však působí básník Ivan Blatný v Anglii. Nevím, jak proniknout do jeho osamoceni... Dejme tomu, že film někdy koncem roku 1984 dokončím, co potom? Otázku musím rozšířit o vysvětlení: dva západo- némečtí producenti a první západoněmec- ký televizní program se mi nabídli, že film budou financovat, což jsem odmítl. A sice ze dvou důvodů: 1.) Filmové portréty by pro mne ztratily »pel nevinnosti« a pozbyl bych docela zajímavé hobby. 2.) Film by se tím pádem stal majetkem cizích a nemohl bych s ním nakládat tak, jak chci. Mám totiž s filmem určitý záměr: až ho dokončím, půjde originál a jedna kopie do tresoru dvou bank, tedy do atomových bunkrů v Mnichově a v Los Angeles. Šest dnes asi pětadvacetiletých lidí, dva mladí Němci a čtyři dnes dvacetiletí Češi v exilu a v Praze dostanou notářsky ověřenou plnou moc tresory s filmovými portréty otevřít, ale až 25 let po mé smrti. Teprve potom se filmové portréty českých autorů v exilu budou moci promítnout či jinak zhodnotit. Vynese-li »zhodnocení« nějaké peníze, požádám budoucí české nakladatele v Praze (nebo v exilu), aby je věnovali mladému básníkovi jako stipendium, podporu atd. A nakonec prosbu: Čeští autoři v exilu - týká se to hlavně těch, kteří žijí v odlehlých končinách světa - budete- li v Evropě, v Německu nebo dokonce v Mnichově, přihlašte se! Mou adresu najdete v telefonním seznamu. Filmování nebude vůbec bolet. Chci od každého z vás natočit odpověď na jedinou otázku: Na čem pracujete, co vás trápí nebo těší v okamžiku, kdy stojíte před kamerou? Pravda, původně jsem měl na mysli asi dvacet až třicet minut dlouhé filmové portréty. Teď vám mohu dát k disposici jen šest až deset minut. Uvážím-li, že je v exilu asi 80 českých autorů a že každý portrét stojí kolem 150 DM, lehce si spočítáte, že se s hobbym pohybuji na krajní hranici finančních možností. Ale jak jsem už řekl: jde mi o to, aby věc neztratila »pel nevinnosti« a aby zůstala zachována pro časy budoucí a doufejme i lepší. A nakonec: samozřejmě, že portréty budu průběžně doplňovat o autory, kteří se jistě i nadále podivnými cestami protlučou z Československa na Západ. A jestli se mi to podaří, nechám někdy koncem roku všechny dosud natočené portréty nahrát na video a kazetu pošlu přátelům do Prahy. Ale to jen v tom případě, že mi svatosvatě slíbí: a) že kazeta se nedostane do nepovolaných rukou, a za b), že si ji přehraji jen lidé z okolí Charty 77 a za c), že ji potom zničí... Mnichov, 8. května 1984 TREZOR S ČESKÝMI SPISOVATELI VYKRADEN Nejmodernějšími metodami kriminalis- tické laboratoře, kombinovanými parapsychologií\ se nám podařilo získat vzácný dokument: Zprávu pověřeného oteví- rače trezorů z roku 2054! (Z toho vyplývá, že Ota Filip se dožije 99 let. To tedy bude pěkně jedovatý a žluěovitý dědek!) Podle Filipovy poslední vůle byl 25 let po jeho smrti otevřen trezor s osmimili- metrovými výpověďmi exilových autorů osmdesátých let 20. století, pořízený Otou Filipem v roce 1984. Když vykonavatel poslední vůle, americký básník českého původu, odskočil na přesnídávku z USA do Prahy, aby historicky cenné dokumenty předal v Praze žijícím básníkům, odehrálo se během přesnídávky toto: Americký poeta nabídl každému z pražských poetů jednoho ultrafialového hamburgra, za což na oplátku dostal ochutnat pražský pirožek í vodkou. Americký host českého původu pak řekl ve své mateřštině, proč přiskočil. Pražští poeti se na sebe významně podívali a pravili do svých naslouchacích přístrojů: »Ponimáješ, što amerikáněc govorí? On durak rodnýj jazyk zabyl!« (V překladu: Rozumíš, co Američan říká? Ten hlupák zapomněl svůj mateřský jazyk!) Pak na kapesním nahlížeči shlédli Filipovy záznamy a společně se podivili podivné cizí řeči, jíž spisovatelé roků osmdesátých hovořili. Usoudili, že běží pravděpodobně o jakési dálnosibiřské nářečí, jehož pozůstatky nejsou uchovány ani na americké ani na pražskomoskevské katedře mrtvých jazyků. Pomocí překládací- ho kompjútru pak vyslechli dávná poselství a jednohlasně prohlásili: »Ach, to musely být zlaté a rajské časy, kdy ještě čeští spisovatelé žili v exilu.« Pak uložili poselství z roku 1984 do Památníku národního písemnictví při Muzeu marxismu-leninismu v New Moskva (dříve New York), odbočka Prága caput. 24 [pageend24]IVAN BINAR NA OSTROVĚ (2) JAK DLOUHO VYDRŽÍ ČLOVĚK NA NAFUKOVACÍ MATRACI? Slunce stálo uprostřed oblohy. Pokolikáté už? Kdyby čas nebyl veličinou relativní, vymyslel bych si nějaké pravděpodobné nebo libovolné číslo. Raději však použiji zcela neurčitého: —Jednoho dne v poledne...— Dívka Nova své dny na ostrově nepočítala. Uvědomovala si, že je tu dlouho. Jindy jí zase napadlo, že to zas tak dlouho není. Jak dlouho vydrží člověk na gumové nafukovací matraci uprostřed rybníka, uprostřed parného léta v neděli odpoledne? Zprvu bylo její počínání chaotické; dělala, co jí zrovna napadlo: koupala se, slunila se zavřenýma očima, bloumala po pláži a sbírala lastury — zprvu všechny, pak jenom ty nejkrásnějši, bez úspěchu se pokoušela ulovit do rukou rybu. Ostrov dosud neprozkoumala. Nevěděla, je-li vůbec na ostrově, jen se to domnívala. Obávala se, že by mohla potkat tygra nebo lidožrouty. Teprve zde, v tomto místě příhody, si uvědomuji, že s ostrůvkem jako dlaň, jako z kresleného vtipu, nevystačím. Byl jsem svázán představou neobyčejně malého jeviště v neobyčejně malém divadle a teďsi uvědomuji, že mám před sebou papír a na ten se vejde neuvěřitelné. V zásuvce mám ještě skoro celou stovku papírů a pan Boehm, papírník, má svůj krámek jenom pár kroků odtud, mohu si poslat chlapce. Mohu si tedy ostrov natahovat podle potřeby, posázet rostlinami s jedlými plody, umístit na něm balík zápalek zalitých ve vosku, několik knížek a obrázkových časopisů, aby si dívka měla v čem číst. Je to krásné psát příhody, které se neudály; s pocitem všemohoucího rozhodovat o průběhu událostí, s nikým se o tom neradit. Jednoho dne v poledne se Nova přeci jen rozhodla pro výlet. Jednoho dne k tomu muselo dojít. Netušila, že se vydává na lov, ani nůž si nevzala, jen košík na plody. Zvířata, na něž narazila za sedmerý skalisky, byla asi metr dlouhá, měla nemotorné, zavalité tělo a krátký krk s nevzhlednou hlavou, zakončenou tupou tlamou. Rozštípnutý horní pysk odhaloval široké, zepředu rýhované řezáky. Těmi zubisky hlodala zvířata trávu a listy porostu, na něž dosáhla. Několik jich bylo v moři s hlavami pod vodou. Občas zvedla hlavu, žvýkala, chaluhy jim visely od huby. Nova je pozorovala jak uhranutá. Stála za skaliskem, proti větru, zvířata o ní neměla tušení. Novino chřípí se rozechvělo. Dívka se nerozhodla sama; cosi v ní, snad tygr nebo člověk, rozhodně ne chladný rozum a zralá úvaha, ji vedlo do pohybu. Najednou měla v pravičce kámen s ostrými hranami a běžela ke stádu. Z ůst jí bezděky vyrazil neartikulovaný pokřik. Zvířata se vydala k vodě těžkým krokem, podivně při tom hýkala. Poslední opozdilé mládě dostihla Nova na pláži, pár metrů do vody. Napřáhla kámen a prudce udeřila mezi oči. Zvíře se svalilo na bok, tlapy s plávacími blánami se chvěly v křeči. Nova udeřila podruhé, krev se vyřinu- la. Dívka mlátila do zvířecí hlavy, mozek zbarvený krví do růžová stříkal na všecky strany. Křeč ustala, zvíře leželo na boku bez pohybu. Nova odhodila kámen; zalil ji slastný pocit vítězství. Vzpřímila se nad obětí, zakrvácené ruce zvedla k obloze a byla veliká. Tákhle.... Pak poklekla k mrtvému zvířeti a vnořila ruce do rány. Bylo to teplé, lepkavé, ucítila hrany rozbité kosti. Nabrala růžovou hmotu do dlaně a přinesla ji k ůstům. Chuť to mělo mdlou, neznanou. Polkla a znovu nabrala. Pak vnořila ústa do rány a sála, až jí došel dech. Kdyby se tato hra uváděla na neobyčejně malém jevišti neobyčejně malého divadla, neměla by si nasycená Nova ani kde umýt ruce; upatlaná od zvířecí krve musela by dohrát až do přestávky, neboť moře v tak malém divadle představuje modrá plastiková fólie a vodovod se studenou vodou je v miniaturní šatničce za jevištěm. Ledaže by se pauza udělala už teď, technik že by rozsvítil v sále a odstranil kadaver mořské kapybary do zákulisí, diváci by si mohli zakouřit a vypít skleničku vína, rozšafně rozprávět o průběhu hry nebo o svých záležitostech s představením nesouvisejících. Až když sklidila se stolu, až když umyla talíř a příbor v potoce s pitnou vodou, až když se napila po vydatném jídle (tolik masa najednou - a bez přílohy!), uvědomila si, že je zmazaná jak řeznický tovaryš. Dívala se na ruce - byly čisté po zápěstí, umyly se bezděky s nádobím. Předloktí však byla zakrvácená, i oděv, a když si sáhla na obličej, nahmatala zaschlou krev. Jak to, že se neprotiví sama sobě? Jak to, že se dokonce usmívá po spáchané vraždě na zvířeti? Kroutila hlavou sama nad sebou a úsměv ji neopouštěl. Zvolna si svlékla oděv - džínsy a tričko žluté barvy - a vstoupila do moře. Dno kleslo pod nohama. Chvíli se houpala na vlnách, pak se potopila a otevřela oči. Viděla až na dno, na bílý písek a trsy chaluh, hejna drobných rybek viděla a rudé hvězdice, les korálů. Ke dnu se nedostala, došel jí dech, musela k hladině. Chňapla po vzduchu, lehla si na záda a nechala se kolébat mořem. Ležela na vlnách, stačilo mírně pohybovat dlaněmi a chodidly, aby se neponorila. Dívala se na oblohu, na velké mořské racky, pak zavřela oči a vůbec na nic nemyslela. Cítila konejšivou vodu a slunce, opírající se ji do ňader teplými paprsky, do tváře, a když se olízla, chutnalo to solí. —Jsem šťastná — pomyslela si Nova á byla šťastná, neboť to chtěla. Neboť v tu chvíli jí zhola nic nechybělo. Jaký je vnitřní život vyspané, nasycené a vykoupané dívky na pustém ostrově? Jak to mohu vědět! Velký kus literatury je pustá spekulace. Který z autorů bojoval u Waterloo, aby podal o bitvě objektivní a vyčerpávající zprávu? A přece si troufají. Ani očitý svědek není svědkem objektivním. Většina jich lže, nafukuje vlastní hrdinství; vymýšlejí si nejnepravděpodobnější náhody, aby odůvodnili, proč v tak lítém boji zůstali naživu, že nebyli zbabělci. Co mohu vědět o vnitřním životě vlastní ženy, s níž každý večer uléhám do téže postele? Jen to, co mi prozradí a z toho si dovolím jenom nepatrnou část zneužít pro literární účely. Hodlám tedy prezentovat své domněnky, jako by byly skutečností. Nevěda, co se odehrává v mysli dívky na ostrově, troufám si jako kterýkoliv autor přede mnou a po mně vydávat své výmysly za pravdu a oháním se při tom spisovatelskou koncesí, odvolávám se na vnitřní logiku literárního díla, svého díla, zneužívaje dítka své hlavy — Novy. Zplodil jsem ji nikoli jako otec (neboť co vím o vnitřním životě své dcery, která nosí rovnátka chrupu a když je jí úzko, vleze si za námi do postele? Co vím o jejích úzkostech, o úzkostech vlastního dítěte?) Tvrdím: zplodil jsem Novu jako literární postavu, musím tedy o ní vědět vše, nebo takřka vše o ní musím vědět. Měl bych. Musím? Vyspaná, nasycená a vykoupaná dívka Nova ležela na pláži vedle svých čerstvě vypraných šatů; ačkoli krásy prostředni, byla nejkrásnější dívkou celého ostrova, Miss Novaland 1982, to však můžeme pominout. Ještě před chvílí si listovala v knížce, která ji ze všech knížek na ostrově zaujala nejvíc. Nejdřív si prohlížela jenom obrázky, osmdesát čtyři ilustrace — lehké pérovky, znázorňující muže a ženu v nejrůznějších pozicích. »Joy of Sex« se jmenovala ta knížka a Nova ji mrskla do moře. Pak pro ni skočila a prohlížela si ji znovu, několik náhodných vět přečetla a znovu ji odmrštila, tentokrát do křoví. Zasténala a sáhla si na tělo. Když dospěla jakéhos takéhos ukojení, šeptala si: —Jsem šťastná, jsem šťastná a vůbec nic mi nechybí. Jsem to nejšťastnější děvče na světě! — vykřikla a vlny hučely. Velcí bílí rackové se pářili ve skalách, na mořské hladině i ve vzduchu. Mladý rakouský režisér Franz Schoys vyčítal mé hře náhody. Kdybych uvěřil jeho pochybám, v tuto chvíli bych musel popadnout napsané stránky a mrsknout jimi do moře, do kamen nebo do jiného živlu. Nebo bych musel napsat: »Po několika letech (nebo snad měsících?) osamělého života na ostrově zemřela šílená dívka Nova vedle plápolájícího signálního ohně. Příčinou šílenství a smrti byla touha po lidech. Nenaplněná touha, neukojená potřeba. Bez lidí to nejde,« byla by poslední slova této příhody. Tečka. Pak bych si to po sobě přečetl a zcela prozaicky nacpal do koše po levici. Tato příhoda je však příhodou literární, do posledního písmene vymyšlenou a náhoda v ní hraje podstatnou roli. Je to námět banální a love-story se přímo nabízí. Využiji tedy možností, které mi přináší náhoda a přistrčím Nově na ostrov bytost jiného pohlaví, přiměřenou věkem, aby dívka nemusela vykřikovat svou větu o štěstí jen tak do vzduchu. Nezaplétám se tak do vlastních sítí původně nastražených problému emigrace? Problém člověka, který opustil domov, unikl nebezpečí a ocitl se v neznámém světě, ve společnosti cizí, ne však v pusti25 [pageend25]ně bez lidí? Neskřípe mi ta metafora poněkud? Neměl jsem raději použít reálií? Psát deník emigranta a lepit do něj cedulky s nápisem AUSLÄNDER RAUS!, které ze zdi seškrábala má desetiletá holčička s rovnátkem na Grosse Sperlgasse, kousek od našeho bytu? Ponechávám si raději banalitu jako prostředek, risknu nařčení ze šarlatánstvi a ze zneužívání náhody. Moře, vážení občané s řádnými doklady tohoto světa, je mně suchozemci obrazem cizí společnosti, hučící masy vod promlouvají cizí řečí, cizími zvyklostmi — kdo jim porozumí.... A z toho moře se vynoří člověk, aby nám Nova zůstala zachována. Jaký bude? Zůstaňme u podobenství, u příhody literární, vymyšlené a napsané. Suď Bůh, třeba to bude obecnější, než jsem původně zamýšlel. Pak tedy zapomeňme problém emigrační. —Jsem šťastná, jsem šťastná a vůbec nic mi nechybí. Jsem to nejšťastnější děvče na světě! — křičela Nova do hlučících vln na docela malém jevišťátku v malinkém divadle a moře hučelo z magnetofonu. Pak vzala ceduli s nápisem NOVALAND, VSTUP ZAKÁZÁN VŠEM LIDEM a utopila ji v moři z modrého plastiku. TMA. Tma temná, jenom nouzové světýlko nad vchodem do sálu svítí; musí, je to předpis. Na jevišti je možno tušit pohyb, přehlušený syntetizátorem, koupeným výhodně za velkoobchodní cenu, za deset tisíc šilinků. Báječná věcička, dokáže napodobit cvrlikání ptactva i tlukot srdce, flétnu i tympány, housle i kulomet. Zvukově, ovšem. Je to snad náhoda, že se na obloze opodál odehrává vzdušná bitva dvou letadel? V roce 1982? Náhoda je, že se odehrává zrovna tady, kousek od divadla. Náhoda šťastná pro naši příhodu. Dirk za klávesnicí a za hejblátky syntetizátoru se snaží: motory letadel, dávky z palubních kulometů, rachot děsivý — aby posunul děj, aby zaplnil tmu, potřebnou k uložení muže na ostrov, na jeviště. Doporučuji žoldnéře v cizích službách. Nedoporučuji hrdinu. Hrdinové začasté umírají a nehrdinů je víc. Rozhodně by to však měl být dobrodruh, jinak by si nesedl do letadla v cizích službách, jinak by se nemohl ocitnout na blíže neurčeném ostrově v blíže neurčeném moři. Taky emigrant? Proč ne.... Utíkají různí lidé z různých důvodů z různých zemi do jiných zemí, do cizích služeb. Třeba před zákonem. Pálí své dokumenty a vydávají se za někoho jiného, docela jiného. Tento člověk se vynořil z moře v cárech uniformy a s pistolí u boku. Nebo to byl revolver? Na základě přečteného se domnívám, že připlul v gumovém nafukovacím člunu se žlutým pádélkem, že měl radiovou stanici a raketovou pistoli s několika raketami, léky proti bolesti, obvazy, cigarety, trochu jídla zhuštěné konzistence, blok a tužku, placatou láhev kořalky, něco bankovek rozmanitých měn a pevné šněrovací boty, v nichž lze skákat z letadel. Nova vyvlekla mrtvého muže z nafukovacího člunu na břeh a dala se do pláče. Člun zanechala vlnám, nevypočitatelným vodním proudům, které se ho zmocnily. Zatímco dívka plakala nad ztracenou naději, člun plný užitečných věcí odplouval pryč, do nenávratna. Když vyplakala všechny slzy, rozhalila muži košili a přiložila ucho na levou stranu hrudníku. Zaslechla srdeční ozvy a zaradovala se. Rozběhla se k moři a pátrala po člunu. Chtěla z něj vzít léky a obvazy, cigarety, jídlo, psací potřeby, placatou láhev kořalky a peníze, pak člun prořezat nožem, aby se utopil v hlubinách i s radiovou stanicí a raketami, aby muž, který spadl z nebe, nemohl odplout někam jinam, aby ji zůstal v zemi Novaland. Zahlédla však jen tečku, zmítající se k obzoru. Na jevišti malého divadélka leží muž v pozůstatcích uniformy a u boku má pistoli. Nebo je to revolver? Dívka Nova jej pozoruje, dotýká se ho, snaží se ho přimět k životu. Dloube do něj, tahá za vlasy a za nos, šimrá pod bradou. Zvedne ho do sedu a aby neupadl, podepře mu záda neckami. Násilím pokouši se mu otevřít oči. Ukazuje na moře a na ostrov, muž však jako by byl mrtvý. Každému z diváků je však jasné, že mrtvý není, jakýpak by to mělo smysl? Dívka roztomile a nesrozumitelně žvatlá, předvádí příchozímu své ženství, je to morbidní. Je to k zoufáni mít ho tady, studeného však, bez známky života. Nóva si nařasí látku do večerních šatů s hlubokým dekoltem a začne tančit svádivé tango, plíživý erotický tanec, slibující všechno, co by mu dala, kdyby byl aspoň trošičku živý. Přitulí se k němu těsně, co když ho její teplo přivede k životu? Nahmatá revolver. Vytáhne zbraň z pouzdra a poněkud štítivé si ji prohlíží. Dokonce se pokouší stisknout spoušť. V tu chvíli se vymrští mužova noha a vykopne ji revolver z rukou. Muž skočí po zbrani a zaujme pózu westernového střelce. —Au! — udělá Nova, schoulí se do klubíčka a fouká si zasaženou ruku. Napětí v mužových pohybech se uvolni, revolver vklouzne zpátky do pouzdra. Muž usoudil, že tahle dívka mu není nebezpečná. — Kde to jsem? — byla první mužova slova, když se probral z mrákot a uviděl neznámou dívku, nad nim se sklánějící. Hovořil jazykem, kterému Nova rozuměla. —Na ostrově — odpověděla mu, neboť si tím byla takřka jista, a podala mu vodu v kokosové skořápce. Vypil a chtěl ještě. Co víme o člověku, který spadl z nebe a zrovna se probral z mrákot? Co o něm ví dívka Nova, obyvatelka země Novaland - dosud jediná - v této chvíli přešťastná v domnění, že už jí tady nechybí zhola nic. Miluje tohoto muže od chvíle, kdy se tu ocitl; vždyť patří k jejímu rodu. V jednom uprchlickém táboře - a není tomu tak dávno - utlouklo osm mužů zběhlého cizineckého legionáře železnými příčkami z postelí. Ležel na zemi v krvi a chroptěl: —Až se z toho vylížu, já si vás najdu a všecky vás podřežu! Osm mužů uchopilo legionáře a ještě živého ho vyhodili oknem. Pak se umyli, vyprali zakrvácené šaty a čekali, až pro ně přijdou četníci. Po více než roční vyšetřovací vazbě, po řádném soudu, byli propuštěni na svobodu. Bylo to zabití v sebeobraně. Když přišel zběhlý legionář do tábora, když ještě netušil, že bude ubit železnými tyčemi, ukazoval těm, kteří ho pak zabili, snímky, na nichž byl vyfotografován s uříznutými hlavami Udí — prý nepřátel. Držel je za vlasy a sebevědomě se usmíval; a hlavy se dívaly z fotografií mrtvýma očima. Tento muž zastřelil dva spoluhráče při kartách a uprchl z cizinecké legie. V Itálii popálil obličej dívce, která mu nechtěla být po vůli - benzínem. Tento muž kolem sebe rozséval hrůzu. Hrůza byla jeho životním posláním. Terorizoval osm mužů, kteří s ním byli ubytováni v jedné místnosti: ve spánku je bil pěstí do obličeje, některým polámal ruce a nohy, požadoval od nich, aby mu sloužili. Poslušné odměňoval tím, že jim vyprávěl historky o násilí, kterého se dopustil a ještě dopouští; odměňoval je i tím, že je netloukl. Osm mužů si stěžovalo četníkům, jejichž posláním je udržovat v uprchlickém táboře pořádek - úkol nadlidský. Prosili četníky, aby je před šíleným legionářem ochránili. —Ochraňte se sami, řekli jim četníci, —je vás osm a on je sám. Osm mužů žilo s železnými tyčemi na svou ochranu v rukou a bálo se zvůle jednoho muže, vycvičeného zabijáka. Báli se usnout, báli se na každém kroku ve svobodném světě, v demokratickém státě. Báli se, že ho zabijí. Jednou v neděli, v pozdním odpoledni, přišel legionář poněkud opilý a uhasil cigaretu o nahé tělo jednoho z osmi. Vrhli se na něj všichni, lidé slušní jako vy a já, a utloukli ho. Oknem ho vyhodili, aby ho tam neměli. Uklidili. Ano, i takový člověk by mohl spadnout na ostrov Novoland. Neznámý leží v pisku, ještě se neprojevil. Co o něm víme, co o něm ví dívka Nova, jež se tolik raduje, že ho tu má? Mohl bych ji nabídnout ušlechtilého důstojníka zhnuseného válkou a znechuceného konzumní civilizací. Idealistu, který by procitl a řekl: —Ano, Novoland s Novou, to je to pravé, samo nebe mě sem seslalo, tady zůstanu až do konce svých dnů. A pak s Novou založili nové pokolení lidi mírných, kteří by se nezabíjeli, nýbrž si byli bratry a sestrami, milovali by se navzájem. Umývali by si ruce před jídlem a po něm, zdravili zřetelně starší osoby, neužívali vulgárních slov, nekouřili a nepili, nezáviděli by si suchý z nosu, pomáhali si navzájem do kabátů a rozmnožovali se dělením. Jenže na ostrov spadl docela cizí muž, o němž víme jen to, že má na sobě vojenskou uniformu a s revolverem dokáže vcelku slušně zacházet. Počkejme si, co se z něho vyklube. —Kde jsem se tu vzal? — zeptal se poté, co se napil dosytosti z kokosové skořápky a poněkud zčiperněl. —Na takové malé nafukovací lodičce — řekla Nova a usmívala se radostně. —A kam se poděla? — zeptal se nedočkavě. —Tam — ukázala Nova k obzoru, —voda ji vzala. Muž se zahleděl k obzoru a nic tam nespatřil. Zahalil se v mlčení. Neřekl: »Ano, to je ono, tady zůstanu,« ani »Co teď?« Neřekl nic. Nepromluvil ani když Nova opekla na žhavých uhlících plátky kapy- baří kýty a pokryla ubrusem převrácené necky. Jedli to bez chleba, neboť ho neměli. Po jídle si muž dlouze, opět beze slov, prohlížel necky, pokrm nepochválil ani nepoháněl. Spustil necky na vodu a vsedl do nich. Ne, nebojte se, neodplul v neckách na širý oceán. Usmál se svému počínání a když se podíval na Novu, svíjející se smí- 26 [pageend26]ehern, i on se rozesmál naplno. A já, autor, se zarděl studem. Proč jsem raději nevzal bednu od ovoce, nebo rovnou stůl? Snad na divadle, jež je stylizaci skutečného života, by bylo únosné použit necek jako stylizace plavidla, obzvláště na divadle pohybovém, beze slov, používaj icím nadsazených gest i nadsazených rekvizit. Herec, představující muže, sedí v neckách a v ruce svírá rýžové koště, jako by to bylo pádlo. Nadsazeným gestem požaduje po herečce, představující Novu, aby mu podala kus lana, s nímž si pohrává. Nova sváže konce provazu, vytvoří kruh. Navlékne si kruh na obě ruce a vytvoří obrazec, s nímž je možno učinit jediné: nabídnout jej jiné osobě, která by toto poselství přebrala a změnila je v jinou hodnotu. Nova přistupuje k muži a nabízí mu své vyznání. Muže však obrazec v dívčiných rukách nezajímá, nepochopil jeho hluboký význam. Zadívá se na dívku a v očích mu blýskne. Dívá se na ni jako voják dobyvší město, jak vězeň po návratu ze žaláře, jako námořník, který po dlouhé plavbě vstupuje do bordelu. Jako muž, který ani jednu z žen, s nimiž se vyspal, nemiloval. Přistoupí k dívce, hrábne po provaze a zkazí poselství. To, co pokazil, odhodí do písku. Lze snad hovořit o znásilněni, když se žena nebrání? Když si to vlastně přeje ? TMA. Výbuchy bušícího srdce, zrychlený dech, ticho. Reostat opatrně skřípe (není zrovna nejnovější) a v polosvětle spatří diváci spícího muže, přikrytého látkou mnoha použití. Může být ubrusem, pokrývkou i večerními šaty, prostěradlem, vlajkou i rakvi. Nova se sklání nad mužem, dívá se mu do tváře. Velmi opatrně mu sebere revolver, po špičkách se přiblíží k neckám, vyjme z nich zátku, zahodí ji do moře, necky naloží kameny a plavidlo utopí v modrém plastiku. Bylo to poblíž bílého města Dubrovníku na pobřeží Jaderského moře, pod prastarými olivami. Na oblázkové pláži ležel mrtvý racek. Vzal jsem ho opatrně za nožičky a pohřbil v moři tak daleko, kam jsem jen dohodil. Ráno byl racek opět na pláži. Přivázal jsem mrtvému ptákovi k nožičkám kámen a znovu ho po námořnicku pochoval. Příštího dne jsme ho našli znovu na pláži, s provázkem, bez kamene. Zbourali jsme stan a odešli na jinou pláž. Na pláž, která mrtvému rackovi nepatřila. Prvního dne v podvečer se vrátil gumový člun s vysílačkou i signálními raketami, se žlutým pádlem, se vším všudy. Vysílačka nefungovala a rakety byly zvlhlé. —Neodcházej — řekla Nova, —prosím! Muž vytáhl člun vysoko na břeh z dosahu vln a zahleděl se na dívku hladovýma očima. —Dnes ještě ne — řekl a povalil Novu na ubrus ze vzácné zámořské látky překvapivých barev, s výšivkou, na níž si zkazily zrak třicet tři vyšívačky. Začaly jako mladice a než byly s prací hotovy, vdály se, počaly, děti vychovaly, staly se babičkami... Dívka se nebránila; vždyť si to vlastně přála. Ani neplakala, ani se neusmívala, ani neměla smyslně otevřená ústa. Oči měla zavřené, klín sama rozevřela dokořán. Nebylo to příjemné, ani k nepřežití. Bylo to podobné jako s úředníkem, který jí umožnil vycestovat z vlasti. Úředníkovi to však trvalo mnohem déle, byl tlustý a víc se potil. Muž dospěl vrcholu brzy, ani ho nevyhnala. Jako by si toho nevšimla. Bylo to divné. A pak, když hlasitě oddechoval vedle ni, přišlo jí líto, že to bylo takové, že se to nevydařilo. A tolik si přála, aby to bylo jako v krásných knížkách, popisujících tyto chvíle poetickými slovy a zámlkami, ale nebylo to ani jak v knize odborné, věnované pouze těmto věcem, slibující radost, když ne štěstí. Uvědomovala si, že muž na ni nemyslel; ani před tím, ani při tom, ani pak. Přepadl ji pláč. Plakala neslyšně, aby ho neprobudila, slzy ji tekly do vnitřku očí. A když se vyplakala, uchopila nůž a rozřezala gumový člun na gumové cáry. Utopila ho v moři i s vysílačkou, i s raketami, se vším všudy. Žluté pádlo hodila daleko do tmy. —Jak se vlastně jmenuješ? — zeptal se jí ráno. —Kdyby v tom zasraným člunu bylo víc místa, vzal bych tě sebou. —Nechci odtud, nic mi tu nechybí — řekla tiše a uvědomila si, že mu neodpověděla na jeho první otázku. Uvědomila si, že tu otázku nezopakoval, že je mu zcela lhostejné, jak se jmenuje. A že nemyslí na nic jiného, než jak se odtud dostat. Na docela malé scéně se herec probudí, vymotá se z látky, v níž byl zachumlán, plácne majetnícky dívku vedle sebe přes zadek a vstane. Protáhne se a sáhne do kapsy pro tabulku čokolády. Kousek odlomí pro sebe, větší část hodí probuzené Nově do klína. Ženám se přeci za tyhle služby platí... Nova odloupne staniol, uždíbne kousek čokolády a nechá ho rozplynout v ústech. Kdy měla čokoládu naposledy? Je to mléčná čokoláda s obrázkem modré krávy na obalu a chutná jako sen. Muž hledá plavidlo, zanechal je na břehu, divákům před očima. Necky jsou pryč, utopené nenávratně v modrém plastiku. V té chvíli vyvrhne moře na břeh zátku. Dřevěnou zátku, o jejímž účelu a původu nelze pochybovat. Vrátila se zpátky a leží u mužových nohou. Zvedne ji a pomalu, hrozivě kráčí k dívce. Dívka na něj míří jeho vlastním revolverem. Muž jí vezme revolver z ruky, napřáhne se a udeří ji do tváře plochou dlaní. Dívka upadne obličejem na zem a zůstane ležet. Měl ji snad zabít? Pláž páchla chaluhami a mrtvý racek s provázkem na růžových spárkách se povaloval v písku. Po gumovém nafukovacím člunu ani památky. Žluté pádlo se zmítalo ve vlnách a pomalu se blížilo ke břehu. Teď bych měl příběh držet pevně v rukou a nepustit. Je pátek večer, do rána bych mohl příhodu dopsat. Rozhodně bych o ni měl vědět víc než dívka na gumové matračce v horkém letním odpoledni na klidné hladině rybníka Svět v jižních Cechách. Vždyť už musí mít úplně spálená záda, zítra se bude loupat. Co ví takové děvče o moři, o světě širém? Sny těchto dívek bývají krásné, se šťastným koncem. Zdá se ji o bílém domě na břehu moře. Pláž páchne chaluhami a bílí rackové pokřikuji nad vodami. Dívka na terase bílého domu nalévá kávu do dvou šálků. Muž má na sobě světlý oblek a hnědou kravatu; čte noviny v cizím jazyce, je opálený a kouří cigaretu značky Kent. Před snídaní by neměl. Odloží noviny, uhasí zbytek cigarety a usměje se na dívku. V tu chvíli zazvoní budík značky Prim Made in Czechoslovakia a dívka bez reptu uposlechne jeho příkazu. Jestliže je pondělí, musíme do práce. Konec zábavy a snění, začíná se v šest. SVĚTLO v sále, herci se uklánějí... Nikdo netleská, diváci sedí na svých místech, nemohou věřit vlastním očím. To přeci nemůže být konec! Kdyby to jenom tušili, vzali by si s sebou zkažená vejce a shnilá rajčata. Tohle přeci není uzavřený příběh, to je podvod. A herci, ptáčkové nebeští, by to odnesli za autora. Muž zažehl signální oheň na nejvyšším místě ostrova. Za dne přikládá vlhkým listím, aby to čadilo, v noci proschlými větvemi, aby byl oheň jasný, dobře viditelný. Dělá to proto, že je trosečníkem a chce být zachráněn. Chce k lidem, nehodlá s dívkou Novou zakládat pokolení nových lidí na ostrově Novaland. Chce toto: kouřit americké cigarety a někdy i mari- jánku, pít dobrou kořalku; chodit do kina a do hospody; spávat s holkama, pokaždé s jinou; mít Lamborhini Cheeta H s býkem na chladiči a projet Státy od východu k západu, od severu k jihu, v Las Vegas vyhrát peníze a ty pak rozhazovat cestou; mít bílý oblek a klobouk s širokou střechou; občas si rozbít klouby na rukou o něčí čelist; posílat domů mamince balíky s kávou, čokoládou a jinými dobrotami, pohlednice ze všech možných koutů světa: »... mám se dobře, pozdravuj pocestný!« Snad by Novu zabil, kdyby nezvládl svůj afekt, po tom, co provedla s člunem. Na malé kousíčky by ji roztrhal, do země zašlapal, rybám hodil bez výčitek svědomí. To by jí udělal, kdyby se neovládl. K čemu by to však bylo dobré? Na docela malém jevišti v docela malém divadle však nelze rozdělat signální oheň, hasiči by to nedovolili. Herec, představující muže spadlého z nebe, rozváže provaz, který byl kruhem, poselstvím nepochopeným, přiváže na něj háček, napíchne návnadu (třeba papírovou růži, ukradenou žáky třídy 6A) a hodí se rybám. Na divadle samozřejmě odpadá příhoda s lovem kapybary a opékání kapy- bařích řízků — i kokosové ořechy jako zdroj obživy jsou nepraktické. To jsem nedomyslel, co dá práce rozlousknout kokosový ořech před zraky diváků. Na malém jevišti roste jenom jedna palma — provaz spuštěný od stropu a na něm jsou navlečené prázdné plechovky od konzerv, vypadá to docela pěkně, plechovky chrastí při každém dotyku, při každém závanu větru, a i divák s malou představivostí pochopí. Na plechovkové palmě rostou půlky banánů v nafouknutých nylonových pytlících, v takových, jakých se používá k uskladňováni potravin v mrazící truhle. Kdyby muž ulovil rybu, byla by to pro oba příjemná žměna jídelničku. Nova se zahalí látkou, rekvizitou nejužívanější, sklidí plod z palmy a nabídne jej muži na usmířenou. Ruší ho při lovu, ryby však neberou, odplavaly na opačný konec moře. Muž přijme jídlo, není však jasné, zda i smíření. Propíchne nylonový pytlík prstem, vzduch se zasyčením unikne; muž zvolna pojídá půlku banánu. 27 [pageend27]Proč je tam jenom půlka? Aby nejedl příliš dlouho, čas na jevišti je vzácný, diváci netrpěliví, chtějí akci, chtějí se dozvědět jak to dopadne, tato hra přece není hrou o pojídání banánů. Látka, kterou si herečka oblékla, je jedinou vhodnou látkou na jevišti a Nova ji má na sobě proto, aby se muži zalíbila, neboť si ho chce usmířit za každou cenu. Co nejdřív ho chce mít na své straně, nemůže žít v neustálém napětí. Jaký by to mělo smysl být na sebe pohněvaní, když jsou tu sami, ostrov a moře bez konce? Láká ho tanečními pohyby, tango však není erotické, tentokrát prosí za odpuštění a pokouší se vysvětlit své počínání. Jaký by to mělo smysl odplout na malém člunku a zahynout uprostřed oceánu žízní a hladem; vždyť může zůstat s ní, co jim tu chybí, co může chtít víc od života, co víc dostane? Noci jsou tu ke spánku, rána k procitnutí a dny plné slunce. Nikdo nepřekáží, nepředepisuje, nezakazuje a neudili příkazy. Muž zapomene na ryby a se zájmem se dívá na tančící dívku. Porozuměl jí? Pochopil snad, co mu nabízí? Přisvědčí nebo odmítne? Pomalu vstává, přistupuje k Nově a strhne z ni pestrou látku. Věší na palmu prapor trosečníka. Zažehl signální oheň, na jaký jsou divadelní hasiči krátcí. Pestrá látka je dobře viditelná z moře i z oblohy. Syntetizátor vyloudí tři krátké, tři dlouhé a zase tři krátké tóny: Safe our Souls. Kdo z nás si právě teď uvědomuje čas? Právě tuto chvíli na rozvrzaném sedadle v divadle, chvíli stékání inkoustu perem na papír s poznámkami k zapeklité próze s názvem Na ostrově, chvíli zvedání a pokládání vlastní levé nohy na chodníku v libovolném městě, okamžik mrknutí víčka — projev života, výdech a vdech. Očekáváme něco, co není, těšíme se, nebo se obáváme. Zítra. Zítřek rozhodne o celém našem příštím životě. Co však víme o svém příštím životě? Život je teď, tato chvíle se počítá. Ta, co zrovna uplynula, ta, co zrovna je. Chvíle nudy i bezradnosti, chvíle radosti i smutku, bolesti i rozkoše, chvíle zoufalství, klidu, afektu, beznaděje, smíchu a pláče, hladu i sytosti. Každý všední den, který se za námi pokládá do řady v beztvarou nevzpomínku, bez povšimnutí, v příčinu nerudnosti, přibývajících vrásek, nahluch- losti a loupání v kříži. Ženeme se za zážitky příštími, za příhodami, které na nás čekají — už aby se udály. A když na ně dojde, chceme další, s větším vzrušením. Dny života plynou nám pod rukama, aniž bychom si toho všimli. »Dneska se nic zvláštního nestalo«, zapisujeme si do svých pomyslných deníčků nejčastěji. Myslím si, že byla Nova na ostrově šťastná. Nechtěla jinam, vnímala doteky času jako doteky slunce, doteky moře, pisku a větru na své pokožce. Když pila vodu, byla to nejčistší a nejchladivější voda na světě. Když se dotýkala muže, byla to láska. Láska čistá, beze zbytku. Bylo to trápení - vždyť nebyla opětovaná. Bylo to trápení bolestivé, bez takového se život neobejde. Teprve utrpení dá smysl radosti, teprve otroctví dá poznat svobodu, černá ukáže bílou. Staré pravdy. Nevyčítala muži jeho nelásku, pochopila, že jinak nemůže. Vždyť je přeci trosečník, jeho touha je jinde: »Zítra připluje loď, nebo pozítří... Jednou musí připlout!« Bála se, že k tomu jednoho dne dojde. Usínala však každého večera s ulehčením: »Dnes ještě nepřiplula.« Žila v lásce, dávala lásku a nepokládala to za investici, neočekávala odměnu. Odměny se ji dostávalo každým dnem, každým okamžikem. »Teď jsem šťastná«, říkala si a tiskla se k spícímu muži celým tělem, »teď žijú.« Láska, kterou dávala, jí byla odměnou. Láska je nakažlivá a muž se jí nakazil. Nemohl celé dny jenom vyhlížet loď. Vystaven Novinu působení nemohl odolávat věčně. Nepřestal myslet na záchranu, v té lodi však, která jednoho dne připluje, mají určitě dost místa pro oba. Ryba zabrala. Herec, představující muže, táhne za provaz. Musí to být pěkný kousek, vzdoruje. Nova mu pomáhá, tahají společně jako v pohádce o veliké řepě a vytáhnou - aby v tom veskrze vážném kuse byla i trocha humoru - krabičku sardinek. Radují se náramně, bude hostina. Nova sundá prapor z palmy a prostře jej jako ubrus ze vzácné zámořské látky. Tváří se při tom jak neviňátko, jako by nepáchala zločin. Vyndá z příborníku porcelán po něčí babičce a zašlý příbor čachtické paní, batistové ubrousky kněžny Vileminy Zaháňské. K tomu lahvinku gumpoldskirchenského, ročník 1914. Pojedli, popili, poměli se. Po obědě vezme Nova provaz, sváže ho do kruhu - symbolu vzájemnosti, slunce, přátelství a kdovíčeho ještě. Navlékne kruh na ruce a vytvoří obrazec, s nímž je možno učinit jediné: nabídnout ho jiné osobě, která by toto poselství přebrala a změnila je v jinou, vyšší hodnotu. Muž přijímá. S novým obrazcem na rukou vzhlédne, zrakem zavadí o plechovkovou palmu. Plechovky zahrkají - až teďsi muž všimne, že na palmě chybí prapor záchrany. Signální oheň vyhasl, Nova ho sfoukla. Muž praští provazem, takovou hru nehraje. Ubrus, na němž před chvíli jedli, se znovu stává voláním po záchraně. Čas plyne, nepovšimnutý prapor plápolá SOS, dny míjejí. Je třeba něco vykonat, něco velkého, společně. Ani muž na odchodu nemůže žit v neustálém provizoriu. Je třeba postavit dům. Nemusí to být skutečný dům z opravdických cihel a pravé malty, musí však být postaven hned, tady, na jevišti. Muž klade cihly, dívka míchá maltu. Zeď by měla být rovná. Dům má okna k moři, na oknech kytky, u dveří zvonek. Vyjdou na zápraži, odstoupí a prohlížejí si společné dílo. Dům se jim libí i když má křivé zdi. Tady budou bydlet. Muž vezme dívku do náruče, překročí práh domu a zavře za sebou dveře. Dobrou noc. TMA. Moc by se mi líbilo, kdyby spolu zaseli obilí. Unesla by tahle zcela smyšlená příhoda pytlík žita, připlavený vlnami? To poetické »orat a sít od rána do soumraku a nechat zapomenout srdce bolavý...« by bylo krásné. Gesta rozsévače bych přenechal Nově. V příhodě, která má banalitu vytčenou před závorkou, si troufnu. Obilí vzklíčí a roste a roste až vyroste, zelené klasy zbělají a ohnou se pod tíží zrna. Je doba žni, muž brousí kosu, seče širokými rozmachy, Nova odebírá padlé obilí; vážou je ve snopy a stavějí do panáků jak na Moravě za stara, před dobou kombajnů. Píšu perem tyhle řádky, po stáru, aby chléb byl dobrý, s kůrkou trochu připálenou, upečený v peci z hlíny, aby v něm uvízly uhlíky po ledabylém vymetání. Nova přináší teplý chléb, nese ho na rukou jako dítě ke křtu. Muž vezme bochník do náruče a zakroji... Nebyla to loď zrovna se vynořivší na obzoru. Byl to zvuk na obloze. Bzukot jakýsi, snad motoru. Bochník vypadne z rukou, muž strhne prapor z palmy a začne jím mávat. Zvuk zesiluje, ano, jsou to motory letadla. Muž křepčí po malém jevišťátku a řve k obloze nesrozumitelná slova radosti. Rve do ochraptění a mává pestrou látkou jak zběsilý. Dívka po něm skočí, vyrve mu látku z rukou, zašlape ji do země. Muž mává prázdnýma rukama, motory burácejí přímo nad ostrovem. Muž sáhne po revolveru a vystřelí do vzduchu: jednou, podruhé ... Dívka se vrhá po zbrani, strhne ji na sebe. Zazní třetí výstřel. Motory se vzdalují, slábnou. Muži už nikdo nebráni v jeho počínání. Vystřelit počtvrté je zbytečné. Nova leží na pláži a na prsou má rudou skvrnu. Leží na zádech s rukama rozhozenýma, kolem ni se povalují papírové růže ze střelnice. Když letadlo přeletělo nad ostrovem podruhé, muž se před nim ukryl. Novu pak pohřbil v moři, zahalenou ve vzácné zámořské látce, v signálním ohni. Pak odešel na opačnou stranu ostrova No- valand a na jeviště se už nikdy nevrátil. Nemám, co bych dodal. Běžte domů, je konec představení. OVĚŘENÝ PŘEKLAD Z ČEŠTINY I SLOVENŠTINY ihned provede soudní tlumočník JUDr. M. Kořínek Piintstrasse 4, 8132 EGG (ZH) Telefon 01/984 17 14 Výuční list, diplom (z. 19/1966). . a 20,— Rodný, oddací, úmrtní list............. ä 25,— Vysvědčení...........................................ä 30,— Rozsudek: strana překladu .... ä 45,— 28 [pageend28]KAREL TRINKEWITZ JAN WERICH, HOVNOVINY A BLABLABLABLAHOBYT Seznámení s Janem Werichem vděčím jeho krátkozrakosti. Přišel kdysi na mou první výstavu s Miroslavem Horníčkem a napsal mi do katalogu poznámku k jednomu mému obrazu. Byla to Pocta Alber- Camusovi - bílá kaligrafie na bílém podkladu, rozeznatelná jen při pohledu zblízka. Werich si toho nevšiml a ptal se mne: »Je Camus pouze představou, nebo je to nový experiment ve vaší tvorbě?« Napsal jsem mu vysvětlující dopis, on mi odpověděl a občas jsme si psali legrační pohlednice. Teprve když se blížila jeho sedmdesát- ka, poslal jsem mu malou knížku svých nejkratších aforismů. Tohle jsou některé z nich: Č.S.S.R.O. KáDr WCSc Hovno viny Prolhášení Jubilejno Poblitika Papageist Ecrazy t Rehahahahabilitace Zbabdělost Kydeologie Ostrachismus Piedestalin Plevelmoc Spisoár DrezURO Pensimista Spionýr Ujmění Překradatel Explkace Voluncarismus Blablablablahobyt Bubububudoucnost Podlemika Killtura Teroretik Hnusíte. Za pár dní nato přišel tento dopis: Pane Trinkewitz, v žádných hovnovinách, kde se píše o bla-bla- bla-blahobytu a o zářné bu-bu-bůdouc- nosti, která ceká celý národ hnusitů, jsem se co jeden ze spionýrů poblitického divadla tolik nedočetl (a nenasmál se), jako v hovnotýsku, co jste mi poslal. Je úlevou přesvědčit se - tedy když je možno se přesvědčit, že jsou ještě struční a chytří lidé. Měli bychom se sejít, anžto se pohybujeme společně na území, kam blbí nezabloudí, nebo jen málokdy. 530 - 224 je číslo drátu, na jehož konci jsem dosažitelný. Nejlépe volat, když nepoprchává. Často, mží-li, Edisonovo úsilí zkratem přichází v niveě. Děkuju Vám, pane Trinkewitz (máte jméno jako nějaký pruský generál, který vymyslel a první popsal obchvat). Váš Jan Werich 1/2 (jedna polovina) 1975 Ten dopis mi přinesla O. do nemocnice na Bulovce. Dostal jsem se tam po zajímavém nočním dobrodružství. Doprovázel jsem z návštěvy u přátel dívku, aby se jí v nočních ulicích Prahy nic nepřihodilo. A při přecházení Švermova mostu, kde za námi šli dva mladíci, mi jeden z nich, obr asi dvoumetrový, zezadu přes rameno sundal brýle a hodil je do Vltavy. Když jsem ho žádal, aby mi brýle zaplatil (byly od Zeisse z NDR s obroučkou z Vídně) nebo mi dal svou adresu, vrhl se na mne. V nastalé rvačce mě povalili a pokopali, ale podařilo se mi toho habána vzít pravým hákem do oka, takže nakonec, když jsem přivolal na pomoc kolemjdoucí, dal se dovést na stanici SNB do ulice Františka Křižka. Nechali si ho tam a mne poslali do nemocnice na Bulovce. Při sepisování přijímacího protokolu a osobní anamnéze jsem (jako vždy) měl řadu poznámek k politické situaci. A tady padla kosa na kámen. Lékařka byla vedoucí brigády socialistické práce, komunistická aktivistka a blbej hajzl. Odmítla mě jako kontrarevolucionáře vyšetřit a převzít seznam zranění, který jsem pořídil. Poslala mě na pokoj, abych počkal na ráno. Na pokoji jsem, jak to později formulovala, ”vedl rozkladné protistátní řeči, vychvaloval západní způsob života a politiku západoněmeckého imperialismu”. Skutečnost byla ta, že jsem pacientům na pokoji vyprávěl o svých návštěvách ve Spolkové republice Německo - především o tom, v jakém blahobytu si tam žijí dělníci. Ráno jsem se s doktorkou znovu pohádal a někteří pacienti jí řekli o mé noční přednášce. Tak mě vyzvala k odchodu z nemocnice. Rád jsem měl řadu staletých stromů u vody naproti nábřeží u Slavie. Občas některý z nich olámala nebo porazila větrná smršť. Ale můj nejmilejší strom, poslední v řadě, snad ještě stojí. Ten byl svědkem a poslíčkem lásky. Té největší. V jeho kůře jsme si s O. nechávali vzkazy a dopisy. Dobře je ho vidět i na téhle kresbě z roku 1976: Ten den jsem zavolal Werichovi — a ten mi řekl, že se chystá oslava jeho sedmdesátin, ať na druhý den přijdu na před- oslavu: budou u něho bývalí zaměstnanci a kolegové z divadla. Špatně se mi dýchalo, bolelo mě na plicích, říkal jsem si, že je to od pohmožděnin (později se ukázalo, že to byla tři zlomená žebra). Ale u Werichů bylo veselo, poznal jsem mnoho lidí, které jsem znal jen jako legendární herce Osvobozeného divadla. Werichovi hrál bývalý divadelní band, přicházeli gratulanti a humor tekl všemi proudy. Werich mě pozval na hlavní den oslav a přál si mě mít i třetí den na dohře oslav. Byl tehdy mou knížkou nadšen. Později mi říkal sochař Preclík, který dělal již druhý Werichův portrét, že Werich při sezeních četl z mého »hovnotýsku«, stále znovu se smál a říkal: »Von ten chlap je geniální!« No, asi v té době byl náchylný pro tento typ slovního humoru. Měl ho rád. Později mi udělil titul pun-man a vysvětlil mi, že v Americe tak říkali lidem, kteří vymýšleli slovní hříčky. Paní Zdena Werichové mi říkávala rváč. Neboť zatím co jsem čekal na pozvání k soudu jako svědek ve věci přepadení, se v mém případu mnohé změnilo. Doktorka z Bulovky mě udala. Vyšetřovali mé rozkladné řeči v nemocnici. (Vyšetřovatel mi řekl: Pane Trinkewitz, vy ani netušíte, jaký svině jsou lidi, co všechno na vás řekli.) Místo předvolání jako svědek jsem dostal obžalovací spis. Byl jsem obviněn, že jsem ony dva muže přepadl, způsobil jednomu z nich otřes mozku a druhému jsem ukradl hodinky. Svědkové se vymlouvali, že nic neviděli, a dívka, kterou jsem doprovázel, si nemohla na nic vzpomenout: čekala na povolení k sňatku s cizincem. Napsal jsem jedovatě dvojsmyslné odvolání plné slovních hříček a narážek. A šel jsem si stěžovat na obvodní prokuraturu. Z příslušného prokurátora se vyklubal můj spolužák z fakulty. »Co ti budu dlouho vykládat,« řekl mi, »vždyť ti to musí být jasné: přišel příkaz ze se29 [pageend29]kretariátu. S tím se nedá nic dělat.« Chystal jsem se na soud, ale nedošlo k němu. Vypukla amnestie, samozřejmě jen pro kriminální delikty, ne pro politiku, a já jsem byl živel kriminální. Tak si mohl žalující prokurátor říci se Shakespearovým Laertem: Po pravdě vlastní zrada zabila mě. Tím, že mi místo politického deliktu šili delikt kriminální, pustili si mě ze spárů. Byl jsem amnes- tován. Paní Zdena však mi potom psávala, jako třeba 24. února 1975 z velhartické chalupy: Milý příteli, Vaše připomínky se mi staly LSD. To je asi špatně česky, odpusťte. Je tu nádherně a nechce se mi zpět na Kampu. Žiji tu jak v ráji. Těším se, až nás tu jednou navštívíte. Rváči! Mé sympatie patří Vám, příteli, Vaše Zdenka Zastavoval jsem se potom na Kampě často. Jan Werich mi radíval ve věci divadelního humoru. Dělal jsem v té době dost pro divadelní prostředí, zaučoval jsem se na gagmana. Když byl Jan, jak mu všichni říkali, v dobré náladě, vyprávěl mi historky z divadelního a karbanic- kého života. I o tom, jak ho fízlovali a podráželi. Psával mi v té době sám pohlednice — »pozdravy z temných dob«. Téhle pohlednicové mánii jsem rozuměl. Také jsem si tak psával. Sobě i jiným. A často také Werichovým. Není nic snazšího, než dělat humor pro ty, kdo se vyznají. Navykl jsem si potom zastavovat se na kávu nebo na kus řeči s paní Zdenou, často v kuchyni. Paní Zdena mě hostila nějakou pochoutkou a vyprávěla desítky historek z předválečné éry Osvobozeného i z exilu v Americe. Kouřila přitom jednu cigaretu za druhou. Měla ráda mé haiku, stejně jako Jiří Voskovec. Nosíval jsem jí ty malostranské, o Kampě, o Karlově mostě. Někdy jsem jen šel kolem domu za sochou abbého Dobrovského a viděl Jana Wericha v okně rohového pokoje, jak se sklání nad knihou: Park zas namokne, už se šeří. Za oknem si čte Jan Werich ... Kreslíval jsem si dům, v němž Werichovi bydleli. V loužích se ztápí lucerny. Jdu tmou Kampy v dešti večerním ... —o— Slunce se ze střech Kampy dotkne: žhnou pestře peřiny v oknech! —o— Nad jezem racci křičí. A Kampou kráčí už lampář s tyčí ... —o— Podzim ted chodí jak malíř Chaba do zdí zde barvou škrabat —o— Po Kampě pozdě jdu sám. Déšť švihá po zdech a v listí dusá ... —o— Po Kampě potmě tápám. Srp luny boď mě: hle - hvězdná mapa! -o— V Čertovce trámy shnily. Zas vyvětrá mi vlas ve vůni lip ... —o— Podzim pad na mne na Kampě. Babky v kamnech začly zatápět —o— Tak jsem psával při svých téměř každodenních procházkách Kampou, potkávaje občas Jana Wericha, Jindřišku Smetanovou, malíře Karla Chabu, Sylvu Da- níčkovou. Až jsem jednou napsal haiku poslední, věda, že už na Kampu nikdy nevkročím: K Čertovce klek si na břeh a víš už: exil ti cestu zavře ... JÁRA DA CIMRMAN - OTEC OH 1984 S blížícími se olympijskými hrami nastává Járovi da Cimrmanovi období velkého sebezapření, neboť poprvé ve svém životě se poušti do projektu, v jehož konečný kladný výsledek sám zcela nevěří. Usmyslil si totiž, jsa sice jihokali- fornským residentem, ale žije na nostalgickém ostrově Sv. Cataliny, necelých 40 km od přelidněné a přemotorizované pevniny, že se pokusí zbavit Los Angeles světoznámého smogu, a to jednak z důvodů zdravotních a jednak proto, aby pořadatelé předchozích letních OH neměli důvod, což se všeobecně očekává, prohlásit hry za neregulérní z jiného důvodu než osobně-pres- tižně-politického. Jako ve všem, co dělal, chtěl Jára i zde dosáhnout naprosté dokonalosti — a proto po prostudováni veškeré dostupné literatury v okresech Los Angeles, Orange a San Bernardino odjíždí do Denveru ve státě Colorado, kde studuje tamějši podmínky v — překvapivě — nejzasmo- govanějšim městě USA, a potom odlétá na cestu kolem světa a zaznamenává si důležitá dýchací data v Tokiu, v několika městech a komunách s místním průmyslem v čínské provincii Szechwan, v Bombayi, Káhiře, Budapešti, Záluží u Mostu a v Londýně — načež, ještě než se definitivně rozhoduje o nejlepším přístupu k vyřešeni problému smogu během letních olympijských her 1984, jsa rozeným muzikantem, vystupuje v New Yorku z letadla a nasedá na transkontinentální expres, v němž během 14 dnů skládá několik ležérních kupletů na téma »O.H. zdar, smogu zmar!« a ještě před příjezdem do Los Angeles téměř dokončuje operu »Olympik« o třech dějstvích (Vesnické mládi — Tuhý trénink — Sladké vítězství), kterou by byl pravděpodobně dokončil, kdyby vlak byl býval měl větší zpoždění než 5 hodin. Pracoval totiž bez piana a na čtvrttónové téma, takže se mu nelze di- viti------- avšak ještě při vystupování na Union Station utrousil několik vět, které prakticky dokončuji libreto a připravuji operu k nastudováni. Zpět na svém ostrovním sídle Jára da Cimrman srovnává své smogové zápisky z celého světa a dochází k názoru, že povětrnostní a chemicko-prúmyslové podmínky v Los Angeles se diametrálně Uši od všech velkoměst a mist, které na své studijní cestě navštívil, a tak se poušti do naprosto originálního přístupu k věci: v zásadě se v jeho geniálním mozku rodí tři možná řešeni: I. Obrovskými fény, rozestavěnými podél pacifického pobřeží kolem zálivu Santa Monica a poháněnými podle potřeby buď slunečními bateriemi nebo jeho osobně zkonstruovanými kondensátory vzduchu »Jestream «, bude se v hlavni olympijské dny případný smog hnát na východ, kde se bud dalšími fény vyžene kahóny nahoru do pouště Mojave, nebo se jím v předměstí San Bernardína, zvaném Devore, budou plnit balony, které pak s nápisy jako »Navštivte olympijské hry 1984« nebo »Olympijská hořčice je hořčice Gulden's!« budou hnány přirozeným západním větrem dále na východ, přes celé USA a možná i dále.------- V tomto bodě cítím, že dlužím milým čtenářům dvě vysvětlení: »Jestream « jsou Cimrmanem vynalezené přístroje, které hravě jednoduchým způsobem, pomocí uzounkých trysek, koncentrují i zcela lehký vánek podle potřeby ve vichr, uragan či tajfun, který však při průchodu fénem ztrácí své rotační vlastnosti, takže oproti přírodnímu tajfunu nezanechává za sebou žádných ničivých následků.------- A v Devore se konal začátkem léta 1983 »Rock Music Festival U.S. <r, jehož část byla vysílána přes satelit do Moskvy, kde jej několik desítek vybraných mládežníků mohlo sledovat na obrazovce televizoru, doufejme, že v barvě, v jednom z »ústředních klubů«. Z toho důvodu se Jára da Cimrman rozhoduje, že bude-H přijato toto jeho řešeni, některé balony ponesou nápisy v azbuce. Při příznivém větru mohou být balony zaneseny až nad Sibiř!! II. Chemickým postřikem, který sám vynalezl, se z 500 helikoptér bude měnit smog v jemný májový deštík, který nejen osvěží zpocené atlety, atlétky a publikum, ale zároveř poskytne vyprahlé půdě potřebnou vláhu, které by se ji jinak dostalo až někdy v prosinci. Helikoptéry zároveň mohou pomocí letáků propagovat - v mezích komerčních možnosti - místní výrobky, a v mezích politických možnosti myšlenky svobodného světa! III. Smog se ponechá smogem, ale účastnici her budou při příletu na LAX vybaveni zdarma malými plynovými maskami, vážícími pouhých 10 dkg, které jsou sice ještě ve zkušebním stadiu, ale o nichž je Jára přesvědčen, že budou dokonale fungovat a že atlety nebudou ani trochu obtěžovat. Po skončeni her si každý závodník může masku ponechat a za příplatek pouhých S3.— za kus si může i zakoupit náhradní minifittr. Pro širší veřejnost budou tyto masky, vlastně maskyčky, dány do prodeje až těsně před zahájením olympijských her a budou se prodávat za velmi nízkou cenu kolem S 20 — ve všech drugstorech, v supermarketech a ovšem rovněž přímo u pokladen. Několik exkluzivních obchodů v Beverly Hills pak bude mít na skladě také minimasky 15 dkg) v přepychovém provedeni pro dámskou klientelu horních sto tisíc; cena prý nepřekročí S 500. — za kus. Jan HAVRÁNEK, Kalifornie, 24. srpna 1983 30 [pageend30]ŠÁRKA BENEŠOVÁ se narodila roku 1933 v Československu z rodičů, kteří se tam usadili na útěku z Ruska. Studovala v Praze na Grafické škole a pak na Umělecko-prú- myslové škole, kde absolvovala v oddělení profesora Hoff- meistra. Věnovala se knižní ilustraci, malbě a posléze tapiserii. Roku 1967 jí byla udělena cena Pražského SALONU, ale když se (práce se hodnotily anonymně) zjistilo, že dotyčná je manželkou momentálně zavřeného velezrádce, ochotné orgány ČSVU jí zase cenu odebraly. Mezitím ale začala vystavovat ve světě a mezi majitele jejích prací dnes patří Lord Snowdon, Art Institute of Chicago a dosud zdobí dokonce i stěny restaurace Gruzia v Praze a přijímací salonek Kancléřství na Hradčanech. Roku 1968 si u ní objednal tapiserii s motivem Prahy prezident Svoboda jako dárek kolegovi Brežněvovi, ale tuhle Prahu tedy Brežněv nedostal, protože Šárka Beněsová ji odvezla s sebou a dnes visí v Kalifornii u Benešů. V USA vystavovala ve Smitsonian Institute a když roku 1972 lehla v Chicagu popelem výstava Světové tapiserie, shořely tam vedle prací Picassa, Árpa, Matise i dvě práce Šárky Benešové. V té době vytvořila rovněž portrét Jana Pa- lacha. Ve Švýcarsku vystavovala v Duttweilerově ústavu a u pana Pestalozziho. Od roku 1974 žije v Kalifornii, kde se také vrátila ke svému nejmilejšímu zaměření: malbě a knižní ilustraci. Pro nakladatelství McGraw Hill vyhotovila kompletní sadu ilustrací pro školní učebnice, bylo jich asi 5 000, a výsledky své malířské uchvácenosti kalifornskou krajinou vystavovala naposledy v Německu pod názvem »Mensch und Umwelt«. Společně s manželem vlastní dvě děti, tři psy a devět koček, nemluvě o mývali rodině, která s nimi žije jen přidružené. Jan Palach [pageend31]REPORTÉR Zweimonatsschrift in tschechischer Sprache Bi-monthly in Czech language Périodique bimestriel en langue tchěque Postfach 1737, CH-8048 ZÜRICH REDAKCE: Vladimír Škutina a redakční rada VYDAVATEL: Skupina »Reportér« při naklad. POLYGON Za vydavatele a administraci odpovídá: Ludvík Friede Grafická úprava: Kamil Duben Sazba: Polygon-Verlag, Curych Tisk: Graphic, Creation & Printing, Curych ROČNÍ PREDPLATNÉ: pozemní a lodní cestou:....................... sfr. 33.— letecky:.....................................................sfr. 39.— jednotlivé číslo: sfr. 6.—, letecky sfr. 7.—. Předplatné a dobrovolné příspěvky na zásilky Reportéru do Československa lze platit na některé z těchto kont: Postcheckamt Zürich, konto 80-60451 Postsparkasse Wien, konto 1 724.794 Schweizerische Kreditanstalt (SKA) Zürich-Rathausplatz, konto 0860-637.650-01 Volksbank Hochrhein eG, Waldshut, konto 21 7.538.0, Bankleitzahl 684 922 00 Veškerá výše uvedená konta znějí na jméno: POLYGON-VERLAG, ZÜRICH Skandinávští odběratelé mohou platit na poštovní konto Severských listů, č.konta 6641 21 -1, s poznámkou na levé straně složenky, že platba je pro Reportér. Další možnosti plateb: osobní šeky, personal money order (nikoliv poštovní money order!), mezinárodní pošt. poukázky, hotovost v bankovkách. DŮLEŽITÉ UPOZORNĚNÍ ODBĚRATELŮM: Nechcete-li z jakéhokoliv důvodu v odběru pokračovat, je bezpodmínečně nutné to písemně oznámit administraci nejpozději bezprostředně po obdrženi posledního zaplaceného čísla. Nezaplacení následného předplatného v termínu splatnosti neznamená, že jako dosavadní odběratel nechcete v odběru pokračovat. Předpokládáme, že z různých důvodů zaplatíte později. Uveřejněné a jménem autora označené články nemusí vyjadřovat názor redakce. - Nevyžádané rukopisy se nevracejí. Barevné fotografie nejsou vhodné pro jednobarevnou reprodukci. - Přetisk článků nebo jejich částí je dovolen pouze s uvedením pramene »Reportér, Curych«. Není však dovolen přetisk článků nebo jejich částí, které jsou označeny © REPORTÉR winterthúF lěben je pojišťovna s mezinárodní působností, na kterou se můžete stoprocentně spolehnout. Ve všech pojišťovacích otázkách, při všech pojišťovacích problémech Vám rádi odborně a seriózně poradíme a vypracujeme podrobný návrh k účelnému pojištění specielně pro Váš případ. Jiří Popper, organisační vedoucí Winterthur-Leben Subdirektion Zürich Region West 8045 Zürich, Uetlibergstrasse 194 Telefon 01 - 463 74 42 winterthuř vie Špa něl sk o - c o st a bl a nc a !!! KRAJANÉ POZOR !!! V DENII, NA JEDNOM Z NEJHEZČÍCH MÍST U STŘEDOZEMNÍHO MORE, STAVÍME PRO VŠECHNY ZÁJEMCE RADOVÉ A RODINNĚ BARÁČKY NA POZEMCÍCH, KTERÉ NEZNAJÍ STÍNU. PRO TY Z VÁS, KTERÍSE DOBRE CÍTÍTE MEZI SVÝMI, PLÁNUJEME KRAJANSKOU VESNIČKU S KLUBOVÝM RÁZEM, S MOŽNOSTÍ AKTIVNÍHO ODPOČINKU BLIŽŠÍ INFORMACE DODÁ: DENI-MAR, K. & V. DIVOKÝ, ZYPRESSENSTRASSE 94, CH-8004 ZÜRICH TELEFON 01/242 82 51 nebo 01/56 91 48 [pageend32]