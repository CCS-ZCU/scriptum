ZPRÁVY Č.N.S. - LEHFELD. Číslo 6. [=7] Vydává Česká Národní Skupina - Lechfeld. Dne 6.7.1949 Přátelé! Táborový život nepřináší mnoho radostného. Poměrná osamělost, nedostatek tvořivé práce, stálé změny a nejistota budoucnosti leptá’kaž- dý optimismus. Vyšší moc maří často nejlepší plány, dobří kamarádi náhle odcházejí a vytváří se tak ovzduší nechuti k práci na něčem, co není trvalé a je stále bořeno* Všichni víme, že nebudeme v táboře trvale. A přece záleží i na těch několika měsících, zda je prožijeme zdravě a s chutí, zda se něco naučíme či zapomeneme, co jsme znali, stanou-li se z nás neschopní lenoši či tvořiví lidé, kamarádi neodcházejí do nekonečna, práce, zájmy i pošta nás stále spojují. Hleďme, aby doba táborového života nebyla ztracená, abychom při nejmenším nesli si vědomí, že i v tom prostředí plnili jsme svou povinnost. V poslední době odchází od nás mnoho dobrých přátel, kterým přejeme upřímně hodně štěstí a na shledanou! A těm ostatním připomínáme - tábor i život je stálé loučení, mírněme trochu vlastní sobectví, nepřehánějme své nesnáze a beřme je s humorem. Boje mezi námi nerozhodnou osud světa, jenom nás všechny oslabí. Nebuďme malicherní ani směšní. Rozhlédněme se po světě i situaci, vezměme ji na vědomí a zařiďme se dle toho. Naše doba přijde, o tom není pochyby, kolo dějin se stále točí a ještě nikomu se nepodařilo zastaviti ho. Vydáme praktickou učebnici španělštiny, při níž bude současně i španělsko-český slovník, obsahující přes 3.000 slovíček. Cena DM6.- i s poštovným. Zájemci, hlaste se již nyní. Upozorňujeme, že každý, kdo by jednal s kýmkoliv a kdekoliv v Německu jménem ČNS pro západní Německo nebo ČNV v Londýně, musí se vykázati úředním pověřením, potvrzeným buď Českým Národním Výborem v Londýně nebo Českou Národní Skupinou v Mnichově. Varujeme před komunistickými agenty a placenými rozvratníkyl Komunistická propaganda pokračuje neúnavně. V ČSR jsou ku př. povoláváni zaměstnanci na čtrnáctidenní ideová cvičení. Jsou ubytováni v hotelích a po vzoru církevních duchovních .cvičení po celou dobu naprosto isolováni, takže ani k rodině nemohou. Dopoledne poslouchají přednášky, ale spát při nich nesmějí, odpoledne musí totiž sami diskutovati o .předneseném a je dokonce bodováno, zda se nějak neodchylují od dogmat bolševické víry. Je to skutečny atentát na lidského ducha. Je jisté, že kromě nechuti také něco uvízne v mozku za těch 14 dní. Dle zprávy německého listu v Buenos Aires vyvrátil argentinský ředitel pro záležitosti vystěhovalecké plukovník Gonzalez 20.května t.r. před zástupci tisku pověsti, rozšířené v Evropě, že Argentina se uzavřela přistěhovalectví. Od července 1948 do konce dubna 1949 bylo vyhověno 142.248 žádostem o přistěhování a jen 6.035 zamítnuto. Přistěhovalecký parník pro 1.000 cestujících je stále v provozu. Pod vedením Dr. L. Schmidta odletěla do Evropy argentinská komise se zvláštními instrukcemi a plnými mocemi přímo s ne jvyšsích vládních míst, jež má usnadniti a organizovati přistěhovalectví a věnovati pozornost hlavně táborům, v nichž se nacházejí lidé bez dokumentů. Péče o ně závisí od organisace IRO, která dle argentinského názoru plní svůj úkol jen prostředně. S posledními transporty přišlo do Argentiny 21 komunistů, takže je zřejmé, že není postaráno o dostatečný výběr. [pageend1]Ústřední výbor čs .demokratických uprchlíků v Ludwigsburgu rozeslal tyto dny řadu dopisů, v nichž vymáhá na všech táborech jim nadiktované příspěvky, dosahující několika set D-marek s pohrůžkou, že u prchlíci nedostanou, nic z darů, jež výbor zadržuje a které mají cenu mnoha tisíc dolarů, že neplatící zaměstnanci IRO budou zbaveni svých míst, jak se prý již v jednom případe stalo a že budou veřejně pranýřováni a postaveni před jakýsi lidový soud. Všechny tábory právem odmítají tento vyděračský a nedemokratický způsob jednání. Jsou stížnosti, že k darům od našich krajanů se nejen nic nepřidává, ale ubírá, že výbor znemožnil soudní vymáhání náhrady zpronevěřených věcí uprchlíkům v Lechfeldu v doznané hodnotě 1.500 DM, nedodáním příslušných seznamů jen proto, že šlo o příslušníka určité politické kliky, že dary jsou zadržovaný a zneužívány k politickému nátlaku atd. Akce stipendií do U SA byla sabotována jedině proto, že holandský organisátor chtěl jednati dle instrukcí s národními organizacemi, tedy s Čechy a Slováky a odmítl jednati s československou organisací s poukazem na to, že československá národnost neexistuje. V Murnau byl prosazen intervencí campleader proti většině hlasů. Uprchlíci se právem ptají, kdo tento výbor, zvolivší sám sebe způsobem tak bezpříkladným a chtějící ještě k tomu terorisovati české lidi a znemožňovat jejich zaměstnání a emigraci, vůbec oprávnil jednat jejich jménem a poukazují na to, že ve všech táborových výborech pracují činovníci zdarma a nezištně. Byl nám předán důvěrný oběžník prominentů býv.nár.socialistické strany, v němž se říká doslovně: "Buďte zdání nest ranickosti, neorganisovanosti, nepiště žádné seznamy, ale snažte se všude obsadi- ti zaměstnanecká místa v táborech i Sokol, YMCU, Skaut atd." Není divu, že uprchlíkům dochází trpělivost, že jsou syti politiky, čachrů i násilí a že to projevují v dopisech, jež nám hromadně zasílají, i v každých volbách. Kdo ví, co udělaly pro svoje lidi třeba ústřední organisace ukrajinské a polské, musí se hluboce zastydět za naše poměry. Je nebezpečí obecného znechucení a ztráty důvěry, vnucuje se přímo otázka, zda na tomto vývoji nemá někdo zájem. Tady nepomůže žádná propaganda, ale bezohledné vymáhání poctivosti a mravnosti od lidí i organisací. Jedinou spolehlivou cestou k lepší budoucnosti je obroda charakteru oživením náboženského uvědomění. Nezapomínejte na své povinnosti křestanů a na návštěvu bohoslužeb! Hledáte-li kamarády nebo jen známé v Německu, napište nám. Naše skupiny pomáhají si navzájem tak, jak je to v lidských silách. Podle stálých dotazů mnoho krajanů z nejrůznějších důvodů chce zůstati zde, blízko vlasti. Aby mohly býti pro ně zajištěny existenční možnosti, musíme znáti aspoň přibližně jejich počet. Je to naprosto nezávazné a hlaste nám jen počet, nikoli jména. Dne 5.t.m. se konala v Murnau oslava sv.věrozvěstů slovanských sv .Cyrila a Metoděje za účasti nejen Čechů a Slováků, ale i za účasti početné delegace ukrajinské a polské. Dopoledne v 9 hod. se konalo v tábor. kapli svěcení praporu SKM (slovenské), praporu Svatováclavské župy orelské v exilu, jakož i standarty SKM (české). Po svěcení praporu byla na volném prostranství sloužena slavná mse svatá v řeckokatolickém ritu, při které se súčastnilo společného sv.přijímání přes 100 osob. Odpoledne se pak konala akademie, na které s úspěchem předvedl zejména ukrajinský pěvecký sbor své umění. Při zahájení akademie byla přečtena resoluce těchto společných oslav. - Tato společná oslava sv. Cyrila a Metoděje, které se mimo příslušníků české národnosti zúčastnili zástupci Slováků, Ukrajinců a Poláků, byla skutečnou manifestací za sjednocení slovanských národů pod praporem sv. Cyrila a Metoděje, za sjednocení všech národů v Církvi sv. [pageend2]