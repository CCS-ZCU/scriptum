ZPRÁVY SPOLEČNOSTI PKO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. ROČNÍK VII DUBEN 1965 ČÍSLO 4. SVU A JEJÍCH 800 ČLENŮ Dr. Vratislav Bušek Společnost pro vědy a umění překročila osmou stovku členů. Potřeba SVU je tu znovu dokázána. Dva úspěšné vědecké sjezdy, které SVU uspořádala, časopis Proměny, vstupující do druhého ročníku, Zprávy SVU, vstupující do ročníku sedmého, zřízení stálého sekretariátu, a rostoucí počet publikací, jsou další doklady životnosti SVU. Snad se bude zdát podivné, že za této situace si kladu otázku, zda SVU něco nezanedbává? Od počátku SVU zůstává nevyřešený úkol připoutat a udržet živý zájem členů o její činnost. SVU má své členy roztroušeny po celé Americe a Kanadě, v Jižní Americe, v Asii, v Africe, v Evropě i v Austrálii. Je proto nutně odkázána převážně na písemný styk a tisk ve styku se svým členstvem. To platí dokonce i pro její orgány, předsednictvo a výbor, kde ovšem se uplatňuje i telefon. Jen málokdy je příležitost a čas, aby členstvo mohlo vyjádřit své názory na program a činnost SVU přímo, a na debatu ani tehdy zpravidla času nezbývá, zvláště při sjezdech vědeckých. Snad by se dalo částečně tomu odpomoci v pracovních skupinách, které by měly dát členstvu příležitost k diskusi. Vím ovšem, že takových pracovních skupin je málo a že vlastní problem styku s členstvem zůstává nevyřešen. I to vím, že většina členů neodpovídá na oběžníky, pokud jsou rozesílány, zvláště při hlasování členském. Tady už ale vzniká otázka po příčině a následcích. Leckterý člen posílá předsednictvu či výboru návrhy, jejichž plnění je nad organisační a finanční síly SVU. Pro takové členy bylo raženo heslo: mělo by se . . . udělat to, udělat ono. Obyčejně se navrhovatel spokojí jen s podáním návrhu. Provést ho a najít potřebné k tomu finanční prostředky je dle jeho přesvědčení úkolem funkcionářů. Někdy však se vyskytnou návrhy výborné, o kterých by se mělo, podle mého mínění, diskutovat veřejně a šířeji. Tak na příklad stále aktuálnější otázka konfrontace SVU s institucemi a lidmi z Československa, otázka jazyka užívaného v korespondenci SVU, vnitřní i vnější, otázka tematiky vědeckých sjezdů a publikací. Nadhazuji tu pouze otázky, které už byly v korespondenci členů položeny, bez jakékoli kritiky stávající praxe. Pokud jde o otázky programové, myslím, že by jim měly poskytnout místo Proměny v rubrice: Listy čtenářů (samozřejmě stručné a hutné). Otázky organisační patří spíše do Zpráv SVU. Někdy by snad měla být uspořádá- SVU [pageend1]na anketa (obšírnější, ve formě mime- ograf ováných oběžníků). Valná hromada, konaná mimo leta sjezdu vědeckého, by mohla být především místem debatním. Mám tísnivý pocit, že čím více roste počet členů SVU tím více se šíří vzdálenost mezi členy a orgány SVU. Nejsou to jen členové SVU, kteří mají co říci svým orgánům, nýbrž i orgány SVU mají co říci svým členům, na příklad o zaostávání členských příspěvků nebo o nedostatečném odběru publikací SVU. Otevřená diskuse by patrně odstranila rostoucí nebezpečí, že SVU by se mohla stát orga- nisací presidialistů a mohla by vésti k nečinnosti odsouzených členů. Tož, zařadil jsem se těmito poznámkami do kategorie členů: mělo by se . .. ČESKÉ SKLADBY V CHICAGU Chicagská odbočka Mezinárodní společnosti pro soudobou hudbu (předseda Robert Dvořák, ředitel uměleckého oddělení Mortonovy Vyšší školy v Ciceru a Berwynu), uspořádala v březnu dva koncerty , v jejichž programu se shodou okolností nahromadilo několik českých jmen. Na programu byl Šestý smyčcový kvartet K. B. Jiráka (op. 80, z let 1957-58), a I. kvartet Jeronýma Zajíčka (op. 9). J. Zajíček vystudoval hudební skladbu (s mistrovským diplomem) pod vedením prof. Jiráka na Rooseveltově universitě. Jeho skladba byla hrána vůbec poprvé, Jirákova pak poprvé v Americe, neboť byla již před několika lety několikráte provedena Novákovým kvartetem v Československu a v Německu. Koncerty se konaly 23. března večer v sále chicagské Veřejné knihovny a 31. března v poledne v Ganzově síni Rooseveltovy university s totožným programem. Primariem kvarteta, sestávajícího z členů chicag- DR. JAN LOEWENBACH 85 LET Čestný člen Společnosti pro vědy a umění, dr. Jan Loewenbach, se dožívá 29. dubna t.r. svých 85 let. Na valném shromáždění SVU v dubnu 1960 bylo dx. Loewenbachovi uděleno jednomyslně čestné členství, jež bylo odůvodněno touto citací: “SVU uděluje čestné členství dr. Janu Loewenbachovi a tím současně projevuje mu vděčnost i uznání za jeho celoživotní práci vědeckou a uměleckou, zejména jako vynikajícímu znalci autorských práv, jako hudebnímu kritikovi, jako libretistovi, jako překladateli a jako organizátoru hudebního života v Československu a propagátoru československé hudby v cizině.” Dnes, po pěti letech, těšíme se z toho, že dr. Jan Loewenbach, čestný člen SVU, je stále mezi námi, těšíme se z jeho duševní svěžesti a přejeme jubilantovi ještě mnoho dalších let klidného a spokojeného života. ského Symfonického orchestru, je Otakar Šroubek, bývalý koncertní mistr České Filharmonie, violistou pak Če- choameričan Robert Alexa. V programu spoluúčinkovala známá chicagská pianistka pí Lydie Smutná-Štěrbová, která hrála skladby Čerepninovy, Ka- balevského , Poulenca a chicagského skladatele Leona Steina. Náhodné nahromadění tolika českých jmen jak ve vedení uvedené organisace (v níž byl prof. Jirák před lety předsedou a nyní je dlouholetým místopředsedou), ták na tomto prvním jarním programu, je jistě pro Ameriku zjevem mimořádným. K.B.J. — 26 — [pageend2]DOKUMENTAČNÍ STŘEDISKO: VÝSTŘIŽKOVÁ SLUŽBA Dopisy, které nás v poslední době docházejí, svědčí o tom, že jak naši lidé ve vlasti, itak i krajané ve svobodném světě začínají o nás vědět víc a víc. S uspokojením zaznamenáváme, že SVU proniká i do vědeckého tisku na západě, i přes opatrnost, kterou si vědecký svět zpravidla ukládá ve svých referátech o nových organisacích. Jen jako malý doklad uvádíme revue Professional Geographer, která uveřejnila zprávu o našem II. vědeckém sjezdu. Referáty přinesly i některé odborné časopisy hospodářské, historické, sociologické a politické. S postupujícími přípravami na III. vědecký sjezd smíme pak očekávat, že zpravodajství o SVU bude častější a obsáhlejší. Důležitost informací není třeba rozvádět. Od samého začátku vítáme kritiku; to, co se o nás napíše, je pro nás zrcadlem vlastní činnosti. Pomýšlíme již nyní na přehlednou zprávu pro III. vědecký sjezd, v níž členstvu podáme ucelený obraz všeho, co bylo kdy o nás napsáno a co o nás veřejnost soudí, doma, i ve svobodném světě. Vzpomeňme také, že podle svých stanov má SVU založit dokumentační středisko o české a slovenské kultuře mimo hranice Československa. Historie SVU je nepochybně složka, s níž třeba začít. S otevřením kanceláře v New Yorku se postupně zlepší jak naše technické vybavení, tak i chod administrativy SVU. K ní patří — a to patrně na prvém místě — tiskový archiv, k jehož reorganisaci přikročujeme. Jde však o Vaši pomoc, a o spolupráci všech členů. Budeme vděčni komukoli z Vás za zaslání každého tiskového výstřižku, v němž je zmínka o naší Společnosti; ať je to deník či jiný periodický časopis nebo publikační instrument. Prosíme však, abyste nikdy neopomněli uvést data podle známých zásad citace; to jest, jméno časopisu, místo, kde je vydáván a datum; u větších publikací i stranu. Uvítáme i sebe stručnější upozornění na články, zprávy a kritiky o SVU, i když nebudou doprovázeny výstřižky. Stačí korespondenční lístek. Nikdy však nezapomeňte uvést data publikace. Mů- SBORNÍK PŘEDNÁŠEK 1. VĚDECKÉHO SJEZDU SVU Po uzávěrce tohoto čísla došel telefonický vzkaz od dr. Miloslava Rechcígla, ml., předsedy Publikační komise SVU, že členové SVU mohou si objednat již nyní Sborník přednášek 1. vědeckého sjezdu SVU - “The Czechoslovak Contribution to World Culture”, který je připraven k okamžité expedici v holandském nakladatelství Mouton and Co. Cena této objemné knihy o téměř 700 stranách je $10— pro členy SVU. Cena pro nečleny bude oznámena v příštím čísle ZPRÁV SVU. Objednávky se šekem nebo peněžním poukazem zasílejte kanceláři SVU. žete psát buď na adresu naší kanceláře (381 Park Avenue South, Room 914, New York, N. Y. 10016) nebo na podepsaného referenta. (Cookeville, Tennessee 38501). Tato výzva je určena všem členům. Rozumí se však, že spolupráci na výstřižkové službě zvláště očekáváme od všech členů předsednictva a výboru. Dr. Miloš Šebor referent pro informace — 27 — [pageend3]NÁŠ KULTURNÍ PŘÍNOS: RENÉ WELLEK, profesor srovnávací literatury na Yale universitě a předseda SVU, vydal koncem března t.r. novou knihu s názvem “Confrontations: Studies in the Intellectual and Literary Relations between Germany, England, and the United States during the Nineteenth Century”. Kniha má 221 stran a vyšla nákladem Princeton University Press. Je to sbírka autorových šesti starších prací o německých vlivech a stycích, hlavně Car- lylea, De Quinceyho, Emersona a ostatních amerických “transcendalistů”. Studie “Carlyle and German Romanticism” je z roku 1929 a je přetištěna ze sborníku “Xenia Pragensis”, který autor věnoval Arnoštu Krausovi a Josefu Jandovi. Nová je studie “German and English Romanticism: A Confrontation”, přednesená v roce 1963. Výše zmíněná Wellkava kniha vyšla ji loni v německém překladě “Konfrontationen: Vergleichende Studien zur Romantik” v Edition Suhrkamp ve Frankfurtě v Západním Německu. Profesor Wellek pracuje nyní na korekturách 3. a 4. svazku “History of Modern Criticism” (přes 1000 stran), které mají vyjít v září t.r. nákladem Yale University Press. FREDERICK G. HEYMAÍNN, profesor středověké evropské historie a šéf historického oddělení na University of Alberta v Calgary, v Kanadě, vydal v těchto dnech nákladem Princeton University Press novou knihu z období českého středověku. Kniha se jmenuje “George of Bohemia: King of Heretics”. Kniha má 670 stran a stojí $15.-. Autor je znám naší veřejnosti svou dřívější velmi úspěšnou knihou, rovněž z české historie, která vyšla roku 1955 pod názvem “John Zizka and the Hussite Revolution”. Dr. Hey- mann, původem z Berlina, působil od roku 1935 do 1939 v Praze jako zahraniční a diplomatický korespondent; z Prahy odjel do Anglie, odkud později přesídlil do Ameriky. WALTER REDISCH, bývalý docent vnitřního lékařství na pražské německé universitě a nyní profesor Newyorské university, byl jmenován dopisujícím členem Brazilské koleje pro angeologii. Současně byl dr. Redisch jmenován hlavním poradcem v oboru cévních chorob pro Veteránskou nemocnici v New Yorku. Jak známo, profesor Redisch je vynikajícím odborníkem pro krevní oběh a pro choroby cév. Již po dva roky je šéfem badatelského štábu amerických lékařů, kteří studují mikrocirkulaci krve. Tento měsíc dr. Redisch přednášel na McGill universitě v Montrealu v Kanadě o mikrocirkulaci krve. PAVEL L. HORECKÝ, náměstek šéfa slovanského oddělení v Kongresní knihovně ve Washingtonu, vydal v únoru v nakladatelství The University of Chicago Press obšírnou anotovanou bibliografii publikací v západních jazycích, pojednávajících o SSSR. Kniha má 473 stran a jmenuje se “Russia and the Soviet Union. A Bibliographic Guide to Western-Language Publications”. Cena knihy je $8.95. Vedle dr. Horeckého, jenž je rodákem z Trutnova, pracovala na knize řada profesorů slavistiky, hospodářských a dalších vědeckých odborníků, zabývajících se studiem Sovětského svazu. JOŽA KARAS, hudební referent SVU, dirigoval dva chorální koncerty v Hart- fordu (4. dubna) a ve West Hartford, Conn. (12. dubna). Sdružené sbory z chrámu sv. Brigity, kde je ředitelem kůru, a od sv. Justiniana z Hartfordu provedly pod jeho vedením “Pašije podle sv. Matouše” od slavného ně— 28 — [pageend4]meckého skladatele ze XVII. století Heinricha Schuetze. Koncem dubna bude Joža Karas řídit sbor St. Joseph College z West Hartford na televisní stanici WTIC, Hartford, v pořadu, věnovaném ukázkám z nové katolické liturgické hudby v anglickém jazyce. EDUARD TÁBORSKÝ, profesor politických věd na universitě státu Texas, uveřejnil obsáhlý článek o Sociologii v Československu v odborné revui “Problems of Communism”, (svazek XIV. číslo 1). V březnu t.r. uveřejnil dr. Táborský v “Current History” (svazek 48, číslo 283) článek “Change in Czechoslovakia”. Mimo to profesor Táborský přednáší pravidelně o sovětské zahraniční politice na kursech pořádaných pro členy Peace Corps. RUDOLF MIKUTA, jenž v Československu před druhou světovou válkou vystudoval pražské vysoké technické učení jako stavební inženýr, dokončil svá odborná studia ve Spojených státech a v únoru t.r. obdržel v Kalifornii licenci stavebního architekta pro všech pět konstrukčních skupin včetně vysokých železobetonových staveb. LEOPOLD POSPÍŠIL, ml., profesor anthropologie na Yale universitě, obdržel právě NSF stipendium na tříměsíční studijní cestu do Tyrol, kde má studovat a poté písemně zpracovat problém “Informal social control and law”. Ve školním roce 1965-66 bude dr. Pospíšil učit na Londýnské universitě na fakultě národního hospodářství. V době, kdy píšeme tyto řádky, obdržel prof. Pospíšil nabídku od Kalifornské university v Santa Barbara na místo šéfa tamního anthropologického oddělení. Profesor Pospíšil je synem známého sokolského pracovníka, bývalého advokáta v Olomouci, Dr. Leopolda Pospíšila, st., který již po řadu let I. HERBEN DO KALIFORNIE První zakládající člen SVU, dlouholetý tiskový referent a redaktor ZPRÁV SVU, Ivan Herben, odjíždí koncem dubna z New Yorku na pacifické pobřeží Spojených států. Ivan Herben po dlouholeté činnosti v redakci Radia Svobodná Evropa odešel do výslužby. Od loňského roku plánoval, že po skončení své redaktorské činnosti v RFE odjede se svou manželkou na pacifické pobřeží. Oba se na to těšili - Osud však rozhodl jinak. Po těžké a nezhojitelné ráně, po nedávném odchodu paní Mileny, Ivan Herben nezměnil jejich společné dřívější rozhodnutí. O- pouští New York sám. Těch 3.000 mil od východu na západ Spojených států pojede však přesně tou cestou, kterou si loni společně proponovali. My, newyorští členové SVU, jej neradi ztrácíme, víme, co znamenal pro newyorskou pracovní skupinu. Přejeme mu ze srdce dobrý vítr do plachet - víme, že na pacifickém pobřeží nesloží ruce v klín, víme, že bude dále pracovat pro svou velkou lásku - pro SVU. Dnešní redaktor ZPRÁV SVU používá této příležitosti, aby redaktoru Ivanu Herbeno- vi upřímně a ze srdce poděkoval za všechnu pomoc - a bylo jí hodně - za všechny rady a za všechna poučení, kterých se mu od Ivana Herbena za minulý rok dostalo. vyučuje češtině na universitě státu Oregon. V březnu t.r. vydala McGrawHill Book Co. anglický překlad kratších novel evropských autorů 19. a 20. století pod názvem “The Realm of Fiction”. V této anthologii je také překlad novely “Poslední soud” od Karla Čapka. Překlad pořídila bývalá žačka dr. Pospíšila st., Američanka paní Scott McFadden ve spolupráci se svým profesorem. —29 — [pageend5]ZÁZNAMY: Pracovní skupina SVU v Chicagu uspořádala 19. března t.r. za značné účasti -krajanské veřejnosti velmi zajímavou přednášku profesora Zdeňka Hurbana na téma “Buňka, základ života”. Profesor Hurban, jenž přednáší na universitě v Chicagu a je znám svými četnými vědeckými publikacemi, vysvětlil přítomným zajímavým a srozumitelným způsobem účel a funkci buněk. Četné dotazy z řad posluchačů svědčily o velkém zájmu, s kterým byla přednáška sledována. Hodinu před přednáškou prof. Hurbana konala se pracovní schůze členů Společnosti pro vědy a umění, na které se projednávaly některé podrobnosti spojené s přípravou valného shromáždění SVU, které se bude konat v září t.r. v Chicagu. Pracovní skupina SVU v Chicagu připravuje další veřejnou přednášku se světelnými obrazy; bude to vyprávění profesora J. Čady o jeho cestách po světě. M.Z. Newyorská pracovní skupina SVU uspořádala společně s Holandskou společností v New Yorku (Algemeen Nederlandse Vereniging) v pátek, 9. dubna zajímavou přednášku “Dějiny a vývoj moderního umění” ve Washing- tonově sále Fifth Avenue hotelu. Za četné účasti členů SVU a našich holandských přátel přednášel ilustrátor a karikaturista, autor několika odborných knih o moderním umění, Herbert Kruckman, Američan holandského původu. Přednášející vysvětlil přítomným jednotlivé školy moderního malířského umění a doprovodil svou přednášku náčrty, jimiž vyznačil původ a odlišnost jednotlivých uměleckých škol a směrů moderního malířství. Zvláště upozornil na šíření se paumění, jež nemá žádný ideový nebo umělecký podklad, a těží z honby za sensací a z poměrně malé kritičnosti a odborné znalosti široké veřejnosti. Po přednášce se rozvinula velmi čilá debata, v níž ilustrátor Kruckman odpovídal na dotazy přítomných, uvedl řadu zajímavých okolností, za nichž se někteří současní umělci stávají slavnými a vyhledávanými a varoval přítomné před výtvory více méně mechanickými a šablonovitými, které postrádají jakoukoli uměleckou osobitost. Přednáška i debata byla v jazyce anglickém vzhledem k účasti dvou růz- nonárodních skupin. Závěrem přednášky předseda newyorské pracovní skupiny SVU, dr. Hanuš Lexa, poděkoval holandským přátelům SVU, a hlavně přednášejícímu za skutečně zajímavý a poučný společný večer. Nová pracovní skupina SVU. Členové SVU z Bostonu a okolí se sešli 2. dubna t.r. v Bostonu a ustavili novou místní pracovní skupinu. Ustavení této nové pracovní skupiny byl přítomen generální tajemník Společnosti, profesor Rudolf Šturm. Předsedkyní bostonské pracovní skupiny byla zvolena dr. Svatava Pírková Jakobsono- vá ze slovanského oddělení Harvardské university a jednatelem pracovní skupiny dr. Václav Mostecký, knihovník právnické fakulty téže university. Přejeme bostonské pracovní skupině SVU mnoho úspěchů a těšíme se, že v blízké budoucnosti budou vytvořeny další pracovní skupiny SVU. Za svého pobytu v Bostonu profesor Šturm promluvil rovněž na schůzi Masarykova klubu dne 1. dubna t.r. na téma “Kulturní snahy Čechů a Slováků v cizině”. Kancelář SVU v New Yorku (381 Park Avenue South, Room 914, New York, N.Y., 10016 je již z velké části zařízena a je v plném provozu. Kancelář expedovala již březnové číslo ZPRÁV — 30 — [pageend6]a v polovině dubna 2. číslo PROMĚN. Dr. Jaroslav Němec z Washingtonu zaslal první část knihovny Společnosti a docházejí první knižní dary od členů SVU. V nejbližší době kancelář rozešle členům předsednictva a výboru nové dopisní papíry Společnosti, jež byly vkusně navrženy grafikem Svatošem z New Yorku za použití znaku SVU vytvořeného již dříve profesorem Ladislavem Sutnarem. SVU PROF. DVORNÍKOVI Z Vatikánu bylo oznámeno, že papež Pavel VI. jmenoval P. Františka Dvor- níka domácím prelátem (Rt. Rev. Monsignor). Prof. Dvorník, doktor Karlovy university a nositel několika čestných doktorátů, je čestným členem Společnosti pro vědy a umění-Czechoslovak Society of Arts and Sciences in America, Inc. SVU poslala prof. dr. Dvorníkovi blahopřejný telegram, který zní ve volném překladu takto: Drahý pane profesore, blahopřejeme Vám velmi upřímně k povýšení na Monsignora. S pocity vděčnosti a hrdosti si uvědomujeme, jak vynikající místo zaujímáte v oboru byzantské a rané slovanské historie. Vaše knihy o svátém Cyrilu a Metodějovi, Václavovi, Vojtěchovi, o Fociově rozkolu, o budování střední a východní Evropy, o Slovanech v evropské civilizaci, nespočet Vašich článků a studií - to vše je přínosem církevním dějinám a slovanským studiím, který nemá obdoby. Nová hodnost, jež Vám byla udělena, je dalším svědectvím úcty a lásky, kterým se těšíte v církvi i ve světovém společenství vzdělanců. Zdravíme Vás jménem Společnosti pro vědy a umění a posíláme nejsrdečnější osobní pozdravy. Vaši oddaní Prof. dr. René Wellek, předseda Prof. dr. Rudolf Šturm, gen. tajemník mi. Uvádzame z nich na príklad “Czech and Slovak Abbreviations” a “East and East-Central Europe: Periodicals in English and other European languages”, ktorých autorom je dr. Pavel Horecký. Třicet let revue RENCONTRES”. Literární revue “RENCONTRES”, která vychází v Paříži ve francouzském jazyce za redakce prof. Jaroslava Tm- — 31 — Nová kniha Vladimíra Vaňka nákladem SVU. Publikační komise SVÜ oznamuje, že Společnost pro vědy a umění spolu s Kruhem přátel Vladimíra Vaňka vydá v květnu t.r. v Římě novou knihu V. Vaňka nazvanou “Povídky”. Kniha vyjde u příležitosti 70. narozenin autora, který je znám nejen jako významný diplomat, ale též jako autor románu “Země krvácí, země kvete”, jenž byl až do února 1948 na seznamu nejčtenějších knih (bestseller). Kniha bude mít 89 stran a její prodejní cena bude $2.50; pro členy SVU $2.-. Bližší podrobnosti budou o- známeny ve Zprávách SVU. Kongresná knižnica vo Washingtone nás upozornila na možnosti, ktoré sú k dispozícii bádateľom českých a slovenských dejín, literatúry, jazykozpytu, politických vied, atď. v oddelení tejto knižnice “Slavic and Central European Division”. Knižnica predpláca niekoľko desiatok českých a slovenských časopisov. V ich sbierkach sú inkabuly tlačené v Prahe, Bratislave a Trnave, väčší počet českých kníh renezančných, pôvodne vydanie Králickej biblie, naučné slovníky české a slovenské ako tiež celá knižnica a archív česko-amerického dějepisců Tomáša Čapka. Slovanské a stredoeuropské oddelenie knižnice vydalo tiež niekoľko publikácii, zaoberajúcimi sa českými a slovenskými vec- [pageend7]PŘEDNÁŠKY O STŘEDNÍ A VÝCHODNÍ EVROPÈ Obrátila se na nás velká americká organizace s žádostí, abychom jí pomohli najít odborníky na otázky Střední a Východní Evropy, kteří by mohli občas přednášet na vysokých školách, v klubech atd., a to v severních a východních státech USA (od obou Virginií a Ohia až po stát Maine). Přednášky jsou slušně honorovány. Zájemci se mohou hlásit o bližší informace v kanceláři SVU, 381 Park Avenue South, Room 914, New York, N. Y. 10016, USA. Uplatnit se mohou přednášející ve všech oborech, od literatury a dějin až po medicínu a technické vědy. ky oslavila třicáté výročí svého trvání. V posledním čísle této revue byly otištěny nekrology na zemřelého profesora Emila Waltera, který zemřel v Upsale ve Švédsku, článek prof. Jaroslava Trnky o malíři Františku Kupkovi, studie o národnostních poměrech v Kanadě od prof. Jiřího Škvora, studie o Lebanonu od Libora Šírá a mnoho dalších zajímavých článků. Čeští umělci ve “Veselé vdově”. Mor- tonova vyšší škola v Chicagu vypravila nedávno se svými žáky Leharovu operetu “Veselá vdova”. Titulní úlohu zpívala Eva Líková. Mimo Evu Líko- vou zpívali ve “Veselé vdově” další čeští zpěváci, žáci této školy: Pavel Pokorný, Josef Lacina a Jaroslav Vlodek. Nové kursy českého jazyka. Ve městě North Bend v Nebrasce byl obětavostí učitele Františka Vlasáka zahájen druhý kurs českého jazyka. Zvláště radostnou je účast mládeže ze třetí a čtvrté přistěhovalecké generace. Od 1. dubna bude zahájen kurs češtiny ve městečku Dwight učitelem Alfredem Nováčkem za vedení profesora Vladimíra Kučery z University státu Nebraska. TILDA BAŠKOVÁ, učitelka latiny a moderních jazyků na vyšší střední škole v Arlingtonu, New York, podnikla nedávno studijní cestu do Evropy a jako stipendistka Vergilian Society se zúčastnila odborných kursů v Cumae v Itálii. PLACENÉ OZNÁMENÍ: OKÉNKO DO BUDOUCNOSTI Kdykoli se podivujeme některému z technických či vědeckých divů tohoto století, mnohý z nás se táže, jak svět bude vypadat za sto let. Ačkoli budoucnost jest nedohledná, lze říci téměř se stoprocentní jistotou, že v roce 2065, lidé budou stále ještě míti problémy a mezi nimi otázka finančního zabezpečení bude hráti stěžejní roli - právě tak jako je tomu dnes. Vnoučata vašich dětí budou se dívat na vhodně volené životní pojištění, zakoupené jim jejich rodiči, anebo prarodiči, jako na skvělý reservoir finančního zabezpečení, za který budou vděčna. Bratrské životní pojištění Jednoty ČSA jest plánováno pro budoucnost. Blízkou i zvdálenou. Naše pojistné plány jsou naprosto spolehlivé, levné a jsou neustále přizpůsobovány době a modemisovány. Proto životní pojištění Jednoty ČSA bude plně vyhovovat generacím příštím. ČSA nezklame. Pamatujte na to, kdykoli uvažujete o budoucnosti vašich drahých. ČSA, 2138 So. 61st Court, Cicero, Illinois, 60650. ZPRÁVY SVU, CSASA News, Official organ of the Czechoslovak Society of Arts and Sciences in America, Inc., 381 Park Avenue South, Room 914, New York, N. Y. 10016, USA. - Published monthly except July and August. - Editor: V. S. Walzel. - Printed by the Orbis Printing Co., Inc., 246 East 84th Street, New York, N. Y. 10028. - Subscription for non-members: $3.00 per year. [pageend8]