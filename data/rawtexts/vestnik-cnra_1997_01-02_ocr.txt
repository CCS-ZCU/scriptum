VĚSTNÍK Informační Orgán československé národní rady americké. 2137 S. Lombard Ave., Cicero, IL 60804-2037 Redaktorka - Olga Kovářová Telephone 708 656 7115 Fax 708 656 5611 Leden - Únor 1997 V pondělí 13. ledna 1997 ve Washingtonu odešel z našeho středu Ing. Otakar Horná Ph.D. Není to dlouho co Ing. Horná dovršil 75 let svého plodného života. Proslavil jméno našeho národa ve světě jako neúnavný vědec v oboru elektrotechniky. Jen v USA nese jeho jméno dvacet čtyři vynálezů v oboru “signál Processing”. I při své vědecké, vyčerpávající, časově náročné práci, se Ing. Horná po svém příchodu do USA v roce 1968 ihned zařadil do práce naší národní komunity. Byl předsedou washingtonské odbočky SVU. Členem a funkcionářem Československé národní rady americké. V posledních létech byl předsedou její washhingtonské odbočky a redaktorem jejího Washingtonského zpravodaje. Byl členem předsednictva ČsNRA a předsedou zahraničního výboru. Kromě toho Ing. Horná pracoval velmi činně v organizaci CEEC ( Coalition East European Countries), kde usiloval o uznání práv naší rodné země i ve vládních zdejších úřadech. Odešel čestný, vzácný, skromný člověk, významný vědec a věrný příslušník našeho národa, obětující pro jeho dobro velkou část svého života. Těžko někdo zaplní toto náhle a nečekaně opuštěné místo. Čest jeho památce. FU. Dvacet pět let od smrti hudebního skladatele K.B.Jiráka. Dne 30. ledna 1972 zemřel v Chicagu Karel Boleslav Jirák, významný český hudební pracovník a kritik. Profesor Jirák působil v Chicagu od svého příjezdu v roce 1947 až do své smrti. Na Roosevelt Universitě byl profesorem komposice a dirigování. Po 14 let zastával funkci přednosty oddělení pro hudební teorii. Jirákovo skladatelské dílo obsahuje 94 opusů. Patří mezi ně šest symfonií, z nichž symfonie pátá získala mezinárodní cenu Edinburského festivalu. Tato symfonie se symfonií šestou a Reqiem tvoří vrchol jeho tvorby. V učitelské činnosti se K.B.Jirák opíral nejen o bohaté zkušenosti praktické a teoretické, ale i o učebnice, které sám napsal a z nichž “Nauka o hudebních formách” se dodnes používá v šestém revidovaném vydání. Jako vzpomínku citujeme výňatek z přednášky Jirákova zdejšího žáka a obdivovatele, profesora Dr.Jeronýma Zajíčka u příležitosti sjezdu SVU v roce 1977: “Karel Boleslav Jirák se narodil 28. ledna 1891 v Praze. Rozhodnutím osudu žil zeměpisně vzdálen své rodné zemi téměř čtvrt století. Motiv zimy a zasněžené krajiny, který byl přírodou přiřčen datu jeho narozenin, jako by se opakoval a podle všech tvůrčích pravidel se vloudil i do posledních taktů [pageend1]životní partitury Mistrovy. Zemřel jen dva dny po svých osmdesáti prvých narozeninách, 30. ledna 1972. K.B.Jirák byl velký, čestný člověk. Proslavil jméno české hudby, vzdělanosti a ducha jak doma tak i v zahraničí. Připomínáme si v těchto dnech 25 té výročí jeho odchodu z tohoto světa a vzpomínáme na něho jako na člověka s neobyčejným rozsahem intelektuální osobnosti, jehož dílo pokračuje a žije dál. VR Další Havlova léčba. Lékařské konzilium utvořené k pooperační péči o prezidenta Václava Havla po jeho plicní operaci, propustilo prezidenta ze své péče. Současný stav prezidenta “nevyžaduje nepřetržitou zdravotní péči , ani soustavný dohled tohot širokého konzilia. O případné další onkologické léčbě prezidenta rozhodne 21. ledna mezinárodní onkologické konzilium. V něm vedle českých lékařů zasednou tři experti z Velké Britanie, Belgie a Rakouska. Čtk. Lidí v ČR stále ubývá. Další mírný úbytek obyvatelstva ČR zaznamenal během prvních tří čtvrtletí loňského roku Český statistický úřad. Jak vyplývá z těchto publikovaných údajů měla Česká republika k 30. září 1996 10,314.518 obyvatel. Nej výraznějším znakem současné nepříznivé populační situace ČR je nízký a dále klesající počet narozených dětí. Od ledna do září 1996 se narodilo o 4.500 dětí méně než ve stejném období roku 1995, který až dosud byl rokem s nejnižším počtem narozených po celá dvě století, po která je porodnost na území ČR statisticky sledována. Čtk. Budou komunisté potrestáni? Většina zločinů komunismu spáchaných do roku 1989 zůstane podle ředitele Úřadu dokumentace a vyšetřování komunistických zločinů, Václava Bendy, nepotrestána. “Neděláme si iluze, že bychom mohli potrestat všechno zlo, které bylo za 42 let komunistického režimu spácháno”, řekl Benda. Jak také uvedl, stíhány jsou jen ty nej závažnější trestné činy. V současné době je stíháno 110 osob a třicet případů bylo předáno státnímu zastupitelství. Čtk. Madeleine Albrightová. Naturalizovaná občanka Spojených států, narozená v Čechách, byla jmenována a už schválena na úřad Secretary of statě . ČsNRA ji přeje mnoho úspěchů a pevné zdraví při vykonávání nelehké a tak zodpovědné práce. Spisovatel Viktor Fischl se narodil 3O.června 1912 v Hradci Králové. Dětství a jinošství, které zde prožil, zobrazil v knize Hrací hodiny, kterou letos vydalo nakladatelství Atlantis. Byl blízkým přítelem Jana Masaryka. Napsal o něm knihu Hovory s Janem Masarykem. Ta se dočkala řady vydání v zahraničí. V ČR vyšla poprvé až v roce 1991. Po roce 1948 odešel Fischl do Izraele, kde přijal nové jméno Avigdor Dagan. Pod ním vycházejí jeho knihy v Izraeli i jinde ve světě. Jako izraelský diplomat působil v řadě zemí,byl velvyslancem v Polsku (1961-1964) a v Rakousku (1974-1977). I do Čech se v únoru 1990 vrátil po více než čtyřiceti letech jako diplomat. Byl členem izraelské delegace při obnově diplomatických styků. Od té doby se do své bývalé vlasti vrací pravidelně. Většinou v souvislosti s novými vydáními svých knih. Velmi zajímavé čtení: Dr.Karel Stein- bach Svědek téměř stoletý. Román Píseň o lítosti. Osudy jeho knih jsou stejně spletité, jako jeho vlastní život. jmf. [pageend2]Poselství domovu do nového roku 1997. Sledujeme s radostí vaše úspěchy na cestě k demokracii a doufáme, že po překonání bezprostředních potíží najdou vaši státníci správnou cestu k řešení současných problémů. Překážky a potíže z přechodu od totalitního režimu k demokratické společnosti byly tak veliké a rozličné v českých zemích a na Slovensku, že vedly k rozdělení společného státu, což bylo pro nás velkým zklamáním. K tomuto zklamání se připojila zklamání další. Dosud nebyly vyřešeny otázky jako navrácení nezákoně odňatého majetku tak, aby uspokojily mezinárodní zákony, lidskou důstojnost a očekávanou spravedlnost, za níž jsme tu za vás proti komunismu tak dlouho bojovali. Nebyla ještě plně uspokojena otázka občanství a trestání za zločiny spáchané během komunistického režimu. Doufáme, že se budete zabývat těmito problémy, které, jak víte, mezi námi stále názorově existují. Do nového roku vám členové ČsNRA posílají srdečný pozdrav s přáním mnoha úspěchů a slibují vám spolupráci v dalším budování demokracie. (Ko) Posláno prezidentu ČR v době jeho nemoci. Vážený pane prezidente. Vaše nedávné onemocnění a operační zásah způsobily nemalé obavy v širokých kruzích Vašich přátel a obdivovatelů. Tušíme, že už po mnoho let vaše náročné státnické povinnosti a v poslední době též vaše osobní tragedie měly neblahý vliv na Váš zdravotní stav. S radostí však konstatujeme, že se zotavujete a že neztrácíte naději a Váš známý smysl pro humor. Věříme, že dobrotivý Bůh nedopustí abyste nemohl dále pokračovat ve své neúnavné práci na morální obrodě našeho národa. Přejeme Vám rychlé a trvalé uzdravení, příjemné prožití svátků vánočních a hodně úspěchů v novém roce 1997. Olga Kovářová Antonín Jandáček tajemnice-pokladní předseda ČsNRA * * * Před dvaceti léty Charta 77 otevřeně kritizovala režim. Špičky českého disentu vydaly 1. ledna 1977 prohlášení Charty 77. Dokument v podstatě reagoval na podpis československé vlády pod mezinárodní dohodou o lidských právech z roku 1976. Upozorňoval totiž na nedodržování celé řady bodů v této dohodě. Na příklad tehdejší Československo nedodržovalo svobodu slova a nedovolovalo možnost svobodného uplatnění v životě. Na textu Charty, který vznikal zhruba v období tří měsíců, se podílely mnohé i mezinárodně známé osobnosti: dramatik Václav Havel, politik Pražského jara 1968 Zdeňek Mlynář či spisovatel Ludvík Vaculík. Prvními mluvčími Charty, kteří zastupovali tuto organizaci před okolním světem a na něž dopadl trest nejsilněji, byli bývalý ministr zahraničí Jiří Hájek, filozof Jan Patočka a dnešní prezident ČR Václav Havel. Odpovědí režimu byla kromě perzekuce signatářů tak zvaná Anticharta, kterou podepsali desetitisíce lidí. Svůj podpis pod Chartu 77 připojilo do ledna 1989 asi dva tisíce lidí. O dva roky později pak neformální sdružení signatářů ukončilo po takřka 16 létech svou činnost. Charta 77 byla prvním disidentským sdružením v zemích východní Evropy. (Převzato z Karolíny) * * * [pageend3]Přivítejte s námi jaro, Oblastní výbor Československé Národní Rady Americké připravuje druhý SPRING COTILLION v sobotu 12. dubna 1997 v elegantním sále Riverside Country Club na 26 té ulici a DesPlaines Ave. v North Riverside ( Přilehlé parkoviště zdarma.) Upřímně zveme celou naši krajanskou veřejnost, vás mladé i starší, k účasti na tomto společenském večeru. K tanci i poslechu bude hrát oblíbená hudba Kings of Rhythm která jistě uspokojí a potěší i ty nejnáročnější návštěvníky. Jarní atmosféru našeho slavnostního večera doplní známí, mladí tanečníci a tanečnice Moravské Kulturní Společnosti, kteří předvedou - v tradici dávných plesů - pečlivě nacvičený, oblíbený společenský tanec Česká Beseda. Poznamenejte si proto již dnes datum 12. dubna 1997. Koktaily - cash bar - se začnou podávat ..........................................................v 6 hodin večer. Výborně připravené večeře...................................................... .v 7 hodin večer Následovat bude tanec a program. Cena za osobu...........................................................................$ 40.00 Reservace zasílejte do 2. dubna t.r. do kanceláře ČsNRA na adresu: 2137 S. Lombard Ave. Room 202, Cicero IL 60804 Účastníci večera obdrží zároveň vkusně připravenou programovou knížku. Doufáme, že nás štědře podpoříte jak svou návštěvou, tak i sponsorstvím v programové knížce. Tuto musíme dát do tisku nej později do 15. března 1977. Nezapomeňte! Připravujeme pro vás nezapomenutelný večer v krásném prostředí, mezi přáteli a známými - dobrá nálada ZARUČENA. TĚŠÍME SE NA. SHLEDANOU [pageend4]