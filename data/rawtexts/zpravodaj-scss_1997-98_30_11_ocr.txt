časopis čechů a slováků ve Švýcarsku časopis čechov a slovákov vo švajčiarsku ročník 30 /1997 zpravodaj 11 Demonstrace v listopadu 1989 [pageend1]Effi Märt, Märtplatz 5, CH - 8307 Effretikon Telefon 052 / 343 70 70 a 343 70 39 Fax 052 / 343 47 00 REISEBÜRO C-TOURS Předvánoční nabídka: Nevíte co rozumného darovat k vánocům? Dárkový „Gutschein od nás“ bude jistě každému vítaným dárkem! Gutschein vystavujeme s neomezenou platností. • platný na všechny cestovní kanceláře, které jsou v REISEGARANTIE (garančním fondu) • platný na jakékoli individuální cesty • platný na letenky po celém světě i Praha Zimní PRAHA speziáll Hotel Adria, Václavské náměstí 16. 11.-28. 11. 97 a 2. 1.-15. 3.98 Fr. 70.- na noc za osobu ve dvoulůžkovém pokoji se snídaní! Poleďte s námi do Karibiku! Organizujeme cestu doprovázenou naší spolupracovnicí. 13. 3. 98 2 týdny. Týden překrásná cesta lodí Carvival po Karibských ostrovech s plnou pensí a druhý týden koupání v Punta Cana, buď s 1/2 pensí nebo all. inkl. Všechny lety Balair. Ceny podle kategorie 1/2 pense od Fr. 2995.— do Fr. 3335.—. All. inkl. Fr. 3280.- do Fr. 3590.-. Nabízíme individuální program pro Vás i Vaše přátelé. Ubytování v centru Prahy penzión - luxusní hotel 4 dny / 3 noci inkl. let a Transfer, snídaně, 1 divadelní představení, 1 večeře v typické restauraci. Krokodýl Fr. 599.— Adria Fr. 699.— Zlatá studna Fr. 799.— Pro skupiny uděláme rádi ještě levnější cenu. Pazdera fůr Versicherungs-. Finanz-. Unternehmens- und Rechtsberatung.- Treuhandbüro sowie Handel mit und Vermittlung von Immobilien ❖ Čtyř a vícenásobné zvětšení kapitálu. ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody "třetího sloupce jistoty"? ♦ Chtěli byste vědět, co Je nezbytné a co více či méně nutné v otázkách pojištění? ❖ Vyřizujeme náhrady škod z pojlšfoven ve CH, SRN, ČR, SR. ♦ Platíte vysoké daně? ♦ Překlady z němčiny, italštiny, češtiny a slovenštiny. Švýcarské, bankovnictví a pojlštovnlctví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. agentur Pazdera Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, (?) 01 - 932 32 22, Fax 01 - 932 52 03 [pageend2]zpravodaj 11/97 Jan Neruda Vším jsem byl rád Mne osud do kolébky tvrdé dal, pak na kazajku záplatu mi přišil, pláč trpký novým jenom pláčem tišil a jenom zkrátka mne vždy pořádal. Však kolem pýcha, ach ta kruté hněte! já začal jsem do panských synků prát ba ledačím jsem byl v tom božím světě a čím jsem byl, tím jsem byl rád. A k bídě zas mně osud sílu dal, že vykročil jsem v život volným krokem, až z chlapce zcela svůj se muž stal, jejž nikdo nesmí v nízkou službu brát - já ledačím jsem byl v tom božím světě a čím jsem byl, tím jsem byl rád. Strana Z obsahu Krize L. Křivánek 2 Populismus - co to vlastně je O. Ulč 3 My, Čechoslovakisti 5 Poslanci šetří na bezbranných P. Šustrová 6 Úvaha pomníková J. J. Sokol 7 Říjnový rachot na české politické scéně D. Seidlová 8 Letom slovenským svetom 0. Košický 9 Dr. Richard Belcredi vyznamenán L. Trnková 12 Výsledky sbírek na postižené povodněmi R. Němeček 13 České příběhy J. Hájek 16 Morálko, kde jsi 18 Hazard s maďarským esom P. Kassai 20 Jakeš a Lenárt zatím unikli trestu M. Uhlíř 21 Korupce v Kakánii T. Zahradníček 22 V. Holáň na oslavě 28. říjnav Curychu 23 O Černém divadle D. Vaněčková 25 Svatopluk Karásek M. Homolová 27 Křižíkovo světlo 30 Pátek 17. listopadu 1989 31 650 let Univerzity Karlovy 37 Titulní obrázek: Demonstrace v listopadu 1989. Kolik nadějí bylo spojeno s těmi pohnutými dny, kolik se jich splnilo, kolik jich zbývá naplnit. Mladí lidé, studenti dokázali mobilizovat osazenstvo továren na podporu požadavků Občanského fóra a Verejnosti proti násiliu 1 [pageend3]zpravodaj 11/97 KRIZE Ladislav Křivánek Je stále obtížnější psát o naší staré vlasti v optimistickém duchu. Osm let po oné sametové revoluci se nahromadilo tolik nepříznivých zpráv, že už nelze všechno zametat pod koberec. A to se děje právě ted, kdy se jedná o začlenění České republiky do Evropy a kdy by se měla republika ukázat jako spořádaný, civilizovaný stát. Naší nejbližší sousedé, kteří se tak okatě nechlubili se svými úspěchy, jsou dnes na tom lépe než my - ba i to Slovensko pod vládou pana Mečiara má vyšší domácí produkt než naše republika. Co je příčinou této krize? Prezident Havel hovořil ve svém posledním interview pro televizi o dusném (ne už blbém) ovzduší. To by ukazovalo na blízkou bouřku. Snad by se tím ovzduší vyčistilo a vyvanula by ona zatuchlost, která je všude cítit a která oslabuje lidi. Prezident vidí hlavní příčinu dusna v politikaření - šarvátky na politickém smetišti, při nichž se hledí na osobní prospěch a zájmy celku zůstávají za vraty. Příčin nespokojenosti je ovšem mezi lidem více. Ukazuje to názorně průzkum veřejného mínění. Názory na tuto instituci se ovšem různí: na jedné straně informuje o stavu společnosti, na druhé straně ji zase - za vydatné součinnosti médií - nepříznivě ovlivňuje. Výsledek je ovšem jednoznačný - nespokojenost převládá. O tom, kde se jeví nedostatky, bylo už mnohokráte psáno, a nemusíme se tedy opakovat. V poslední době ale přibyly další aféry, které nepříznivou bilanci dále zatěžuji. Je to např. hromadný exodus Romů, který má za následek zavedení vízové povinnosti v Kanadě a možná i v Anglii, dále vysoký stupeň korupce, osvobozování komunistických zločinců, opakované nerespektování nálezů Ústavního soudu, komická fraška okolo parlamentu, kde má rozhodující slovo jediný a přitom velmi nestálý poslanec Wagner. To vše nezůstává omezeno na domácí smetiště, ale dostává se do celého světa a dělá nám ostudu. Všechno nakonec dopadá na vládu a hlavu premiéra Václava Klause. Jeden z posledních hřebíčků do jeho připraveného kočáru zatloukl svou demisí ministr zahraničí pan Zieleniec. A k tomu se jako naschvál přidal bursovní krach v Hongkongu, který otřásl všemi měnami, ale českou korunou snad nejvíc, protože tu byl hozen na váhu i nedostatek politické stability. Premiér Klaus se, jak se zdá, konečně probudil a chce zachránit co se dá. Obratem k lepšímu má být výměna několika ministrů - ale to není, jak už dřívější výměna v ministerstvu spravedlnosti ukázala, příliš nadějné opatření. Výměna může trochu uchlácholit veřejnost a dopřát vládě po oněch známých 100 dní trochu oddechu, než se noví ministři vybarví. Ale nejpozději v lednu, po volbách prezidenta, krize zřejmě vyvrcholí. Přinese nějaké konečné řešení? Naděje je zatím pramalá - od číhajícího tandemu Zeman - Lux se nedá čekat nic zázračného. Ekonomové naopak před tímto řešením varují a dokazují, že může přinést jen zhoršení. Příčiny krize jsou hlubší - jde o důsledné překonání minulosti, a to nebude tak snadné. Při všech těch aférách je jediný potěšitelný bod, který ukazuje, že jádro národa je zdravé. Prokázala to solidarita všech lidí po velkých povodních, které napáchaly tak velké škody skoro na třetině republiky. Spontánní pomoc se projevila nejen na místě samém, ale i v úspěšných sbírkách. I my tady ve Švýcarsku jsme mohli ukázat, že svůj vztah, svou příslušnost ke staré vlasti bereme vážně. 2 [pageend4]zpravodaj 11/97 Na tomto základě je možno stavět. To vše, co se dnes odehrává, je jen jakási trapná mezihra, na kterou se lidé více méně znechuceně dívají. Až jednou půjde do tuhého, až krize vyvrcholí, řeknou snad lidé svoje: DOST! Úvahy a komentáře Populismus - co to vlastně je Ota Ulč Bývalý polský disident Adam Michnik, významný politický myslitel, vyjádřil názor, že hlavním nebezpečím pro postkomunistické země není komunismus, ale Populismus. V současných českých podmínkách je za populistu nezřídka pokládán jak velmistr bonmotů Miloš Zeman, tak oportunisticky ohebný Josef Lux, dosavadní člen vládnoucí koalice. Téhož označení se dostává excenzorovi kraválistovi Sládkovi a soudruhu Grebeníčkovi, vůdci lidí zvláštního ražení. Však „každému podle jeho potřeb“, tento utopistický závazek vědeckých socialistů, je perfektně populistický. Líbivé nesplnitelné sliby, populistické je populární. Jakožto spoluautor nedávno vyšlé knihy Populism in Eastern Europe (Columbia University Press, 1996) jsem se tímto tématem dost zabýval. Měl jsem potíže v pátrání po jeho kořenech. V Indexu solidních vědeckých zdrojů jako např. Hans Kohn, Political Ideologies of the Twentieth Century (1966), A. James Gregor, Contemporary Radical Ideologies (1968) či Roy Macridis, Contemporary Political Ideologies (1980) se termín „Populismus“ vůbec nevyskytuje. Stejně tak tomu je v literatuře zabývající se střední a východní Evropou - nestoři jako Hugh Seton-Watson či současnější autoři jako J. F. Brown - nic. Objevil jsem hodně všeobecné definice jako třeba „víra v hodnotu sounáležitosti ke kulturní skupině“ (Isaiah Berlin) nebo „Populismus vyjadřuje optimismus o schopnosti lidí rozhodovat o svých životech“ (Jeffrey Bell). Nelze pak nesouhlasit s pochybnostmi britského sociologa Anguse Stewarda o možnosti vůbec zformulovat dostatečně specifickou, konkrétní definici populismu vzhledem k jeho značné ideové rozplizlosti (shapelessness). Takže bez pořádné definice se pusťme do slepování jakési koláže. Odhlédnuto od populárních nesplnitelných slibů máme tu co dělat s druhem hnutí, která se objevují jako reakce na všemožné problémy, způsobené vývojem nekontrolovatelným tradičními společnostmi. Industrializace spolu s urbanizací dezorientovala a vlastně i deklasovala zemědělský stav. I když půda třeba patří těm, kteří ji obdělávají, nejsou si tak zcela pány ve svém domě. Na vlastní kůži cítí dopad kapitalismu v jakkoliv vzdálených metropolích: ne úroda, ale plodinová burza rozhodne ceny zrní. Vydřidušské banky škrtí venkov. A s novou ekonomickou realitou se vyrojily i nové ideje, ohrožující tradiční hodnoty. Protestní hnutí na sebe nenechala dlouho čekat a prezentovala se v podobě ne vždy snadno slučitelných postulátů - v podobě antikapitalismu, antielitismu, xenofóbie a nezřídka i antisemitismu. Odpor vůči nové realitě a nostalgické bažení po starých zlatých časech, které ovšem nikdy neexistovaly, ale rozhodně byly méně komplikované a snadněji poro- zumitelné. Proti sobeckému individualismu se bránit odkazem na tradici kolektivismu. Taková tradice a ctnosti prostých lidí, toť významná premisa populismu. „Rumunsko? Má země obohatila filozofii pradávnou moudrostí rumunského sedláka,“ horoval vlastenecký delegát na mezinárodním kongresu. 3 [pageend5]zpravodaj 11/97 Tradiční populiste si případně navlékají kroje (třeba L. N. Tolstoj přijde na mysl), nesnáší technokraty a odmítají vědu, jíž nerozumějí. M. K. Gandhi odmítl industrializaci a pokládal železnici spolu s právníky za dvě největší zla, postihující Indii. Směs romantických, moralizujících, mystických a vesměs nepraktických tužeb o návratu k tradičním hodnotám a jak zvrátit pokrok. Jen zřídka dojde k pokusu o revoluční zvrat. (Stamboliský začátkem dvacátých let v Bulharsku byl takovou výjimkou.) Populističtí předáci ostentativně a v některých případech třeba docela upřímně pokládají prostý lid za studnici hodnot, modernizací zničených či aspoň poškozených. O reprezentativní demokracii se vyjadřují pohrdavě: místo zákonodárných sborů, těchto neukázněných žvaníren, obracejme se přímo k masám, pořádejme referenda, uveďme takto přímo do života skutečnou vůli lidu, neovlivněnou, nezkorumpovanou všemožnými živly včetně těch kosmopolitních intelektuálních. Co je české (maďarské, albánské, papuánské atd.), to je hezké. Na cokoliv cizího padá apriorní podezření. Proto velký pozor a pokud možno zády se otočit z zahraničním investorům, aby neuzmuli naše rodinné stříbro, i když oni jsou ti jediní s dostatečnými fondy, bez nichž se hospodářství racionálním směrem nepohne. Jsme patrioti, dáváme přednost vlasteneckému izolacionismu v tomto světě rozmáhající se globální ekonomie. NATO, pryč s ním - jen si troufněte uspořádat referendum a zpláčete nad výsledkem! Při zdůrazňování kolektivní solidarity a odmítání individualismu nelze se divit, že záležitosti práv a svobod jednotlivých občanů ztrácí na významu. Populisty inspiruje jak fašismus, tak komunismus, tyto dvě významné větve totality. Společným jmenovatelem je odmítání současného stavu věcí, přitažlivost alternativy v podobě kolektivismu, před soukromým vlastnictvím dát přednost když ne přímo vlastnictví státu tak aspoň jeho kontrole státem. Pohrdáme intelektuály a potrpíme si na konšpiratívni interpretace světa kolem nás. Vynikající výhodou každé konspirace je ovšem její nevyvrati- telnost, byť tedy i její nedokazatelnost. Poskytuje jednoduchá vysvětlení, funguje jako utišující i utěšující prostředek, neboť za naše vlastní nedostatky vždycky může někdo jiný - kapitalisté, imperialisté, židé, třeba i rákosníci, you name it. V lecčems se ale populisté s oněmi dvěma větvemi totality rozcházejí. Fašismus odmítá tradiční religiozitu ve prospěch moderního pohanství. V případě komunismu je disonancí celá řada: národní solidarita na jedné a třídní boj na druhé straně, nacionalismus versus proklamovaný internacionalismus, romantika rodné půdy a ne průmyslového proletariátu, zahledění do minulostí v kontrastu s nirvánou, o níž usilovali údajně vědečtí socialis- té.Populismus se v českých zemí prozatím nikdy moc nezabydlel. Chyběla mu bída zemědělského stavu, trápící řadu okolních zemí. Pozemková reforma za první republiky, existence kovozemědělců, dominantní role Agrární strany, to vše ubralo na potenciálu po- pulistických pudů, které rozkvetly do hanebné fašistické krásy například v Maďarsku a Rumunsku. A poznamenaly se i na údajně bratrském Slovensku, dnes již cizím státu, kteroužto změnu oceňuje rostoucí počet Čehúnů. Agrární Slovensko, primitivní provincie mocnářství, se po roce 1918 nedočkalo realizace svých nacionalistických tužeb, prosadil se vliv Hlinkový katolické strany, až tedy došlo ke zrodu nezávislého slovenského štátu pod Hitlerovým patronátem. Populistícké principy se staly oficiálními principy. Nacionalismus, autoritářství jedné strany, dominantní vliv katolické církve v podobě tzv. klerofašismu, důraz na sociálním smíru a prosazení protižidovských zákonů, svou razancí překonavších ty norimberské. 4 [pageend6]zpravodaj 11/97 V současné České republice se populisticky nejhlasitěji vyjadřují republikáni a komunisté, rovněž znační ultravlastenci, jejichž internacionalismus již jaksi není k nalezení. Sládkovci se od nich liší snad jen tou otevřenější a tedy i upřímnější xenofóbií s pořádným rasistickým řízením. Populisté ovšem usilují o popularitu. Když začátkem druhé světové války Winston Churchill slíbil Britům slzy, krev a utrpení, rozhodně tak nevyjádřil líbivý populistický program. Při prvních senátních volbách v České republice známá filmová režisérka naštěstí neúspěšně kandidovala s programem snížit daně a současně zvýšit státní výdaje sociálních požitků. Přitažlivé, jakkoliv nesplnitelné sliby lze slyšet z mnohých stran. Nepodceňujme jejich přitažlivost v netrpělivém národě, v němž závist přetrvává jako dominantní charakterový rys a slabost. My, Čechoslovakisti Zatiaľ čo pre Českú republiku je 28. október štátnym sviatkom, pre Slovensko je všedným dňom, dátumom, na ktorý by, podľa predstáv vládnej moci, bolo najlepšie zabudnúť. Slovenská politická reprezentácia (je smutné, že celá, koaličná i opozičná) sa k 28. októbru 1918 odmietla prihlásiť, aj kedv slovenských dejinách je tento dátum rovnako dôležitým medzníkom ako v dejinách českých. Súčasnú vládnu koalíciu na Slovensku podporujú a tvoria popri bývalých komunistoch hlavne ľudia, používajúci slovo „čechoslovakista“ ako nadávku. Nedemokratické spôsoby svojho vládnutia odôvodňujú títo „správni Slováci“ popri ľavicovo-populistických heslách i bojom za slovenskú štátnosť a svojich kritikov obviňujú z protislovenskosti. Preto je užitočné vecne porovnať slová a skutky škodiace či prospievajúce Slovensku. Ak je če- choslovakistom každý, kto pozitívne hodnotí Československo, potom ako prvého treba menovať M. R. Štefánika, ktorý patril medzi jeho hlavných zakladateľov. Zo súčasníkov nezabudnime na V. Mečiara a jeho sľub „dokopať Čechov do federácie“. Za mnohých významných Slovákov, ktorí zažili a ocenili prínos ČSR pre Slovensko, jeden typický „čechoslovakistický“ citát: Štátny prevrat v roku 1918 bol najradostnejším okamžikom môjho života. .. Ako som pracoval na utvorení československého štátu, tak pracujem aj dnes na zaistení jeho budúcnosti,... želám si úprimne, aby bol trvalou vlasť ou slovenského národa. To napísal 30. 9. 1934 Andrej Hlinka. K jeho skúsenostiam môžeme pridať dalšie, dokazujúce, že demokratickí „čechoslovakisti“ prospeli Slovensku vo všetkých dôležitých oblastiach viac než komunisti a nacionalisti. 1. Bezpečnosť. ČSR bola zárukou slovenských hraníc, hlavne proti opakovanému tlaku tých Madarov, ktorí sa nezmierili so stratou svojej nadvlády v pôvodnom Uhorsku. Dr. Beneš (podfa F. Vnuka väčší nepriateľ Slovenska ako Stalin) sa výrazne pričinil, že slo- vensko-madarská hranica nebola v Trianone stanovená o desiatky km severnejšie a iba obnovenie ČSR po II. svetovej vojne nám vrátilo 10.390 km2 územia s 850.000 obyvateľmi, o ktoré sme prišli počas samostatnosti v spojenectve s Hitlerom. Terajšia nedemokratická koaličná politika znemožnila začlenenie Slovenska do NATO, čím výrazne oslabila bezpečnosť Slovenska. Korupčná politika a porušovanie práva uľahčujú činnosť mafiam a ohrozujú bezpečnosť slušných ľudí. 2. Kultúra a vzdelanie. Madarizácia v Uhorsku do r. 1918 dokazuje, že ČSR bola záchranou národnej identity Slovákov. V roku 1918 tu bolo napr. 140 slovenských a 186 5 [pageend7]zpravodaj 11/97 slovensko-madarských škôl s pár desiatkami učiteľov. V roku 1928 bolo už na Slovensku vyše 4000 škôl, z toho vyše 3200 slovenských, vyše 220 stredných a odborných a navyše univerzita. Dnešná školská politika na čele s ministerkou Slavkovskou má opäť negatívne znaky totalitného riadenia. O „kvalite“ súčasného riadenia STV a kultúry škoda hovoriť. 3. Hospodárstvo a životná úroveň. Pre rozdielne podmienky v predchádzajúcom období bol v roku 1918 medzi Českom a Slovenskom značný rozdiel. Podiel Slovenska na priemyselnej produkcii ČSR vzrástol od r. 1918 do r. 1989 z 8 na 29 percenta, iba zásluhou komunizmu sme zaostali za vývojom a predbehli nás i krajiny, ktoré boli v r. 1948 daleko za nami. Dnes sú v ČR výrazne vyššie platy, hlavne za kvalifikovanú prácu, dôchodky vyššie o 1000 korún, lepšie financované školstvo i zdravotníctvo a mnohé ceny nižšie. Slovenská vláda na druhej strane vyrobila mnohomiliardovú zadíženosť, ale pár desiatok „dobrých Slovákov“ si rozchytalo mnohomiliardový majetok. 4. Kresťanstvo. Kresťania oprávnene kritizovali proticirkevné postoje niektorých predstaviteľov ČSR. Ako však dôverovať takej kresťanskosti, ktorá toleruje nekresťanské správanie v mene Slovenska a používanie eštebáckych metód proti predsedovi biskupskej konferencie? Skutky súčasnej vládnej koalície sú napriek občasnej kresťanskej rétorike podstatne viac protikřesťanské, než boli za demokratickej ČSR. 5. Medzinárodné postavenie. Štátna samostatnosť za cenu porušovania demokracie a spojenectva s diktátormi zhoršila aj medzinárodné postavenie Slovenska. Nedemokratická politika HZDS - SNS - ZRS nás od r. 1992 a zvlášť od novembra 1994 dostala z pozície najperspektívnejšej postkomunistickej krajiny medzi tie najhoršie. Nie, nevolám po obnovení ČSFR, hoci Slovensku priniesla viac výhod ako nevýhod, nechcem ani zakrývať jej nedostatky či fakt, že ojej rozdelenie sa pričinili obe strany. Vyššie uvedené negatíva sú len sčasti dôsledkom samotného rozdelenia. Je to nekultúrnosť, hrabivost a protidemokratická politika nacionalisticko-komunistických vodcov, ktorá Slovensku a Slovákom škodí vo všetkých dôležitých oblastiach. Slovensku prospievajú tí, ktorí sa usilujú, aby bolo demokratickým právnym štátom s trhovou ekonomikou, tí, ktorí presadzujú slobodu spojenú so zodpovednosťou a usilujú sa o rast kultúry, morálky a vzdelania. Škodia mu všetci, ktorí tieto hodnoty poškodzujú, pričom je jedno, v mene čoho to robia. (pm) Poslanci šetří na bezbranných Petruška Šustrová Poslanecká sněmovna schválila novelizaci zákona o důchodovém pojištění, čímž vládě umožnila, aby zvyšovala důchody později, a nikoli o plnou výši inflace, nýbrž jen o sedmdesát procent této částky. Může to znamenat, že vzroste-li inflace o deset procent, vzrostou důchody jen o sedm. Ekonomice se letos nedanlo, a navíc přišly povodně, takže český stát se rozhodně netopí v penězích. Vláda se jistě snažila ušetřit, kde se dalo, a každá koruna je dobrá. Zvyšovat daně? To není nic pěkného, zvláště když má vláda v programu, že je zvyšovat nebude. Navíc se jedna z koaličních stran postavila proti. Je však nesporné, že zvýšení spotřební daně na alkohol by oněch nezbytných patnáct miliard korun státní kase přineslo také. Stejně nesporné je, že alkohol je luxus, který si každý může odepřít či si na něj připlatit. Přece jen by měla platit zásada, že je dobrá každá koruna zejména od toho, kdo si může dovolit ji postrádat. Důchodci k této skupině bohužel nepatří, a přitom svou dnešní 6 [pageend8]zpravodaj 11/97 sociální situaci nezavinili a navíc neměli a nemají možnost ji ovlivnit. Důchodové připojištění před listopadem 1989 prostě neexistovalo. Je proto smutnou skutečností, že včerejší novelou zákona stát řeší své potřeby na úkor těch nejbezbrannějších. To by se stávat nemělo. Potíž ovšem je, že o dani na cigarety ve vládě rozhodovali hlavně nekuřáci a reálný pokles důchodů odhlasovali lidé, kteří ještě v důchodu nejsou. Jsou v produktivním věku a na vlastní budoucí důchod si mohou strádat již dnes. Důchodový zákon včera rozdělil sněmovnu na poslušný pravý a levý tábor. Na levici opozice, na pravici koalice. Je však požadavek, aby důchody rostly přiměřeně zdražování, které přináší inflace, opravdu levicový? Vždyť je prostě a především lidský! Jenže s pojmem lidskost dosud v české politice vystupuje jen strana Miloše Zemana, která si jej dokonce vyvěsila do volebního štítu. Pravice jí toto velké téma zatím nechává velmi lacino. LN, 19. 10. 97 Úvaha pomníková Josef j . Sokol Loni v červnu (1996) byla dle zprávy z tisku náročnější technikou vylomena z podstavce busta Svatopluka Čecha, a to za noci, v obci Obříství u Neratovic. V této obci tento veleduch básnictví v závěru svého života složil epopej Písně otroka (1895). Nikoliv tedy sám básník, nýbrž bronz té busty byl valutou pro chmatáci. Nápodobně item v tomto roce byla v noci vylomena bronzová plaketa na pomníku krále Jiřího na náměstí v Poděbradech. Lidé praví: To je na letenky... K tomu se víže jiný pomník Svatopluka Čecha, kde však busta není z bronzu nýbrž z pískovce, tedy pro ukradení nepříliš atraktivní. Při obci Studenec u Staré Páky je úvozová cesta, pod níž je domek, který vlastnil fotograf Hák. K němu jezdil akad. sochař Suchar da z Nové Páky - tvůrce sošek orloje v Praze. Tito dva byli jak protagonisty, tak i spolutvůrci pomníku Svatopluka Čecha při stezce. A tak byl postaven kamenný podstavec, na něm pak vlastní busta básníka. Na dolním širším soklu je deska, kde je verš z epopeje Písně otroka: Ret velebného kdysi proroka všech lidí rovnost kázal a rozrážeje řetěz otroka vše lásky poutem vázal. (1895) Při svém putování za polodrahokamy na Staropacku jsem nejednou křížil cestu úvozovou, kde ten slavný pomník stál. Tak tomu bylo i dne 30. 3. 1968 v den volby nového presidenta. Když jsem kráčel k obci Studenec v odpoledni, ptal jsem se náhodného chalup- níka, kdo byl zvolen presidentem. Ten pravil stručně: Svoboda! To bylo mé poslední pomníkové zastavení před emigrací. Nyní, to jest dne 3. 10. 1997, po pobytu v pensionu Danel-Jezdinský ve Studenci č. 98 - jedna noc 200,- Kč, zašel jsem s manželkou po mnoha letech opět k pomníku veledu- cha básnictví. Busta básníka zachovalá, avšak deska s veršem při úpatí nezřetelná - mnoho písmen vypadlo. Při začátku stezky k pomníku má vilu pan Plecháč, který nám pravil, že je dost místních občanů, kteří o pomníku nevědí... 7 [pageend9]zpravodaj 11/97 Říjnový rachot na české politické scéně Dana Seidlová Václav Havel přijal Mezinárodní cenu prince astarského. Nejel pro ni ovšem jen tak zbúhdarma, zastavil se v Madridu, aby popohnal ratifikaci našeho členství v NATO a sbližování s Evropskou unií. Též byla panu prezidentu udělena Vestfálská cena míru. Inu, komu pámbu, tomu všichni svati! Na začátek listopadu plánuje Havel cestu do Londýna s Bratinkou: snaží se odvrátit nebezpečí zavedení vízové povinnosti pro české občany, kterou zvažuje britská vláda. Zavařili nám v Anglii - podobně jako v Kanadě. Romové, kteří se tam houfně uchylují, též ze Slovenska. Nečeká je však žádná selanka: obyvatelstvo se k nim staví často nepřátelsky a úřady je v mnohých případech vracejí zpět. Bratinkův návrh na řešení rómslé otázky byl sněmovnou vrácen pro drobné nedostatky a pak se naň jaksi zapomnělo. Prezident tedy usoudil, že je třeba Bratinku podpořit. Josef Wagner se opět připomněl jako Jazýček na váze“ a posunul svým hlasem rozpočet do druhého čtení. A nejen to: vytasil se s ohlašovaným úmyslem nového politického subjektu a založil Klub nezávislé politiky, ve kterém se sešly osobnosti věru různorodé: Kocáb, Battěk, Mahler, Konečný, Liška ... O přihlášky do Klubu prý není nouze. Že Wagner podmiňuje své hlasování s koalicí plněním určitých požadavků, to už nikoho nepřekvapí. Tak se podařilo vládní koalici prosadit do závěrečného čtení novelu zákona o důchodovém pojištění, což představuje pro státní pokladnu úsporu 15 miliard. Ovšem pro důchodce? Valorizace až po lOprocentní inflaci, pro nezaměstnané snížení dávek o 10%. Lidovci žádají nový vládní program a hned po volbě prezidenta - což má být 20. ledna - hlasování o důvěře vládě. Lux se podobá hašteřivé manželce před rozvodem. Miloš Zeman zase přede svou o předčasných volbách a nešetří rasantními projevy. Tentokrát se překonal: prohlásil kabinet Klausův za vládu zlodějů, tunelářů a podvodníků. Je to Sládkův slovník nebo Zemanův folklór? A to všechno se odehrává na pozadí ustavičných vládních rošád a demisí. Vyvrcholením byla demise ministra Zielence. Je to oblíbený politik - u veřejnosti i v kabinetu a jeho čin všechny šokoval. To znamená zřejmé vyvrcholení po řadě jeho neúspěšných pokusů dělat politiku ODS jinak než dosud. Neschopnost či spíš neochota Klausova křídla uvažovat o jiném pojetí politiky než jen o vlastním neposiluje ovšem váhu ODS. Náhrada se našla ihned v osobě Jaroslava Šedivého, dosavadního velvyslance při české misi NATO v Bruselu, avšak nestraníka. Kdo dosedne na tu uprázdněnou židli - o tom se příliš neuvažuje, alespoň ne nahlas. Koncem listopadu by měl být jmenován nový velvyslanec a do té doby snad pižmo osvědčeného Šedivého v NATO nevyvane? Zielenec sice složil svou funkci místopředsedy ODS, ale členem strany zůstává a jistě i na politickém kolbišti, nejpíš ve funkci senátora. Svou demisi odůvodnil tím, že se mu nepodařilo spolupodílet se na politice strany tak, aby mohl převzít svůj díl odpovědnosti a že nebyl dostatečně obeznámen s hospodařením strany. Po dlouhých tahanicích prosadil Ruml jako svého nástupce Jindřicha Vodičku, dosavadního ministra sociálních věcí a na takto uprázdněné místo byl jmenován Stanislav Volák. Lidovecký ministr Výborný provádí rozsáhlé organizační změny ve svém rezortu, zbavuje své náměstky kompetencí a netěší se oblibě koaličních stran. Jiří Payne byl Výborným odvolán už v květnu a nebyl nahrazen. Zato se ministru obrany Vytýká, že neumí anglicky. 8 [pageend10]zpravodaj 11/97 Soudce Vladimír Vočko rozhodl, že zločiny Josefa Lenárta a Milouše Jakeše jsou promlčeny. Podobně soudkyně Ivana Podlipná osvobodila estébáka Josefa Kafku, který mučil Vlastimila Třešňáka. Ministryně Parkánová podala proti tomuto rozsudku stížnost pro porušení zákona. Má to spravedlnost těžké! Ekonomická kára se trochu povytahuje z bláta: export roste rychleji než import, také díky tomu, že se snížila domácí poptávka. V prosinci padne v Lucemburku rozhodnutí o rozhovorech s první šesticí uchazečů do EU. K nim by mělo dojít na jaře a Česká republika se těší, že bude do ní zahrnuta. Pavel Tigrid oslavil 27. října osmdesátiny. Blahopřejeme! Letom slovenským svetom Ondrej Košický Provládny denník Slovenská Republika na tlačovej besede oslovil komisára EU pre vzťahy s krajinami strednej a východnej Európy Hansa van den Broeka otázkou, či Európska komisia neuvažuje o ospravedlnení sa slovenskej verejnosti za posudok o stave demokracie na Slovensku, ktorý je - podľa denníka, odvolávajúceho sa na názory „mnohých obyčajných Slovákov“ - plný nepresností, klamstiev a poloprávd, je amatérsky, zámerne pokrytecký a nespravodlivý. Európsky komisár bol prinútený dať si diplomatickú servítku od úst, ked odvetil: „Pýtam sa sám seba, prečo sa niektoré slovenské média snažia udržiavať pocit, že iba Slovensko a jeho vláda má pravdu a zvyšok sveta sa mýli. Ako vysvetlíte fakt, že všetky členské krajiny EU bez výnimky, naše masmédia, naši komentátori nespochybňujú naše hodnotenie politickej situácie na Slovensku? Viete vysvetliť svojim čitateľom, prečo by Európska komisia alebo ktorýkoľvek členský štát mal záujem šíriť falošné informácie alebo diskriminovať Slovensko, ktoré považujeme za partnera? Skutočne nechápem, ako niektoré média alebo niektorí vládni predstavitelia na Slovensku môžu neustále veriť, že hoci celý svet si myslí niečo iné, tak len oni sú jediní, kto má pravdu.“ Hans van den Broek ešte stále nepochopil, že LEN ON má vždy pravdu. o o o V Bratislave sa malo konať rokovanie parlamentov 10 krajín pridružených k Európskej únii. Predseda Európskeho parlamentu J. M. Gil-Robles však oznámil, že z rozhodnutia vedenia EP do Bratislavy nepríde. Dôvodom bolo, že koaliční poslanci svojim hlasovaním odmietli rešpektovať výrok Ústavného súdu a nevrátili poslancovi Gauliederovi protiprávne odňatý mandát. Poslanci EP dôrazne požiadali parlament a vládu Slovenska, aby vykonali všetky nevyhnutné opatrenia na úplné rešpektovanie ľudských práv, práv menšín, demokracie a právneho štátu s dovetkom, že ak sa tak nestane, integrácii SR do EU „budú stáť v ceste vážne prekážky“. Predseda NR SR Ivan Gašparovič na to zareagoval zrušením celej schôdze. Podľa viacerých expertov sa tým začala medzinárodná izolácia Slovenska. Mýlil by sa však ten, kto by si pomyslel, že vo vládnom hnutí si z toho niečo robia. Poslankyňa HZDS Irena Bělohorská vyhlásila: „Poškodili by sme záujmy občanov tohto štátu, keby sme chceli 9 [pageend11]zpravodaj 11/97 dnes alebo zajtra prijať pravidlá hry západnej Európy. ...EU nie je pre nás momentálne na programe dňa.“ Podfa jej straníckeho kolegu a podpredsedu NR SR A. M. Húsku „požiadavky europoslancov musia byť odmietnuté, lebo koalícia by vraj musela znásilňovať svoje vlastné názory a predstavy o demokracii.“ Azda už aj babky - demokratky začínajú chápať, že Vladivostok nie je celkom v Európe ooo Nebol to však koniec. HZDS vydalo aj oficiálne vyhlásenie. Oplatí sa zacitovať: „Slovenská politická scéna zaznamenala niekoľko tvrdých útokov nielen proti vláde SR, ale aj proti najsilnejšej politickej sile na Slovensku - HZDS zo strany zahraničia, ako aj od domácej politickej scény. Demokrati, ktorí sa neustále snažia radiť SR, čo je a čo nie je dobré, nikdy nemali a ani nebudú mať v láske SR a jej obyvateľov. HZDS nie raz verejne deklarovalo, že SR má záujem a urobí všetko pre to, aby bolo riadnym členom EU, nie však ako vazal. To si musia uvedomiť aj tí, ktorí rozhodujú o zaradení SR na rokovanie o členstve v EU. Ekonomické, ako aj politické výsledky sú presvedčivým dôkazom serióznej prípravy SR. HZDS zdôrazňuje, že SR má legitímne ustanovenú vládu, ako aj parlament, ktorý vzišiel zo slobodných demokratických volieb. Preto odmieta neustále útoky a spochybňovanie demokracie na Slovensku. Pre HZDS je vykonštruovaná kauza politického záväzku pána Gaulie- dera skončená. Zrušenie stretnutia predsedu EP a predsedov parlamentných asociovaných krajín, ktoré sa malo uskutočniť v Bratislave, nie je žiadnou hanbou, ako sa to snažia verejnosti nahovoriť práve tí demokrati, ktorí boli proti tejto republike.“ Ktože to pred nedávnom zahrmel ono pamätné: Ak nás nezoberú na západ, obrátime sa na východ!? ooo Premiéra nám znovu ktosi chcel zavraždiť. A znovu to verejnosti oznámil on sám a znovu na povestnom pasienkovom mítingu. Na rozdiel od jeho pred niekoľkými rokmi absolvovanej služobnej cesty do Nemecka, kde zazrel podozrivé auto s neznámym potenciálnym vrahom prenasledujúce jeho limuzínu, tentoraz ukázal na zločinca celkom presne a adresne: vražedné plány sa kuli na jednej januárovej porade opozičného KDH a mal ich predniesť jeden z jeho podpredsedov Vladimír Palko. Ten sa údajne na otázku, čo s ním (s Mečiarom) vyjadril v tom zmysle, že ak naozaj má v hlave nádor, čoskoro skape sám, a ak neskape, bude ho treba zlikvidovať. Predseda KDH Ján Čarnogurský sa vraj na Paľka oboril, aby už prestal s takými rečami a aby si uvedomil, že je medzi ľuďmi. Premiér sa dokonca pri najbližšom stretnutí poďakoval Čarnogurskému, že mu zachránil život, čo menovaný odbil vtedy slovami: „to nič, to bola maličkosť.“ Lenže Čarnogurský, ten satan v ľudskej koži (to už sme citovali názor iného vládneho politika) teraz využil legendárnu pravdovravnosť a úprimnosť premiéra a prešiel do protiútoku. Spolu s Palkom sa rozhodli podať na premiéra trestné oznámenie. Podľa ich názory spáchal Mečiar buď trestný čin krivého obvinenia (v prípade, že ho Palko nechcel nechať zavraždiť), alebo trestný čin neoznámenia trestného činu (pre prípad, že Palko snoval svoje odporné vražedné plány). A aby toho nebolo dosť: skupina opozičných poslancov z klubu KDH doručila takmer jedným dychom kancelárii NR SR návrh uznesenia parlamentu o preskúmaní duševnej spôsobilosti Vladimíra Mečiara vykonávať funkciu predsedu vlády SR. Premiér má však žolíka v rukáve: podľa jeho hovorkyne dostal informáciu o úmysle zavraždiť ho z hodnoverných zdrojov a v prípade potreby svoje tvrdenie doloží. Nuž, premier náš, potreba už ani nemôže byť akútnejšia, chvíľa vhodnejšia! 10 [pageend12]zpravodaj 11/97 Na toto všetko sa už nemohli pozerať predstavitelia opozície zvanej SDK (Slovenská demokratická koalícia). V druhej polovici októbra sa štyria z nich - J. Čamogurský, M. Dzurinda, F. Šebej a F. Černák - vybrali za oceán. V USA sa stretli a od srdca porozprávali s viacerými významnými osobnosťami politického a spoločenského života - viceminis- trom zahraničných vecí S. Talbottom, poradcom bývalého prezidenta Cariera a politológom Z. Brzezinskym, predstaviteľmi Medzinárodného menového fondu i Svetovej banky, viacerými senátormi i kongresmanmi. Domov priniesli zvesť, že západ so Slovenskom ako s perspektívne demokratickou krajinou do svojich štruktúr neprestal rátať. Napokon, dosiahnuť od USA taký sľub bol vlastne hlavný cieľ misie. Ako oznámil M. Dzurinda, asi v polovici budúceho roka by sa mali začať rozhovory o podobe dalšéj vlny rozširovania NATO. Je reálne, že v polovici roku 1999 budú do aliancie prizvané aj dalšie štáty, ktoré sa o členstvo uchádzajú. Slovensko patrí do západnej civilizácie, má teda právo začleniť sa do západných štruktúr - ale toto právo musia potvrdiť voliči. Poslanec HZDS J. Cuper, s rozhľadom vlastným len expertom tohto hnutia už pred cestou zástupcov SDK za oceán odhalil, že títo budú vo Washingtone prijatí do slobodomurárskej lóže a prostredníctvom nej bude vytunelovaný slovenský majetok. Podpredseda DS F. Šebej to označil za idiotské obvinenie a dodal, že jediný murár v lóži bol predseda Združenia robotníkov Slovenska a podpredseda NR SR Ján Ľupták, ked sedel na ktoromsi slávnostnom predstavení SND. A navyše: Na Slovensku už dávno niet čo vytunelovat. ooo Podľa regionálnych košických novín Korzo exminister Július Režeš kúpil pred šiestimi mesiacmi na Slavíne luxusnú vilu za 100 miliónov korún, rekonštrukčné práce so vzduchotechnikou stáli údajne 40 miliónov, vnútorné zariadenie 10 miliónov. Podľa tohto denníka dalšia vila, ktorú kúpil Režeš, je na bratislavskej Révovej ulici pri PKO. Iba záhradnícke práce tu stáli podľa Korza 350.000 Sk. Dom je údajne zapísaný na meno dobrého priateľa Rezešovcov, herca M. Gučíka. V súvislosti s priateľkou Rezeša Gabrielou Harsányiovou (pred niekoľkými rokmi miss východného Slovenska) spomína Korzo dva domy a tvrdí, že nateraz predstavuje čiastka na nehnuteľnostiach 247 miliónov 350 tisíc korún. Údajne je v hre aj dalších 12 víl a supervíl. Šéfredaktor Korza V. Špiner navyše pre žurnál rádia Twist uviedol, že Reze- šovci sa rozvádzajú a manželka Eva požaduje z tohto titulu na svojom manželovi odstupné vo výške okrúhlej miliardy Sk (cena, za ktorú VSŽ s Rezešom kúpili futbalovú Spartu Praha). Exminister reagoval v inom regionálnom denníku - Košický Večer, ktorý je prakticky celkom v područí VSŽ. Poprel, že by sa rozvádzal, o jednej zo spomínaných víl prehlásil, že sa nejedná o jeho osobný majetok, ale o sídlo VSŽ a.s. v Bratislave. Dodal, že tento a podobné prípady novinárskeho hyenizmu budú riešiť súdne orgány, lebo svoju česť si nenechá pošpiniť. Ale čo vraví manželka Eva na švárnu Gabiku, to v dementi neodznelo. 11 [pageend13]zpravodaj 11/97 Z parlamentů, ministerstev a velvyslanectví Dr. Richard Belcredi vyznamenán V sobotu 25. 10. 97 bylo velvyslanci ČR ve Švýcarsku Richardu Belcredimu udělena prestižní cena Evropského hospodářského institutu (EWI) sídlícího v Lichtenštejsku - Euro Crystal Globe. Tato cena je institutem sídlícím v Lichtenštejnsku každoročně udílena významným evropským osobnostem z oblasti hospodářství, politiky, vědy, kultury a umění. Mezí letošními laureáty byl vyznamenán např. i posthum. bývalý generální tajemník NATO M. Wörner, německá podnikatelka roku M. Tremurici-Falter, poslanec švýc. parlamentu F. Loeb či turecký obchodní magnát S. Sabanci. U velvyslance R. Belcrediho bylo vyzdviženo jeho dlouholeté působení u Rádia Svobodná Evropa, neúnavná pomoc českým demokratickým silám v dobách totality a v neposlední řadě i jeho současné významné působení na postu mimořádného a zplnomocněného velvyslance ve Švýcarsku, kde se mu podařilo přivést Českou republiku do „elitního klubu“. Velvyslanectví České republiky, Lenka Trnková, Bern, 28. října 1997 Svaz spolků Čechů a Slováků ve Švýcarsku blahopřeje panu velvyslanci k udělení této významné pocty, vyjadřuje mu upřímný dík za jeho dosavadní práci na velvyslanectví, za jeho působení během 421etého exilu a přeje mu hodně zdaru v další činnosti i vše nejlepší v jeho osobním životě. Předsednictvo Svazu spolků Krajané si přejí dvojí občanství Volební právo Čechů žijících v zahraničí, otázka dvojího občanství, majetkové restituce a důchodové a sociální zabezpečení jsou hlavní okruhy, s nimiž se obracejí jednotlivci i skupiny ze zahraničí hlásící se k české národnosti na komisi Senátu pro krajany. Její předseda Milan Špaček (KDU-ČSL) tvrdí, že komise je doslova zavalena podněty a stížnostmi. Zavedení dvojího občanství do českého právního řádu považuje Špaček za jeden z předpokladů úspěšné integrace České republiky do Evropské unie, kde je dvojí i vícečetné občanství běžné. informace ministerstva kultury ČR o programech překladů české literatury v zahraničí. Od r. 1998 MK ČR, odbor umění a knižní kultury, začne podporovat vydávání českých knih v zahraničí. Grant je určen na pokrytí nákladů za překlad a bude uhrazen zahraničnímu vydavateli po vydání knihy a po vyrovnání závazků vůči překladateli knihy a vůči držiteli autorských práv. Podporována budou díla beletristická (poezie, próza, dětská literatura apod.), podpora naopak není určena na vydávání děl vědecké literatury, literatury faktu, divadelních her a na vydávání obrazových publikací. Každoročně jsou pevně stanoveny dva termíny pro uzávěry přihlášek - 15. února a 15. září. První uzávěrka proběhne 15. února 1998. 12 [pageend14]zpravodaj 11/97 Zprávy z Čech a Slovenska Výsledky sbírek na postižené povodněmi Rudolf Němeček Na schůzi Svazu spolků dne 1. 11. 97 v Bernu hlásili jednotliví organizátoři sbírek jejich výsledky a jak s nimi bude naloženo. Jak jsme již v minulých číslech psali, bylo organizováno více sbírek, dárci reagovali třeba podle toho, která výzva se jim dostala nejdříve do ruky. Zde uvádíme sbírky jednotlivých spolků, Svazu spolků a Zpravodaje. Mnozí dárci a některé spolky použily složenky velvyslanectví ČR v Bernu. - Sokol Winterthur předal přímo 1.000 Fr. průmyslové škole elektrotechnické v Olomouci. - Domov Basilej má na kontě sbírky 10.800 Fr, za dalších 10.000 Fr nakoupí povodňové obligace. Příjemce pomoci určí spolek. - Česko-Slovensko-Švýcarská zdravotnická společnost: výsledek sbírky je 7.170 Fr., od EDA (švýcarské min. zahraničí) dostali 10.000 Fr. Pomoc bude poskytována cíleně agenturám domácí péče. Více podrobností ve zvláštní zprávě společnosti dále. - Beseda Svatopluk Čech: do 10.10.97 bylo shromážděno 10.680. Fr od 68 dárců, z toho členové výboru věnovali 4.320 Fr.. Z toho 5.000 Fr. bylo předáno magistrátu města Ostravy (viz děkovný dopis primátora), 3 x 1.000 Fr. bylo postoupeno na konto velvyslanectví, Svazu spolků a Zpravodaje. Zbývajících 2.680 Fr. bude předáno do Kroměříže. - Spolek Lvíčata a společnost VISAGE poslali 2.000 na konto velvyslanectví, 3 zásilky léků v hodnotě ca 3.000 Fr. jakož i oblečení bylo zasláno do Uherského Hradiště. - Konfederace politických vězňů, západoevropská pobočka použila složenek na konto velvyslanectví. - Spolek Amitié Lausanne poslal 1.000 Fr. na konto Svazu. - Masarykův fond: bylo zasláno 2.000 Fr. na konto Svazu. - Slovan Ženeva sebral ca 3.000 Fr., peníze budou použity bud pro přímou pomoc nebo postoupeny Svazu. Sokol St. Gallen sebral 750 Fr., zásluhou jeho starosty bylo na konto Svazu poukázáno jedním dárcem 10.000 Fr. - Svaz spolků: na konto Svazu bylo poukázáno 23.000 Fr. - Zpravodaj: 31. 10. 97 bylo na kontě Zpravodaje 19.448 Fr. od 223 dárců. 13 [pageend15]zpravodaj 11/97 Na výboru bylo dohodnuto, že povodňová konta Svazu a Zpravodaje budou sloučena a z toho bude zhruba 70% použito na přímou adresní pomoc, 20% na hromadné konto a 10% na pomoc postižené obci v okrese Sabinov na vých. Slovensku. K této pomoci se mohou jiní organizátoři sbírek přidat, pokud se již nerozhodli jinak. Jednotlivé spolky mají informovat Svaz o tom, kam zamýšlejí pomoc směrovat, aby třeba nedocházelo ke kumulaci na jednom místě. Jako příjemce přímé pomoci Svazu a Zpra- vodajebylo navrženo vybrat nejvíce postižené školy v několika okresech ze zatopených oblastí na Moravě a poskytnout jim pomoc na nákup školních pomůcek, zničených povodní. Se školami příp. se Školskými úřady na okresech bude navázán kontakt a bude dohodnut způsob poukázání peněz. Potřebné údaje ze Školských úřadů a z několika škol jsou již k dispozici a budou podle potřeby doplněny. Podle uvedených hlášení bylo sebráno od jednotlivých dárců a spolků ca 75.000 Fr., dalších 10.000 poskytne spolek Domov na zakoupení povodňových obligací a zdravotnická společnost dostala dar od švýcarského ministerstva 10.000 Fr., celkem bylo pro povodňovou pomoc shromážděno ca 95.000 Fr. Konto velvyslanectví, na které jednotlivci či spolky poskytovali dary, není v tomto souhrnu uvedeno. Na přímo předané dary došlo poděkování. Připojujeme dopis, který zaslal primátor města Ostravy Ing. Evžen Tošenovský 22.10.1997 Besedě Svatopluk Cech: Vážení přátelé, přijměte mé velké poděkování za pomoc, kterou Beseda „Svatopluk Čech“ věnovala na naše konto, určené pro řešení důsledků povodně v Ostravě. Velmi si ceníme toho, že naši krajané, žijící v zahraničí, nezapomínají na svoji vlast v těžkých chvílích a chci Vás ubezpečit, že veche finančního efektu Vašeho daru i tato podpora vzájemného spříznění - která nezná hraniční přechody - nás velice potěšila. Prostředky shromážděné na tomto povodňovém účtu jsou směřovány na pomoc při zajištění nového bydlení rodinám, převážně starším lidem, kteří byli povodní v Ostravě nejvíce postiženi. Přeji našim švýcarským krajanům i členům spolku Beseda „Svatopluk Čech“ hodně životního optimismu a vše dobré. ♦ ♦ ♦ V předchozích 3 číslech Zpravodaje jsme referovali o povodňové situaci na místě. Jak vidí přímý účastník pohromy situaci, nám 10. 10. 97 napsala paní Libuše Pospíšilová, Olomouc - Černovír. Z dopisu vyjímáme: Domnívala jsem se, že město splní svůj slib a udělá v Černovíře veřejnou schůzi pro občany, ale zatím nic. Iniciovala jsem toto setkání na radnici, bylo přislíbeno od 15.10.97, zatím však se pozvánky ani plakáty neobjevily. Obešla jsem koncem září několik institucí (za Červený kříž) a zjistila následující: - hmotná pomoc je vedena přes Charitu katolické církve na Wurmově ulici - občané zde ráno od 7 do 8 hod. podávají konkrétní žádosti, většinou o nábytek a Charita je pak vyrozumí, kdy požadovaný nábytek přijde; jde o věci použité, zaslané ze západních zemí, - na letišti v Neředíně je vyčleněn hangár, kam se tyto věci přivážejí z ciziny - peníze, pokud je mi známo, Charita nedává - mám obavy, dle ústních zpráv, že tam nejčastěji chodí ti, kteří to nepotřebují, což je prý typické pro mnohou charitativní pomoc - peníze, které pro nás vybral Červený kříž, bude údajně rozdělovat Praha; komu a jak nevím. Sociální úřad v Olomouci prý poslal veškerý materiál do Prahy 14 [pageend16]zpravodaj 11/97 - většina občanů si pomáhá z nesnází v domě jak jen může, někteří sami, někteří přes firmy - ale mnohé se snaží na nás výrazně „profitovat“, odevzdají málo práce za moc peněz. Asi 6-7 rodin už staví nové domy. Snad by se Vaše pomoc u nás nerozplynula ve školách, mnohé byly postiženy značně - např. škola v Čemovíře či Slovanské gymnázium v Olomouci. * * * Budeme čtenáře opět informovat, jak bude přidělování finanční pomoci pokračovat. Další možnost , která se naskýtá, je dodávání staršího kuchyňského zařízení, sanitárního vybavení bytů, nábytku apod. Ve Švýcarsku a v jiných zemích se často nahrazuje vybavení bytů novým, při tom nahrazené zařízení je většinou fiinkční, jen není třeba úplně moderní. Toto zařízení se reviduje, dodává do skladů a prodává potom za mírný poplatek zájemcům. Kdo zná takové možnosti, prosíme, aby o tom informoval nebo sám pomohl se zprostředkováním.____________________________________________________________________________ Za Zpravodaj sdělujeme, že sbírka dále pokračuje, pokud nemáte složenky, administrace vám je pošle. Všem dárcům opětovně srdečně děkujeme. Havlovo dilema Tomáš Zahradníček Se zatajeným dechem sledují občané boj Václava Havla a speciálního lékařského týmu s opakujícími se zdravotními potížemi, které včera vyústily v prezidentovu hospitalizaci. Šéflékařského konzilia se přimlouvá, aby byl vzhledem k prezidentovu zdravotnímu stavu omezen jeho podzimní pracovní program. Už padla návštěva Velké Británie a plánované jmenování nových ministrů, otazník visí nad dlouho očekávaným projevem, s nímž chtěl prezident příští týden předstoupit před parlament. Václav Havel se jistě bude ze všech sil snažit přes varování lékařů co nejdříve vrátit ke svým povinnostem. Stejně se zachoval i na přelomu roku, kdy bez ohledu na svůj zdravotní stav vystoupil s novoročním projevem. Šéf lékařského konzilia však tvrdí, že se na prezidentově nynějším onemocnění podepsala i „chronická únava“ z výkonu náročného povolání. Před Václavem Havlem tak vyvstává otázka, jak se postavit ke své další prezidentské kandidatuře. Rozhodující strany dávají najevo, že jej budou podporovat bez ohledu na zdravotní stav. Pro každou z nich je to nejpohodlnější řešení: tím se nedá nic zkazit. Celá tíže rozhodování tak leží na Václavu Havlovi. Jeho dilema je tím těžší, že prezidentský úřad má u nás tradičně dvě stránky -funkční a symbolickou. Václav Havel je nejen prvním úředníkem státu, ale i symbolem listopadové revoluce. Stejně jako byl T. G. Masaryk symbolem nezávislého Československa a jako přítomnost Edvarda Beneše na Hradě po roce 1.945 symbolizovala kontinuitu s první republikou. Oba s ohledem na tuto roli zůstávali ve funkci i dlouho poté, co se přihlásil věk a choroby. Je nyní na Václavu Havlovi, zda tuto tradici naplní, nebo poruší. Pokud bude chtít být opět volen, zvolen bude. Pokud ustoupí a dá přednost klidnějšímu způsobu života, nalezne jistě porozumění veřejnosti. A bude na politických stranách, aby se přestaly schovávat za jeho autoritu a předvedly, jaké osobnosti mohou vyslat do klání o prezidentský úřad. Václav Havel by byl symbolem i bez funkce. LN 3.11.97 15 [pageend17]zpravodaj 11/97 Volba prezidenta bude 20. ledna. Terst / Praha - Volba prezidenta České republiky se předběžně předpokládá 20. ledna příštího roku. Novinářům to Terstu řekl předseda Poslanecké sněmovny a ČSSD Miloš Zeman. Prezidentská volba se má uskutečnit počátkem příštího roku, kdy skončí nynější pětileté funkční období současné hlavy státu Václava Havla. Ten je obecně považován i za hlavního favorita voleb nadcházejících, neboť může počítat s podporou trojice vládních stran a opoziční sociální demokracie. ČR se rozdělí na 14 krajů - schválila to 23. října poslanecká sněmovna a ted už jen záleží na senátu, aby rozdělení mohlo vstoupit v platnost od 1. ledna 2000. Kraje budou mít sídlo v Praze (včetně kraje Středočeského), Liberci, Ústí n. Labem, Karlových Varech, Plzni, Budějovicích, Jihlavě, Brně, Zlíně, Olomouci, Ostravě, Pardubicích a Hradci Králové. Tím se naplňuje ustanovení, které je zakotveno v Ústavě ČR. Pavel Tigrid osmdesátníkem. Praha - 27. 10. 97 dožil 80 let novinář, spisovatel a politik Pavel Tigrid, vlastním jménem Pavel Schönfeld. Muž, který je znám zejména jako zakladatel čs. redakce rádia Svobodná Evropa a editor exilového časopisu Svědectví, vydávaného v Paříži, je živým svědectvím pohnutých dějin českého národa. Po návratu do vlasti působil hlavně v politice. V letech 1991-1992 jako poradce prezidenta Havla a později, v rozmezí let 1994-96, ve funkci ministra kultury. Autor knih (např. Kapesní průvodce inteligentní ženy po vlastním osudu) zůstává bystrým pozorovatelem naší současnosti. Pavel Tigrid je nyní zaměstnám v kanceláři Pražského hradu jako poradce pro českoněmecké otázky. České příběhy Jaroslav Hájek Všichni známe neradostné příběhy z návštěv v naší vlasti, ukradená a vykradená auta, nebo alespoň ukradená poznávací značka a pokud vlastníme v Čechách byt nebo dům, pak vloupání, vykradení, poškození atd. Jsme svědky nehorázných taxíkářských podrazů a to především na krajanech ze zahraničí, a dalších zlodějen, které netřeba v detailu komentovat. Snažím se při svém pobytu v Praze vždy být opatrný a nedat těmto zlodějům a podvodníkům šanci. Leč podvodníci v Čechách mají skutečně fantazii a tak se věnují i nám tzv. "emoušům" (to je nadávka pro emigranty), a vědí jak mají působit na naše city a důvěřivost. Jsou si vědomí toho, že jsme nebyli v Čechách drahnou dobu a proto naše paměť i vzhledem k věku, není na výši a snadno tedy podlehneme těmto skutečně brilantním podvodníkům. Krajané ze zahraničí jsou pro ně vhodným objektem a proto si nás vytypují před luxusní kavárnou, hotelem, obchodním domem, kam domácí chodí zřídka a proto vědí, že tyto objekty jsou navštěvovány „našinci ze zahraničí“. Jejich pohádka je téměř vždy stejná - hra na city, syn, dcera jede do ciziny a mají málo valut, proto by chtěli pro ně vyměnit koruny za cizí měnu, ale pouze s tím, že tato výměna je jednostranná, totiž vypůjčit a nevrátit. Jak snadno podlehneme, dokládají 2 historky z K. Varů a z Prahy. Příběh č. 1 Jednoho podzimního odpoledne v roce 1996 se naše známá ve dveřích kavárny Elefant v Karlových Varech srazila s mužem, který ji oslovil asi takto... „Dobrý den - vy jste zase přijeli do Varů, bydlíte zase ve Dvořáku?“ Známá odvětí: „Ne, bydlíme v Centrálu“. „No jo, já jsem si to spletl, já jsem tam noční vrátný, tak se tedy večer uvidíme. Já ted spěchám k autobusu, syn vyštudoval a jede na stáž do Německa, musím mu dát nějakou marku a ted už v bance nejsou, nemáte náhodou nějaké marky nebo franky u sebe? Já bych Vám 16 [pageend18]zpravodaj 11/97 večer dal za dobrý kurs koruny, to víte, kluk vyštudoval a ted bych mu chtěl trochu pomoci, aby tam nemusel žebrat. To víte, já mám korun dost, já si přijdu na pěkné peníze, ale ty cizinci ted platí v korunách, to není jako dříve“. Udeřil na city naší známé, která vyhrabala posledních 80 franků a „půjčila je starostlivému otci“ v důvěře, zeje večer dostane v dobrém kursu v Kč zpět. Samozřejmě tento vykuk nebyl žádný vrátný z Centrálu, ani hodný otec syna studenta, ale rafinovaný podvodník. 80 franků odepsala známá posléze. Když mi tuto story vyprávěla, politoval jsem ji a ujistil, že by se mně to nemohlo stát. Leč stalo se to v určité obměně, a to 7. 10.1997 v 18.45 na Příkopech v Praze. Příběh č. 2 V uvedený den vycházíme z pasáže Myslbek ha Příkopech a již ve dveřích se na mne vrhne elegantní pán asi něco přes 50 let se slovy: „Kdy jste přijeli, nebo jste se vrátili na trvalo?“ „Ne, my jsme tady na dovolené“. „No proto, kdo by se vracel do toho bordelu, já tady pracuji u Strojexportu, ale jinak jezdím domů. A kde nyní bydlíte?“ „Ve Winterthuru ve Švýcarsku“. „No jo, už jsem málem zapomněl, já myslel v Bernu, no to jsou už léta.“ Tento muž mi byl zcela neznámý a proto odvětím: „Já vás neznám, to bude asi omyl.“ „No přece jsi to nezapomněl, to víš stáří, ale hádej kdo jsem?“ Nebyl jsem si ničeho vědom kdy jsem ho viděl, až manželka přišla na geniální nápad. „Jo vy jste Božík“. „No samo, to je dost, že jsi mne poznala“. Následovalo mnoho polibků a radosti. Ten Božík mu byl sice podobný, neviděli jsme ho už 35 let a proto se mohl změnit, ale podoba to určitá byla. Tedy vzájemná důvěra, radost ze setkání (jeho příjmení jsme stejně už zapomněli), ptáme se kde bydlí ve Švýcarsku, on odvětí v Bernu (asi jediné město, které zná). „No a odkud se známe - hádej.“ „Z Důbendorfu.“ „No jo, ale tam už dlouho nebydlím, v tom Bernu mám větší kontakty. Já vás zvu na sklenku.“ My na to: „Ne, my máme sraz s jedním kolegou ze Švýcarska v kavárně obecního domu.“ „No dobře, tak vás zvu tam.“ Po několika metrech chůze po Příkopech začne s historkou o svém synu, který včera promoval na medicíně a dnes odjíždí do Anglie na stáž. „A představte si, že ted jsou banky ve srabu a nemají valuty a tak mu dali na 4 týdny jen 300 marek - a já jsem taky nedostal, prý nemají marky, nemáš náhodou u sebe nějakou marku nebo franky? Já vás zvu zítra na večeři do restaurace u Muchů a tak Vám to vrátim v korunách. A kde vlastně spíte? Já mám na Vinohradech 8 pokojový byt, můžete spát umně!“ „My máme kde spát, není třeba“. „No tak příště“. Ujišťujeme oba, že valuty do města nenosíme, aby nás někdo neokradl, já mu ukazuji peněženku, kde mám pouze 500 Kč. Vstoupíme do kavárny on si objedná kávu, my pivo a minerálku. Najednou při pohledu na hodinky zjistí, že je už 18.30 a proto vstane s tím, že se zítra uvidíme u Muchy ve 20 hodin, neboť ted musí spěchat k autobusu, aby mu syn neujel, přepočítá peníze a povídá: „Půjč mi těch 500 Kč, já ti je zítra dám“ a když dostal co chtěl, odchází. Požádal mne ještě o vizitku, aby mi zavolal kdyby to nevyšlo. Po této události jsme si s manželkou vše rekapitulovali a došli k závěru, že to žádný Božík nebyl, ale že jsme nalítli rafinovanému podvodníkovi. K restauraci u Muchy jsme se šli pouze podívat a také se splnila naše pochybnost o pravosti našeho „přítele“ ze Švýcarska. Samozřejmě nepřišel a my jsme mu pouze nalítli. Tak vidíte, nikdy nejsme chytří a když Vám to takto líčím, nevěřím, že se vystříháte podobným podvodníkům a že nalétnete také. Kdyby snad tento muž oslovil Vás a třeba použil mého jména (Hájek ze Švýcarska) jděte s ním na drink - pak k telefonu nebo za číšníkem ať zavolá linku 158 - policii a nechte ho zavřít, (pokud bude mít policie k tomu legislativní podklad, jinak ho propustí a on si vymyslí 17 [pageend19]zpravodaj 11/97 něco chytřejšího). Zkrátka na nás se to pozná, že jsme „emouši“ a ne domácí a tak na to taky máme. Máte li jiné zkušenosti s podvodníky ve vlasti napište nám to, rádi se poučíme. Jinak jev Praze velice hezky, stojí to za to se tam podívat, ale pozor! ! ! Morálko, kde jsi? Dostal jsem Lidové Noviny ze dne 1. října 1997 a nemohu uvěřit svým očím. To má být solidní deník světové úrovně? Hned na první straně velký titulek „Policisté vymáhají pokuty neoprávněně“ vybízí nepokrytě k podvodu. Kdyby aspoň nakonec byl otazník! Ale není! Článek uvádí, že řidič předvolaný na policii pro překročení povolené rychlosti, což je doloženo fotografií z radaru, může prý uniknout pokutě, když se vymluví, že půjčil auto svému příteli. Dokonce čeští právníci (na jiném místě je jmenován Dr. Sokol) tvrdí, že vymáhat pokuty za přestupky, při nichž je známa jen poznávací značka vozidla a nikoli řidič, je nesprávné, protože by to mohlo odporovat listině lidských práv. Kdyby tato právní zásada byla uznána, pak by bylo zbytečné opatřovat auta státní poznávací značkou a bylo by možné zrušit pojistku povinného ručení. Ta totiž zcela jasně říká, že za provoz vozidla ručí jeho majitel. Aby mohl být identifikován, k tomu je na autě právě ona poznávací značka. Tato zásada platí v celém civilizovaném světě - jen Česká republika a její právníci budou výjimkou? Ve Švýcarsku není možné, aby pachatel přestupku krmil policii báchorkami o příteli anebo aby nezaplatil pokutu složenkou. Snad to bude tím, že tady pojmy jako osobní zodpovědnost, čest a poctivost ještě něco znamenají. Ostatně nezaplacení účtu by takového provinilce přišlo pěkně draho a u soudu by se s ním také moc nebavili. Od té doby, co byly drasticky zvýšeny pokuty za přestupky, stoupla nápadně ukázněnost řidičů. V průzkumu veřejného mínění schválila většina občanů Švýcarska maximální rychlost na dálnicích v dosavadní výši 120 km. Snad proto nedochází ve Švýcarsku k takovým masovým karam- bolážím jako v Německu nebo ve Francii, kde jsou možné a běžné vyšší rychlosti. Celá tato celkem drobná záležitost ukazuje, jak hluboce upadlo právní myšlení v České republice a s ním i morálka vůbec. Čeští právníci a s nimi i Lidové noviny přímo navádějí k tomu, aby si lidé dělali legraci z policie a také ze soudů. Vrátily se ony časy, kdy TGM upozorňoval na to, že lidé drží spíše palce zlodějovi než policajtovi. Česká republika by byla ráda přijata do evropského společenství. Možná, že se tam i s tímto blátem na botách dostane, ale stěží bude brána vážně jako plnohodnotný člen. I kdyby se jednou toho východního bláta zbavila, bude se ještě dlouho říkat: no jo, Češi - co chcete, vždyť stojí ještě jednou nohou někde za Uralem! Pán šéfredaktor má ostatně na svědomí ještě jeden vroubek (leda že by se vymluvil, že jej zastupoval přítel). Ve stejném čísle z 1. října byl otištěn článek pana Josefa Šímy „Okradl mne taxikář, vládo zaplať!“ Je to klenot celé té trapné diskuse o maximálních cenách za služby taxikářů. Normálně uvažujícímu člověku musí být jasné, že stanovením maximálních cen nebudou postiženi poctiví taxikáři a že celá tato akce je namířena proti těm z taxíkářského cechu, kteří okrádají cizince a dělají tak Praze a republice ostudu. Pan Šíma se ovšem bije za svobodné podnikání a v tomto případě tedy za svobodu okrádání. Protože celá tato bitva je od základu pochybená, nezbývají mu žádné věcné, ale jen pochybné argumenty. Je tedy nucen pošklebovat se režiséru Formanovi, doporučovat cizincům, aby nehle18 [pageend20]zpravodaj 11/97 dali taxi na štaflu, ale použili radiotelefon. Vymýšlí si historku o luxusním taxikáři, přisuzuje rozhodnutí o cenové vyhlášce premiérovi a servíruje další podobné nesmysly. Dobré noviny mají jistě právo zařazovat i kontroverzní příspěvky, ale takovou trapnost by si měli zodpovědní redaktoři nejdříve přečíst a domyslet, než ji zařadí do seriózního časopisu. Kdyby se autor hájil, že to bylo míněno jako parodie, pak by se měl obrátit na nějaký humoristický časopis - ale pochybuji, že by tam měl úspěch. Ik Zprávy ze Švýcarska a ostatních států Město Luzern přispělo obětem povodní města Olomouc. Švýcarské franky za zhruba 10 milionů korun včera obdržela olomoucká radnice od švýcarského Lucernu. Za peníze nechá radnice postavit bydlení pro lidi, které červencová povodeň připravila o střechu nad hlavou. Představitel Lucernu Urs Studer novinářům řekl, že peníze spontánně sesbírali obyvatelé a firmy Lucernu, který je partnerským městem Olomouce, poté, co se dozvěděli o katastrofálních následcích záplav na Moravě. „Chtěli bychom, aby peníze pomohly zajistit přístřeší pro ty, kteří přišli o své domovy,“ uvedl. Švýcarská nadace solidarity. Tato nadace má podporovat solidární smýšlení a jednání ve Švýcarsku a v cizině, posilovat schopnosti lidí přebírat zodpovědnost za sebe. Nadace chce poskytnout lidem, kteří trpí bídou nebo jsou vystaveni násilí, šanci pro důstojnou a jistou budoucnost. Chce nabídnout dětem a mládeži lepší možnosti se vyvíjet. Nadace bude činná tam, kde chybí prostředky k prevenci a zmírnění bídy. Podporuje projekty s trvalým účinkem, financuje okamžité akce a uděluje každý rok cenu solidarity. Spolupracuje se státními a nestátními organizacemi. Nemá být konkurencí stávajícím pomocným organizacím. Podnět pro ustavení nadace dala diskuse o minulosti a přítomnosti Švýcarska, o smyslu obecného blaha a o roli Švýcarska ve světě. Financování nadace má být provedeno novým oceněním zásob zlata, kterého není třeba pro účely měnové politiky. Nadaci má být převedeno zlato v hodnotě 7 miliard Fr. Kapitál nadace má být ve své reálné hodnotě zachován. Ze zpeněženého zlata má být dosaženo ročního výnosu 350 milionů Fr. pro činnost nadace. Těžištěm činnosti nadace má být zabránit rostoucí bídě a násilí, podporovat v prvé řadě projekty s preventivním účinkem, podporovat šance dětí a mládeže do budoucna a znovu vybudovat nefungující společenské struktury. Přispět k dohodě a smíření při konfliktech. V Polsku byla 31. října ustavena nová vláda. Ministerským předsedou byl jmenován Jerzy Buzek z Volební akce Solidarita, místopředsedou a ministrem financí známý reformní politik Leszek Balcerowicz ze Svobodné unie, ministrem zahraničí Bronislav Geremek z téže unie. Z 15 ministerských křesel dostal Svobodná unie 5. Tato středopravá koalice má většinu 261 mandátů ze 460. Volební akce Solidarita je seskupení asi 40 stran a skupin, které reprezentují široké spektrum názorů. Jak bude toto seskupení trvanlivé, ukáže budoucnost. Situace se nyní obrátila. Jestliže prezident Walesa musel v letech 1993 až 1995 vycházet s levicovou vládou, nynější prezident Kwasniewski, bývalý komunistický funkcionář a pozdější předseda strany sociálně-demokratické, která vznikla z bývalé komunistické strany, musí naopak vyjít s vládou, jejíž členové mají své politické kořeny v protikomunistickém odboji. 19 [pageend21]zpravodaj 11/97 Právo a bezpráví Hazard s maďarským esom Pavot Kassal Madarská karta má na Slovensku stále svoje čaro a komu pred volbami začína tiecť do topánok, vdačne po nej siahne. Na jednom z pravidelných stretnutí so svojimi priaznivcami v bratislavskej hale Na Pasienkoch 4. septembra vyhŕklo z Vladimíra Mečiara to, čo veru nikto nečakal. Na margo svojich augustových rokovaní s madarským premiérom Gyu- lom Hornom priznal, že mu navrhol, aby sa zaviedol voľný pohyb občanov slovenskej a maďarskej národnosti vrátane zmeny štátneho občianstva, takže ak Slováci žijúci v Maďarsku budú chciet bývaí na Slovensku, že by sa maďarská vláda zaviazala, že ich prepustí zo štátneho zväzku a my ich prijmeme do štátneho zväzku. Mečiar dalej vysvetlil, že od Homa žiadal to isté, teda aby sa madarska vláda zaviazala, že tých občanov madarskej národnosti, ktorí nechcú žiť na Slovensku, prijme ako svojich štátnych občanov, pričom žiadna strana nesmie na týchto ľudí vyvíjať nátlak, aby odchádzali inak ako dobrovolné. Slovenský premier pred svojimi ovečkami so samofúbim úsmevom dodal, že jeho madarský proťajšok po tomto jeho návrhu zbledol... Velmi sa už ale čudoval, že hned ako táto správa prenikla von, zbledol celý svet. Jeho citát v dalších dňoch podrobili ostrej kritike takmer všetky významné svetové denníky. Ich komentáre sa vzácne zhodovali v názore, že Mečiar navrhoval Homovi etnické čistky. Samotný madarský ministerský predseda komentoval Mečiarov návrh slovami: „To, že niečo také sa môže na konci 20. storočia prihodiť, vyvoláva vo mne obavy.“ Vlna kritiky sa zdvihla aj v slovenskej opozícii. Šéfovia Madarskej koalície na Slovensku v liste Mečia- rovi označili jeho postup za podobný tomu, ktorý vyvolal krvavý etnický konflikt na Balkáne. Samotný Mečiar o niekoíko dní neskôr nazval kampaň proti jeho návrhu „mediálnym terorizmom“ a pohrozil vydavateľom, že vyvodí voči nim a autorom článkov právne dôsledky. Naopak, predákovi nacionalistickej SNS Jánovi Slotoví sa návrh jeho koaličného partnera zapáčil a označil ho za „konštruktívne riešenie dnešnej konfrontačnej situácie.“ Slota týmto ale neskončil. V druhej polovici septembra bol hlavným hostiteľom známeho francúzskeho nacionalfašistu Le Pena, ktorý na jeho pozvanie pobudol na Slovensku celé štyri dni. Na tlačovej besede k tejto udalosti sa rozvášnený Slota blysol výrokom: Maďari sú najväčším nešťastím Európy. Sú to potomkovia Hunov, ktorí vytrhávali deti z brucha matiek. A dalej; Slováci nechcú byť menšinou vo vlastnom štáte. Žijeme tu 1250 rokov a nijakí Cigáni ani kočovní barbari nás nevytlačia z tohoto územia. Máme dosť síl na to, aby sme týchto ľudí uviedli na správnu mieru. Le Pen mne osobne a nám všetkým dáva duševnú silu v boji za národ a národný štát. Nech žije vodca európskych národných síl!" Predseda Slovenského PEN centra spisovateľ Lajos Grendel na margo toho vyhlásil, že Slotu považuje za fašistického štváča typu Radovana Karadžiča. Ján Slota a Jean-Marie Le Pen položili pri Strečne vence k pomníku francúzskych bojovníkov padlých na Slovensku počas SNP v boji proti fašizmu. Ve švýcarské federaci pracují dva druhy vedoucích Úředníků. Jedni jsou hloupí a pracovití, druzí pak inteligentní a líní. Franz Blankart, ředitel spolkového úřadu pro zahraniční obchod. 20 [pageend22]zpravodaj 11/97 Jakeš a Lenárt zatím unikli trestu Martin Uhlíř Odsouzen zatím nebyl žádný z vysokých komunistických funkcionářů Trestní stíhání Miloše Jakeše a Jozefa Lenárta, někdejších členů nejvyššího vedení KSČ obžalovaných z vlastizrady, Vrchní soud v Praze zastavil. Podle vyjádření soudu se totiž Jakeš ani Lenárt žádného trestného činu nedopustili. Do skupiny tří bývalých prominentů, proti nimž státní zástupce vznesl obžalobu počátkem května, patřil i Karel Hoffmann. Jeho případ prozatím uzavřen nebyl. Rozhodnutí vrchního soudu zatím nikdo nevysvětlil, protože dosud nebylo doručeno zdůvodnění soudního verdiktu. „Není přípustné, aby se osoby, jichž se rozhodnutí soudu týká, dozvídaly odůvodnění ze sdělovacích prostředků“, uvedl Vladimír Vočka, předseda senátu vrchního soudu. Zatím ale nelze říci, že se Jakeš a Lenárt žádné vlastizrady nedopustili, tvrdí Slavomír Novák, mluvčí pražského státního zastupitelství, které na komunistické funkcionáře žalobu podávalo. Kdokoliv totiž může podat podnět pro porušení zákona adresovaný ministryni spravedlnosti, která má jediná pravomoc vrátit případ do hry. Ministryně Parkánová se podle vlastního vyjádření kauzou bude zabývat, pokud takový podnět obdrží. O tom, zda se na ministryni obrátí, pražský státní zástupce Jan Křivánek rozhodne až po prostudování odůvodnění rozhodnutí vrchního soudu. „Vysoká politická funkce se stává zároveň omluvou za různé činy“, uvedl včera v souvislosti s případem ministr financí Ivan Pilip. Nepřímo tak rozhodnutí vrchního soudu odmítl. Podklady pro obžalobu zmíněných komunistických funkcionářů předal státnímu zástupci Úřad pro vyšetřování a dokumentaci zločinů komunismu. Jakeš, Lenárt a Hoffmann se měli dopustit vlastizrady v souvislosti s invazí vojsk tehdejší Varšavské smlouvy do Československa v roce 1968. Hoffmannův případ dosud řeší Městský soud v Praze. Případ komunistických špiček v datech - 2. května 1997: Pražský státní zástupce podává k městskému soudu žalobu na Jakeše, Lenárta a Hoffmanna, které obvinil z trestného činu vlastizrady. Obviněným hrozí minimálně 12 let vězení, maximálně doživotí. - 7. srpna: Kauza Jakeše a Lenárta vrácena státnímu zástupci k došetrení pro nedostatek předložených důkazů. Hoffmannův případ si městský soud ponechal, až do dnešního dne neproběhlo hlavní líčení. - 15. srpna: Státní zástupce podal stížnost proti vrácení Jakešova a Lenártova případu. - 24. září: Vrchní soud v Praze zastavil trestní stíhání Jakeše a Lenárta. Podle rozhodnutí soudu nešlo o trestní čin. Ostudné rozhodnutí Petr Placák Vrchní soud v Praze zastavil trestní stíhání představitelů kolaborující části KSČ s okupačními mocnostmi v roce 1968, kteří se zúčastnili jednání o vytvoření nástroje pro legalizaci okupace v podobě tzv. dělnicko-rolnické vlády. V jejich případě se prý nejednalo o trestný čin. Ať už soud zdůvodní své rozhodnutí jakkoli, samo o sobě je nehorázné - Československo bylo v roce 1968 zákeřně přepadeno státy bývalé Varšavské smlouvy. Země byla proti všem pravidlům mezinárodního práva okupována. Část vedoucích představitelů strany 21 [pageend23]zpravodaj 11/97 se snažila okupaci napomáhat a přitom nebyl spáchán trestný čin vlastizrady. Podobně by mohl vrchní soud tvrdit, že ačkoli se našla mrtvola člověka s nožem v zádech a pachatel byl dopaden při činu, nešlo o vraždu. O co tedy v roce 1968 šlo? O přestupek proti veřejnému pořádku? Byli jsme vůbec okupováni nebo snad Vrchní soud považuje ruské tanky za bratrskou pomoc a jejich spřátelený československý servis za službu vlasti? Nejde jistě o to poslat pár komunistických důchodců za mříže, ale o naši občanskou povinnost odsoudit podle zákona jednání, které vždy patřilo a stále patří z politického i lidského hlediska k tomu nejodpudivějšímu, a které má navíc nedozírné následky, celospolečenský závažnější než „obyčejná“ vražda. Jestli necháme okupaci z roku 1968 bez potrestání, dokážeme tím, že si nevážíme skutečné svobody a že jsme dosud okupování. Ne sice už fyzicky, ale že jsme zmrzačeni uvnitř, jako občané, což je snad ještě horší. Korupce V Kakánii Tomáš Zahradníček Ochota nechat se podplatit a poskytnout někomu neoprávněnou výhodu je zřejmě stará jako lidstvo samo. Právě tak i sklon mnoha lidí k nepoctivosti. Někde se však korupci daří více a někde méně. Dost hrozné je to například v Kakánii, kde donedávna vládl nejspravedlivějši řád v lidských dějinách. V hlavním městě nad Blatavou se lidé nedostávali k vyšším výdělkům díky svým schopnostem a pracovitosti, a pokud ano, tak jen za cenu loajality k režimu. Platy byly až na výjimky srovnány do latě, a tak si leckterý majitel razítka nebo nedostupného zboží čas od času přivydělal pár kakánských korun tím, že někoho upřednostnil a nastavil dlaň. Ošklivým heslem Kdo nekrade, okrádá rodinu se řídili i lidé, kteří by si v rozumněji uspořádané společnosti dokázali peníze, po nichž toužili, vydělat zákonnou cestou. Nepoctivost a snaha přijít k penězům rychleji a s menší námahou než poctivou prací bohužel u mnoha z Kakánských přetrvala zásadní změnu doby. Těžko už dnes budou řezníkovi strkat dvacetikorunu, aby jim schoval pod pult játra, když si je mohou koupit ve vedlejším obchodě i bez toho. Jsou však oblasti, v nichž konkurence vládnout nemůže. Ruku na srdce: určitě byste radši přišli o řidičský průkaz, než nepoctivého policistu uplatili tisícovkou, jak to Kakánští čas od času dělávají? Úplatky se nikdy a nikde nepodařilo úplně odstranit. To ovšem neznamená, se s tím Kakánští mají smiřovat. Jiné zločiny se také nedaří vyhladit, ale jejich pachatelé putují do vězení a společnost na ně pohlíží s odporem. Právě vědomí, že kdo se nechá podplatit, může se dostat za mříže a dočkat se všeobecného pohrdání, je to, co může Kakánii pomoci. Jinak tam korupci budou dál tolerovat, což by byl moc ošklivý konec pohádky. O korupci v České republice nelze ve sdělovacích prostředcích konkrétně hovořit, i když se více než tři čtvrtiny občanů domnívají, že existuje. Podle platného práva lze o korupci hovořit pouze v případě, existují-li výpovědi toho, kdo úplatek předal, i toho, kdo jej přijal. LN proto nemohou přinést 22 [pageend24]zpravodaj 11/97 ceník korupce v ČR. Místo toho zpravodajové LN sestavili ceník korupce Kakánské republiky, která je rovněž obklopena horami. Měna: kakánská koruna, Populace: 10 mil. lidí, hlavni město leží na řece Blatavě. Ceník úplatků v Kakánské republice (Republic of Cacania) Bytové úřady bezproblémový převod dekretu obecního bytu po úmrtí majitele na jeho dědice až 100 tisíc Obchodní inspektoři Obchodní rejstřík Zdravotnictví Policie Telekomunikace "zapomenutí" na pokutu až 15 tisíc korun urychlení zápisu až 50 tisíc korun posudek zajišťující modrou knížku 5 až 15 tis. korun např. zapomenutí na dopr. přestupek 200 až několik desítek tisíc zavedení telefonu pro podnikatele v metropoli až 10 tis. za 1 linku Novináři pochvalný článek neoznačený jako inzerce až 40 tisíc korun Fotbal koupení výsledku od sudu piva až po milion zaplaceni hráče soupeře až stotisíce, naturálie zaplaceni nestrannosti rozhodčího až 100 000 korun zaplacení přízně rozhodčího statisíce korun zaplacení komise rozhodčích, aby se od demižónu vína do sudí rychle dostal do 1. ligy statisíce. Poznámka: Všechny údaje získali reportéři LN ze zdrojů, které si z pochopitelných důvodů nepřály být jmenovány. Uvedený ceník není kompletní. Zveřejněné údaje neznamenají, že ve výše zmíněné republice jsou zkorumpovaní všichni, případně že se všichni zkorumpova- telní tímto ceníkem řídí. Kultura a rozhovory Z oslavy 28. října v Curychu Oslava se konala 24. října v Lavaterhausu v Curychu. Předseda pořádajícího spolku Beseda Svatopluk Čech Jiří Kraus uvítal přítomné: Letošní oslavy se účastnili velvyslanec ČR Dr. Richard Belcredi, chargé d'affaires JUDr. Milan Kováč, jako hlavní řečník poslanec Poslanecké sněmovny ČR Dr. Vilém Holáň, předseda zahraničního výboru a dřívější ministr nár. obrany. V kulturním pořadu přednesl Milan Moravec báseň Josefa Hory Jan Houslista, paní Daniela van Limburg Stirum zahrála na klavír dvě skladby ze sbírky "Vzpomínka na exil": K zamyšleni, Na jih od Alp od neznámého autora. Následoval přednes básně Venušin Pahorek od laureáta Nobelovy ceny Jaroslava Seiferta a paní Daniela zahrála Koncertní etudu Franze Liszta. Pan velvyslanec pozdravil přítomné, připomněl svoje pocity, když se po 421etém exilu stal zástupcem republiky ve Švýcarsku. Sdělil, že po konzulovi Dr. R. Prosoví nastoupila do této funkce paní JUDr. M. Šimečková, na kterou se krajané mají obracet v konzulárních záležitostech a pokud snad by bylo potřeba další pomoci, je pan velvyslanec k dispozici. 23 [pageend25]zpravodaj 11/97 Dr. Miloš Kelemen podal ve svém příspěvku přehled dějinného vývoje Čechů a Slováků. Zvláštní pozornost věnoval osobě prezidenta Dr. Edvarda Beneše, někdy vedle T. G. Masaryka a generála R. Štefánika při oslavách neprávem opomíjeného. K jeho projevu se chceme vrátit příště. Hlavní projev jako podnět k následující diskusi přednesl Dr. Vilém Holáň. Úvodem přiznal, jak se na setkání těšil, zejména když před rokem mu to nevyšlo, aby do Švýcarska přijel. Navázal na předchozí příspěvek o historii. Historie má jednu pevnou osu - a tou je čas. Historické zkoumání je možno rozdělit podle zkoumaného předmětu, např. ekonomie, uměni atd., jak se během doby vyvíjely. Vrátime-li se k 1. republice, jejíž vznik dnes připomínáme, byl to stát vynikající v mnoha směrech. Za komunismu nastala řada deformaci a jakmile někdo sáhne na svobodu, je deformována veškerá jeho činnost. Je třeba se pokorně vrátit k institucím, které byly konservativně vybudovány v minulém období. Uvažoval, čím je dána národní identita, nedá se vyjádřit jednoduše, skládá se z řady věcí, nedovedeme to vyjádřit. Mnohé z historie nás povzbuzuje k hrdosti. Jaké jsou naše národní vlastnosti? Jsme mírumilovní, důležitá zkušenost bylo rozděleni Česko - Slovenska, jakkoliv trpké, bylo bez konfliktů. Nikdo před tím nezažil něco takového, jako bylo děleni armády na dvě části. Nepadl jediný výstřel, nedošlo kjedinému úrazu. Zařízeni bylo převezena tam, kam mělo, lidé se přestěhovali. Druhá vlastnost: jsme pracovití, zvláštním způsobem. Rozeznáme zbytečnou práci od potřebné. Zbytečnou práci dokážeme odfliknout jako málokdo. Potřebnou práci vykonáme. Třetí poznatek: Oba národy jsou nepochybně velmi inteligentní, přizpůsobiví a technicky zdatní. Nebýt komunistické éry, byli jsme ve stejné situaci jako Němci, Švýcaři, Rakušané. Tou érou se vývoj zabrzdil. Nemáme také špatné vlastnosti? Jedna z nich je nedostatek hrdosti. Já pán, ty pán. Žádné poklonkování. V tom se musíme vychovat. To nám schází. Vaše role v cizině? Zachovat a obohatit kulturu místní i naši. Krajané v každé zemi jsou jiní. Jiní jsou na východě Kanady, jiní na západě u Vancouveru. Jiní jsou američtí, v Německu nebo v Rakousku. V každé krajanské komunitě je něco velmi specifického, přál bych si, abyste si to vaše specifikum zachovali. Tím bych chtěl s vámi oslavit 28. říjen, přeji vám všechno nejlepší k tomu velkému svátku. Po přestávce prozradila paní Daniela neznámého skladatele klavírních skladeb Vzpomínka na exil: k nečekanému překvapení přítomných to byl Jiří Nápravník. Diskusi vedl J. Olšanský. Podle něho říká 28. říjen dříve narozeným mnoho. Citoval z úředního záznamu k říjnové manifestaci v r. 1939, (tedy již po rozdělení republiky a po okupaci zbytku českých zemí - za Protektorátu), které se mu podařilo objevit v archivu tehdejší vlády a jejího předsedy generála Eliáše. J. Olšanský nám k tomu napsal: O významu 28. října v dějinách Československa i České republiky nemůže pochybovat nikdo, kdo nechce zpochybnit své příslušenství k některému z obou státních celků. Historie tohoto dne, ač mladá, tvoří jeden z významných pilířů, na nichž spočívají tisícileté dějiny. O jeho vymizení z paměti národa usilovali nacisté, jeho zpochybnění bylo čtyři desetiletí cílem komunistické historiografie. Jeho pravá hodnota však zanechala neodstrani- 24 [pageend26]zpravodaj 11/97 telné stopy ve vědomí i srdci občana. Podal o tom mnoho svědectví. Snad ještě více v dobách kdy násilí nad ním v zemi mohlo triumfovat V úředním záznamu protektorátního předsedy vlády generála Eliáše můžeme číst: 28. říjen je stabilním svátkem českého lidu nejen podle zákona, ale i podle vnitřního cítěni českého národa. Tento den nabyl během let významu přesahujícího rámec pouhé historické reminiscence. Dvacetiletou tradicí uvykl lid přehlížet a hodnotit v tento den politické dění uplynulého roku a zároveň na něj navazoval i nejvýznamnějšimi akty politického života. - Byl to den účtování, plánu, radosti, starosti i odpočinku, tedy den jakého jednou v roce potřebuje právě tak cítění jednotlivce, jako duše celého národa. Takto psal předseda vlády pokořeného národa. Generálu Eliášovi byl význam 28. října jistě beze zbytku jasný; těchto několik řádků odeslal protektorovi von Neurathovi. Nový protektor Heydrich přišel s úkolem likvidovat český odboj a v několika dnech po svém nastoupení 28. září 1941 dal generála Eliáše odsoudit a ihned popravit. ooooooo Záznam z delší diskuse, která následovala, přineseme příště. -rk- O černém divadle Dagmar Vaněčková, Vídeň Praha - město magické a plné mýtů, ve kterém žila tři národní společenství, setkávaly se tři kultury, je stálou inspirací. Legendami je opředeno bývalé pražské ghetto, v mýtech tone jeho minulost, vzbuzuje pocity neodhalitelných záhad, nezachytitelných stop času... Do takové atmosféry se vskutku cítí být vtažen, byť za pomoci zcela moderních jevištních prostředků, divák, který zabloudí některý večer (kromě neděle) do velkého sálu pražské Lucerny, kam zřejmě byl nucen se asi přechodně uchýlit jeden z našich nejznámějších uměleckých souborů. Citovanými slovy také představuje světoznámé Černé divadlo svůj program, nazvaný "Ahasver”, jehož autorem, scenáristou a režisérem je neméně proslavený, dnes už šestašedesátiletý Jiří Srnec, rodák ze Žalova u Prahy. V hlavní úloze Věčného kráčivce Ahasvera se střídají Rus Jevgenij Loginov a čeští herci Ladislav Rajn a Daniel Rous. Skutečným protagonistou večera je ovšem v úloze šaška Jiří Sládek, umělec pro divadlo beze slov výrazově i pohybově mimořádně nadaný. Celý ensemble tvoří mladí umělci, především oni „neviditelní, černě oblečení, kteří dokáží svým uměním odhalovat skrytá tajemství věcí a kouzelný svět jejich proměn“, ale i ti, kteří se podílejí na významných složkách filmových, zvukových, světelných efektů, hudební a výtvarné spolupráce. Snad jedinou vadou na nesmírně působivém, rychlém sledu dějových obrazů je poněkud až přehnaná hlasitost hudebního doprovodu (decibely, decibely, tak typické pro dnešek, ať už jde o jinak unikátní zážitek z vídeňského hostování Cirque du Soleil a vlastně cokoliv, co nás obklopuje). Možná, že leckdo z nás, pamětníků, kteří viděli úplně první premiéru Černého divadla „To jsou věci“ v roce 1961, asi s Milošem Macourkem vzpomene, Jak jsme v údivu zírali na vařečkový souboj dvou pánských spodků o jedno dámské kombiné, visící na prádelní šňůře. Jak půvabně se to kombiné stydělo! Když vítěz zmizel s tou růžovou kráskou v prádelním koši a když v něm potom pradlenka našla dva kousky prádla navíc, docela maličké spodky a docela maličké kombiné, ovanulo nás z jeviště něco tak nevýslovně něžného, tak subtilního, tak křehce naivního.“ O rok později, po úspěchu na festivalu v Edinburghu, věděl o Černém divadle Jiřího Srnce celý svět. Dnes má Černé divadlo za sebou sedmnáct 25 [pageend27]zpravodaj 11/97 úspěšných premiér, s nimiž procestovalo doslova celý svět, od Latinské Ameriky, až po Austrálii. I tento jedinečný soubor dnes zápasí s existenčními problémy. Měli bychom o něm říct našim přátelům. Jeho umění beze slov bylo až dosud srozumitelné a fascinující všude ve světě. Nové knihy. Ve válečné vřavě, Z Čech až na konec světa Tak nazývá dvě epochy svého života P. Antonín Bemáček, plukovník v.v., ve stejnojmenných knížkách. Dvojnásobný emigrant, jednou z dopuštění nacistických okupantů a podruhé poúnorového bolševického režimu. Mnozí krajané se na něho pamatují z doby jeho působení v Basileji a v jiných městech Švýcarska, kde jako kněz zakládal katolickou misii a v jejím rámci pořádal bohoslužby pro Čechy a Slováky a poskytoval krajanům bez rozdílu náboženského přesvědčení pomoc materiální, finanční a poradní. Letos 11. května oslavil padesátileté jubileum svého kněžství v Metylovicích na Těšínsku, kde dosud působí. Mši svátou na počest jeho jubilea celebroval ostravský biskup František Lobkowicz, který je prapravnukem Polyxeny z Lobkowicz. Ta v r. 1628 darovala sošku Pražského Jezulátka karmelitkám u Panny Marie Vítězné. Velkou ctitelkou Pražského Jezulátka byla Edith Stein, mimořádně nadaná filozofka, která později vstoupila do karmelitského řádu. Původem židovka, byla r. 1942 odvlečena do koncentračního tábora, kde zahynula. První knížka P. Bemáčka Ve válečné vřavě popisuje jeho emigraci po Mnichovu, kterou završil vstupem do čs. armády ve Francii a po porážce francie v Anglii. V Normandii v červnu 1944 byl jmenován spojovacím důstojníkem v hodnosti kapitána u 22. armádního sboru US Army. Druhá knížka Z Čech až na konec světa obsahuje vzpomínky z jeho emigrace po únoru 1948. Zachycuje v nich svoji činnost ve Francii, USA, Kanadě, Švýcarsku a Německu. Pro mnohé čtenáře to bude oživení jejich vlastních vzpomínek. Cena každé knížky je 10 Fr. a můžete šiji objednat na tel. čísle 061/271 32 73 vždy po 20. hod. V. Křepelka Jan Mlynárik Českí profesori na Slovensku Dr. Jan Mlynárik připravuje v současné době II. díl publikace Českí profesori na Slovensku, který má zahrnovat středoškolské profesory a učitele základních škol. Má k tomu sice bohatou dokumentaci, avšak zdaleka ne vyčerpávající. Bude vděčen za poskytnutí dalších informací. Druhý díl by měl vyjít během příštího roku. Jménem autora prosíme o propagaci tohoto U. dílu ve Švýcarsku. Autor chystá ještě třetí díl, který by chtěl věnovat vysokoškolským pedagogům, kteří působili na Slovensku po roku 1945 do současnosti. Jde o vysoké školy dopravní, dřevařské, hutní, technické v Bratislavě, Košicích a pod.__________ Svaz spolků má ještě na prodej I. díl knihy Jana Mlynárika Českí profesori na Slovensku, cena 5 Fr. Zájemce prosíme, aby se přihlásili v administraci Zpravodaje. Je to cenná a poučná kniha. Nakladatelství Paseka připravuje vydání knihy v edici Historická paměť- Medailóny Tomáš Pasák: Přemysl Pitter Pražský rodák Přemysl Pitter (1895 - 1976) se po šokujícím prožitku první světové války zapojil do činnosti sociálně osvětové a pacifistické, později zachraňoval židovské 26 [pageend28]zpravodaj 11/97 a německé děti před nacistickými koncentráky i československými internačními tábory. Pronásledován komunistickou Státní bezpečností uchýlil se do emigrace, kde pokračoval v charitativní, pedagogické a publicistické práci. Zemřel v Curychu a teprve po listopadu 1989 se v českých zemích dostává jeho odkazu náležitého ocenění. Nakladatelství uvítá předběžné objednávky knihy na adrese: Paseka, Ibsenova 3,120 00 Praha ě, teL/fax: 02 / 25 53 27,242 54 288 Unikátní sbírka Medy Mládkové obsahující 1200 obrazů moderního umění, bude - po dohodě s pražským magistrátem coby majitelem objektu - umístěna v historických Sovových mlýnech na pražské Kampě. Tento objekt je však v současnosti ve zchátralém stavu a jeho rekonstrukce si vyžádá nákladu dvou až čtyř milionů dolarů. Tuto sumu hodlá paní Mládková uhradit jednak z vlastních prostředků a jednak z příspěvků od dárců. Provoz galerie bude zajišťovat paní Mládková a Nadace Jana a Medy Mládkových. Čechoameričanka Méda Mládková shromáždila spolu se svým manželem Janem během několika desetiletí kolekci, která obsahuje 220 obrazů Františka Kupky, 250 obrazů Jiřího Koláře a dále obrazy Otto Gutfreunda i jiných známých umělců z bývalého Československa a jiných zemí střední a východní Evropy. Svůj dar městu Praze podmínila paní Mládková umístěním sbírky v Sovových mlýnech, což podle jejího přesvědčení nejlépe zaručuje zachování celistvosti sbírky. Krajané, kteří se ve světě neztratili Svatopluk Karásek Marie Homolová Letos v létě převzal evangelickou farnost u pražského kostele u Salvátora, první zářijovou neděli poprvé oficiálně promluvil s kazatelny. K publiku vskutku smíšenému: v lavicích seděla elita Českobratrské církve evangelické, katolický biskup Václav Malý, pražský rabín Karol Sidon, věřící, ateisté. Přátelé z dob, kdy je spojovala slova: underground, Charta. Kdysi v těch starých časech mu sebrali kazatelnu, chodil tedy a zpíval. Prokouřenými prsty bušil do kytary, mručivým hlasem vyzpěvoval svérázné pojetí evangelia: ... „Ježíš ti tluče do dveří, kukátkem si to ověříš, má v ruce tašku, chleba i flašku, chce s tebou slavit večeři, sundej ze srdce petlici, chce jíst i s ženou hříšnicí...“ atakdále. Protestující pís- ničkářství patřilo k fenoménům sedmdesátých let a odborný evangelík Sváťa Karásek k jeho hvězdám. Jako Hutka, jako Třešňák, Kryl. Kdysi si taky zakládal na tom, že se k Bohu dobral sám, ačkoliv silnou evangelickou víru přinesla do rodiny Karásků maminka a dědeček dokonce financoval stavbu holešovického kostela. „Nikdy jsem se za produkt rodinného vlivu nepovažoval. Když mi máma poslala na internát do Mělníka buchty, košili a Nový zákon, buchty jsem snědl, košili nosil a Nový zákon odložil s tím, že ho stejně nikdy číst nebudu. Jenže pak začalo ve škole přituhovat, klasická pohůnkovská nálada padesátých let, a knížku jsem otevřel. Četli jsme ji s klukama, s baterkou pod peřinou jak pornografii, a tenkrát to na mě sedlo.“ Když se s ka- 27 [pageend29]zpravodaj 11/97 Hrádeček, 1976 marádem Vráťou Brabencem rozhodovali pro teologii, řešili i otázku: Evangelíkem nebo katolíkem? „Myšlenka celibátu mi tak cizí nebyla, větší hrůzu ve mně budila katolická poslušnost ve víře, kterou bych musel s pokorou přijímat. Nemám ji v povaze, potřebuju svobodu.“ Koneckonců, dával to o sobě vědět. K maturitě se dobral po mnohaletých disciplinárních problémech. „Věěné potíže kvůli mému humoru - dědictví po mámě, která za něj už v roce 1912 dostala sníženou známku z mravů. Říká se tomu: nevědět, kdy je srandy dost. Učitele jsem tím permanentně dostával do stavu zuřivosti.“ V podobném, až umírněnějším duchu prošel Komenského bohosloveckou fakultou, kde osvícené hlavy naštěstí odhalily, že za tou recesí je jiskra. Končil v devětašedesátém roce a tehdy za ním přišel synodní senior, že mají sbor, kde není farář a kam nechodí žádní věřící - tam si svoje originální metody může vyzkoušet. Dostal se do Hvozdnice u Davle. „Na první bohoslužbě jsme byli čtyři: máma, já a dvoučlenná rodina Zamrazilových. Za půl roku se najednou zjistilo, že na Hvozdnici farář vůbec nemá být. Jenže to už na mně chodilo padesát lidí. Řekl jsem, že je neopustím a zůstal ještě rok. Zakázali mi kázat, tak jsem kázání napsal na papír a někdo ho za mě přečetl. Nakonec mě přesunuli do pohraničí, do Nového Města pod Smrkem a po roce a půl mi definitivně vzali státní souhlas k výkonu duchovenské činnosti.“ Skončil na hradě Houska jako knihovník v depozitáři. „Nepamatuju lepší roky. Potkal jsem bezvadný lidi, předtím jsem netušil, kolik jich je. Tenkrát jsme mysleli, že to tu bude napořád, a tak jsme chtěli žít aspoň jako svobodní v nesvobodném státě. Hledali jsme možnost paralely, muziku, výstavy, přátele, se kterými se dá vesele a důstojně přetrvat, a ne jen čekat, až to praskne. Měli jsme odvahu, naději, energii a doba byla nabitá. Na kazatelnu jsem nesměl, ale přece jen jsem se pokoušel fungovat jako duchovní, a tak jsem začal dělat zpívaná kázání. Mezi kamarády, v hospodě, ve vlaku, kdekoliv. Řekl jsem - kázat nesmím, ale zazpívám vám písničku. Vybral jsem biblický text, vzal kytaru, nasadil dva akordy a dělal apoštolskou práci mezi lidmi. Cítil jsem se víc farářem, než když jsem stál na kazatelně. Ještě dneska se mi stává, že někde hraju, přijde za mnou deset lidí a říkají mi: Když mi bylo blbě, poslouchal jsem vaše písničky, našel jsem si bibli a dostal se tak k víře. Možná jsem tenkrát někomu impuls dal, Praha, u Salvátora, 1997 28 [pageend30]zpravodaj 11/97 a to mám radost.“ Zpíval víc expresívne než muzikantsky, ale o to nešlo. Říkalo se mu zpívající farář, undergroundový farář, ale taky sprostej farář. Měl blíž k jadmosti hospody než k decentnosti chrámu. V jednom z nedávných rozhovorů k tomu řekl: „V mé etice není nej- důležitější, jestli řeknu hovno nebo hovínko. Pro mě je zásadní, jestli někdo někoho udá nebo přisluhuje násilí.“ Byl protestující písničkář, ostrý, vášnivý. Say No to the Devil.... Tvrdý underground. Pobuřoval i strhával, a sedmdesátá léta na to byla citlivá. V šestasedm- desátém v procesu s legendárními Plastic People dostal rok. Za výtržnosti, za provokující, nemravné písně. Ten soud byl jednou z kapek, které zrodily Chartu. Podepsal ji. Párkrát si ještě poseděl ve vyšetřovací vazbě, v osmdesátém roce byl i s rodinou donucen k emigraci. Pomohli mu švýcarští evangelíci, dostal farnost v malé horské vesnici. „O Švýcařích se tvrdí, že jsou nepřístupní, ale ke mně se zachovali skvěle. Měl jsem vlasy až na zadek, neuměl německy, přesto si mě zvolili. Chyběl mi tam samozřejmě underground, chyběla mi ta velká, perzekucemi daná propojenost mezi faráři a kamarády, ale další rozdíly jsem necítil. Zase jsem s kazatelny vedl rozhovor s mocí, rozhovor s církví, a to se jim líbilo. Museli cítit, že za tím něco je. Moje slova si převedli na svoji zkušenost, srozumění nám nechybělo. Vesnice mě přijala dobře.“ Dokonce natolik, že si troufl zkoušet na nich svoje kousky. „Jednou jsem jim řekl, vy Švýcaři jste už změkčilí, příští týden je svatojanská noc, přespíme v lese, ráno přečtu žalm a půjdeme průvodem do kostela. Souhlasili, sešli jsme se v devět večer, nádherné počasí, asi tři sta famíků. Kolem jedenáctý vypukla snad největší průtrž mračen, jakou jsem kdy zažil. Lidi nadávali, prchali, nakonec jsem ve čtyři ráno zůstal sám s vozíčkářem Hansem, kterého tam v úprku zapomněli. V sedm jsem nad vyprázdněnou loukou přečetl žalm a Hanse odtlačil do vesnice. Jeli jsme ulicí, za záclonami vykukovaly tváře, ťukali si na čelo. Pár dnů byl kostel poloprázdný, ale vrátili se. Cítil jsem se mezi nimi spokojený. Pak jsem přešel do Curychu a to už bylo jak ve fabrice.“ Krátce po listopadu devětaosmdesátého vyrazil přes protesty rodiny do Prahy. Zprvu jen zkusmo, externě, s pojistkou trvajícího úvazku v curyšské farnosti v zádech. Začal na pražské technice jako studentský farář, na chvíli se vrátil do Nového Města pod Smrkem, v Praze se snažil rozhýbat Betlémskou kapli. „Měl jsem představu místa, kde se kdokoliv na cestě z práce zastaví na kázání, povzbuzení. Nejdřív to fungovalo, lidi si vybírali ze soupisu kazatelů, když byl Tomáš Halík, Václav Malý nebo já, přišlo dost. Pak jsem odjel do Curychu a akce nějak vyvanula.“ Jednou nohou zůstával ve Švýcarsku, druhou tady. Přijížděl, kázal, zpíval. Byl ve skupině farářů, která si vzala za úkol jezdit po věznicích a lidi tam povzbuzovat Písmem. Část tohoto turné prozpíval se skupinou Oboroh, hostovali i na Mírově Say No to the Devil... Vydal soubor svých písní a básní pod názvem Protestor znamená vyznávám. Tiše, systematicky pracoval na definitivním návratu. Letos v létě ve Švýcarsku skončil a do Prahy přešel napořád. Když se v Curychu loučil, jeden z famíků mu řekl: „Pane faráři, udělejte díru do světa, to je to jediný, co bych si ještě přál.“ „Zvláštní žádost,“ připouští Svatopluk Karásek. „Asi lidi očekávají, že to nějak rozsvítím. A co když zklamu?“ První zářijovou neděli poprvé oficiálně promluvil s kazatelny. K publiku, jak už řečeno, vskutku smíšenému. Těšil se z pospolitosti lidí, se kterými se kdysi potkával u výslechů, potvrdil pověst strhujícího kazatele. Pořád schopného kdykoliv přeladit do svého happeningového humoru. Jednou řekl: „Zvěstuji radost z Boha, dělám radost z přesvědčení, to je můj styl víry.“ 29 [pageend31]zpravodaj 11/97 Dneska dodává: „I v těch nejhorších letech jsme žili nadějí, a ted tady se mi zdá, že je jí v lidech málo. Otrávenost místo radosti ze svobody. Když jsme v kostele zpívali Freedom is comming, čekal jsem, že vstanou a budou tancovat. Pak jsem pochopil, že těžko. A sám bych ještě mohl.“ Magazin LN, 16.9.97 Významné postavy naši minulosti Křižíkovo světlo Z české šestikorunové známky na nás hledí tvář Františka Křižíka. Připomíná nám, že před stopadesáti lety spatřil světlo světa znamenitý český vynálezce. Říkáme to tak vzletně, protože světlo - jiné, elektrické - provázelo Křižíka životem. Pocházel z ševcovské rodiny, z Plánice u Klatov. Kolik jen těch obuvnických mistrů vychovalo zdatné syny českému národu! Namátkou: Erben, Kovařo- vic, Lada, Baťa, Křižík... „Dejte toho chlapce na studie, dáte mu tím největší statek“, naléhal pan páter. Rodiče se tedy přestěhují do Klatov, aby tady synek mohl navštěvovat nižší reálku. Ale co potom? Půjde do Prahy. Pan farář nedá za jinou, František také ne. Ovšem pěšky, doprovázen maminkou, která ponese peřinu. Půjdou tři dny a ubytování poskytne studentíkovi mistr krejčovský: František může přespávat na slamníku pod krejčovským stolem, když bude přiučovat krejčího děti. Musí učit ještě další děti, za oběd, za svačinu, za večeři. Jednou za měsíc přijde maminka, přinese mu něco na přilepšenou, dá mu zlatku. Zlatka, těžce vydělaná zlatka! Pro ševče mnoho, pro chlapce málo. Ale co pak, až ukončí reálku? Usedne k otcovskému verpánku. Ne však na dlouho, táhne ho to do Prahy, na techniku. Dva roky se bude probíjet kondicemi, pak ho zláká zaměstnání. Tuší, že se mu nabízí k řešení úkol, který snadno zvládne: uvésti do bezporuchového chodu zvukové signály na dráze a zavádět telegrafní přístroje. Tak začne Křižíkova úspěšná kariéra. U dráhy. Sedmihradsko, Opava, Krnov, Plzeň. Úkol stále týž: zřizování telegrafů a signalizačních zařízení. Nestěžuje si. „Je to učiněná perla“, libují si představení a neskrblí odměnou. Křižík může založit rodinu. Nevěstu má vyhlídnutou už z dob pražských studií. Je jí mlynářská dcerka, Pavlína Stulíková a osvědčí se později jako opravdu znamenitá životní družka. Dá mu šest dětí, z toho tři zemřou v dětském věku. Mladý Křižík nyní doplňuje své nedokončené technické vzdělání, studuje cizí odbornou literaturu a uplatňuje už svůj tvůrčí talent konstrukčními zlepšeními. Přihlásí k patentování svůj první vynález a tím na sebe upozorní své představené. Je vyslán do Paříže na světovou výstavu (1878). Tam uvidí poprvé - elektrické světlo. Je to vynález inženýra Jabločkova, oblouková lampa, která však nemá praktického použití pro závažné nedostatky. Tento experiment Křižíkovi nedává spát. Po návratu domů se mu po mnoha pokusech podaří sestrojit zdokonalený model, obloukovou lampu, která na příští pařížské výstavě vzbudí zasloužený rozruch. 30 [pageend32]zpravodaj 11/97 Nyní se Křižíkův život rázem změnil. Světlo! Obloukovky se brzy rozzáří po celém světě. Anglická společnost vyplatí Křižíkovi 310.000 zlatých za právo výroby na britských ostrovech a v Americe. Náš vynálezce opustí posléze službu u dráhy a zřídí si vlastní podnik. Po sedmi letech bude mít již na 200 zaměstnanců. Pro jubilejní výstavu v Praze (1891) postaví velkolepou fontánu. „Sláva Křižíkovi!“ budou provolávaní zástupy nadšenců. Jaká to radost pro stařičkou maminku. Vzpomeňme: před třiceti lety nesla Frantíkovi peřinu pěšky z Klatov do Prahy. A pak, měsíc co měsíc přinášela synkovi zlatku... Roku 1917 vznikla akciová společnost Českomoravské elektrotechnické závody Fr. Křižík, později Křižík - Chaudoir. Vyráběla se tu už nejen signalizační zařízení, obloukové lampy, ale i osvětlování tunelů, továren, elektrické tramvaje, dráhy, centrály, lokomotivy. František Křižík byl zahrnován poctami, vyznamenáními, řády, získal čestný doktorát. Zemřel roku 1941 ve věku 93 let. Po sto letech, roku 1991 byla na pražském výstavišti obnovena Křižíkova fontána. Je to fascinující podívaná. Křižíkovo světlo. D.S. Poslední pocta Stáňa Karásková 5.10.1997 Došla smutná zpráva o úmrtí Stáni Karáskové, manželky faráře Svatopluka Karáska, jehož portrét v tomto čísle přinášíme. Byla pohřbena za účasti asi 800 smutečních hostí v Curychu - Hönggu dne 24. října. Smuteční projev pronesli paní farářka z Hönggu a manžel Svatopluk Karásek. Kytarová hudba, píseň Zelení hájové a balónky na barevných stužkách přiblížily účastníky pohřbu Stánině duši. Její odchod se hluboce dotkl všech, kdo ji znali, jimž její životnost a její psychologické rozhovory pomáhaly v životní tísni. Svatoplukovi Karáskovi, který tolik vykonal pro krajany ve Švýcarsku i pro vlast, vyslovují spolupracovníci Zpravodaje svoji upřímnou účast. Abychom nezapomněli Připomínáme události z listopadu 1989 jako podnět k zamyšlení nad naším každodenním jednáním, abychom pro leckdy žabomyší spory neztratili ze zřetele věci podstatné. Byl divný tento stát, když musel jsi se dívat, jak zakázali hrát a zakázali zpívat. Jen motýl smrtihlav se nad tou zemi snáší, kde v kruhu tupých hlav dlí Veličenstvo kat. Karel Kryl 31 [pageend33]zpravodaj 11/97 Pátek 17. listopadu 1989 Se studenty jsem šel, abych byl „při tom“... Od Palackého náměstí a pak i od Národního divadla je vidět, že zástup snad nekončí. Připojují se i cestující z tramvají, lidé z okolních domů a samozřejmě i náhodní chodci. „Tak to je asi revoluce,“ říká dívka s nadějí v hlase svému kamarádovi. Nemýlila se. Náhle se zastavujeme. Na Perštýně stojí v cestě čtyřřadá hradba „bílých příleb“ se štíty a hrozivými obušky. Je asi osm hodin večer. Máme prázdné ruce, ukazujeme. Odpovědí na hymnu jsou striktní rozkazy k rozchodu. Nejstrašnější snad je chvíle úplného ticha, do něhož se z dáli nese ozvěna policejních rozkazů a dupotu okovaných bot. Přehlušuje ji jen zvonění klíčů a píseň We shall overcome - světový symbol touhy po míru a nenásilí. Dívky dávají mladíkům v přílbách na štíty květiny, čelo už sedícího průvodu chrání rozžatými svícemi. Určitě nezasáhnou, je přece 17. listopadu ... V tom se to stalo. Najednou jsme jako v kleštích. Lidé jsou namačkáni jeden na druhého. Co se děje nikdo neví, jen slyšíme ironické výzvy k odchodu. Masa je nedobrovolně tlačena k podloubí vedle Reduty. Zničeho se objevují červené barety, které nás ženou od zdí domů do ulice. Někdo padá na zem. Křik plný strachu a hrůzy. V podloubí vidím muže v uniformách, jak s brunátnými tvářemi mlátí metrovými pendreky hlava nehlava každého, kdo se jim dostane pod ruku. Chlapce, dívky, sotva patnáctileté děti. Je skutečně 17. listopadu? Z rány do hlavy se probírám až na chodníku, instinktivně šmátrám po brýlích, nemohu vstát. Někdo mě zvedá za bundu a dav mě unáší kordónem pendreků do bezpečí Mi- kulandské ulice. Hlava bolí, motám se, nohy podklesávají... Jaroslav Richter Všem občanům!!! V pátek 17. listopadu se uskutečnila manifestace vysokoškolských studentů u příležitosti Mezinárodního dne studentstva, pořádaná nezávislými studenty a Městskou vysokoškolskou radou. Tento pietni akt na uctění památky Jana Opletala byl zjevně podpořen řadou dalších spoluobčanů. Z Vyšehradu se průvod vydal do centra města, kde byl příslušníky VB a vojsky MV nemilosrdně zmasakrován. Vyzýváme proto všechny studenty a pedagogy a vůbec všechny spoluobčany k týdenní protestní stávce. Zároveň žádáme vytvoření vládní komise, která vyšetří tento brutální policejní zákrok. Věříme že každý komu není lhostejný stav a vývoj naší společnosti, se připojí k tomuto vynucenému, ale zásadnímu kroku. V Praze 18.11.1989 Studenti DAMU Něco pro zdraví Alzheimerova nemoc Proti věku není léku, říká staré české přísloví. Jde jen o to, aby ten vyšší věk byl prožit když už ne v dobrém tělesném, tak aspoň v dobrém duševním zdraví. To se bohužel vždycky nepodaří. Ve Švýcarsku je dnes ani 70.000 nemocných, kteří trpí onou ošklivou 32 [pageend34]zpravodaj 11/97 nemocí stáří, která nese jméno Alzheimer a asi 20 % lidí přes 85 let může očekávat, že jí bude postiženo. Nemoc sama je dávno známa, ale teprve v nové době dostala své jméno a stala se předmětem výzkumu, zejména proto, že po zvládnutí jiných nemocí se lidé dnes dožívají vyššího stáří. Nemoc sama začíná celkem nenápadně prostou zapomětlivostí. To se pokládá za celkem normální stav lidí dříve narozených. Jakmile zapomětlivost překročí určité meze, když si např. dotyčný nevzpomene večer, co měl k obědu, pak už je to určitý symptom. Zajímavé přitom je, že postižení si dobře pamatují události dávno minulé ze svého dětství. V dalším stadiu mizí i tato paměť a zároveň také schopnost vnímat, chápat a rozlišovat to, co je obklopuje. Nakonec trpí i tělesné funkce, jako je polykání, což vede ke smrti podvyživením. Smrt nemocných je ovšem klidná, protože oni sami ji ani nevnímají. Dodnes se neví, co Alzheimerovu nemoc způsobuje a jak se jí dá zabránit. Jisté je jenom to, že se při ní rozpadají mozkové buňky a ztrácejí tak schopnost navazovat spojení s ostatními. Nejdříve jsou zachváceny buňky pro učení, později buňky smyslové - vnímání, cítění, nakonec pak i buňky řídicí pohyb. Postup rozkladu se nedá převrátit, může se nejvýše zpomalit. Na trhu jsou dnes léky jako Exelon, Aricept a Cognex, které zvyšují výkonnost mozku a tak postup nemoci brzdí, ale vyléčit rozhodně nemohou. Otázka, jak se dá vypuknutí nemoci zabránit, zůstává zatím nezodpovězena. Tvrdí se, že lidé s rozvinutou mozkovou činností nemoci méně podléhají, že tedy namáhání mozku neškodí, ale spíše prospívá. Ovšem ani ty nejchytřejší hlavy nejsou před Alzheimerem chráněny, jak ukazuje případ bývalého prezidenta USA Reagana. Dříve se tvrdilo, že nemoc vyvolává hliníkové nádobí, ale to nebylo vážně potvrzeno. Spíše podezřelý je virus oparu (herpes), který sídlí v páteři a může se přemístit do mozku. Důležité jsou zřejmě i genetické předpoklady: jestliže někdo z blízkých příbuzných nemocí trpěl, pak je tu riziko onemocnění podstatně vyšší. Také o slabé mozkové mrtvici je známe, že může proces rozpadu mozkových buněk urychlit. Proto vše, co brání arteriosklerose, je pokládáno za částečnou ochranu: doporučuje se tedy strava bez živočišných tuků, na rybí pokrmy bohatá, a pravidelné užíváni Cardioaspirinu. Ženám se radí léčba hormonem Oestrogenem, pokud ovšem se v příbuzenství nevyskytovala rakovina prsu, která je podle posledních teorií tímto hormonem vyvolávána. Nemocní Alzheimerovou nemocí si v pozdějším stadiu ani svoji nemoc neuvědomují, což je jejich štěstí. Tím více však trpí jejich okolí, které se o ně musí ve dne v noci starat. Nést takové břemeno, to může samo vést k onemocnění. Proto je dobré opírat se o spřízněné duše, které se ve Švýcarsku naleznou v příslušných organizacích. V románské části je to Schweizerische Alzheimervereinigung, Rue Pestalozzi 16, Yverdon les Bains, tel. 024 - 426 20 00, nebo v německé části Ruth Ritter-Rausch, Mäder- gutstrasse 73, 3028 Bern, tel. 031 - 981 38 22. Podle časopisu Brückenbauer č. 37/97 Dopisy čtenářů Vážená redakce, jako dlouholetý odběratel Zpravodaje chystám se již delší čas přispět také se svojí troškou do mlýna. Ale většinou z pohodlnosti i nedostatku času jsem to vždy odložil. Musím ale říci, že dopis pana Zdeňka Poláka z čísla 10/97 mne tak rozzlobil, že jsem se rozhodl, že nemohu dále mlčet. 33 [pageend35]zpravodaj 11/97 Každá redakce jakéhokoliv časopisu světa nese zodpovědnost za jeho úroveň i obsah a to i když poznamenává, že podepsané články nemusí vždy vyjadřovat názor redakce. Příspěvky toho druhu, jako například již zmíněného p. Poláka na stránky žádného slušného časopisu nepatří. Výrazy jako např.: ...hlásná trouba Václava Havla..., nebo ...od jakéhosi Karla Lavičky..., ...tento blábol..., ...zůstaneme národem slabochů... a pod., jsou porušením jakékoliv míry slušnosti. Vůbec celý příspěvek je napsán s takovou suveréností, že se ptám, odkud bere p. Polák to přesvědčení, že on má pravdu. Kromě urážek osoby pana Lavičky a celého našeho národa jsem se žádného argumentu, který by podepřel jeho tvrzení, nedočetl. Pan Polák žije jistě již delší čas ve Švýcarsku, ale stále se ještě nenaučil slušnosti a především umění vedení dialogu a akceptování práva toho druhého na vlastní názor. Jinak vyslovuji všem spolupracovníkům Zpravodaje za jejich jistě nelehkou a ne příliš honorovanou práci dík a obdiv. S přátelským pozdravem Pavel Hladký, Birr Z Prahy do celého světa aneb řemeslo má zlaté dno Patřím mezi obdivovatele dobré řemeslnické práce, z jakéhokoliv oboru. Umělecký kovář, kuchař, malíř ať již pokojů či obrazů (Rubens a další), zubní technik či zubní lékař, švadlenka, vyšívačka (národních krojů) či cukrářka aneb Intercoifeusin, obor nerozhoduje. Nejsem sám, kdo „obdivuje“ i nová pražská řemesla, nám téměř neznámá a to hlavně prostřednictvím českých turistů, kteří když slyší, že s manželkou hovoříme česky (zásadně a jen), tak se nás plají: „Jste z Prahy?“ Cožpak z Plzně, Berouna či Zlámané Lhoty lidé do zahraničí nejezdí? Tazatel, samozřejmě z Prahy, po chvíli dodává, že jezdí na mistrovství světa, Evropy, olympiády, na vánoce na Kanárské ostrovy, lyžuje v Rakousku. Velkou cenu Monaka dodává jen tak mimochodem. Do Budapešti na Velkou cenu automobilů samozřejmě nejezdí, co tam? A co Moskva, Petrohrad, Ermitáž, ptám se? Do Moskvy jezdili služebně, ermitáž prý nehrají, prý si rádi dají mariáš a to většinou na letišti, když čekají na odlet. Ptám se sebe, Vás milí čtenáři, komu vlastně chtějí někteří zdejší česky mluvící Švýcaři „radit“, vždyť na řemeslníky podobného typu málokdo stačí. Těším se, že se také setkám s naším ševcem, holičem, prodavačkou či dámskou krejčovou třeba na břehu curyšského jezera a že si budou moci dát to svoje pivečko bez přepočtu, co by za to doma mohlo být, kdyby... Dočkáme se toho? Josef Dvořáček Vladimír Mečiar Čechy napadá zcela zbytečně Základní historický fakt, který se panu Mečiarovi nikdy nepodaří zpochybnit, i když se o to tak vehementně neustále snaží, zní: pokud Slováky jako národ někdo dostal na přijatelnou ekonomickou a intelektuální evropskou úroveň, tak to byli jedině Češi v období po vzniku Československa. To, co pro Slováky udělali za pouhých dvacet předválečných let, to pro ně neudělali Madaři ani za několik století. Ti na nich štípali dříví, a přesto si Slováci k ekonomickým a společenským výpadům vybírají soustavně nás Čechy. Inu, vystihuje to dobře pořekadlo pro dobrotu na žebrotu. Prvým vděkem bylo společenství s nacisty se všemi svými dopady na osud republiky. Po válce byli Češi Slovákům opět dobří, jinak by skončili jako poražený hitlerovský spojenec. Další tvrzení, že k nim Češi zatáhli komunismus, je úsměvná demagogie a lež. Největší bolševičtí darebáci pocházeli prokazatelně ze 34 [pageend36]zpravodaj 11/97 Slovenska a v jeho prospěch ovlivňovali tok peněz a investic z Čech. To, že se dojíždělo pro nedostatkové zboží z Čech na Slovensko, už asi zapomněli. Mísa byla společná, ale tahali z ní hlavně oni. A co se týče dělení majetku, dostali Slováci díky měkkosti české vlády tolik, kolik si vzhledem k původu tvorby celkového federálního majetku vůbec nezasloužili. To, že současně potřebují zlato na zuby, je jejich věc. Ať nejdříve zaplatí dluh bývalé SNČS a pak ať si zlato klidně odvezou. Ani u nás, bohužel, není vše ideální. Zlodějů a hlupců máme i u nás dost. Takže se obávám, že se budoucnost obou našich národů nemusí ani moc odlišovat. Miroslav Černý, Liberec Činnost Svazu spolků a ostatních organizací Vevey přijalo Jana Palacha za svého Důkazem je, že Veveysané, švýcarští i cizí turisté, Češi a Slováci se zastavují před informační deskou a prohlížejí si se zájmem pomník. Policisté z blízké strážnice nám řekli, že každý pomník obdivuje a hovoří s nimi o svém dojmu. Památka Jana Palacha zde tedy žije... Je třeba poděkovat všem, kteří po léta pomáhali při uskutečňování tohoto projektu. A pak také všem, kdo pomáhali při odhalení pomníku 1. června tohoto roku, s nadšením a odborností. Zvláště je třeba vyzdvihnout účast desítky dam z Nadace Olgy Havlové, které dokonale zvládly úlohu hostitelek. Nadace Olgy Havlové si zaslouží více podpory - doporučujeme vyžádat si informace u předsedkyně Mme Leingruber, Lausanne, tel. 021 - 653 91 24. Comité Jan Palach, Vevey Volejbalový turnaj Sokola Luzern je vyvrcholením sportovního roku nejen v luzernské jednotě. Letošní již sedmý ročník byl, stejně jako šest předchozích, opět mezinárodní. Šestnáct družstev z Paříže, České republiky a ze Švýcarska svádělo v neděli 28. září pravé volejbalové bitvy ve třech kategoriích: muži, ženy a senioři. Potěšitelné je, že se letošního ročníku zúčastnila tři sokolská družstva župy Švýcarské. Zásluhu o přípravu a organizaci celého turnaje mají členové a příznivci Sokola Luzem, pod vedením bratra starosty. Už sobotní cesta českých účastníků do Alp byla zážitkem. Pro ty. kteří byli v Luzernu poprvé i pro ty, kteří zde byli již popáté (Sokol Slavkov). Program byl rozmanitý - výstup na Pilatus, piknik v Engelbergu, výlet přes alpské průsmyky. Počasí jak na pohlednici a navečer možnost prohlídky Luzernu s českou průvodkyní. 35 [pageend37]zpravodaj 11/97 Nedělní turnaj začal nástupem v osm hodin, finálový zápas mužů skončil po šesté večer. Fanoušci sledovali volejbalová střetnutí na pěti hřištích, někdy bylo těžké si vybrat. Čestnými hosty turnaje byli bratři Lacigové (nejlepší beach-volejbalová dvojice Švýcarska), kteří zde uspořádali autogramiádu. Kdo si z turnaje odnesl ceny? V soutěži žen již tradičně družstvo Sokola Solothurn po dramatickém finále se Sokolem Kouřim, na dalších místech Sokol Jalůvčí, Sokol Blatná a Sokol Předklášteří. V napjatém finále soutěže mužů zvítězil Sokol Slavkov A (také tradičně) nad Sokolem Jalůvčí, dále se umístil Sokol Slavkov B, Sokol Předklášteří a Sokol Paříž. V soutěži seniorů si prvenství vybojoval Sokol Praha-Jinonice před Sokolem Basilej, Sokolem Předklášteří, družstvem Shell, Mauritiem Emmenbrücke a Sokolem Zürich. V turnaji nebylo poražených. Všichni si zahráli, celý den panovala přátelská nálada a k spokojenosti účastníků přispěl i bohatě zásobený bufet luzemské jednoty. Přejme si i do budoucna ještě mnoho společných sportovních akcí. Se sokolským NAZDAR Beatrice Jordánová, náčelnice župy Švýcarské Česko-Slovensko-Švýcarská zdravotnická společnost Z její zprávy o použití finančních prostředků ze sbírky na povodně, psané 30. 10. 97 pro schůzi Svazu spolků 1. 11. 97 vyjímáme (navazuje na zprávu o povodních): Výtěžek sbírky je určen pro nemocné a staré lidi, o které se starají tzv. agentury domácí péče (analogie Spitexu). Pro tuto alternativu jsme se rozhodli, protože jsme (v rámci našich EDA projektů) před 5-ti lety začali tyto agentury podporovat, založili jejich střechovou organisaci (Asociaci domácí péče), osobně známe prezidentku Asociace a plně jí důvěřujeme (paní Blanka Misconiová). - V první kritické fázi, v období bezprostředně po záplavách byly nakupovány balená pitná voda a instantní potraviny. - Postupně byla pomoc orientována na zajištění dostupnosti a provozu agentur domácí péče: nezbytně nutné pomůcky pro spojení s těžce nemocnými, vakuové nádoby pro ukládání léčiv, chladící boxy a kontejnery potraviny a léčiva, desinfekční prostředky, zdravotnický materiál a pomůcky, které nehradí zdravotní pojišťovny, čistící prostředky, prostředky proti hmyzu a pro úklid. - Agentury postižených oblastí byly vyzvány, aby přesně formulovaly své potřeby. Tyto byly prezidentkou Asociace centrálně nakoupeny a na místě určení osobně předány. - Pomoc byla poskytnuta v oblastech Jeseník, Krnov, Háje ve Slezsku, Troubky, Přerov, Olomouc, Opátov, Mor. Třebová, Svitavy a Choceň. - Jak podporované agentury tak i občané, kteří pomoc obdrželi jsou informováni o tom, že se jedná o pomoc poskytnutou Čechy a Slováky ze Švýcarska a o pomoc Švýcarské konfederace. - O výdajích je vedeno detailní účetnictví, které je předkládáno ČS-CH-ZS a EDA. Dr. Jan Němeček Sokol Baden slavil 25 let Oslavu čtvrtstoletí své existence a úspěšné činnosti uspořádala v sobotu 27. září Tělocvičná jednota Sokol Baden. Sešli jsme se již brzy odpoledne, sotva se sluníčko vyhouplo z mlhy a naladilo nás k procházce po pamětihodnostech naší domovské obce Windisch, od amfiteátru - dějiště 36 [pageend38]zpravodaj 11/97 dvou sletu župy Švýcarské v letech 1982 a 1990 - po stopách Habsburků přes Königsfelden, renovovaný kostel s nejstaršími středoevropskými unikátními barevnými okny, až k rozsáhlým vykopávkám termálních lázní a dalších staveb z dob římských legií v blízkosti tělocvičny, kterou mnozí znáte dobře z četných secvičných na sletová prostná. To vše provázené zajímavým a zasvěceným výkladem vzdělavatelky jednoty s. Hanky Dostálové. Vlastní oslava pak probíhala v prostorách windischského regionálního centra pro postižené. Potěšila nás blahopřání a pozdravy tlumočené br. Zoderem jménem župy, sestrou Kalivodovou ze St. Gallenu, br. Svobodou z Curychu a sestrou Dášou Bergovou z Aarau, jednoty nám nejbližší. Společně se všemi hosty jsme zavzpomínali na uplynulá léta, i při prohlížení rozvěšených fotografií či při promítání diapozitivů z župního sletu v r. 1982 v amfiteátru. Byl to velmi přátelský, až dojemný večer, zakončený - jak jinak, než zpěvem a tancem. Máme přece v br. Krumpovi naši „domácí kapelu“! Děkujeme všem, kteří se přičinili o milou atmosféru večera, všem kteří přijeli slavit s námi či nám svou přízeň projevili dopisem (jako jednota Luzem či br. Bidlo za Svaz spolků), i všem, kteří, ač s námi slavit nemohli, pobyli s námi aspoň v myšlenkách. Pro nás byla ona sobota úvodem do příštích 25 let! Olga Smutná Beseda Slovan v Ženevě hlásí V letošní sezóně jsme již znovu zahájili program gymnastiky a sportu, který probíhá během celého školního roku 1997-98 každý čtvrtek od 20.00 do 21.00 hod v tělocvičně (suterén C, sál 001) Cycle d'Orientation de College des Grandes Communes, ch. Gérards- de-Temier, Petit Lancy. Přijďte mezi nás. *** Doplnění v č. 10/97, strana 38: Benefiční koncert spolku Saving Our Heritage se koná pod záštitou Kanceláře prezidenta republiky ... Za chybu ve sdělení se omlouváme. Co se kde pořádá 650 let Univerzity Karlovy Po mnohaměsíčním maratónu příprav schválil na konci června 1997 Přípravný výbor oslav 650. výročí založení UK definitivní verzi rozsáhlého projektu kalendária oslav. Více než šedesátistránkový dokument obsahuje podrobný výčet všech akcí, které se budou v rámci jubilea konat, včetně publikační činnosti a mediálních aktivit. Obsahuje též časový harmonogram všech akcí. Období oslav: 14. listopad 1997 - 7. duben 1998 Mezinárodní koordinační výbor: Předseda: Dr. Oldřich Černý Místopředseda: prof. Severin Daum Generální tajemník: prof. Karel Kánský 37 [pageend39]zpravodaj 11/97 Oslavy započnou již v tomto měsíci: Listopad 1997 pondělí 17. Slavnostní zasedání rozšířené vědecké rady UK Setkání rektora s nejlepšími studenty v Karolinu patek 21. Reprezentační ples na Žofíně, za účasti představitelů UK, studentů, sponzorů a čestných hostů z oblasti kultury, hospodářství i státních institucí Prosinec 1997 čtvrtek 18. Vánoční koncert v Karolinu Leden 1998 středa 7. Studentská / pedagogická soutěž na vědecké téma „Univerzita po r. 2000“. Vyhlášení soutěže. čtvrtek 8. Výstava o vývoji Univerzity Karlovy. Vernisáž výstavy o vzniku a vývoji UK v Karolinu, doplněná během celého období o prezentace jednotlivých fakult UK. Probíhá do 30. listopadu 1998. Čeští umělci vystavují v Goldachu, Union Forum für Architekur und Kunst Vladimír Havlík, Igor Korpaczewski, Martin Mainer, Petr Nikl, Jiří Plieštik. Vernisáž 12. prosince 1998 v 19 hod. Výstava potrvá do 23. ledna 1998. Otevřeno denně 8-12 hod., 13.30 - 17 hod. WORKSHOP bývalých praktikantů ve Švýcarsku se koná v sobotu 29. 11. 1997 v Curychu. Zváni jsou účastníci projektu, kteří 4 až 18 měsíců v letech 1991 až 1995 praktikovali ve švýcarských podnicích a docenti, kteří přednášeli praktikantům na Univerzitě v Curychu a ve Weiterbildungszentrum Wolfsberg. V programu bude m. j. projednáno HI. Fórum (ev. březen 1998 v Brně). Detailní informace: hulvej @ ikb.mavt.ethz.ch anebo fax 01 / 381 20 74. Účastníci tohoto projektu měli minimální příjem Fr. 3000.-- (max. Fr. 5500.— za měsíc), pracovali ve 14ti kantonech u 140ti švýcarských firem. Celkový hrubý příjem asi 200 našich praktikantů z České republiky a ze Slovenska činil kolem Fr. 8,040.000. Tento projekt byl definitivně ukončen ministerstvem zahraničních věcí - EDA Bern - v roce 1995. Zájemci o stáž ve Švýcarsku z České republiky a ze Slovenska nechť se obrátí na vyslanectví České republiky, tel. 031 / 352 56 81, Slovenské republiky, tel. 031 / 352 36 47 v Bernu anebo na Švýcarské vyslanectví v Praze. J. Dvořáček, bývalý vedoucí projektu praktikantů ve Švýcarsku TJ Sokol Solothurn zve srdečně milovníky pěkní hudby, dobrého jídla a pěkné tradice na mikulášskou zábavu na sobotu, 6. prosince 1997 do Zuchwilu / SO, do pěkného prostředí tzv. „Lindensaal“. Bližší informace br. Svoboda, tel. 032 / 685 57 84. 38 [pageend40]zpravodaj 11/97 Velvyslanectví ČR v Bernu a švýcarská pobočka SVU si Vás dovolují pozvat na večer věnovaný památce a odkazu T. G. Masaryka, který se koná ve středu 12. listopadu 1997 v 18 hod. v sále Grande Société, 1. p. Theaterplatz 7, Bern 60 let bez Tomáše G. Masaryka O Masarykově myšlenkovém, politickém a mravním odkazu promluví Prof. Dr. Jan Milič Lochman Tomáš G. Masaryk, který zemřel rok před osudným Mnichovem, zanechal přes všechny útoky totalitních režimů a jejich ideologií ve vědomí české a slovenské společnosti hlubokou stopu. Chápán a milován, ale i kritizován, osočován, zapírán i zamlčován, stal se v těžkých dobách svědomím naší společnosti. Hovoří k nám i dnes. Po přednášce diskuse. Apéro. K. Hrubý, předseda ŠS SVU R. Belcredi, velvyslanec ČR Sokolská župa Švýcarská pořádá po úspěšném ohlasu v minulém roce letos opět pod vedením náčelnictva ČOS cvičební neděli, která se koná 16. listopadu 1997 od 8,30 do 16 hodin v tělocvičnách Gersag I a II v Emmenbrücke. Těším se na setkání župni náčelnice Na Svaz spolků se obrátil Ing. M. Senetřík: Po usilovné desetileté práci připravil do tisku encyklopedické zpracování všech současných národních evropských parků. Připravená encyklopedie parků obsahuje popis geografie, fauny, flóry i historie, vše dokumentováno 200 barevnými fotografiemi. Autor potřebuje pro vydání této unikátní publikace asi 900.000 Kč, ca 30.000 dolarů. Bude vděčen za každou podporu a radu. Adresa: Ing. Milan Senetřík, Pod Bílým kamenem 1418, CZ 753 01 Hranice, tet. 00420 - 642 - 20 20 78, bank, spojení: KB Hranice, 194 302 180 287 / 0100 Zpocený na parketu či nad koláčkem u stolu, při kytaře kolem krbu neb nad drinkem u baru. Letošní večírek pro mladé Čechy a Slováky se koná v sobotu dne 29. listopadu 1997 v 19.00 hodin Gemeinschaftszentrum Zürich - Affoltern, Bodenacker 25. Přijď taky! Těší se skupina mladých /Folklor 75 Předplatné 1998 Vážení předplatitelé Zpravodaje, od r. 1992, tj. po 6 roků, jsme se snažili udržet předplatné ve stejné výši. V tomto roce musíme zvýšit předplatné pro odběratele ve Švýcarsku z dosavadních 40.— Fr. na 42.— Fr. 39 [pageend41]zpravodaj 11/97 Předplatné pro Evropu 45.- Fr. a pro zámoří letecky 50.- Fr. zůstává v dosavadní výši. Do č. 11 vkládáme jako obvykle složenky na předplatné pro předplatitele ve Švýcarsku a pro předplatitele ze sousedních zemí, kteří mají pravděpodobně možnost platit touto složenkou. Ostatní prosíme, aby platili nejlépe bankovkou v dopise nebo EU-šekem ve SFr. Za bankovní šeky v jiné měně nám sráží banka 10 Fr., tuto částku by bylo nutno připočítat k předplatnému, také je třeba počítat správně měnový kurs. Pro čtenáře z České republiky, kteří platí v Kč, přiložíme složenky České spořitelny v dalším čísle. Pokud jim hradí předplatné někdo z ciziny, prosíme aby použil složenky na své předplatné a poznamenal jméno. Za včasnou úhradu předplatného předem děkujeme. Administrace Zpravodaje Inzerce Malý oznamovatel Praha - Spolehlivé taxi a pronájem bytu u centra. Cena 484.— 730.-- Kč podle počtu osob. Tel. / Fax: 004202 / 74 92 57 nebo 994 23 95._______________________ Romantická štíhlá blondýna, nekuřačka, 50/164, Čechošvýcarka hledá upřímného kamaráda, který má také rád sport, cestování, kulturu, smích a optimismus. Foto potěší. Zn. „Nepřestaň věřit 11/97“ do adm. Zpr._____________________________ Hledáme partnera pro naši příbuznou Věrku, zdravotní sestru, 60 let, vdovu všestranných zájmů. Zn „Jeseník 11/97“ do adm. Zpr._____________________________ Čechošvýcarka s pozitivním myšlením hledá průvodce pro pobyty v ČR a v CH. Zn. „Důchodkyně z kantónu Bern 11/97" do adm. Zpr.__________________________ Vysoké Tatry - ubytovanie v Smokovci, cena 15 Fr. za osobu. Tel. 01 / 364 21 25, 077/67 69 34._________________________ Prodám v Praze podíl na domě z r. 1938. Jedná se o 10 bytů o celkové ploše 530m2, ústřední topení, výtah, 5 minut od stanice Metra. Cena dle dohody. Zn. „Vinohrady 11/97“ do adm. Zpr._______ Vdova, roz. Vídeňačka, důchodkyně, žijící ve franc. Elsasku u Basileje, hledá k seznámení muže s českým humorem, od 35 do 73 let. Zn. „Vánoce pod šumavským smrčkem 11/97“ do adm. Zpr. Český Ráj, blízko Malé Skály, typická jizerská chalupa na prodej, okamžitě vhodná k trvalému pobytu. 6600 m2, zahrada, louka, les, potůček. Cena 50.000.-- SFr. Telefon 0041 - 56 - 222 95 46. Autodoprava nákladů až 1.700 kg -13 m3 kamkoliv odkudkoliv (min. 500 km) spolehlivě, rychle a velice levně. Informace 061 / 692 40 10._____________ Výpomoc v domácnosti, obchodě, restauraci nabízí Češka. Zn. „Z Pardubic 11/97“ do adm. Zpr. Taxi Adámek přiveze, odveze, kdykoliv, kamkoliv. Volejte tel.- 079 - 422 24 83 Privátní zubní laboratoř v Ústí nad Labem, první v České republice vybavená špičkovou švýcarskou technikou, pracující se švýcarskými materiály, nabízí ve spolupráci se zubními lékaři veškeré zubní náhrady. Zhotovení v krátké době, podle rozsahu náhrad, max. do 5 dnů. Náklady mnohem nižší než v Praze. Levné ubytování, možnost výletů do Prahy (vlakem nebo autobusem 80 km), Drážďan (60 km) nebo Hřenska atd. Informace tel. ČR 00420 / 47 / 560 06 07, tel.CH 055/210 75 84. 40 [pageend42] Pension Sokolský dům 22 Pokojů, sprcha, WC, tv, radio, telefon restaurace, pivnice, mezinárodni kuchyně, zvěřina v zimnfm období, speciality na rožni otevřena po celý týden od 8 do 22 hod., patek do 23. hod., sobota do 24 hod. Slavkov u Brna (Austerlitz) 20 km od Brna, 10 km Mohyla míru, 30 km od rak hranice Jaroslav IVAN, Palackého nám. 75 CZ - 684 01 Slavkov u Brna tel. / fax 00420 5/442 21103 ZURICH Petr Blíženec z Bernu telefon 031/ 370 55 30 fax 031/ 370 55 24 Všechny druhy pojištění, výhodné životní pojištění Vám spolehlivě zajistí PŘEKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého lic. phil. I. Markéta KARASOVÁ Höfliweg 7,8055 Zürich telefon 01 /463 96 10 Pro krajany podstatná sleva! Výhodné ubytování ve Vídni Vám poskytne Miroslav Seďa A -1070 Wien, Westbahnstr. 18 Tel. ze Švýcarska: 0043-1-524 38 73 nebo 617 27 06 Autodoprava ČR - CH nákladů (až 1,6 tun) rychle, spolehlivě, levně informace tel. 026 / 402 74 10 ŠPANĚLSKO - BÍLÉ POBŘEŽÍ ČESKÁ A SLOVENSKÁ OBEC DENIA V rámci dlouhodobého projektu „Krajanské středisko Denia“ pro Vás od roku 1983 stavíme apartmá, bungalowy, rodinné vilky, vily u moře, v lůně voňavých pomerančových hájů nebo na pozemcích s panoramatickým výhledem. Neodkládejte svoje rozhodnutí, podpořte tuto myšlenku a položte tím základ své budoucnosti pod zářivým španělským sluncem v příjemné společnosti lidí stejné mateřštiny. Informace, prodej a pronájem: Věra Divoká El C./Cop 14, l.patro, E-03700 Denia (Alicante) S 0034(9)6/578 58 36 nebo 642 22 78 • Fax 0034/6/642 21 33 Osobní návštěvy podle dohody. Knihovna: ú & č 18.oo-19.oo hod. [pageend43]AZB 8048 ZÜRICH PP / Journal CH - 8048 ZÜRICH Postretouren an: ZPRAVODAJ, Postfach 12, CH - 5233 STILLI, Switzerland zpravodaj časopis Čechů a Slováků ve Švýcarsku. Časopis Čechov a Slovákov vo Švajčiarsku. Vychází měsíčně. Vychádza mes ačne. Zeitschrift der Tschechen und Slowaken in der Schweiz. Monatszeitschrift. Vydavatel: “ Svaz spolků Čechů a Slováků ve Švýcarsku. Zväz spolkov Čechov a Slovákov vo Švajčiarsku. Redakce: Ladislav Křivánek Allée des Chênes 1, CH -1723 Marly telefon 026 / 436 45 69 Administrace: Zpravodaj Postfach 12, CH - 5233 Stilli Rudolf Němeček, telefon 056 / 284 25 15 večer Tiskárna: Druckerei Milan Cimburek Badenerstr. 698, CH - 8048 Zürich telefon 01 / 431 68 78, fax 01 / 432 95 92 mobilní telefon 079 443 04 48 Postcheck-Konto: Zpravodaj, 80 - 70357 -1 Bankovní konto: SKA, CH - 8022 Zürich - Rathausplatz, Celoroční předplatné: ve Švýcarsku..............................SFr. 40.- v Evropě..................................... SFr. 45.- zámoří (letecky)......................... SFr. 50.- česká republika, Slovensko:..... SFr. 20.- při placení z ciziny příbuzným, známým v ČR, SR. Objednávky přímo z ČR a SR: Možnost placení v Kč, výše předplatného v dohodě s administrací. Ceny inserátů: celá strana.................................. SFr. 380.- 1 / 2 strany.................................. SFr. 190.- 1 / 3 strany.................................. SFr. 130.- 1 / 4 strany...................................SFr. 100.- 1 / 6 strany.................................. SFr. 70.- 1 / 8 strany.................................. SFr. 55.- M.O. za 1 řádek. .SFr. 7.- Texty inserátů nejpozději do 20. v měsíci na adresu administrace. Slevy při opakování. Zpravodaj 634699 - 71. Podepsané články nemusí vždy vyjadřovat názor redakce. Nevyžádané rukopisy se nevracejí. Objednávky Zpravodaje a inseráty zasílejte výhradně administraci (nikoliv redakci nebo tiskárně): Zpravodaj, Postfach 12, CH 5233 Stilli AGENTUR Pazdera Naše firma Je Vám denně k dispozici již po dvě desetiletí na adrese: Kreuzplatz 20, 8008 Zürich. Schweiz, (g) Ol - 932 32 22. Fax 01 - 932 52 03 Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny [pageend44]