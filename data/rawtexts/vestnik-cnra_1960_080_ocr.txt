VĚSTNÍK ČESKOSLOVENSKÉ NÁRODNÍ RADY AMERICKÉ Číslo 80 Září 1960 Do New Yorku se sjeli, abychom užili slov presidenta Dwight D. Eisenhowera, some troublemakers. Nikita Chruščov přivezl na Valné shromáždění Spojených národů všechny pohlaváry svých satelitů z východní a střední Evropy, z Albánie, Bulharska, z Československa Antonína Novotného, z Maďarska nejošklivějšího z komunistických představitelů Janoše Kadára, Gomulku z Polska, přijel dr. Fidel Castro z Kuby, který si přivezl živá kuřata a škube je v hotelovém pokoji к nemalé mrzutosti hotelové správy, přijel z Egypta Nasser, z Jugoslávie maršál Tito-Brož a nestačili bychom vypočítat všechny ty hlavy států, ministerské předsedy a zahraniční ministry, kteří přijeli na zasedání Spojených národů. Je jich taková záplava, že “obyčejných” zahraničních ministrů si už pomalu nikdo nevšímá a pozornost se soustřeďuje jenom na nej- pozoruhodnější esa tohoto Valného shromáždění, především ovšem na Nikitu Chruščova a na pitoreskní postavu dr. Fidel Castro. Můžeme ujistit naše čtenáře, že Antonín Novotný, první tajemník komunistické strany Československa a president ČSR, který přiletěl do New Yorku v čele československé delegace, se netěší zatím žádné pozornosti newyorské veřejnosti a žurnalistů. Což není divu, poněvadž A. Novotný není osobnost hodná povšimnutí a každý ví, že je to jen jeden z divadelního souboru, které si Nikita Chruščov přivezl. N. Chruščov a jeho kočovná tlupa tentokráte navštívila Spojené národy a nejsou hosty Spojených států. Nebyli proto vůbec žádným oficielním představitelem vlády Spojených států, státu New York a města New York vítáni a žádné zástupy newyorského obyvatelstva se nedostavily. Jsou nevítaní návštěvníci, kteří jen nadělali spoustu práce a hlavy bolení newyorské policii, která je musí hlídat. Tři miliony dolarů týdně stojí jejich návštěva město New York, což i ve velkém jeho rozpočtu není položka nepatrná. Jejich přítomnost na Manhattanu ruší dopravu a zvláště prostora před Spojenými národy a před sovětskou delegací na Fifth Avenue je trvale hlídána a čas od času pro veřejnost uzavřena, aby nevítaní hosté nevzali úhony. V těchto prostorách a před budovami příslušných delegací u Spojených národů dochází neustále к demonstracím, i před budovou stálé mise Československa u Spojených národů na 1109 Madison Avenue českoslovenští krajané a exulanti řekli v pátek 16. t. m. A. Novotnému, co si o něm myslí. Prozatím se dal sovětský časopis Pravda slyšet, že “N. Chruščov byl vřele v New Yorku uvítán (zapomněl podotknout, že jenom úředníky sovětské delegace) a že jenom hrstka renegátů se pokusila potřísnit svými provokacemi tento velký moment.” Co si opravdu myslí Pravda o skvělém uvítání Chruščovově vyplývá jasně z toho, že ihned začala uvažovat o tom, že přišel čas, aby sídlo Spojených národů bylo přeneseno z New Yorku někam jinam, kde by si jich více vážili. O skvělém uvítání A. Novotného se zatím neodvážil psát n kdo, ani Rudé Právo. Nikdo ovšem nemůže očekávat, že se N. Chruš- čovovi, katu maďarské revoluce Janoš Kadárovi, hasičovi polské revoluce Gomulkovi, a ostatním loutkám Chruščovovým dostane nějakého uvítání vůbec. New Yorčani a Američani vůbec je nepozvali a potom, jak sprostě se N. Chruščov zachoval v Paříži vůči presidentovi D. D. Eisenhowerovi, se nelze divit, že jen s odporem americké úřady trpí na americké půdě členy delegací ke Spojeným národům, čemuž zabránit nemohou. Také americký tisk, jinak každé sensace chtivý, si uložil tentokráte nezvyklou reservu a snaží se o pouhé věcné referování, i když clownovské vystupování Fidel Castra připoutává více pozornosti, než by si zasluhoval. Toto zasedání Valného shromáždění Spojených národů potrvá patrně několik měsíců a jistě ko- munisťčtí pohlaváři v New Yorku tak dlouho nevydrží. N. Chruščov se zjevně už první den nudil, protože se nestal středem pozornosti. Jsme ovšem teprve na počátku jednání Valného shromáždění Spojených národů a překvapení nejsou vyloučena. I tak už ale se tu stalo několik pozoruhodných událostí. Sovětský návrh nedůvěry generálnímu tajemníkovi Spojených národů Dag Hammarskjoldovi propadl a Dag Hammarskjoldovi projevilo 70 delegátů důvěru a schválilo jeho postup v chaotickém Kongu. Nikdo nehlasoval proti, 11 delegátů se zdrželo hlasování (mezi nimi všech 9 delegátů sovětského bloku, Francie, s ohledem na situaci v Alžíru a Již- REPORTÁŽ Z NEW YORKU. [pageend1]ní Afrika). Kandidát sovětského bloku na funkci předsedy Valného shromáždění československý delegát Jiří Nosek propadl a zvolen byl irský delegát Frederick Henry Boland. Bylo přijato nových třináct členů Spojených národů, z nichž 12 z nových afrických samostatných republik a jeden představitel nové republiky Cypru. Už dnes je vidět, že nové asijsko-africké národy nehodlají stát se poslušnými členy sovětského bloku a nehodlají vyměnit starý kolonialismus, končící jejich samostatností, za nový kolonialismus sovětský. Nové státy si uvědomují, že jejich budoucnost a bezpečí leží spíše ve Spojených národech, kde jejich vlastní blok dostává téměř většinu, než v pochybném přátelství se Sověty. Jistě к jejich včasnému zmoudření přispěla i zkušenost Nassero- va s hospodářsky nevýhodnou pomocí Sovětů i nejnovější zkušenost mladé republiky Kongo se sovětskými a československými “experty a technickými poradci.” Doby, kdy sovětská síla fascinovala a přitahovala jako světlo můry, už patří minulosti, i když si to často neuvědomujeme. Pro nás, československé krajany, vychází z nejnovějších událostí na jevo několik zkušeností, příjemných i nepříjemných, ze kterých bude třeba vyvodit po zralých úvahách důsledky. Mezi příjemné zkušenosti patří především jasné zjištění, že přítomnost A. Novotného tu nikoho nevzrušila a že československý delegát Jiří Nosek beznadějně propadl v kandidatuře na předsedu Valného shromáždění. К méně příjemným zkušenostem patří, bohužel, už obvyklý nezájem amerického tisku o protikomunistické demonstrace a piketování, což nepostihlo jenom československé demonstrace. To neznamená, že tu není zájem o věc Československa, avšak demonstrace, které se nedají počítat na tisíce účastníků anebo při kterých nedochází к pozoruhodným výtržnostem (pozoruhodným s hlediska zkomercialisovaného tisku amerického) nejsou zajímavou novinkou. Přehnaná snaha policejních orgánů o bezpečnost nevítaných návštěvníků způsobila na příklad, že Shromáždění porobených národů bylo donuceno přeložit svoje obvyklé vztyčování vlajek porobených národů na budově proti sídlu Spojených národů na První Avenue do bočné ulice 47. na rohu První Avenue, což způsobilo, že tato událost nedošla té pozornosti, které by se patrné jinak těšila. Odnesl to i senátor Dodd, který při té příležitosti pronesl skvělou řeč, jménem svým i jménem senátora Kennedyho, pro porobené národy a protestoval proti porušení ústavních práv amerických svobodných občanů, kteří byli ve svých projevech na podporu svobody a lidských práv zatlačení do pobočných ulic, zatím co diktátorům a těm, kdo svobodu znásilňují, se dostává v New Yorku ochrany a nezasloužené volnosti. Je smutným faktem, že Spojené národy debatují o připuštění nových afrických republik a připouštějí je za členy, ačkoli na příklad v případě republiky Kongo chaotické tamní poměry nedovolují se rozhodnout, kdo má být za představitele Konga uznán, avšak nikdo nechce debatovat o znásilnění svobody v Maďarsku a za železnou oponou ve střední a východní Evropě vůbec. Shromáždění porobených národů, za podpory Konference Američanů ze Střední a Východní Evropy (to jest vrcholných organisací krajanských) má tedy i nadále těžký úkol pokračovat v burcování svědomí svobodného světa. Mimochodem řečeno právě skončivší funkční období předsedy Shromáždění porobených národů dr. Petra Zenkla, předsedy Rady svobodného Československa, vypršelo. Bylo to období přetěžké a plné práce, kterého se dr. Petr Zenkl zhostil s plným úspěchem uvnitř této organisace. Moderní politická akce nespočívá už jen na diplomacii, nýbrž také na masové práci mezi lidem, na propagandě, v níž až dosud se ukázali komunisté mistry. Není důvodu, proč by mělo být přijímáno za dané, že pole propagandy má být vyhraženo komunistům. Je naší věcí, krajanů, abychom pomáhali, zvláště na poli propagandy v Americe. I my si můžeme položit otázku, zda na tomto poli konáme vše, co můžeme. Je to otázka, kterou jsme si položili při pohledu na hrstky našich i jinonárod- ních krajanů, viděných při demonstracích proti Chruščovovi, kde nás měly být tisíce a při poslechu vynikajícího našeho přítele senátora Dodda při příležitosti, kdy bychom rádi byli slyšeli senátorů a kongresmenů daleko více. Nestačí se utěšovat zjištěním, že také Chruščov a Novotný postrádali zástupy obdivovatelů, zvědavců a přívrženců. VE SPOJENÝCH NÁRODECH. DOPIS PRESIDENTOVI — ČSNRA ZA KRAJANSKOU AMERIKU. V New Yorku se koná v těchto dnech největší shromáždění národů v dějinách. Jsou tu zastoupeny velmoce, i malé národy, pokrokové země s tisíciletou kulturou i země primitivního lidu dosud ve stadiu divošském. Jakmile vyšlo z Bílého domu oznámení, že president Eisenhower se rozhodl oslovit shromáždění Spojených národů po zahájení zasedání, Československá národní rada americká zaslala připiš panu presidentovi. Jak to již učinila v dřívějších memorandech, doporučuje ČSNRA i v tomto dopise, aby president Spojených států ve svém ohlášeném projevu či v rozhovorech s N. Chruščovem a jeho loutkami naléhal na: 1) vyklizení všech sovětských ozbrojených jednotek i jiných sovětských kontrolních orgánů z celého území porobených národů; 2) provedení svobodných voleb za mezinárodního dohledu; 3) obnovení skutečné svobody a samostat- 2 o VĚSTNÍK B. v. [pageend2]nosti v duchu Atlantické charty, přijaté Sovětským svazem dne 1. ledna 1942, v duchu Teheránské dohody, charty Spojených národů i Všeobecné deklarace lidských práv; 4) zařazení debaty o problémech střední a východní Evropy na pořad jednání tohoto valného shromáždění. Dále bylo presidentu doporučeno, aby vyslechl názory těch, kteří zastupují opravdové zájmy porobených národů. Je to tragický osud, že právě za národ Masarykův mluví patolízalský sluha Moskvy, který přijel s Nikitou Chruščovem, aby při každé příležitosti mu pomáhal podkopávat posice Spojených států ve svobodném světě a hlavně v Asii, Africe, Latinské Americe a všude jinde ve světě. Jak je to smutné, že za Čechy a Slováky, kteří byli a jsou v srdci s námi, mluví hlas úhlavního nepřítele Ameriky. A jak dvojnásob smutné, že národ, za který dříve mluvili jeho velcí synové, Tomáš Masaryk a jiní vynikající muži, je dnes representován loutkou, o které se nic neví než to, že je to fanatický sluha Moskvy. Kdo vlastně je Antonín Novotný? Nikdo z nás ho nezná, vždyť také jeho ranná politická minulost je bezvýznamná. Narodil se r. 1904 a jako sedmnáctiletý vstoupil do komunistické strany. Po celou dobu republiky se o něm skoro nic nevědělo, zastával malé funkce ve straně, až teprve r. 1946 se objevuje jeho jméno na listině komunistické strany na bezvýznamný úřad. Ani po uchvácení moci komunisty se mu nedostává žádné větší funkce; v nesvobodných květnových volbách r. 1948 bylo jeho jméno na pátém místě za pražskou oblast. Jeho politická kariéra se zakládá na pádu Rudolfa Slánského, generálního tajemníka komunistické strany, kterého pomohl obžalovat, odsoudit a popravit. Za to, že se postavil na stranu presidenta Gottwalda ve vnitřním boji komunistické strany, v kterém podlehli jak Slánský, tak Dr. Vladimír Clementis — oba byli popraveni — Gottwald ho jmenoval do sekretariátu strany. Po jeho smrti Novotný postupoval rychle, až na úřad generálního tajemníka, a po smrti presidenta Zápotockého, stal se jeho nástupcem. Novotný má jedině co děkovat Moskvě, jinak by byl smeten do propadliště. Patří к těm československým komunistům, kteří se zuřivě brání proti zmírnění politického útisku a hospodářské úlevy. Jeho vystupování ve Spojených národech je ovšem ostře proti Americe. Náhončí jako je Novotný za Československo a Kadar za Maďarsko atd. nemají nejmenšího práva mluvit jménem lidu své země, poněvadž porobený národ doma s nimi naprosto nesouhlasí. Za národy za železnou oponou domáhá se hlasu Assembly of Captive European Nations, jehož předsedou do října t. r. byl Dr. Petr Zenkl. ACEN žádal telegraficky pana presidenta, aby Spojené státy si vymí- nily, že bude do programu valného shromáždění Spojených národů zařazena otázka střední a východní Evropy, a ovšem nastolena opět nevyřízená otázka Maďarska, a dále, aby přijal delegaci ACENu zastupující Albánii, Bulharsko, Československo, Estonsko, Maďarsko, Latvii, Litvu, Polsko a Rumunsko. Za Poláky na valné hromadě ACENu promluvil p. Adam Niebieszczanski, býv. vice konsul v New Yorku, který analysoval události v Polsku za komunismu. Revoluční nálada r. 1956, vyvrcholující poznaňskou vzpourou a velkou demonstrací v Če- stochově, vynesly к moci Vladislava Gomulku a přinesly lidu určité výhody, hlavně trochu osobní svobody. Na západě panuje názor, že Gomulka využil revoluční vlny, aby uchvátil moc proti vůli Moskvy a že se prokázal velkou statečností, když se postavil proti Chruščovovi. Logická úvaha však dosvědčuje pravý opak: Gomulka se stal generálním sekretářem polské komunistické strany se souhlasem Chruščova, který měl tolik starostí s maďarskou revolucí, že si nemohl dovolit další vzplanutí v Polsku a to ve větším rozsahu, zvlášť když hrozilo nebezpečí, že se revoluční výbuch rozšíří do východního Německa. Gomulka jednal za Chruščova, aby zabrzdil šíření se revoluce. Uvedl v Polsku nový druh tak zvaného humánního komunismu po- stalinovské éry, hlásaného po světě Chruščovem. Tato odrůda komunismu je mnohem nebezpečnější, poněvadž je vypočítaná к oblouzení nezasvěcených národů а к uspání svobodného západu. Gomulka není statečný, jinak by byl nepřijel do New Yorku jako člen loutkového souboru. Je to člověk uzavřený, nemá rád cizích lidí, nenávidí cestování, ale přijel na rozkaz Moskvy. Ve Spojených národech bude se stavět za dnešní polsko-německé hranice a bude varovat před západním Německem a jeho vyzbrojení. Není pochyby o tom, že každý Polák sdílí tyto pocity: všichni žádáme uznání hranic a je to vlastně paradoxní, že jedině Sověty uznaly tyto hranice. Ovšem jsme proti vyzbrojení Německa nukleární zbraní a doporučoval bych, pravil bývalý polský vice konsul, aby západ vyčkal, až jaká bude celá příští generace německá, než se jim dají nukleární zbraně do ruky. Co se týče Gomulky, jeho ochrana polských hranic je planá, vždyť souhlasil s tím, když si Sověty přivtělily téměř polovinu Polska. Nyní nedodržuje svých slibů z revolučního roku 1956 a získaných svobod postupně stále ubývá. “Humánní” komunismus je dnes vyvážen Chruščovem do světa s heslem “mírového soužití” jenom к odzbrojení západu а к vytvoření nátlaku na Spojené státy, až by se vzdaly svých vojenských základen. Přidružuji se к varování sovětských vojenských odborníků-uprchlíků a jejich nedávnému svědectví ve Washingtoně. Jsou přesvědčeni, že cílem Sovětů je vojenské dobytí světa bleskovým nukleárním útokem. A nezapomínejme, pravil p. Niebieszczanski, že Mao Tse Tung, vládce nad 600 miliony Číňanů, VĚSTNÍK 3 [pageend3]který se nezúčastní valného shromáždění, nevěří v mírové soužití, nýbrž v neodvratnost války. Jak pravil nedávno Nehru: “Když někdo věří v neodvratnost války, jak může mluvit o míru a soužití?” Procestoval jsem země sousedící s Čínou, dodal polský mluvčí, a mluvil jsem s mnohými dobře informovanými Asiaty. Převládá mezi nimi názor, že je jenom otázkou času, kdy se vrhne Čína na své sousedy a mnozí věří, že r. 1970 bude nebezpečným mezníkem. A proto nejsou žádné vyhlídky na trvalý mír. Musíme znovu a znovu varovat v naději, že naše hlasy, s pomocí jiných hlasů, posilní odhodlání svobodných národů v boji proti zlu a záhubě. Svobodný svět je rád klamán, chtělo se mu věřit, že kubánská revoluce přinese lidu nutnou sociální nápravu. Ve Spojených státech jsme si dlouho namlouvali, že Castro není komunistou, ale jeho vystupování v New Yorku a objímání se s Chruščovem konečně muselo přesvědčit i posledního snílka. Castro není — a nikdy nebyl — záhadou. Již za studentských let byl nespoutaným bouřlivákem se sklonem ke komunismu. Jeho otec Angel Castro byl španělským vystěhovalcem, který přijel na Kubu v letech devadesátých. Prvních sedm let dělal nádenickou práci na plantáži ve východní provincii. Byl však nařčen z krádeže a propuštěn a aby unikl soudu utekl do lesů, kde se usadil na půdě nepřítomného majitele ranche. Na Kubě mnoho majitelů nežilo na svých farmách a proto bývalo zatěžko vyhostit usazeného “squatter”. R. 1917 otec Castro se zúčastnil místní občanské války a velel skupině rekrutů z okolních farem, ale ztrávil prý mnoho času stálým přemísťováním plotů sousedních farem, takže si přisvojil poměrně velký majetek. V tomto prostředí vyrůstal Fidel Castro a jeho mladší bratr Raul. Oba navštěvovali farní školy v Santiago de Cuba, později jezuitskou vyšší školu v Havaně a po válce universitu. Od prvního dne studií Castro byl zpupným zbůjníkem, nepopulárním u studentů pro své nespoutané mravy, fanatické slovní potyčky a touhu každému vládnout. Chodil ve špinavých šatech a dělal dojem nekoupaného, což mu vyneslo přezdívku “mastná boule”. Většina studentů se mu vyhýbala a tak se spojil s výstředními kamarády. Na universitě měli volnou ruku, nikdy nebyly trestány za své přestupky, ač na ně padlo podezření i z vraždy. Dokonce se chystali podniknout zbrklý pokus sesadit diktátora Trujillo v Dominikánské republice, než však se soudruzi vydali na cestu Společnost amerických států zakročila u kubánské vlády a plán jim překazila. Po svém návratu na universitu Fidel Castro pokračoval ve výtržnostech a ač byl několikráte zatčen, vždy se mu podařilo trestu uniknout. R. 1948 byl obviněn z účasti na dvou vraždách v Havaně, byl sice zatčen, ale zase se mu podařilo se zachránit. Uznal však za nutné se vzdálit na několik neděl se svými přáteli. Právě tou dobou konala se v Bogotě devátá konference amerických států. Hlavou delegace ze Spojených statu byl gen. George Marshall, statni sekretář. Castro a jeho přítel Rafael del Pino, co členové studentské delegace, jeli přes Venezuelu, kde měli tajnou schůzi s komunisty a také hned po svém příjezdu do Bogoty šli na sovětské vyslanectví. Jejich úkolem bylo pobuřovat proti “americkému imperialismu”. Na schůzi přednášeli o “technice vyvolávání stávek a ozbrojené vzpoury”. Druhého dne vypukla v Bogotě revoluce, v které bylo zraněno a zabito mnoho lidí. Je dokázáno, že Castro i del Pino se zúčastnili krvavé revoluce, našli však opět ochranu na kubánském vyslanectví. Castro se vrátil domů, dostudoval práva na havanské universitě a pokračoval ve své podvratné činnosti. Doba zrála к revoluci. Na Kubě zmocnil se vlády r. 1952 diktátor Batista a rok na to podnikl Fidel Castro útok na vojenská kasárna v Santiagu. Plán selhal, několik lidských životů bylo obětováno, útočníci byli zatčeni a odsouzeni na 15 let, avšak Batista trest zrušil a vyhostil Castra ze země. Castro se usídlil v Mexiku, kde okamžitě navázal styky s komunisty. Zde poznal revolucionáře Ernesta “Che” Guevaru z Argentiny, s nimž uzavřel nerozlučné přátelství. Minulost Guevary byla podobná. Studoval na universitě v Buenos Aires, organisoval stávky proti profesorům, měl nepříjemnosti s policií, až byl konečně vykázán ze země. Odebral se do Guatemaly za presidenta Jakuba Ar- benze, v době, kdy komunisté pronikali do vlády. Po revoluci r. 1954, kterou komunistické živly načas prohrály, Guevara unikl do Mexika. Setkání Guevary s Castrem v Mexiku nebylo náhodné. Studovali spolu marxismus a připravovali se na invasi Kuby, zahájenou v prosinci r. 1956. ■— Dnes je soudruh Argentinec Guevaro ministrem financí na Kubě. Po Fidel Castrovi nejdůležitější je jeho bratr Raul, kterému se dostalo komunistické výchovy v Československu, ve specielních školách zavedených Moskvou pro výcvik komunistů z celého světa. V Praze Raul se vycvičil v sabotáži, organisování davu, vytvoření dělnické milice atd. Dnes má v ruce brannou moc Kuby a byl jmenován nástupcem svého bratra. Třetí osobou komunistické party je Antonio Nunez Jiminez, intelektuál, který se podílel na organisování komunistických studentských buněk. Na svých cestách světem navštívil “mírové” kongresy; v SSSR a v Číně studoval s velkým zájmem systém 4 • VĚSTNÍK FIDEL CASTRO. [pageend4]kolchozů a znárodnění a je tedy přirozené, že po revoluci mu bylo svěřeno vyvlastňování majetku na Kubě. Průprava ostatních soudruhů je velmi podobná, sledují přesně plán Moskvy, což se stalo očividné od prvého dne jejich krvavé vlády. Zavedli krutou diktaturu a ti, kteří Castrovi pomohli k moci s čistými úmysly zlepšit životní podmínky Kuby, jsou buď ve vyhnanství, nebo jsou odstraněni, ne- li dokonce odstřeleni. Uchvatitelé udrží se jen krví a násilím. Napřed zničí každého, kdo by se jim mohl vzepřít, nejdříve odpravili sta důstojníků v krvavé čistce, jak se to naučili od bolševiků. Komunistický postup je nám tak dobře znám z tragického československého příkladu, že můžeme předem “prorokovat”, co se bude na Kubě odehrávat. Za revoluce Castro sliboval snížení stavu armády, svobodu tisku, svobodné volby, zlepšení sociálních poměrů atd. Ovšem okamžitě zničil i tu osobní svobodu, pokud existovala na Kubě, škrtl svobodné volby, zavedl systém udavačství, tajné policie a teroru dle osvědčených komunistických method. Bylo to rozčarování pro mnohé upřímné demokraty, i ve Spojených státech, kteří doufali, že nastane pro Kubu doba vývoje к demokracii. Kuba však se stala přestupní stanicí, odkud se má šířit sovětský komunismus po celé karibské oblasti. Moskva má teď svou odbočku 90 mil od Floridy a nezůstane to při jedné odbočce. V každé zemi latinské Ameriky je připravována podobná revoluce. Tak jako nedávno v Tokyu, studenti organisují výtržnosti a šíří nenávist proti “Yankees”, na př. v Niacaragua demonstrovali proti Spojeným státům, zapálili automobil člena amerického vyslanectví atd. Ozývá se komunismus z Jamaiky, Argentiny, Venezuely, Chile. Z Havany komunistická propaganda zaplavuje tyto země; na př. do Chile, po zemětřesení, Kuba poslala letecky půldruhé tuny první pomoci postiženým, byla to však jenom tištěná propaganda, kterou celní úřad zabavil. Takových ukázek je na sta, ba na tisíce. Obchodní styky se Spojenými státy byly přetr- hány, americký majetek byl znárodněn a nové obchodní smlouvy jsou uzavírány se sovětským blokem. Pražský rozhlas nedávno radostně hlásil, že 57 továren bude vybudováno na Kubě Československem a Sověty. Nás trápí ovšem to, že československý lid těžce doplácí na každou sovětskou politickou zakázku. Že se očekává vydatná pomoc z ČSR dokazují nedávné návštěvy bratra Raula a Jimineze, kterému udělil president Novotný řád “Bílého lva”. Poměr latinské Ameriky ke Spojeným státům se vážně zhoršil za posledních 5—8 let. Komunistická kampaň proti “americkým imperialistům” se stále zostřuje a komunismus se šíří. Spojené státy jsou donuceny vypracovat rozsáhlý program hospodářské pomoci, ale takového druhu, aby bylo pomoženo nejchudším vrstvám, na př. Peru dostane půjV Československu je vězněn již přes deset let syn amerického krajana, Jaromír Zástěra. Dnes je mu 30 let. Bylo mu 18, když byl v Praze zatčen komunisty a odsouzen na 18 let. Pak bylo na něho zapomenuto. Jednou do roka bylo dovoleno americkému vice-konsulovi ho navštívit. Vězeň byl převezen z věznice na Pankrác, kde v přítomnosti správce věznice a tlumočníka setkal se Zástěra s americkým zástupcem. Nebylo mu však dovoleno mluvit o svém případě a tak vlastně návštěva byla bezúčelná, jedině snad, že se Američan přesvědčil, že Zástěra ještě žije. Jaromír nedostal amnestii letos v květnu ani po deseti letech věznění. Jeho případ byl objeven novináři a vysílán UPI. Díky jim, objevily se první články v amerických novinách o “Forgotten American”. O nešťastném osudu svého bývalého přítele se dověděl Petr Křehel z Kulpmont, Pa., kolega ze studentských let na Karlově universitě, který se vydal o svých prázdninách do Prahy, aby tam osobně orodoval za přítele. Vrátil se nedávno se zprávou, že navštívil ministerstvo spravedlnosti, tajnou policii, i úřad presidenta a všude přislíbili p. Křehelovi, že se pokusí, aby Zástěra byl tentokráte na listině, až v říjnu bude president Novotný udílet amnestii. Záleží jim totiž na krajanských návštěvách ČSR. Krajané mají tedy možnost pokusit se o záchranu mladého života. Nebude-li Zástěra osvobozen, snad ani nepřežije věznění. Pište za sebe, za svou organisaci na svého senátora a kongresníka, do místních amerických novin a jednejte, co nejdříve. Navrhujeme text dopisu: The Hon. X United States Senate (nebo U.S. House of Representatives) Washington, D. C. Dear Senator (Congressman) X: As Americans of Czechoslovak descent we are deeply moved by the fate of Jaromir Zastera, son of an American citizen, who was a student at Charles University, Prague, at the time of his arrest by the Czechoslovak Communist regime in 1949. Zastera, 18 years old, was sentenced to 18 years and has already spent over 10 years in VĚSTNÍK 5 Americký vězeň. čku 53 milionů dolarů na hospodářské stroje к zvelebení zemědělství. Poskytli jsme jim již půjčku na stavbu obytných domů. Před 2 lety president Brazílie Kubíček předložil plán hospodářské pomoci na sociálním podkladě a na něm se teď rychle pracuje. Domácí vlády musí odstraňovat — a to rychle — velkou chudobu a zlepšovat životní poměry svého obyvatelstva, dokud je čas. Spád kubánských událostí rozhodně urychlil nebezpečí a zápas svobodného světa o záchranu se přituhuje. Snad budeme jednou vděčni kubánské revoluci, že nás včas probudila. [pageend5]Mládí a dětství Alice Masarykové. V říjnu vyjde péčí Masaryk Publishing Trustu, v grafické úpravě Františka Švehly, krásná česká kniha, jejíž autorkou je Alice G. Masaryková. Její název je MLÁDÍ A DĚTSTVÍ, s podtitulem “Vzpomínky a myšlenky”. V knize nejstarší dcera Presidenta-Osvoboditele vzpomíná na osudy rodiny Masarykovy od svého nejútlejšího dětství až do roku 1914, kdy se loučí se svým otcem, opouštějícím Prahu a nastupujícím historickou cestu do ciziny. Autorce se podařilo prostým a svěžím slohem vyvolat a přiblížit čtenáři ovzduší rodiny, která tolik a tak požehnaně zasáhla do osudů Československa, a jejíž středem, současně přísným a laskavým, byla její matka. Autorce se také podařilo v lečems dokreslit podobiznu jejího velikého otce. Do svých vzpomínek zařadila kapitoly: — Začátky v Praze, Boje o rukopisy, Školská ulice, Schwaiger, Na Slovensku, Školská léta, U nás na Malé straně, Večerní hovory, Karla Machová, Minerva, Boj proti pověře, Příprava na život, Capri a Otcova cesta. Kniha vzpomínek je výrazný relief zajímavé doby, z něhož mnoho známých i méně známých osob vystupuje velmi plasticky. Kdo z Čechů a Slováků by nechtěl čisti tuto knihu, která svou vysokou etickou úrovní je skutečnou náplastí na úzkosti a bolesti dneška? Komu z nás četba jejích stránek, plných osobitých myšlenek, vážných i humorných, nevyvolá vlastní vzpomínky na dobu, která již sice minula, к níž se však stále máme vracet pro posilu a příklad? A kdo z amerických krajanů by se netěšil pohledem na minulost s předzvěstí velké budoucnosti a historických událostí, do kterých i krajanská Amerika pak později zasáhla? Považujeme to za čest, že nám ČSNRA byl Masaryk Publishing Trustem svěřen rozprodej knihy ve Spojených státech. Radujeme se, že uvedeme do světa knížku tak milou a dojemnou právě v době, kdy komun:stický režim vyhlazuje poslední zbytky veřejných památek na Presidenta Masaryka a kdy stále nové a nové nenávistné spisy zkreslují jeho život. Knížka je pěkně vypravená a ilustrovaná a bude se prodávat za $2.50. Na americkém knižním trhu by podobná kniha stála mnohem víc. Masaryk Publishing Trustu se však jedná o to, aby co nejvíce čtenářů si mohlo dopřát té radosti koupit si knihu pro rodinu. Odbočkám ČSNRA bude zaslána zásilka knihy a prosíme vás, abyste zahájili rozprodej na oslavě 28. října. OBLASTNÍ VÝBOR, CHICAGO. Oblastní výbor v Chicagu je opět v plné práci pro podzimní a zimní činnost organisační i společenskou. Srpnová schůze Oblasti měla ráz zahájení příprav к akcím, které Oblast pořádá buďto sama, anebo se práce účastní. V srpnové schůzi byly podány předběžné zprávy o výsledku Československého Dne. Ses. Emilie Welclová, předsedkyně Pořádajícího výboru, spravedlivě rozdělila zásluhy o úspěch tohoto významného podniku mezi vedoucí úředníky a všechny příkladně obětavě spolupracující bratry i sestry a tlumočila upřímné díky výboru. Také předběžnou zprávu finanční, která potěšila a povzbudila, podal bratr František Kratochvil, který sám má na úspěchu velký podíl. Čistý výtěžek Československého Dne převyšuje všechny dosavadní výsledky. Výtěžky z prodeje pečiva, z kaváren, vinárny, kuchyně, Malého letního bazáru, u bárů, pečení bramborových lívanečků a jiných stánků jsou tak dobré, že překonaly všechna očekávání. Bylo to nejen nadšení v práci, ale také pochopení pro naléhavé potřeby Československé Národní Rady v Americe, které přiměly tolik bratří a sester, členů odboček ČSNRA a spolupracujících organisací, že po celou sobotu 13. srpna i v neděli 14. a po mnoho jiných dnů a večerů v přípravách pro úspěch Československého dne pracovali dobrovolně a rádi. Všechny blaží vědomí, že nepracovali nadarmo, že jejich obětavá spolupráce je příkladem, jak je třeba od slov přecházet к činům a účastnit se dobré národní a vlastenecké práce, kterou ČSNRA již po 43 let vede. V srpnové schůzi Oblasti br. dr. Frant. Schwarzenberg, předseda politického výboru ČSNRA, podal poutavý přehled o svých zkušenostech ze své studijní cesty po Evropě a nabádal к účinné pomoci ČSNRA v její práci. Ve zprávě z Předsednictva ČSNRA byli všichni přítomní pozváni к zájezdu, který ve dnech 5. až 10. října pořádá ČSNRA к Niagarským vodopádům a do New Yorku. Vedle prohlídky památných a pozoruhodných míst v New Yorku je do programu zájezdu zařazena návštěva banketu, kterou 8. října večer pořádá Oblastní výbor v New Yorku ve Statler Hilton hotelu. Podle zprávy ses. Emilie Welclové pořádá Společný výbor TGM v neděli 23. října o 3. hod. odpoledne ve dvoraně Sokolovny Havlíček-Tyrš v Chicagu, Ill. oslavu svátku československé samostatnosti. Každá ze zúčastněných organisací dosta- 6 • VĚSTNÍK Czechoslovak prisons. UPI has rightly called him the ‘Forgotten American.” Jaromir Zastera is forgotten no longer. Veterans of Foreign Wars and the American Legion Post of Pa. passed a resolution, asking for his pardon. His arrest and conviction in a sham trial and his persecution as an American citizen are to be condemned and we ask that executive agencies of the U.S. Government take all possible action to bring about his release. Very respectfully yours, (Váš podpis) ZPRÁVY OBLAST! A ODBOČEK [pageend6]WASHINGTON, D. C. Čestné uznám' ČSNRA National Conference on Citizenship President Eisenhower prohlásil den 17. září za “Citizenship Day”, aby si každý Američan připomněl výročí podpisu ústavy r. 1787 i pojem a význam svobody, jíž mu ústava zajišťuje. Po 15 let koná к tomuto výročí své zasedání “National Conference on Citizenship”, organisace pro znalost a posilování občanských práv a povinností a pro výchovu к dobrému občanství. ČSNRA po léta spolupracuje s National Conference a byla zastoupena i na letošním kongresu. Delegáty byli předseda a jednatel washingtonské odbočky ČSNRA, Dr. Juraj Slávik a Josef Kučera, kteří se střídavě účastnili kongresového jednání. Činnost ČSNRA pro výchovu к dobrému americkému občanství se dostalo čestného uznání při generální rozpravě, jež následovala po luncheon v pondělí dne 19. září. V debatním kroužku bylo přiznáno prvenství referátu br. J. Kučery, jak ČSNRA pracuje к tomuto cíli. (Uvedl m. j., že především ČSNRA sjednocuje a nabádá Američany čs. původu к účinnému boji proti komunismu. Použil American Bulletin jako doklad a ukázku této činnosti, předložil i český Věstník a washingtonské “Krajanské zpravodajství”.) ODB. T. G. MASARYK V LOS ANGELES. Dne 24. srpna pořádala odbočka členskou schůzi, na které měl přednášku br. redaktor Josef Josten, vydavatel časopisu Čechoslovák v Londýně. Klubovna v sokolovně byla přeplněna. Redaktor Josten nám vylíčil svou zajímavou cestu ku břehům Pacifiku. Přijel holandskou lodí do USA, která vezla 650 amerických studentů vracejících se z návštěvy za železnou oponou. Tito studenti žili ve státech pod komunistickým režimem a měli odlišné dojmy, neboť ti, kteří byli ubytováni v Polsku žili v rodinách a dokonce říkali svým hostitelům “matko a otče”. Pravý opak byl tomu v Československu, kde museli jít do pionýrských táborů a neměli žádnou volnost. Tato nesvoboda a stísněnost je opustila teprve až překročili hranice železné opony a vraceli se domů. Komunisté v ČSR opravdu nápodobují Moskvu ve všem, bojí se jakéhokoli styku se západem a neví, že tato uzavřenost otevře oči všem, kteří ještě si neuvědomili, co komunismus znamená. My, kteří jsme žili v tomto stísněném prostředí, chápeme tyto pocity a přejeme si, aby všichni, kteří navštíví Československo a nejsou souputníky komunismu, po svém návratu do Ameriky řekli všem svým známým, co jest to komunismus a jak krásný pocit je svoboda, kterou máme ve své nové vlasti. Mimo jiné nám popisoval red. Josten činnost československého exilu v Londýně, kde velmi pěkně spolupracuje Sokol, Československá ženská rada a Československá obec legionářská. VĚSTNÍK 7 la za úkol dobře připravit jedno nebo dvě čísla programu. Oblastní výbor ČSNRA obstará živý obraz a vhodnou recitaci. Oslava 28. října v rámci oslav 110. narozenin T. G. Masaryka, je posledním podnikem pořádaným Společným výborem TGM. V programu kulturních a společenských akcí bylo usneseno sehrát divadlo a uspořádat stolečko- vou zábavu, která se bude konat ve středu, dne 26. října, v anexu ČSA v Ciceru o 12. hod. Také jednotlivé odbočky společenskou činnost již zahájily. Odbočka Dr. Milada Horáková pořádá filmový večer po své členské schůzi v pátek 30. října v moderním sále Cicero Federal Savings and Loan Assn., 5900 Cermák Rd., Cicero, Ill. Br. Alois P. Horák bude promítat své filmy z Lidic, Sokolského a Československého dne. Odbočka Západní Předměstí pořádá ve středu 19. října v jídelně Lincoln Federal Bank, 6655 West Cermák Rd., Berwyn, rovněž filmový večer a přátelskou zábavu spojenou s občerstvením, po své krátké schůzi. Také odbočka Mistr Jan Hus po každé své členské schůzi koná společenskou hodinku, která má úspěch. Odbočka Česká Kalifornie rovněž koná své pravidelné schůze a zve členy druhých odboček к návštěvě. Tento druh spolupráce a vzájemná návštěva schůzí se osvědčily. Oblastní výbor v Chicagu snaží se plnit všechny úkoly, sjezdem ČSNRA Oblastem uložené a vede svoji činnost к dosažení dobré spolupráce všech svých složek. Slavnostní udílení občanství v sobotu 17. září se konalo v Sylvan Amphitheater na úpatí washingtonského obelisku. Ceremonii předcházel koncert U.S. armádního sboru а к její barvitosti přispěla účast čestné stráže vojenských a veteránských oddílů se svými prapory. Významná americká organisace Veterans of Foreign Wars slavnostně odevzdala vlajku “National Conference on Citizenship” a čestným úkolem přijetí vlajky byl poctěn nově promovaný americký občan, náš krajan Zdeněk F. Šedivý. Novými občany se stalo 40 osob z 22 různých zemí. V děkovném projevu, který Zdeněk F. Šedivý pronesl jménem nových občanů, vzpomenul, že zakladatel Československé republiky T. G. Masaryk vycházel ze zkušeností americké demokracie a ústavy a než se stalo obětí mezinárodního komunismu, bylo Masarykovo Československo vedeno týmiž zásadami, jež jsou základem americké svobody: ochrana lidu a jeho práv. Tato skutečnost, řekl Zdeněk Šedivý, je důvodem, že my, Američané čs. původu, se cítíme v Americe tak úplně doma. Dne 8. října bude opět zahájena přednášková činnost Studijního odboru odbočky ČSNRA (Pracovní skupiny SVU) přednáškou br. V. Majera. Loňský přednáškový cyklus měl velký úspěch a lze doufat, že tomu bude tak i letos. J. K. J. Žáčková, tajemnice. [pageend7]KRAJANSKÝ VÝBOR, CLEVELAND, OHIO. Předseda Karel Zahradníček podal zprávu o manifestaci Captive Nations. V přípravných schůzích se střetli se slovenskými separatisty, kteří protestovali proti československé vlajce. Dopadlo to tak, že na jevišti byla jen americká vlajka, v hledišti každá skupina měla svoji. Před manifestací byla schůze v hotelu Cleveland, na které promluvil gen. Courtland W. Schuyler, zástupce guvernéra Nelson Rockefellera, a Michael A. Feighan, demokrat, kon- gresník z Ohio. Gen. Schuyler vzpomínal na dobu, kdy komunisté uchvátili Rumunsko. Pěkně mluvil kongresník z Ohio. V létě pořádal Krajanský výbor piknik, který se vydařil. Oslava 28. října bude pořádaná letos dne 23. října v České národní síni. Bude to opět koncert české hudby, vystoupí naše pěvecké sbory. Jméno řečníka nebylo ještě ohlášeno. Schůze Krajanského výboru dne 16. září byla zpestřena vyprávěním br. Pekárka, který se vrátil před nedávném z Československa a který udal řadu smutných příkladů komunistického vykořisťování. — V závěru schůze vyprávěl o své prázdninové cestě po státech na pacifickém pobřeží br. Láďa Kiml. Zdůraznil, jak je radostno cestovat po Americe, žádná registrace, kontrola, omezování atd. 8 • VĚSTNÍK ODB. ST. PETERSBURG, FLA. Odbočka pořádala dne 25. září zábavu, příští zábava bude v neděli, dne 23. října. V zimních měsících, počínaje listopadem, pořádají se zábavy vždy druhou a čtvrtou neděli v měsíci, tedy dne 13. a 27. listopadu a to vždy v Letter Carriers Hall, 314 — 15th Ave. South. Krajané jsou zváni, aby nás navštívili za svého pobytu na Floridě, budou velmi srdečně přivítáni. — Karel Jahoda, taj. Ke stručné zprávě bratra tajemníka, úřadovna ČSNRA připojuje své upřímné díky členům v St. Petersburgu za jejich spolupráci a za to, že učiní vše, aby pokračovali v práci svého zesnulého předsedy, br. Václava Hovorky, jehož odchodu všichni želíme. Vzpomínáme vděčně, že na sjezdu ve Wash- ingtoně odevzdal nám br. předseda šek na $1,400. Br. Jahoda poslal nám výstřižek z deníku St. Petersburg Times, kde byl na hlavní straně uveřejněn článek o nedoručování americké pošty s Masarykovou známkou s překrásnou barevnou ilustrací 8 centové známky. V článku bylo uvedeno, že Department of State zaslal dopis československému vyslanectví. Stalo se tak na naléhání senátorů a kongresníků, kteří byli námi upozorněni na zákaz čsl. vlády. Red. Josten mluvil též o Tuzexu a pravil, že mnoho našich lidí si jistě neuvědomuje, na co jsou používány dolary získané Tuzexem. Odešli jsme proto, že jsme nemohli žiti svobodně, že jsme byli terorisováni, že nám bylo rozkazováno, co smíme a nesmíme, prostě nemohli jsme souhlasit s diktátorským režimem a nyní přes Tuzex někteří z nás zasílají dolary nenáviděnému režimu, aby se udržel v moci. Řekne se sice, vždyť těch pár dolarů nic neznamená, ale ve skutečnosti jsou to milionové částky. Dolary udržují válečné zbrojení, které jednou by mohlo být použito proti lidu ve svobodném světě. — Po přednášce odpovídal red. Josten ochotně na otázky mu kladené. Jeho návštěva v Los Angeles jistě splnila své poslání a odbočka TGM získala opět nové členy a bojovníky za svobodu. Jeho přednáška i debata nás přesvědčila, že Masarykovo heslo “Pravda vítězí” i tentokráte porazí komunismus založený na lži a podvodu. Frank Bednář, tajemník. OBLAST NEW YORK. Československá národní rada americká odevzdá v sobotu, dne 8. října, v 7 hodin večer v Hotelu Statler Hilton Jan Masaryk Award přátelské naší společnosti Anti-Defamation League of the B’nai B’rith, která se zasloužila velmi vydatně o vydání známky T. G. Masaryka v sérii Champion of Liberty. Na společnou večeři už dnes došlo mnoho přihlášek, přijede také řada našich přátel z Chicaga a z jiných končin Ameriky, se kterými tu bude radostná příležitost se sejít a potěšit. Řada vynikajících amerických politických představitelů přislíbila svou účast a projevy, které v tomto volebním roce budou jistě velmi zajímavé a znamenití umělci přispějí к naší dobré náladě. A proto se Vás ptáme: už jste se všichni přihlásili na náš banket 8. října v Hotelu Statler Hilton? Zajistěte si včas číslovaná místa telefonicky nebo písemně u bratra D. Višňovského, 1349 First Avenue, tel. TR 9-3090, a pošlete mu 10 dolarů na dobrou večeři a úhradu režie. Celý čistý výtěžek půjde ve prospěch Československé národní rady americké a každý víte, jak dobrou práci ČSNRA koná v potírání podvratných komunistických snah i tady v Americe. Ze San Francisko. Odhalení pomníku TGM v Golden Gate parku. Oslavy 28. října začínají v sobotu, dne 29. října večer v sokolovně, 739 Page St., a vyvrcholí odhalením pomníku T. G. Masaryka v Golden Gate parku v neděli, dne 30. října, v 1 hod. odpol. Pomník se nalézá u hlavní silnice Main Drive, směrem к rozcestí Park Presidio a Fulton St. Pořad bude anglický, až na československou hymnu. Pořadatelstvo oslavy rozeslalo velmi vkusné pozvánky, zvláště americkým hostům, starostovi města atd. Hlavní starost o postavení pomníku spadá na T. J. Sokol a jeho starostu A. G. Kohoutka a je to starost nemalá. Krajanské organisace byly přizvány к účasti a tiskovou službou ČSNRA byla požádána široká krajanská veřejnost o dolarový příspěvek na úhradu postavení pomníku. Je naší chloubou, že President Masaryk je první, kterému se této pocty dostalo. Bude to jediný pomník ci- [pageend8]zího státníka v tomto krásném americkém parku. Zašlete svůj dolar na adresu: A. G. Kohoutek 739 Page Street San Francisco, Calif. V sobotu večer je výhradně český program. Slavnostní večeře se podává ve velkém sále sokolovny v 6 hod. V 8 hod. bude předvedeno pásmo ‘,Vám nesmrtelní”, sestavené a nacvičené br. J. Markem za spolupráce sester a bratří jednoty, br. Kováře a taneční skupiny pí. Kebrové, začíná slavnostním prohlášením samostatnosti r. 1918. Symbolický melodram, podložený tanečním výstupem, znázorní poválečný radostný vývoj národa, osudný komunistický převrat a závěrem vzkříšení národa, ve které všichni věříme. JAZYKOVÝ KOUTEK F fádní, fádnost fair play faksimile (nesklonné) nebo faksimilia, faksimilií (také nesklonné) falsifikace i falzifikace, falsifikát i falzifikát farizej, farizejský farmaceut, farmaceutka fasáda, fasádní, fasádník fase (přiznání) fáze, fázový fazóna, fazónový, fazónka, fazónovati federální, federatívni fejeton i fejtón, fejetonista i fejtón ista Fénicie i Fojnikie, fénický i foinický, Féničan fez, fezový fideikomis fík, fíkový filantrop filiálka, filiálkový, filiální filolog, filoložka, filologie finále, finálový, finalista, finální Finsko, finský, Finský záliv flegmóna flétista, flétna, flétnový flór, flórový folklór, folklorista, folkloristický formálie, formalismus, formalita, formální fórum, fóra fosfát, fosfátový fotbal, fotbalový, fotbalista fotogenický, fotogenní Foundland, Nový Foundland, novofoundlandský foyer, foyeru Francouz, francouzský, francouzští, francouzština i franština František, Na Františku, františkán, Františkovy Lázně fráze, frazeologie, frázista, frázovitý Frýgie, frýžský, frygická čapka, frýžština fůra,fůr i for fúrie furnýr i fornýr fuse i fúze, fusovati i fúzovati fušer, fušerský fysický i fyzický, fysik i fyzik, fysika i fyzika fysiognom i fyziognom Výzva к radiovým posluchačům z Chicaga a okolí. Každé úterý od 7 do 8 hod. večer nařiďte si radiové přijímače na stanici WEDC, 1250 kc., kde v československé rozhlasové hodině Jos. Falty uslyšíte od 7 do 7:15 hod. rozhlasovou čtvrthodinku Oblastního výboru ČSNRA. Uslyšíte vždycky zajímavé zprávy a dobrou hudbu. JEDNOTA ČSA. Pamatujete se na staré české přísloví “Opatrnost jest matkou moudrosti”? V dnešní době se toto přísloví zdá býti pravdivější než kdy jindy. Bezpečnost, zvláště pak zajištění existenční, zaujímá stěžejní místo v životě každého z nás. Československé Spolky v Americe poskytují svým členům všestranné zabezpečení životním pojištěním v podobě spolehlivých pojistek. Jednou z nich jest tak zvaný “Mortgage Redemption Plan”, doživotní pojistka splatná v 60ti letech a plánovaná tak účelně, aby v případě úmrtí živitele rodiny, pomohla zachrániti pozůstalým hypotékou zatížený domov, který v tak mnohých případech bývá ztracen, protože postižená rodina není schopná hypotéku spláceti. Další velice výhodnou pojistkou jest nadační, splatná v 65ti letech a zaručující majiteli pravidelný měsíční příjem v podobě pense. Zabezpečte sebe a své drahé ČSA pojistkou, která jest 100-procentně spolehlivá v každém směru. ČSA • 2138 S. 61 st Court • Cicero 50, III. BERWYN PRESS 3212-14 S. GROVE AVE. BERWYN, ILL. STanley 8-0204 LAD. MEJDRICH a WILLIAM BUREŠ, majitelé ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY VÁNOČNÍ LÍSTKY České neb slovenské, s obálkou............ 10c kus Balíček o 12 kusech .................................... $1.00 Americké, s anglickým textem, к vánocům a Novému roku, 12 různých krásných vzorků za $1.00 s obálkami. ČSNRA — 4125 WEST 26th STREET CHICAGO 23, ILL. Nabídka platná pouze do 15. listopadu. ZÍSKÁVEJTE NOVÉ ČTENÁŘE A PŘEDPLATITELE PRO VĚSTNÍK. Předplatné $2.00 ročně Členům ČSNRA zdarma Dobrovolný dar velmi vítán. Redakce: VLASTA VRÁZOVÁ Administrace: EMILIE WELCLOVÁ VĚSTNÍK 9 [pageend9]Czechoslovak National Council of America BULK RATE U.S. Postage PAID Chicago, Illinois Permit No. 2127 ^^>436 4125 W. 26th Street • Chicago 23, Illinois • Tel. LAwndale 1-7953 FORM 3547 REQUESTED HELP FIGHT COMMUNISM Nabízíme knihy: MLÁDÍ A DĚTSTVÍ — “Vzpomínky a myšlenky”— Alice G. Masaryková. — Krásná knížka o Masarykově rodině—ilustrovaná. Objednejte si v úřadovně ČSN R A, 4125 W. 26th Street, Chicago 23, Illinois, a v místě u své odbočky. Vyjde к 28. říjnu. Cena ........................................................... $2.50 TEACH YOURSELF CZECH — Nová zajímavá učebnice českého jazyka pro samouky i pro žáky na školách, s výslovností, gramatikou, atd. — Zpracoval W. R. Lee, profesor linguisti- ky v Londýně. Cena ........................................................... $3.00 CONGRESSIONAL RECORD —ze dne 7. března, s oslavnými články o TGM. Cena..................................... 29c — poštou 50c CAPITOL FEDERAL SAVINCS and LOAN ASSOCIATION 3522 WEST 26th STREET CHICAGO 23, ILLINOIS Bishop 7-6900 Vklady pojištěné agenturou vlády Spojených států do $10,000. CHARLES T. SALÁK, předseda WILLIAM CHOUTKA, tajemník [pageend10]