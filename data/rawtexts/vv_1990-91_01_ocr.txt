VV Nezávislá revue pro výchovu a vzdělávání ročník 1 • 1990 - 1991 • září 1 [pageend1]nezávislá revue pro výchovu a vzdělání • vedoucí redaktor • PhDr. Václav Mertin PhDr. Milena Gillová • redaktorka • • redakční rada • Bohuslav Blažek, dr. Miluše Havlínová, CSc., Jaroslav Kalous, dr. Jindřich Kitzberger, dr. Jiří Kovařík, dr. Jiří Mareš, CSc., doc. dr. Zdeněk Matějček, CSc., doc. dr. Eva Opravilová, CSc., prof. dr. Radim Palouš (předseda), doc. dr. Jaroslava Pešková, CSc., Michal Semin, prof. dr. František Singule, CSc., doc. dr. Vladimír Smékal, CSc., dr. Ondřej Šteffl, CSc., doc. dr. Eva Vyskočilová, CSc. • ročník 1 • 1990 - 1991* Adresa redakce: 120 00 Praha 2-Nové Město, Lazarská 8, telefon 20 36 41 -5. Vydává ministerstvo školství, mládeže a tělovýchovy ČR, 118 12 Praha 1, Karmelitská 7 ve Státním pedagogickém nakladatelství, 113 01 Praha 1, Ostrovní 30. Vychází desetkrát ročně. Předplatné 50 Kčs, jednotlivá čísla 5 Kčs. Tiskne Polygrafia 1, s. p., Svobodova 1, 128 17 Praha 2. Rozšiřuje PNS. Informace o předplatném podá a objednávky přijímá každá administrace PNS, pošta, doručovatel a předplatitelská střediska. Objednávky do zahraničí vyřizuje PNS — ústřední expedice a dovoz tisku Praha, závod 01, administrace vývozu tisku, Kovpakova 26, 160 00 Praha 6. Návštěvní dny: středa 7.00-15.00 hod., pátek 7.00-13.00 hod. © Státní pedagogické nakladatelství, n. p., Praha 1990. 1 vv [pageend2]• teorie • Jak s reformou naší školy? Prof. dr. František Singule, CSc. Dosavadní práce různých iniciativ, které se v posledních měsících zaměřují na snahy koncipovat své návrhy na reformu školství v naší republice, jsou zatím příliš roztříštěné, ba atomizované nejenom tím, že tu vedle sebe působí řada různých skupin bez bližšího spojení a spolupráce, ale zejména tím, že se jednotlivé skupiny obvykle zabývají jen jistými školskými stupni nebo dokonce školskými útvary, aniž výrazněji reflektují nutnost a způsoby vzájemné vazby jednotlivých školských institucí a stupňů vzdělávání a výchovy na našich mateřských, základních, středních a vysokých školách, případně na dalších výchovných institucích. Velmi závažné přitom je, že zmíněným skupinám v důsledku toho chybí také jeden z prvních předpokladů úspěšné a efektivní školské reformy — obecnější koncepce a celková cílová představa naší budoucí a vzdělávací soustavy. Zdá se proto, že prvním úkolem při takové práci by měla být snaha o vytvoření celkové koncepce naší vzdělávací politiky, čímž rozumím stanovení základních obecných zásad pro budování a rozvíjení našeho školství a veřejné výchovy, včetně formulací vytyčujících celkově jejich poslání a úkoly. Významnou pomůckou při této práci bude jistě srovnávací studium zahraničních školských systémů. Rozhodující v tomto směru budou především evropské školské a vzdělávací tradice, a to především proto, že chceme i svou školou a vzděláním vstoupit do Evropy, která má svérázné a svým důrazem na rozvoj celé osobnosti rozdílné — od ostatních světadílů — tradice vzdělání. Přitom nemůže jít o nějaké přenášení zahraničních vzorů a řešení do naší domácí situace, ale spíš o poznávání a tvořivou implikaci toho, co se jeví jako současné obecné tendence ve vývoji řešení vzdělávacích problémů v soudobé evropské společnosti. Tyto momenty je ovšem nutno organicky rozvíjet v souhlase s našimi domácími školskými a vzdělávacími tradicemi a potřebami. To znamená, že je třeba studovat a znát nejenom náš dosavadní školský vývoj, ale také zkoumat naše současné podmínky a potřeby v oblasti výchovy a vzdělávám, jak vyplývají ze sociální situace naší mládeže, rodin, škol a učitelů a také z hlubšího poznání vnitřních psychologických podmínek uplatňujících se při výchově a vzdělávání dětí a mládeže, jež mají procházet naší budoucí školou. Pokud jde o naše školské tradice, tuje možno poukazovat na známé kvality našeho školství v minulosti i na průkopnické výsledky v úsilí o reformu našeho školství v období mezi dvěma válkami. Ovšem jednoduchý návrat ke škole z první republiky by byl po tolika letech velmi problematický už jen proto, že obdobné systémy, které se kdysi paralelně vyvíjely v jiných, zejména sousedních státech (SRN, Rakousko apod.), za těch padesát let, které nás dělí od naší bývalé reality, také prodělaly za tu dobu dost výrazné změny. Významně se změnily vnitřní, ale zejména vnější podmínky výchovy a v duchu toho vznikly i nové potřeby a úkoly v oblasti výchovy a vzdělávání, kterým je nutno se podřídit, přijmout je a vytvářet pedagogické i organizační podmínky k tomu, aby je bylo možno uspokojovat a plnit. Výrazně se vzhledem k rozvoji vysokých škol, ke kterému došlo i u nás v posledních několika poválečných desetiletích, změnily nejen požadavky na kvalitu vzdělání, ale i na kvantitativní výkony hlavně středních, ale i ostatních stupňů škol. V duchu toho bylo nutno ve všech současných evropských školských systémech změnit zásady a způsoby přijímání a výběru žáků středních škol a rozšířit značně základnu pro tento výběr. V souladu s tím bylo nutno značně zasáhnout i do tradiční organizace školských systémů, což vedlo k velkým změnám ve struktuře, ale i v obsahu a metodách práce ve školách, kde vznikly nové výchovné úkoly, vzdělávací práci a procedury výběru bylo nutno opřít o systémy školního a výchovného poradenství atd. Proto bylo nutno nově rozvíjet i obsah a způsoby přípravy učitelů a rozvinout i výkonný systém jejich dalšího vzdělávání. V důsledku těchto změn vzniklo v poválečném období v oblasti vzdělání několik obecných zásad školské politiky, které jsou už delší dobu uplatňovány v evropském školství bez ohledu na to, jak je v jednotlivých zemích konkrétně uspořádána organizace škol. Tyto zásady bude nutno uplatnit i v našem školství při jeho nastávající reformě a jsou tak závažné, že si je budeme muset uvědomovat a hledat způsoby jejich naplnění nejenom při celkové výstavbě školství, ale i při utváření jeho jednotlivých článků. Mezi tyto požadavky patří především uplatňování politiky rovných šancí ve vzdělání. Zejména v poslední době se v zahraniční literatuře poukazuje na to, že tento požadavek nelze vykládat jako nějakou rovnost a vyrovnávání (Gleichmachen). Je samozřejmé, že všichni nejsou stejní a nemohou ve vzdělávání dosáhnout stejných výsledků. Požadavku rovných šancí je nutno rozumět tak, jak je vysloven. To znamená, že je nutno jej rozvíjet a uskutečňovat v duchu obecných lidských práv a na základě toho, že v současné demokratické společnosti se jedním ze základních lidských práv každého jedince stává také právo na výchovu a vzdělání rozvíjené v souhlase s jeho individuálními vlohami, schopnostmi, potřebami a zájmy. V poslední době se proto nehovoří ani tolik o úkolech vzdělání jako spße o tzv. vzdělávacích potřebách žáků a studentů a o jejich uspokojování. Rozmanitost a individuálnost těchto potřeb je pak základem současných požadavků individualizace výchovy. Pro současnou všestrannou a ve všech oborech lidské činnosti v celosvětovém měřítku probíhající soutěž je typické, že se v ní na předních místech umisťují ty země a národy, které ve svých řadách dovedly nalézt a zmobilizovat co nejvíce lidí s přirozenými vlohami a nadáním pro odpovídající činnosti a které dovedly jejich přirozené nadání účinně zkultivovat potřebným vzděláním. A tak byla vzdělávací politika v posledních desetiletích zejména v sousední SRN obohacena o další pojem „rezervy nadání“ a mezi vzdělávacími aktivitami se rozvíjejí snahy o maximální vyčerpání těchto rezerv. V souvislosti s potřebou rozvíjet celkovou úroveň vzdělám národa a zvyšovat možnosti a výsledky studia zvláště na vysokých školách si musíme při našich sna2 Výchova a vzdělání, 1. roč., 1990—91 [pageend3]hách o reformu našeho školství (zvláště středního) připomínat, že se nemůžeme jednoduše vrátit k našemu, byť tak vychvalovanému bývalému gymnáziu z první republiky. Toto gymnázium představovalo eliminační školu, která prováděla postupný výběr žáků pro další studium a uplatnění se v životě vylučovacími procedurami. V dřívějších poměrech, kdy na vysokých školách studovalo jen nepatrné procento populace, stačilo, když na gymnáziích maturovalo jen asi kolem 8 % příslušné věkové skupiny mladých lidí. Dokonce se tehdy hovořilo o nadbytku maturantů a inteligence. Dnes je nutno gymnázium budovat jako školu výkonovou, která musí produkovat tolik kvalitních absolventů, aby v dohledné době u nás mohlo na vysokých školách studovat mnohem víc než 20 % mládeže příslušné věkové skupiny, nechceme-li příliš zaostávat za ostatními průmyslově rozvinutými zeměmi, kde namnoze na vysoké školy po maturitě vstupuje až kolem 40 % mládeže. A tak je třeba při výběru budoucích vysokoškoláků mládež v průběhu středoškolského studia nikoli eliminovat, ale naopak vyhledávat v celé populaci všechny schopné a vést je k vyššímu vzdělání, a tak usilovat 0 maximální vyčerpání našich rezerv vzdělání. To je podstatný rozdíl, jímž se musí naše budoucí střední škola a výběr žáků do ní podstatně lišit od eliminačního předválečného gymnázia. A to je třeba mít na mysli 1 při současné reformě našeho školství, při promýšlení pojetí našeho budoucího gymnázia a při výběru jeho žactva. V souvislosti s řešením těchto problémů v poválečných desetiletích byl v západoevropském školství rozvinut tzv. systém pozorování a orientace, který umožňuje postupně na základě sledování žáků při školní práci orientovat je podle jejich předpokladů do jim odpovídajících směrů vzdělání a zároveň dále rozvíjet jejich schopnosti. Tento systém nahrazuje dřívější jednorázové přijímací zkoušky procesem postupného výběru a usměrňování. Systém pozorování a orientace je vkladem francouzské pedagogiky do moderního pedagogického myšlení (jeho původci jsou francouzský matematik P. Langeviri a psycholog H. Wallon) a ačkoliv byl ve francouzském školství uplatněn až při reformě z roku 1959, diskutovalo se o něm již ve 40. letech a dnes se svým způsobem uplatňuje snad ve všech západoevropských školských systémech (alespoň experimentálně). Už po dvě desetiletí a s novým elánem asi od roku 1985 je ve všech školských systémech průmyslově vyspělých zemí rozvíjena diskuse o péči o vysoce nadanou mládež. Po jistých počátečních rozpacích je tato péče postupně integrována do práce školských systémů. Řeší se otázky definice vysokého nadání, vyhledávání jeho nositelů a rozvíjení systémů jejich výchovy a vzdělávání, při němž by nešlo jen o rozvinutí a využití schopností výjimečných jedinců, ale i o výchovu jejich osobnosti v tom směru, aby byla zajištěna jejich hladká a demokratická spolupráce s ostatními. V souvislosti s tím jsou rozvíjeny i systémy postupných reforem školství tak, aby vzdělávací potřeby vysoce nadaných byly uspokojovány specificky, nikoliv jako potřeby průměrných až opožděných. V takovýchto školách jsou obvykle rozvíjeny vzdělávací programy pro nadané i podprůměrné, ale zároveň se pěstuje bohatá mimovyučovácí činnost, při níž spolupracují žáci obou krajností. V těchto školách budoucnosti je tedy rozvíjena kvalitní a velmi společensky hodnotná vzdělávací práce, v jejímž rámci je práce s vysoce nadanými považována za stejně pedagogicky odpovědnou a odborně náročnou jako práce s těmi, kteří jsou handicapováni a v důsledku toho vyžadují korektivní pedagogický přístup. Zároveň je na těchto školách nutno rozvíjet i náročnou a správně zaměřenou výchovnou práci při vyučování i mimo ně, aby se u všech žáků vytvářely potřebné morální, kulturní a sociální kvality a vztahy. Všechny dosud naznačené požadavky na školství plynou ze současných trendů ve školské a vzdělávací politice a vedou také k novým požadavkům na pedagogické vzdělání. To by mělo poskytovat kvalifikaci řadě rozmanitých pedagogických pracovníků od vychovatelů přes výchovné poradce, pracovníky školské administrativy, metodiky a vedoucí kabinetů a odborných oddělení na školách až ke školním knihovníkům a vedoucím informačních center. Hlavní pozornost by v něm však měla být věnována učitelům různých stupňů škol a specializací. Součástí jejich přípravy by mělo být nejen zvládnutí vyučování příslušných předmětů, ale i ovládání diagnostických metod, nápravných postupů pro řešení různých problémů při vzdělávání a výchově žáků. Zvláštní důraz by měl být přitom kladen na individuální vedení žáků a vedení žákovských skupin při vyučování i mimo ně. Ke kvalifikaci učitele by nemělo ani na střední škole stačit, že umí vyučovat matematiku, němčinu nebo biologii, ale měl by být kvalifikován i pro výchovnou práci. Měl by se pro učitelskou dráhu připravovat už od počátku s vědomím, že ani na střední škole nebude vyčerpávat svůj pracovní úvazek jen vyučováním svého aprobačního předmětu ve třídě, ale že svou pracovní dobu doplní i výchovnou prací, prací se žáky mimo vyučování, rozhovory s jejich rodiči a že bude i veřejným výchovným činitelem schopným šířit i na veřejnosti obecné názory na výchovu a vzdělání. Velmi mnoho pozornosti v nastávající školské reformě bude vyžadovat i široká oblast odborného školství nebo lépe zařízení pro přípravu na různá povolání. Je paradoxní, že tak pestrá oblast s tak rozmanitými požadavky na kvalifikaci byla v našem školském systému uniformována a že ji v oblasti středoškolské představují vlastně jen dva typy zařízení: střední odborná učiliště a střední odborné školy. Zde bude nutno rozvinout odpovídající bohatou škálu zařízení poskytujících odbornou kvalifikaci v různé délce přípravy, v různých kombinacích školy a praxe, s rozmanitými možnostmi nástaveb, pokračování a zvyšování vzdělání až ke vzdělání nejvyššímu. Tato organizace vzdělání spojená i s jistou soutěží už při přijímání do přípravy na povolání vyvolá také jistě i náležitou motivaci k učení už před vstupem na odborné školy. Při vytyčování hlavních zásad školské politiky je nutno do celkových úvah zahrnout i vysoké školy. Je až nepochopitelné, že při dosavadních bohatých, často bouřlivých a nejvíce navštěvovaných diskusích o reformě vysokých škol téměř nikdo ze zúčastněných ani nevzpomněl na to, že je přitom třeba myslet i na střední školu. Na těsnou souvislost obou stupňů vzdělání — středoškolského i vysokoškolského — jsme už poukázali výše. I z toho bylo patrné, jak je rozvoj vysokých škol závislý na výkonech škol středních. Kvalita středních škol je zároveň závislá i na školách vysokých, na nichž se připravují středoškolští učitelé a vytvářejí vědní obory, z nichž se konstituuje obsah vyučování na středních školách. I tyto otázky by měly představitele vysokých škol hlouběji zajímat, na jejich řešení by se měli s plnou odpovědností podílet. Výchova a vzdělání, 1. roč., 1990—91 3 [pageend4]Hlavním úkolem při dalším rozvíjení vysokých škol však — jak se zdá — bude zejména jejich diverzifikace, jak se s ní setkáváme ve většině západoevropských zemích i v USA a v Kanadě. S tím bude souviset i promyšlené řešení sítě vysokých škol. Neméně závažná bude otázka konstituování organizace studia a požadavků při závěrečných zkouškách v jednotlivých studijních oborech na různých školách. K tomu nebude zřejmě stačit samotný vysokoškolský zákon, ale bude nutno vypracovat a schválit řadu dalších legislativních opatření. Zásadní změnu bude nutno provést v systému studia — zrušit dosavadní ročníkový systém a nahradit jej systémem, který je v celé západní Evropě a který vychází z členění studia na dva nebo tři delší úseky a zapisování po semestrech. To umožní mnohem pružnější organizaci a kontrolu studia a poskytne i studentům více volnosti a možnosti projevovat vlastní iniciativu. • diskuse • Co nám škola nedala Bohuslav Blažek Ne že by se v posledních letech o škole nediskutovalo — ale k čemu je dobrá diskuse o okrajových problémech nebo pseudoproblémech tam, kde se o tom podstatném mlčí, ba musí mlčet? A tak jsme diskutovali: • o „feminizaci školství“ — namísto abychom protestovali proti tomu, že učitelé jsou nuceni dětem lhát, a proto zhusta odcházejí dělat něco jiného (muži častěji, jelikož snáze najdou uplatnění v jiném oboru); • o málo přitažlivé náplni pionýrské a svazácké organizace — místo abychom odmítli princip vnucované „jednotné“ organizace pro děti a mládež; • o nedostatku mravní výchovy ve školách — místo abychom prosadili, že věřící děti mají mít k dispozici moderně vedenou výuku náboženství; • o tom, že je ve školách málo počítačů — místo abychom kritizovali netvořivé zacházení s nimi, k němuž byly děti nuceny; • zda si děti mají do školy nosit pitnou vodu v láhvi, nebo ne — místo abychom se konečně opřeli proti znečišťování spodních vod . . . Jak kritika, tak návrhy na zlepšení nějaké instituce musejí vycházet z jejího účelu. Přitom je ovšem třeba rozlišit účel navenek hlásaný a účel skutečně sledovaný. Naše škola se zaklínala socialismem. Ve skutečnosti to však znamenalo, že se stala přeúslužným nástrojem pro vykonávání jakýchkoli kampaní. Když mělo dítě pomoci v rodině při nemoci matky, bylo to vyloučené, protože by zameškalo vyučování. Když přišel příkaz shora jako „chmel“, „lampiónový průvod“ nebo „přílet státníka“, najednou děti musely opustit školní lavice a táhnout do akce. Podobně bylo vyloučené, aby dítě jelo s rodiči dlouhodobě do ciziny, pokud tam nebyla k dispozici stejně špatná „socialistická“ škola. A tak se děti diplomatů, obchodníků, novinářů, montérů nebo umělců — prostě těch výjimečných šťastlivců, kteří směli „vyjet ven“ — buď učily německy, anglicky a francouzský doma, od učitelů, kteří většinou neznali o slůvko víc, než je v učebnici, nebo sice byly s rodiči „venku“, ale tam se ve škole z cizích jazyků učily jedině ruštině . . . Soustřeďme se však na to, co nám tzv. socialistická škola nejvíce dlužila. Když se začne nápravou hlavních nedostatků, ty malé se už budou napravovat samy díky zlepšenému celkovému klimatu. • • • Tragédií našeho školství po roce 1948 je, že bylo ostře odděleno od světových reformních proudů v pedagogice a že byl uměle zastaven jeho vývoj. Dá se dokonce říci, že oproti stupni dosaženému v první republice bylo naše školství vrženo hluboce zpět do 19. století. V 19. století se totiž nižší školství v průmyslově vyspělých zemích zaměřilo na to, aby co nej širší vrstvy připravilo na práci ve velkých továrnách a organizacích. Základním předpokladem pro to byla kázeň přecházející až v dril. Jen tak bylo možné neustále zvyšovat centralizaci a monopolizaci a prohlubovat dělbu práce a návaznost stále detailnějších specializací. Absurdním paradoxem tzv. socialistické školy po druhé světové válce bylo, že se ve jménu vědy a techniky 20. století snažila připravovat děti na potřeby techniky a civilizace o sto let starší. Tento dril naše škola z původní polohy rutinních pracovních úkonů přenesla do veškerého učení. V atmosféře strachu a lži se základním postupem stalo memorování smyslu zbavených textů. Tento model biflování stavěného nad myšlení a poslušnosti povyšované nad tvořivost brzo postihl i vysoké školy. Každý samostatně myslící žák — a tím spíš učitel — narážel na nejtvrdší odpor a postih. Takové děti a takoví učitelé byli vystavováni trvalému nátlaku. Pod trvalým nátlakem lži však byli ve školství všichni. Za protektorátu bylo v učebnicích začerněno tuší jméno prezidenta T. G. Masaryka. Po roce 1948 byl obraz našich dějin á naší kultury a civilizace podroben daleko radikálnější čistce. Na místa národních autorit byly ve všech oborech narychlo dosazeny slátané mýty o nečet- ných postavách našich dějin, které se podařilo zkreslit natolik, aby prošly dodatečným kádrováním. Tak se z člena Ligy proti bolševismu Aloise Jiráska stal bojovník proti českému baroku, podle něho doby temna. Tyto nesčetné lži a křivdy se díky nevyhladitelné historické paměti národa dají poměrně brzy napravit. Ve všech oborech je třeba okamžitě vypsat ročníkové a diplomové práce, které budou mapovat všechna zjištěná bílá místa. Každý, kdo je schopen číst v cizích jazycích nebo dokonce překládat, má dnes vysloveně mravní povinnost doučovatele ostatních, neboť zatímco v domácí historii nám vynechávali jednotlivá jména, intelektuální pohyb na Západě i na Východě nám byl zatajován ještě mnohem důkladněji a úspěšněji. Tuto propast se při intelektuálním hladu podaří zaplnit nesmírně rychle; tím spíš pokud naši stůdenti a vědci dostanou ze světa nejnezbytnější odborné časopisy, literaturu a stipendia. V tom nám musí pomoci československá intelektuální obec v zahraničí. Co však půjde mnohem obtížněji a pomaleji, to je náprava společného jmenovatele všech negativních jevů našeho školství: a tím je potlačení svobodného rozvoje osobnosti, ponurá atmosféra nepřející hravosti, přísný zákaz otevřeného dialogu mezi učiteli a žáky a pojetí 4 Výchova a vzdělání, 1. roč., 1990—91 [pageend5]tvořivosti, výjimečnosti a spontaneity jako něčeho, co si žádá poznámky, ne-li třídní důtky. Jen tak se stalo, že se škola v posledních letech proměnila v jakýsi obludný běh naprázdno: s vypětím sil dětí, rodičů i širšího příbuzenstva se bojovalo o každou jedničku za nabiflované polopravdy a nepotřebnosti. Škola se musí stát školou svobodného a tvořivého myšlení a jednání. Musíme vzít vážně Komenského ideál školy hrou. • • • Mimořádný díl viny na tomto stavu nese tzv. pedagogická věda u nás. Po desetiletí zatajovala jméno našeho pedagogického reformátora Františka Bakuleho, o kterém vyšly dvě knihy ve francouzštině. Zamlčela aktuálnost myšlenek i u nás za první republiky dobře známých pedagogických reformátorů jako Montessoriové nebo Deweye. Zatajila světlý zjev Janusze Korczaka. Z Pia- getových poznatků upředla byrokratickou pavučinu, do které se ještě víc než děti a rodiče zamotaly četné učitelky. Nedokázala seznamovat ani odbornou veřejnost s osobnostmi, jako byli O’Neil, Holt nebo Papert. Místo toho všeho čeřila temnou hladinu našeho školství jedna „reforma“ za druhou. Výsledkem tohoto školometského snažení je, že místo váhy máme hmotnost a místo vteřiny sekundu. Přes neslýchané množství hodin vy- plýtvaných na povinné vyučování ruštině se našim didaktikům nepodařilo naučit slušně mluvit rusky ani ty, kdo ruštinu čas od času potřebují k práci. Pedagogické výzkumné ústavy ruku v ruce s ministerstvem školství terorizovaly svými nedouckými spekulacemi praktické pedagogy na všech úrovních. Pedagogové, počínajíce mateřskou školou, dosud musí den co den psát na druhý den přípravy, co kdyby přišla inšpektorka. Pro samé vykazování ztrácejí čas, sílu i odvahu dělat něco víc než jen „odučiť“ potřebné hodiny. Nutnost se stala takříkajíc normou jejich chování. Nejnižší úrovně dosahovaly pak předměty jako občanská výchova, dějiny mezinárodního dělnického hnutí, politická ekonomie nebo marxismus-leninismus. Mladí lidé byli vůči této bezzubé propagandě naštěstí neuvěřitelně imunní — těžko nahraditelnou ztrátou však je, že se kvůli tomu nedozvěděli doslova nic o soudobé politologii, filozofii a o těch ekonomických teoriích, s jejichž pomocí se lze orientovat v reálné ekonomice. Fascinující zkušenost prvních čtrnácti dnů nových národních perspektiv však ukazuje, že naši studenti si dokázali sami vytvořit školu myšlení, ve které za dny dohánějí celé semestry. Praha, 4. 12. 1989 Školy v revoluci a revoluce ve školách RNDr. Jindřich Kitzberger Revoluční změny v naší společnosti přinesly možnost změn i ve školství. Sedm měsíců po pádu diktatury, v době, kdy končí výjimečný školní rok, bude užitečné krátké ohlédnutí za těmito změnami. Ohlédnutí, které by pomohlo při hledání dalších cest k reformě našeho školství. Vzdělávání a výchova jsou z těch fenoménů, jejichž proměňování se děje pozvolna a jakoby ležérně. Změnu lze totiž zřídkakdy vyvolat rozhodnutím, jelikož většinou je potřeba usilovat o změnu postojů. A tu lze nejčastěji vyvolat jistou výchovou a jistým vzděláváním vychovávajícího a vzdělávajícího, tedy pedagoga, popřípadě funkcionáře pedagogy vedoucího. Nechci psát o změnách ve výchově a vzdělávání, kterých se dnes lze ještě těžko dobrat, ale zatím jen o změnách ve školství a ve školách. Kromě vlastních zkušeností je mi inspirací prvních dvacet čtyři čísel letošních Učitelských novin, které by ostatně zmíněné proměny měly v určité míře odrážet. Aktivizace učitelské veřejnosti vynáší na dosud nepřirozeně strnulou hladinu našeho školství vlny požadavků, stanovisek, názorů, kritik a přání. Je velmi zajímavé se s nimi seznámit. Zcela jistě by mnohé z nich dnes již neobstály, chybnost dalších možná ukáže čas příští. Ale všechny ve svém souhrnu přinášejí cenné svědectví o tom, jak učitelé pociťovali realitu svého povolání a jaké soudy a názory se v nich po léta soustředěného útlaku pedagogické inteligence shromažďovaly. V Učitelských novinách (dále jen UN) č. 2 si můžeme přečíst soubor požadavků pražských učitelských fór. Mnohé z nich se nyní mohou stát východiskem obecnějších úvah. Za nejnápadnější projev revoluce ve školách lze bezpochyby označit úsilí učitelů zbavit moci školské „mafie“ ředitelů, inspektorů a vedoucích školských odborů národních výborů. Je to více než přirozené, vždyť v mnoha případech právě tito lidé představovali pro pedagogy nejbližší ztělesnění diktatury a nejzávažnější překážku demokratických změn ve školství. Zmíněné úsilí nebylo do této doby zdaleka ve všech případech úspěšné, na mnoha školách se zalekli představy nových nároků, které by přinesl „cizí“ ředitel, a volili raději pohodlnější cestu, rozhodující kroky však byly učiněny. Po desetiletích působení „socialistické“ pedagogiky se ve školách ustálil specifický vztah teorie a praxe, ve kterém se vynucovaná aplikace výzkumu organicky spojila s dovedným aranžováním příznivých výsledků, zatímco hojné oboustranné pohrdání bylo promíseno stejně hojnou a stejně oboustrannou pilnou ctižádostí. Nelze se proto příliš divit, že některé první spontánní požadavky pedagogické veřejnosti ze škol směřovaly proti nejnápadnějším institucím výzkumné základny: „Požadujeme ihned zrušit Pedagogický ústav hlavního města Prahy, Výzkumný ústav pedagogický, obvodní pedagogická střediska, a tak umožnit zásadní reorganizaci pedagogického výzkumu.“ (UN č. 2.) Omyl, založený na záměně institucí s některými jejich představiteli a ještě spíše na záměně institucí a sy- Výchova a vzdělání, 1. roč., 1990—91 5 [pageend6]stému, nebyl naštěstí dále prosazován. Okamžité zrušení zmíněných institucí by jistě nic nevyřešilo (podrobněji k problému viz J. Kalous: Pedagogický výzkum, UN č. 7), ale takřka masová podpora tomuto požadavku ze strany učitelů svědčí o nenormálnosti situace. Tato nenormálnost spočívá v existenci hluboké propasti mezi školskou praxí a vědními disciplínami, které by ji měly nejvíce ovlivňovat. Na dně propasti se černají mrtvolky nadšenců, kteří se v minulosti pokoušeli použít provazových žebříků rychle nařezávaných z obou stran. Je třeba si uvědomit, že změny, které se ve školách v posledních měsících odehrály, jsou změnami spíše organizačními a nezasahují (až na výjimky některých razantních a ukvapených rozhodnutí) samu podstatu pedagogického procesu. Snahou je spíše odbourat vše, co nám bylo nepříjemné a co považujeme za brzdu rozvoje současného stavu. Je to v pořádku, neboť skutečné systémové změny, změny v chápání podstaty pedagogického snažení, výuky a výchovy mohou přijít teprve po důkladné přípravě všech zúčastněných stran. Školství je a musí být relativně konzervativní, neboť každá chyba může znamenat rozsáhlé následky, jak už jsme se ostatně v uplynulých desetiletích vícekrát nedobrovolně přesvědčili. Obávám se, že pomineme-li nutnost zvýšení finančních prostředků pro školství, tou nejméně připravenou složkou jsou právě učitelé, ačkoliv realizace všech změn bude největší měrou záviset právě na nich. Nepřipravenost je to (zatím) do jisté míry nezaviněná, ale pro budoucnost velmi nebezpečná. Tak jako ekonomický vzestup společnosti bude v první fázi znamenat „utahování opasků“ každého z nás, bude i zlepšení situace ve školství znamenat v první řadě zvýšené úsilí, nepohodlí a podstatně náročnější práci všech učitelů. A tento fakt si dnes zřejmě zdaleka všichni neuvědomují. Prvním krokem musí být studium pedagogiky a psychologie dosud neoficiální, státní ideologií zapovězené, z československých i zahraničních pramenů a dále studium zahraničních zkušeností z oblasti školské politiky. Je to i začátek cesty sbližování teorie a praxe v oblasti školství. Na této cestě může výrazně pomoci i tento časopis, podaří-li se mu najít mezi učiteli z praxe své čtenáře. Všimněme si při této příležitosti několika změn, které byly údajně vynuceny tlakem části pedagogické veřejnosti. Došlo ke zrušení části školní administrativy, mimo jiné i jediné pedagogické dokumentace, která měla informovat o osobnosti každého žáka. Dokumentace v minulosti zdiskreditovaná, krajně neoblíbená a zavrhovaná, ale i nevyužívaná, protože zkrátka špatná. Učitelé si mohli gratulovat k omezení své rozsáhlé administrativní agendy. Dokud si nepřečetli článek Informační prázdnota (V. Mertin, UN č. 12) . . . Osobní listy žáků zrušeny být musely, ale jde jen o to, jak si toto zrušení zdůvodníme. Počítáme s tím, že místo staré, nevyhovující formy by měla nastoupit smysluplná forma nová? Nebo jsme si jen oddechli nad úbytkem práce? Jiným rozhodnutím bylo opětovné zavedení klasifikace v 1. ročníku základní školy. Kdo a jak ověřil, zda lze dřívější zrušení klasifikace chápat jako zavrženíhodný omyl? Jedná se zřejmě o zajímavý precedens administrativního rozhodování psychologicky i pedagogicky velmi složitého problému, přičemž rušení a zavádění je dílem okamžiku a jejich společným jmenovatelem je naprostá nepřipravenost učitelů. Těm z nich, kteří se opravdu pokoušeli bez klasifikace obejít a dařilo se jim to, zbyly nyní jen oči pro pláč. A s nimi i mnohým psychologům. Naopak učitelé občanské nauky a dějepisu si mohli vyzkoušet poprvé až nyní, jaké je vyučování bez klasifikace. Ozývají se hlasy spokojené a nespokojené. Zdá se, že ve školství lze takřka cokoli podepřít názory určité části pedagogů. Jde jen o to, jak velká část to je. A ještě jeden „listopadový“ požadavek: „Požadujeme ihned zrušit monopol státu na organizování a ideologické usměrňování výchovy a vzdělávání. Přehodnotit systém jednotné školy.“ (UN č. 2.) Začínají přicházet první nabídky studia na soukromých a církevních školách. Novela zákona umožňuje vznik osmiletých gymnázií, čímž velmi významně zasahuje do školské soustavy. V každém případě se na školské scéně objevuje nový prvek, pro veřejnost nadmíru důležitý — možnost výběru. Tou nejpodstatnější změnou v našich školách je však to, že pedagog dostal takřka ze dne na den možnost vložit do výchovné a vzdělávací činnosti svou vlastní osobnost. Najednou záleželo jen na něm, jaká fakta a názory bude svým svěřencům předkládat a také jaký vzor před ně svým chováním postaví. Učitel se ocitl před třídou sám, nechráněný nutností mlčet o svých soukromých názorech. Naopak, chtěl-li obstát, nemohl se tvářit nezúčastněně. Změna všech změn — je oficiálně povoleno přestat s pouhou reprodukcí textu a začít samostatně myslet a myšlenky nahlas sdělovat. (V UN č. 1 a 2 vychází ovšem pro jistotu Instrukce MŠMT . . . Není přijata jednoznačně, a proto si v UN č. 12 můžeme přečíst v jedné z reakcí čtenářů: „Copak takovéto instrukce, které degradují učitelskou veřejnost na masu, která čeká, až co a jak jim ministerstvo povolí vyučovat, mohou pomáhat tvořit autoritu školám i pedagogům?“ Velmi časté jsou však i hlasy vyžadující jasné a konkrétní pokyny shůry . . .) I ve školách však platí, že s větší svobodou přichází i větší odpovědnost. Dostavuje se útlum inspekční a kontrolní činnosti, neboť inspektoři a ředitelé cítí oslabení svých postů a nezřídka se věnují natírání lepidla na sedadla svých židlí. Přicházejí zprávy o školách, kde si ředitelé netroufnou vyžadovat plnění základních povinností od svých podřízených. Neméně často přicházejí zprávy o školách, kde si stále ještě učitelé netroufnou vyžadovat svá základní práva na svých nadřízených. Vyposlechl jsem za tu dobu nesčíslné množství variant ztrácení, udržování i znovunabývání moci, nesčíslné množství borcení, krystalizování i vyhrocování vztahů mezi pedagogy. Učitel vstoupil do dění jako mimořádně aktivní prvek. Pokouší se vytvářet své organizace, které by umožnily prezentaci jeho názorů. Pokouší se být všude tam, kde se o něčem významném rozhoduje. 6 Výchova a vzdělání, 1. roč., 1990—91 [pageend7]Stavění mostů mezi učiteli a výzkumníky PhDr. Jiří Mareš, CSc. V minulých letech vznikla v pedagogické veřejnosti paradoxní situace. Lidé, kteří si mohli a měli navzájem co říci o výchově a vzdělávání, lidé, kteří se navzájem potřebovali, se téměř přestali stýkat. Přestali spolu navzájem odborně i lidsky debatovat, přestali naslouchat jeden druhému. Uzavírali se do svých problémů, začali podceňovat ty ostatní, vznikala nedůvěra i lhostejnost, a to ke škodě společné věci — vzdělanosti a vychova- nosti našich dětí. Řekneme-li to obrazně, pak uvnitř naší pedagogické veřejnosti postupně vzniklo množství izolovaných ostrůvků. Těch ostrůvků bylo jistě víc, ale připomeneme jen tyto: rodina a výchova dětí v rodině; žáci, studenti, školní třídy; učitelé, vychovatelé atd., zkrátka pedagogové z povolání; pracovníci aplikovaného výzkumu; pracovníci základního výzkumu; redaktoři pedagogických časopisů a publikací. A to nemluvíme o těch, kteří měli na starost řízení školství. . . Někteří z oněch „pedagogických robinsonů“ se trápili vzniklou situací, hledali a občas i nacházeli kontakty s ostatními. Stavěli lávky, po nichž by mohlo přejít vzájemné porozumění, vzájemné obohacování. Oficiálně se zájem o spolupráci proklamoval, konkrétních činů bylo mnohem méně. Nebylo času, chuti a leckdy ani důvodu. U mnohých lidí vznikala ostražitost vůči „těm druhým“, nedůvěra odborná, nedůvěra podbarvená politickými postoji, často i nedůvěra lidská. Chyběla snaha vžít se do jejich situace, pochopit, v jakých podmínkách vlastně pracují. Neznalost skutečného stavu věcí možná přispěla k tomu, že dodnes chybějí přesné údaje o skutečném stavu našeho školství jako celku. Víme jen, že není dobrý. Připomeňme třeba vzájemný vztah mezi učiteli a výzkumnými pracovníky. Učitelé byli zavaleni množstvím úkolů, které s výukou souvisely jen okrajově. Kvalita jejich pedagogické práce nebyla zpravidla tím hlavním kritériem, podle něhož byli hodnoceni. Jejich odborný a pedagogický růst byl často organizován tak, že je od této snahy spíše odrazoval. Pokud se už dostali k textům, které uváděly výsledky pedagogického a psychologického výzkumu, mnohé z nich je neuspokojovaly. Zdály se jim např. velmi obecné, nezávazné, nemohli z nich vyčíst, co z předložených závěrů vyplývá pro práci učitele a žáků. Zdály se jim odtažité, nemohli najít souvislost mezi problémy, které je trápí, a problémy, které zajímají výzkumníky. Zdály se jim nesrozumitelné, příliš složitě formulované, takže je odkládali, aniž se nad nimi zamysleli. Výzkumní pracovníci měli zase své problémy. Pracovali v podmínkách, které seriózní výzkum velmi komplikovaly. O termínech prací, o výběru a rozsahu výzkumných vzorků atd. nerozhodovaly jen věcné argumenty, ale ěasto administrativní aparát, který potřeboval vykázat úspěšné splnění úkolu, zkrácení termínu, velký počet publikací atp. Některé výsledky byly zpochybňovány, neboť neodpovídaly proklamovaným skutečnostem a jejich publikování bylo obtížné či neproveditelné. Poznatky zahraničních badatelů se připomínaly jen výběrově a velmi záleželo na tom, z které země pocházejí, nikoli co nového přinesli. V důležitých článcích se bedlivě sledoval počet citací západní provenience ve srovnání s citacemi ze socialistických zemí. Pracovníci základního výzkumu si (až na čestné výjimky) odvykli popularizovat své vědecké výsledky mezi učitelskou veřejností, přestali se snažit o jejich uplatnění. Spokojili se s tím, že jejich povinnost končí opublikováním a ostatní je věcí někoho jiného. Někdy ani jim samotným (byť autorům výzkumu) nebylo úplně jasné, co z vyzkoumaných skutečností by bylo využitelné v praxi, v jakých časových etapách a za jakých podmínek. To, co jsme právě uvedli, se týká hlavně základního výzkumu, který má ovšem právo být trochu vpředu, nehledět jen na bezprostřední využitelnost. Složitá situace vznikla v aplikovaném výzkumu, kde výzkumníci plnili především „shora“ zadané úkoly v nerozumných termínech. Neměli čas (a někteří ani chuť) se zajímat o neinovější výzkumné výsledky, prosazovat je do praxe. Část pracovníků aplikovaného výzkumu rezignovala na pravidelné kontakty s řadovými učiteli, s běžnými školami; nesledovala šíři názorů a zkušeností učitelů, zajímala se spíše o názory nadřízených orgánů. Vůči ministerstvu někteří pracovníci resortních ústavů vystupovali, jak občas sebeironicky říkali, jako oddaný poddaný. Předchozí odstavce nevystihují úplně situaci v pedagogickém výzkumu, nejsou vyčerpávající analýzou. V něčem možná nadsazují, něco jistě opomíjejí. Předchozími větami jsme chtěli především naznačit celkovou nenormálnost vzniklé situace. Hlubší zamyšlení a exaktní rozbor jistě přijdou. Nyní je však důležitější hledat cesty jak dál, stavět — byť provizorní — mosty mezi zmíněnými ostrůvky. Těch mostů bude třeba hodně, dobré vůle a ochoty k dorozumění ještě více. Jde nám (obrazně řečeno) o stavění mostu mezi čtenáři nového časopisu, redakcí nového časopisu a pracovníky našeho pedagogicko-psychologického výzkumu. Iniciativa se zrodila už na jaře roku 1989 v Čs. psychologické spólečnosti při ČSAV, přesněji v její sekci pedagogické psychologie. Již tehdy jsme připravovali mosty mezi řadovými učiteli a výzkumnými pracovníky — psychology. Nyní jsou této snaze okolnosti příznivější než před rokem. Co vám nabízíme? Máme připravenu sérii kratších článků, psaných srozumitelně, otevřeně, se snahou přiblížit učitelům témata, o nichž zatím neměli moc času přemýšlet. Vybrali jsme témata, která splňují tři hlediska: a) jsou nová, nejsou u nás zatím příliš známa, psalo se o nich málo nebo vůbec ne, b) jsou důležitá pro školu, což prokázaly i zahraniční výzkumy, c) myšlenky v nich obsažené jsou použitelné i v našich podmínkách a mohly by zlepšit práci učitelů i žáků. Zatím nevíme, zda se články budou objevovat pravidelně v každém čísle, ale chtěli bychom je uveřejňovat systematicky, minimálně ob jedno číslo. Záleží nám i na mínění vás — čtenářů. Redakce uvítá nejen dopisy souhlasné, ale i nesouhlasné, dopisy zpřesňující daný problém o osobní zkušenosti, dopisy navrhující další témata, o nichž byste chtěli číst. Zveme vás ke čtení, přemýšlení, debatování a těšíme se na vaše ohlasy. Výchova a vzdělání, 1. roč., 1990—91 7 [pageend8]• dokumenty doby • Školství a Občanské fórum Žili jsme všichni v hektickém shonu, celý den v běhu, málo jsme spali. Psát si nějaké poznámky nebyl čas, ale aby vše neskončilo v zapomnění, pokusíme se nyní zrekapitulovat hlavní fakta, a uchovat si tak historickou paměť. Občanské fórum vzniklo 19. listopadu 1989 jako přímý důsledek masakru studentské demonstrace dva dny předtím. Je tak přirozené, že školství vždy zůstalo v centru jeho zájmu. Týden po svém založení vydalo OF programové prohlášení „Co chceme“, v němž jsou školství věnována tato slova: „Demokratické školství nechť je organizováno na humanitních principech, bez státního monopolu na vzdělání. Společnost si musí vážit učitelů všech druhů škol a musí jim dát prostor pro uplatnění osobnosti. Vysokým školám je třeba vrátit historická práva, která zajišťovala nezávislost a svobodu akademické půdy, a to jak pro vyučující, tak i pro studenty. Vzdělanost společnosti pokládáme za nejcennější národní statek. Výchova a vzdělání musí vést k samostatnému myšlení a mravně odpovědnému jednání.“ Poté, co bylo dosaženo těch nejzákladnějších politických změn, bylo možné se začít zabývat i řešením dalších problémů. Ještě za vlády premiéra L. Adamce 6. 12. se OF obrátilo na ministerstvo školství, mládeže a tělovýchovy s náměty na bezprostřední opatření v oblasti vysokého školství. Jistě nebude bez historické zajímavosti si tyto zformulované požadavky zopakovat: 1. Řešit vysokoškolské problémy v souhlase s upravenou ústavou a se současným rozložením politických sil, v souladu s demokratickým vývojem společnosti. 2. Odmítnout navrhovanou novelu vysokoškolského zákona jako celek. 3. Ustavit vládní komisi pro vypracování koncepce rozvoje vysokého školství a nový vysokoškolský zákon v úzké souvislosti s novou ústavou. 4. Prosadit zvýšení rozpočtu na vysoké školy v souladu s prioritním významem vysokoškolského vzdělám a v souvislosti s omezováním nákladů na obranu a bezpečnost. 5. Získat pro vysoké školy nové materiální kapacity převzetím uvolněných objektů (stranické, politické a jiné školy). 6. Ukončit funkční období všech akademických funkcionářů ke dni 31.1. 1990 a uskutečnit volby nových funkcionářů v lednu 1990. Způsob volby nových akademických funkcionářů si určí fakulty a vysoké školy samy. 7. Ustavit akademické senáty fakult a vysokých škol s účastí zástupců studentů (50 %), učitelů a zaměstnanců (50 %) v lednu 1990. 8. Konstituovat do konce dubna 1990 Radu vysokých škol složenou ze zvolených zástupců vysokých škol. Do této rady vyšle svaz studentů zástupce. 9. Přenesení pravomocí ve věcech přijímání studentů, organizace a obsahu studia z ministerstva na vysoké školy? 10. Akademičtí funkcionáři se řídí usneseními akademického senátu. 11. Zajistit spravedlivé a objektivní přijímací řízení studentů pro školní rok 1990/91 v souladu se zájmy studentů a kapacitními možnostmi jednotlivých fakult a vysokých škol. Vyzvat vysoké školy, aby iniciativně vytvářely předpoklady pro zvládnutí očekávaného růstu uchazečů. 12. Využití všech vysoce kvalifikovaných odborníků, včetně rehabilitovaných vysokoškolských učitelů pro zajištění a zkvalitnění vysokoškolského studia. 13. Vypracovat a ihned začít realizovat novou koncepci zahraničních a vědeckých styků (rozšířit možnosti studia a stáží na vysokých školách ve vyspělých zemích, zvaní významných vědců k přednáškám a expertní činnosti, navázání styků s evropskou radou a evropskými společenstvími atd.). 14. Okamžitě zajistit vydání nejnovější studijní literatury pro společenské vědní obory: filozofie, sociologie, politologie, moderní dějiny. 15. Poskytnout studentům již v letním semestru 1989/ 90 možnost volby přednášek, seminářů, cvičení a přednášejících. Jednání MŠMT s představiteli školské komise OF a studenty vyústilo až v návrh zásad nového zákona o evropských školách, který OF předalo ministerstvu 19. 12. 1989 (návrh byl otištěn ve 4. čísle samizdatového vydání W v lednu 1990). Tento materiál se stal východiskem nového vysokoškolského zákona schváleného po nesčetném množství jednání a úprav Federálním shromážděním 4. května 1990. Spolu s vysokoškoláky stávkovali i středoškolští studenti. Učitelé začali na školách zakládat občanská fóra pedagogických pracovníků. A tak se 7. 12. 1989 sešlo shromáždění zástupců občanských fór 104 pražských středních škol a středních odborných učilišť a přijalo toto usnesení: 1. Podporujeme veškerá jednání vedená koordinačním výborem OF. 2. Vyslovujeme nedůvěru nadřízeným orgánům. Požadujeme zrušení odboru školství NVP a žádáme přímé řízení ministerstvem školství. 3. Žádáme: a) zrušení dosavadních praktik kádrové práce na školách, b) vydání kádrových materiálů jednotlivým osobám, c) rehabilitaci všech pracovníků školství postižených po roce 1968 normalizačním procesem. 4. Odmítáme Akční program odboru školství NVP z 5. 12. 1989, který byl vytvořen opět bez zástupců jednotlivých škol. 5. Žádáme poskytnutí právní subjektivity jednotlivým školám a umožnění zakládání soukromých a církevních škol. 6. Trváme na zásadních změnách učebních plánů a osnov v souladu s vědeckými poznatky, a to na principech humanismu, vlastenectví a demokracie. Na vypracování těchto změn se musí podílet učitelé příslušných typů škol, kteří by byli doporučeni OF školy. Nesmějí to být ti, kteří jsou zodpovědní za současnou koncepci výchovně vzdělávací soustavy. 7. Povinná školní docházka by měla být ukončena na ZŠ. 8 Výchova a vzdělání, 1. roč., 1990—91 [pageend9]8. Jsme proti existenci jakékoli politické strany na školách. 9. Trváme na odloučení veškerých organizací politického a branně vojenského charakteru od škol. 10. Požadujeme ustavení nezávislé odborové organizace pracovníků ve školství. 11. Na všech školách bude okamžitě provedeno vyslovení důvěry nebo nedůvěry jednotlivým členům vedení školy (formou tajného hlasování). V případě nedůvěry zvolíme prozatímní vedení školy přímými a tajnými volbami. Žádáme příslušné ministry, aby respektovali a prosazovali vůli pedagogických sborů. 12. Odmítáme militarizaci škol — jedná se o zrušení náboru na vojenské školy, zrušení výcvikových středisek branců, školení CO a branných cvičení. 13. Žádáme vytvoření nového platového řádu, který by přihlédl k nezastupitelné společenské úloze pedagogických pracovníků. 14. Požadujeme výrazné snížení počtu žáků ve třídách a dále zrušení limitu počtu žáků v nepovinných předmětech. 15. Žádáme zrušení VÚP, VÚOŠ, PÚP. 16. Požadujeme zrušení Spartakiády 1990. Za těmito požadavky stojíme, považujeme je za minimální a v případě potřeby je rozpracujeme podrobněji. Žádáme, aby se příslušná ministerstva jejich realizací začala neprodleně zabývat. Nemůžeme nadále pasivně přihlížet postupujícímu úpadku vzdělání a kultury naší společnosti vlivem nekompetentně řízeného školství. Požadavky shromáždění zástupců občanských fór více než 160 pražských základních škol a školských zařízení z 16. 12. 1989 byly následující: 1. Požadujeme ihned prohlásit za neplatné ty části stávajícího školského zákona a ostatních právních předpisů, vyhlášek a nařízení, které odporují ústavě a přijatým mezinárodním dohodám. 2. Prakticky zabezpečit, aby politické strany nepůsobily přímo na školách, pedagogických institucích a školských zařízeních. 3. Rehabilitaci všech učitelů a pedagogů nespravedlivě postižených z ideologických důvodů. Je třeba, aby jim bylo umožněno znovu se vrátit ke své profesi. 4. Zrušit monopol státu na organizování a ideologické zaměřování výchovy a vzdělání. Podporovat rozvoj dalších alternativních typů škol (soukromých, křesťanských aj.). 5. Zrušení Pedagogického ústavu hl. města Prahy, Výzkumného ústavu pedagogického, obvodních pedagogických středisek, a tak umožnit zásadní reorganizaci pedagogického výzkumu. 6. Zajištění přesného a včasného informování pedagogické veřejnosti ze strany ministerstva školství. 7. Osnovy jako otevřený materiál, který by obsahoval minimum nezbytné vzhledem k návaznosti jednotlivých typů škol a vytvoření závazného harmonogramu zpracování osnov a koncepce školství za účasti pedagogické veřejnosti. 8. Otevřít publikační možnosti představitelům všech směrů výchovně vzdělávací reformy tak, aby byla zajištěna diskuse široké veřejnosti o všech naléhavých problémech školství. Zároveň vyslovujeme nedůvěru redakci Učitelských novin. 9. Demilitarizaci-škol a školských zařízení, tedy zrušení náboru žáků do vojenských škol, zrušení branných kursů a branných cvičení. 10. Vydání všech kádrových materiálů jednotlivým pracovníkům škol a školských zařízení. 11. Zahájení praktických kroků ke zrovnoprávnění výuky světových jazyků. 12. Na všech soutěžích, oslavách a dalších akcích přímo nesouvisejících s výukou zajistit princip dobrovolnosti. 13. Dle podmínek umožnit činnost všem dětským společenským a zájmovým organizacím či sdružením v prostorách škol a školských zařízení, avšak odloučeně od vlastního provozu škol. 14. Podle požadavků rodičů prakticky umožnit výuku náboženství. Pro vytvoření dlouhodobých záruk příznivého vývoje školství dále požadujeme: a) přehodnotit systém jednotné školy zakotvený v zákonu z r. 1948; b) uzákonit právní subjektivitu a posílit samostatnost jednotlivých škol; c) na všech školách a školských zařízeních provést tajným hlasováním pracovníků vyslovení důvěry nebo nedůvěry vedení školy a obsazování vedoucích míst na školách zabezpečovat důsledně konkursním řízením; d) zvýšit podíl národního důchodu připadající na školství. Podobná shromáždění se postupně konala na všech druzích škol. Po letech umlčování se pedagogové scházeli, aby si tak společně a veřejně vyjasňovali, co je nejvíc bolí a pálí. Jednotlivé druhy škol vytvářely vlastní koordinační centra se záměrem o celorepublikovou působnost. Své požadavky se pak snažili prosadit u příslušných odpovědných pracovníků MŠMT ČR. Hlavním spojujícím tématem zaměstnávajícím všechny byla novela zákona č. 29/1984 Sb. o soustavě základních a středních škol, tzv. školský zákon. Novela se týkala řešení některých aktuálních palčivých problémů (střední odborná učiliště), nápravy zjevných křivd (lidové školy umění), ale i zavádění koncepčně nových prvků do naší výchovně vzdělávací soustavy (osmiletá gymnázia, soukromé a církevní školy). Složitá, často chaotická jednání probíhající v časovém tlaku skončila 3. května 1990, kdy Federální shromáždění novelu schválilo. Představitelé různých pedagogických iniciativ se scházeli na půdě školské komise KC OF, vzájemně si vyměňovali informace a své postupy koordinovali. Školská komise se tak stávala jakýmsi školským parlamentem, když počet iniciativ zapojených do její činnosti dosáhl až čísla třicet. Vedle řešení aktuálních problémů pomáhala školská komise organizovat i odborníky, kteří se chtěli spolupodílet na koncepčním řešení celé naší výchovně vzdělávací soustavy (k tomu blíže v následující zprávě o skupině NEMES). Činnost školské komise KC OF v této formě skončila 28. května 1990, kdy se představitelé dvanácti hlavních pedagogických iniciativ dohodli ustavit přípravný výbor samostatné, nezávislé, profesně zájmové organizace — Pedagogické unie. „Jejím posláním je vykonávat iniciační, oponentskou a konzultační činnost pro orgány školské správy a zastupitelské orgány na všech úrovních při tvorbě a realizaci školské politiky. Pedagogická unie bude usilovat o zvýšení společenské prestiže pedagogických profesí a prosazovat respektování zásad tzv. Učitelské charty UNESCO.“ Tímto dnem fakticky končí jedna kapitola v historii emancipace pedagogické obce a začíná etapa nová. Jaroslav Kalous Výchova a vzdělání, 1. roč., 1990—91 9 [pageend10]Všenáprava věcí lidských začíná nápravou školy (Informace o programu nezávislé mezioborové skupiny pro školskou reformu) Poměrně vysoká úroveň vzdělanosti nejširších vrstev obyvatelstva měla v Československu hluboké kořeny v historických tradicích (v r. 1347 založena první univerzita ve střední Evropě, před 200 lety uzákoněno povinné trivium — čtení, psaní, počítání, před 2. svět. válkou jedno z nejvyspělejších školství na světě). V posledních desetiletích, zvláště od 70. let, jsme však byli svědky zjevného úpadku. Vládnoucí ideologie pojímala vzdělávání jednostranně jako profesní kvalifikaci a člověka jako pracovní sílu. Humanizační a kulturaění význam vzdělání pro každého člověka byl silně zpochybněn praktickou školskou politikou. K úpadku vzdělání přispěla i celková politika nekompetentního administrativně direktivního řízení společnosti z jednoho centra, nivelizace jednotlivce k průměru a celková orientace na extenzívní růst. Důsledkem bylo postupné snižování kvality i v oblasti proklamované orientace vzdělání na profesní kvalifikaci. Došlo však i ke kvantitativnímu úbytku vzdělanosti v našem národě. Degradace vzdělanosti přivodila snižování zájmu o vzdělání u mladých lidí a u celého obyvatelstva. Příčiny toho jsou v rozporné politice bývalé vládnoucí strany vůči škole, kterou vytvořila: na jedné straně byly stanoveny nepřiměřeně vysoké požadavky pro všechny žáky stejné, na něž však již v 1. roce základní školy nestačila polovina populace, na druhé straně byly zanedbány investice do výstavby školních budov, rozšiřování počtu učitelů a jejich odpovídající kvalifikace a celoživotního vzdělám. V kleštích vysoce ambiciózních nároků a ubohých podmínek, z nichž nebylo úniku, nešlo samozřejmě uskutečňovat humanistickou pedagogiku diferencovaného přístupu ke každému žákovi, která převládá ve školách vyspělých zemí dnešní Evropy. Výsledkem byla naopak hluboce nehumánni diskriminace na jedince „pro školu schopné a neschopné“ a eliminace selhávajících. O bezmoci handicapovaných ani nemluvě. V tomto bludném kruhu se výsledky vzdělávací práce učitele vymykaly jeho subjektivním záměrům, neboť sám neměl potřebný prostor pro samostatné a tvořivé přístupy a byl jednou z profesí nejmanipulovanější mocenskými strukturami. Proto došlo k devastaci i jeho vzdělanosti, kvalifikace a kompetence a k potlačení jeho osobnosti. Z bezvýchodného kruhu úpadku vede cesta až dnes. Na začátku cesty ven z tohoto stavu úsilí učitelské a občanské veřejnosti bylo nutně soustředěno na prosazování a uzákonění prvních nejdůležitějších změn ve školství v podmínkách přechodu k demokratické společnosti. V téže době však již někteří učitelé a odborníci známí v minulosti svým kritickým postojem ke školské politice a důsledkům, které způsobila na stavu společnosti a jednotlivce, současně upozorňovali na nutnost neprodleně zahájit práci na takové podobě vzdělávací politiky, školství a pedagogiky, která by odpovídala potřebám v podmínkách, jež v naší společnosti teprve nastanou. Jejich výzvy byly motivovány společným vědomím, že tyto změny si vyžádají důkladné přípravy a dostatek času. Nečekajíce na žádné pokyny, sešli se proto tito lidé v únoru 1990 a ustavili nezávislou mezioborovou skupinu pro nápravu vzdělávací politiky, školství a pedagogiky, po níž by se naše republika mohla vrátit mezi vyspělé země současné Evropy. Nezávislá mezioborová skupina (dále jen NEMES) postupně sdružila sto padesát lidí: učitele (od mateřské školy po vysokou), vychovatelky, teoretické a srovnávací pedagogy, psychology z praxe a výzkumu, architekty, lékaře, sociology, právníky, ekonomy, prognostiky, statistiky. Spojili se dobrovolně se záměrem společně vytvořit program nápravy, který chtějí zastávat, šířit a doporučit k realizaci. V čele NEMES jsou tři zvolení koordinátoři. NEMES pracuje týmovými metodami. Je strukturována do několika pracovních skupin podle problémů k řešení. V čele každé skupiny je osobnost, která má mezi zúčastněnými největší odbornou autoritu z hlediska řešené otázky. V současné době skupiny, na jejichž úkolech se podílí část členů NEMES, zpracovávají dílčí podklady k vytvoření výchozí platformy projektu nápravy vzdělávací politiky, školství a pedagogiky. Jsou zaměřeny na pět oblastí: 1. Vzdělávací, školské a pedagogické systémy v naší národní tradici a v současných vyspělých zemích světa, zvláště Evropy. 2. Pojetí jedince, jeho potřeb a možností rozvoje po stránce tělesné, duševní, sociální a kulturní. Právo každého na vzdělání. 3. Učitel, jeho duševní zdraví a osobnost, kvalifikace a celoživotní vzdělávání. Reformní hnutí učitelů a profesní organizace. 4. Vnější determinanty nápravy, společenské, rodinné, demografické, ekonomické. 5. Alternativní princip ve školství a pedagogice. Po vypracování a zhodnocení výsledné studie bude stanoven další sled kroků, které budou mít za úkol připravit konkrétní realizační programy projektu nápravy. Stávající pracovní skupiny se pak přestrukturují. Nové skupiny budou vytvořeny z dalších členů NEMES, kteří zatím byli v záloze. Týmový způsob práce předpokládá, že veškeré výsledné studie — dílčí i syntetické — jsou dány členům NEMES k vyjádření v plénu a k písemné interní oponentuře. Z dohodnutého způsobu práce zároveň vyplývá, že budeme usilovat o jejich uveřejňování s cílem vyvolat veřejnou diskusi mezi učiteli, rodiči, odborníky a všemi ostatními zainteresovanými osobami. Ve snaze podnítit diskusi především ze strany učitelské veřejnosti v návaznosti na naše první kroky, zveřejníme teoretickou platformu projektu nápravy v několika příspěvcích na stránkách příštích čísel časopisu W. Ještě než budou tyto příspěvky zveřejněny, můžeme však seznámit čtenáře se základními požadavky, které klademe na tvorbu připravovaného projektu nápravy vzdělávací politiky, školství a pedagogiky v naší zemi. Je zde i aktuální pohnutka k této informaci: dovídáme se, že ministerstvo zahájí a ukončí přípravu školské reformy během jednoho roku (30. 6. 1991). 10 Výchova a vzdělání, 1. roč., 1990—91 [pageend11]Čím se projekt nápravy musí vyznačovat: 1. Především svým cílem: cílem budoucí reformy není vylepšení stavu, s nímž jsme nespokojeni jenom proto, že již neodpovídá rozvinutějším potřebám člověka ve společnosti, ale proto, že vzdělávací politika a pedagogika jsou degradovány a dehumanizovány zásadním způsobem. Z toho důvodu stanovíme cíl, pro nějž je nevyhnutelné reformovat nejenom školu, ale vzdělávací politiku vcelku a rovněž pedagogiku, parafrázujíce přitom J. A. Komenského, takto: Nápravou školy začíná všenáprava věcí lidských. Jestliže se nám podaří uskutečnit tento cíl, teprve pak můžeme počítat s tím, že budeme mít po všech stránkách předpoklady začlenit se i do budoucí Evropy, a to jako její skuteční spolutvůrci. 2. Komplexností přístupu: umožní jej anticipace celistvě pojatého vztahu mezi vzdělávací soustavou, společenskými změnami (jejichž jádrem bude vžívání se parlamentní demokracie, přechod k tržnímu hospodářství a sjednocující se Evropa), a potřebami jednotlivce. Na podkladě této anticipace budou vyvozovány podmiňované varianty etap vyústění tohoto vztahu v budoucnosti, aby bylo možné každou etapu nápravy odvozovat z celkového stavu. Opačný postup, jehož východiskem jsou existující struktury školství a potřeby jejich dílčích článků, které by se jenom vyměňovaly a přestavovaly, přivodí sice určité změny, ale nepovede ke skutečné nápravě věcí lidských. 3. Alternatívností realizačních programů: anticipované varianty možných vyústění vztahu mezi potřebami jednotlivce, společenskými změnami a vzdělávací soustavou budou rozpracovány v konkrétní programy, jimiž se zmíněný vztah může uvést do souladu a vzájemných interakcí. Důležité je, aby alternativní realizační programy vztažené ke konkrétním variantám budoucího vývoje byly uvažovány již na začátku reformních snah, protože jedině tak jejich první etapa pro nejbližší budoucnost bude skutečně směřovat k perspektivní nápravě a nevyústí do slepé chodby bludiště. 4. Výkonnými realizačními programy: tvůrci musí dodržovat stanovenou metodologii tvorby, kterou takový projekt vyžaduje v plnosti a důslednosti svých kroků, a zároveň musí být respektována jejich plná autonomie ze strany zadavatele úkolu i veřejnosti. Realizační programy projektu nápravy musí zásadně obsahovat: Předpoklady a zásady změn, Makromodel vzdělávací soustavy pro danou etapu, Uspořádání obsahu vzdělání, Inovační postupy (zvláště pedagogické). Požadavek autonomie tvůrců je důležitý zvláště v situaci, kdy projekt nápravy nemůže plně stavět na ověřených poznatcích experimentujících refdrmních učitelů a na inovované pedagogice humanistického zaměření, nýbrž musí sám zahrnout etapu ověřování některých prvků svých návrhů. 5. Spoluprací s učitelskou veřejností: souběžně s tvorbou projektu již od začátku podněcovat učitelskou veřejnost a profesní organizace učitelů, aby rozvíjely inovační pedagogické postupy, které si samy přejí vyzkoušet, a v etapě prací na realizačních programech nápravy již z těchto poznatků čerpat. Kromě toho načasovat jednotlivé výstupy z procesu tvorby projektu, zveřejňovat je a vyvolávat diskusi, jejíž příspěvky budou hodnoceny a buď oponovány, nebo přijaty. Za neobejitelnou a ne- redukovatelnou podmínku účinné realizace projektu školské reformy a nápravy vzdělávací politiky a pedagogiky považovat odpovídající kvalifikační přípravu všech zúčastněných pedagogů na té etapě reformy, která má být právě nastartována. Reformu nebudou tentokráte zavádět administrátoři direktivními příkazy, ale učitelé samostatným přístupem. Mají proto právo být řádně a výkonně připraveni. Takovou nabídku je nezbytné vytvořit pro každého. Na druhé straně je pak možné žádat, aby ty etapy nebo součásti reformy, jejichž úspěch závisí na inovované kvalifikaci učitelů, byly zaváděny jen tam, kde k ní došlo. Zájem rodičů, odborníků a zainteresované veřejnosti na zavádění reformní vzdělávací politiky, školství a pedagogiky by motivoval učitelskou obec k získávání kvalifikačních předpokladů pro její kompetentní zavádění. Má-li být splněno alespoň pět výše uvedených požadavků na úspěšně realizovatelný projekt reformy vzdělávací politiky, školství a pedagogiky v podmínkách parlamentní demokracie, tržního hospodářství a sjednocující se Evropy, závisí to na tom, kdo a za jakých okolností bude projekt vypracovávat. Stručně řečeno, kdo bude autorem. Autorem projektu školské reformy nárokovaných parametrů by měla být profesionální skupina. Byla by složena z několika předních odborníků, kteří by byli dočasně uvolněni ze svých pracovišť, a ze širší mezioborové skupiny odborníků, včetně pedagogů z praxe, kteří by byli dále vázáni na svoje pracoviště. Projekt školské reformy by měl mít gestora v podobě takového pracoviště, které by bylo schopno skupině poskytnout kapacitu materiálně technického a ostatního vybavení pro odbornou práci na rozvinuté úrovni. Výsledný autorský projekt (po diskusi ve všech etapách a směrech, kde je toho zapotřebí) by měl rozhodně být oponován znalci: jednak domácími, a to opět při uplatnění hlediska interdisciplinarity, jednak zahraničními, a to jak ze zemí s podobnými potřebami školské reformy (Maďarsko, Polsko), tak z vyspělých evropských zemí, případně z evropských organizací. Autory projektu by zásadně neměli být lidé a skupiny, jejichž pracovní náplní je řízení a kontrola realizací budoucí reformy. Orgány a složky řídící vzdělávací politiku a školství by naopak měly být v roli zadavatele projektu reformy. Vztah mezi zadavatelem a řešitelskou skupinou odborníků by se realizoval pravidelnými konzultacemi. Stanovit nároky na projekt přípravy školské reformy považuje nezávislá mezioborová skupina za výchozí předpoklad jeho věcných kvalit a úspěchů. Proto sama usiluje na jejich základě postupovat. Za nezávislou mezioborovou skupinu pro školskou reformu dr. Miluše Havlínová, CSc. Výchova a vzdělání, 1. roč., 1990—91 11 [pageend12]• přečetli jsme za Vés t Po katastrofě Carl Gustav Jung Po druhé světové válce bylo Německo v rozvalinách. Stejně jako sféra materiální byla zasažena i oblast duchovní. Rozklad bylo třeba překonat a začít znovu stavět. Opětovné výstavbě předchází vyklizení trosek, morální rozvrat nelze překonat bez důkladné sebereflexe. . O vyjádření k těmto otázkám byl požádán i švýcarský psycholog C. G. Jung. Své názory zveřejnil v Neue Schweizer Rundschau, nová řada, ročník 13, sešit 2, červen 1946. Později publikováno v knize C. G. Jung: Aufsätze zur Zeitgeschichte, Zürich, Rascher Verlag 1946, s. 71—116. Doslov tamtéž s. 117— 146- v Naše dnešní situace v mnoha ohledech také připomíná stav po válce. V totálním, především mravním rozvratu i my budeme hledat nový začátek. Z rozsáhlého Jun- gova pojednání jsme vybrali několik úryvků, které mohou být inspirací k řešení i našich dnešních problémů. „Psychologická kolektivní vina je tragickým prokletím, týká se všech, spravedlivých i nespravedlivých, kdož byli nějak v blízkosti onoho místa, kde se to děsivé dělo. Jistě nebude žádný rozumný a svědomitý člověk nerozvážným způsobem přeměňovat tuto kolektivní vinu v individuální vinu tím, že jednotlivce — aniž jej vyslechne — učiní odpovědným. Bude vědět, že je třeba odlišovat individuálního viníka od pouze kolektivně vinného. Kolik lidí je však rozumných a kolik si jich dá tu práci, aby jimi byli nebo se jimi stali? Nejsem v tomto ohledu optimistický. Proto je kolektivní vina sice velmi prastarou a primitivní magickou nečistotou, avšak právě kvůli všeobecně rozšířenému nerozumu vysoce reálnou věcí, které si nemůže nevšímat žádný Evropan mimo Evropu a žádný Němec mimo Německo. Pokud má Němec v úmyslu vycházet s Evropou, měl by si uvědomit to, že stojí před Evropou jako viník. On jako Němec zradil evropskou kulturu, on způsobil své evropské rodině hanbu tak, že se člověk musí začervenat, když je označen jako Evropan, on loupeživě přepadl, pronásledoval a zabíjel své evropské bratry. Němec nemůže očekávat, že Evropan se povznese k oné „jemnosti“ (finesse), aby se pokaždé dovídal a zjišťoval, zda se zločinec jmenuje Müller nebo Maier. Evropa mu neprojeví kredit, aby s ním jednala jako s gentlemanem, a sice tak dlouho, dokud se neprokáže opak. Že oficiální Němec nebyl žádný gentleman, to se totiž důkladně dokázalo za dvanáct let. Jestliže Němec uzná svou morální méněcennost jako kolektivní vinu před světem a nebude dělat žádné pokusy oslabovat ji nedostatečnými argumenty nebojí zastírat nebo popírat, pak má rozumnou šanci být po jisté době považován za možná slušného člověka a tím být alespoň od jedinců zproštěn od kolektivní viny. Psychologické kolektivní vině se asi namítá, že je předsudkem a nespravedlivým odsouzením šmahem. Jistě to ona je, a sice tvoří to právě přímo podstatu kolektivní viny: neptá se po spravedlivém a nespravedlivém, ona je zatemňující mrak, který se zvedá z místa neodčiněného zločinu. Je to psychický fenomén, a proto to není žádné odsouzení německého národa, jestliže se tvrdí, že má kolektivní vinu, nýbrž je to pouze konstatování zjištěné skutkové podstaty. Pronikneme-li hlouběji do psychologie tohoto procesu, brzy poznáme, že problém kolektivní viny má ještě širší a povážlivější aspekt kolektivního předsudku. Podle skutečnosti totiž, že ne každý člověk obývá svůj duševní prostor jako nějakou hlemýždí ulitu, tj. oddělený od ostatních, nýbrž je svým nevědomým lidstvím spojen s ostatními lidmi, se pak žádný zločin nemůže nikdy dít — jak se to našemu vědomí zdá — sám pro sebe, tj. jako izolované a izolo- vatelné psychické faktum, nýbrž děje se v širším kruhu. Rozruch, který vychází z každého zločinu, a vášnivý zájem o pronásledování zločince, soudní projednávání apod. dokazují, že takřka všichni, pokud nejsou abnormálně tupí nebo apatičtí, jsou uvedeni zločinem do vzrušení. Rezonují, vciťují se do zločinu, pokoušejí se jej pochopit a vysvětlit. Něco se v nich vzňalo, chytilo, a sice od onoho ohně zla, které vyšlehlo ve zločinu. Již Platón věděl, že pohled na ohavnost způsobuje dovnitř duše něco ohavného. Rozhořčení a volání po odplatě se zaměřují proti vrahovi, a sice o to hlasitěji, vášnivěji, zlomyslněji, čím více žhne jiskra zla ve vlastní duši. Je nepopiratelnou skutečností, že cizí zlo se ihned stává vlastním zlem tím, že opět zažehná zlo ve vlastní duši. Vražda se parciálně stala na každém a parciálně se jí dopustil každý; umožnili jsme — svedení neodolatelnou fascinací zla — tuto parciální kolektivní psychologickou vraždu, a to tím více, čím blíže jsme stáli a čím lépe jsme mohli vidět. Byli jsme tím bez odporu vtaženi do nečistoty zla, nezáleží na tom, co s tím naše vědomí dělá. Jsme-li morálně rozhořčeni, je naše rozhořčení tím jedovatější a pomstychtivější, čím silněji v nás hoří oheň zažehnutý zlem. Tomu neunikne nikdo, neboť každý je tak velice člověkem a patří tak velice do lidského společenství, že i když zločin nějakým způsobem v některém koutku naší mnohotvárné duše vyvolá nejutajovanější zadostiučinění, které ovšem — při příznivé morální dispozici — v sousedních oblastech ovlivňuje protikladnou reakci. Silné morální dispozice jsou však bohužel relativně vzácné, takže jestliže se zločiny hromadí, dá se rozhořčení snadno přehlušit, čímž se pak zlo stává platnou módou. Každý má v sobě rovněž svého „statistického“ zločince jako příslušného duševně chorého nebo svátého. Podle této obecně lidské povahy existuje všude příslušná sugestibilita, resp. náchylnost. Pohled na zlo zažehuje zlo v duši. To je nevyhnutelné. Nejen zavražděnému, nýbrž i vrahovi a celému lidskému okolí zločinu se dělo utrpení a křivda. Cosi z temné propasti se utrhlo a otrávilo vzduch k dýchání a znechutilo čistou vodu a přimísilo hnus vzbuzující příchuť krve. Jsme sice nevinní, vždyť jsme oběti, oloupeni, podvedeni, znásilněni, a přesto nebo právě proto plane v našem morálním rozhořčení plamen zla. Musí tomu tak být, tj. je to nezbytné, že se někdo bouří nevolí a že se někdo stává popravčím mečem osudu: zlý čin musí být odpykán, jinak zlí ničí svět, nebo dobří se zalknou ve svém vzteku, jemuž nedají žádný průchod, a v žádném případě se nic dobrého nestalo. Jestliže někdo vnesl do našeho řádu zlo, pak toto zlo vniklo takřka všude do začarovaného psychického kruhu. Akce vyvolává nevyhnutelně reakci, která musí in puncto narušení dopadnout právě tak zle jako zločin a snad ještě hůře, neboť zlo musí být přece zcela zniče12 Výchova a vzdělání, 1. roč., 1990—91 [pageend13]no. Aby se dalo vůbec vyváznout ze znečištění zlem, bylo by zapotřebí nějakého vlastního „ritu odstoupení“ (rite de sortie), který by spočíval ve slavnostním vyznání viníka a následném smytí viny ze soudce, kata a publika. S hrůzou jsme zpozorovali, co všechno člověk dokáže a co bychom proto i my dovedli, a od té doby nás hryže hrozná pochybnost o lidstvu, do něhož jsme také zahrnuti. Nicméně — a to si člověk musí uvědomit — je zapotřebí určitých podmínek, aby se taková degenerace přivodila. Je především třeba nahromadění městských, industrializovaných, tj. jednostranně zaměstnaných, ze své půdy vykořeněných mas, které ztratily jakýkoli zdravý instinkt, dokonce i instinkt sebezáchovy. V té míře totiž, jak se od státu očekává, se instinkt sebezáchovy ztratil, což je špatný symptom. Očekávání od státu znamená, že člověk očekává od všech ostatních (= stát) místo od sebe sama. Každý lpí na druhém ve falešném pocitu jistoty, neboť člověk nevisí méně ve vzduchu, jestliže visí s deseti tisíci jinými. Jenže člověk si své nejistoty již nevšímá. Očekávání od státu a spoléhání se na stát nejsou žádným dobrým příznakem, znamenají totiž patrně, že národ je na nejlepší cestě, aby se z něho stalo stádo ovcí, které vždy od pastýře očekává, že bude hnáno na dobrou pastvu. Brzy se pastýřská hůl změní v železné pruty a pastýři se promění ve vlky. Nebylo snadné dívat se spolu na to, jak celé Německo vydechlo, když velikášstvím posedlý psychopat řekl: „Já přebírám odpovědnost.“ Kdo má ještě instinkt sebezáchovy, ví zcela přesně, že to může být jen podvodník, který mu chce odebrat odpovědnost, neboť hikomu přece při zdravých smyslech nenapadne, aby bral na sebe odpovědnost za existenci někoho jiného. Ten, kdo všechno slíbí, nic nedodrží, a každý, kdo příliš slibuje, se ocitá v nebezpečí, že použije špatných prostředků, aby splnil svůj slib, a tím se dává na cestu ke katastrofě. Neustálé rozšiřování státní péče je na jedné straně jistě velmi pěkné, na druhé straně je to však jedna z největších povážlivostí, neboť odmítá individuální odpovědnost a produkuje in- fantily a ovce. Kromě toho vzniká nebezpečí, že schopní budou nakonec využíváni neodpovědnými, jak tomu bylo v nejvyšší míře právě v Německu. Musíme se snažit zachovat občanu sebezáchovný instinkt za všech okolností, neboť jestliže je člověk jednou oddělen od živoucích kořenů svých instinktů, stává se hříčkou všech větrů, není pak ničím jiným než nějaké nemocné zvíře, demoralizovaný a degenerovaný, a jen prostřednictvím nějaké katastrofy může pak být znovu zřízen zdravý stav. Je to velký problém v oblasti celého křesťanství: kam se poděla autorita dobra a práva, která byla až dosud zakotvena metafyzicky? Je to skutečně jen brutální síla, která rozhoduje o všem? Je poslední instancí opravdu jen vůle člověka, který právě disponuje mocí? Kdyby Německo bývalo zvítězilo, téměř by člověk mohl něčemu takovému uvěřit. Poněvadž však tisíciletá říše násilí a bezpráví trvala až po své definitivní zhroucení jen několik málo roků, mohlo by se z toho vyvodit poučení, že žádný strom přece jen neroste do nebe a že ty druhé síly jsou přinejmenším stejně tak činné, aby konec konců zničily násilí a bezpráví a že se v důsledku toho nevyplácí budovat na bezprávných výchozích zásadách. Avšak tak rozumně to bohužel ve světových dějinách vždycky nechodí. „Připodobnění Bohu“ nepozvedá člověka do božského, nýbrž jen k vypínavosti a podněcuje v něm vše zlé. Vzniká infemální karikatura člověka, která je všemu lidskému nesnesitelná. Tímto sprátkem je člověk trýzněn, a proto trýzní jiné. Je sám v sobě rozštěpen, smíšenina nevysvětlitelných rozporů. To je obraz hysterického duševního stavu nebo „bledého zločince“, abychom hovořili s Nietschem. Osud zkonfrontoval Němce s jeho vnitřním soupeřem: Mefistofeles je konfrontován s Faustern a Faust už nemůže říkat: „Tak to tedy bylo jádro pudla“, nýbrž musí dodat: „To je můj rub, mé alter ego, můj bohužel až příliš skutečný, již ne popiratelný stín.“ Není to jen německý osud, nýbrž i evropský. My všichni můžeme poznat stín, který se tyčí za člověkem této doby. Nepotřebujeme vyčítat Němci ďábelského skřeta. Skutečnosti hovoří srozumitelnou řečí a kdo této řeči nerozumí, tomu vůbec nelze pomoci. Vždyť to opravdu není žádná malá věc vědět o své vlastní vině a svém vlastním zlu a nikterak ziskem ztratit z očí svůj stín. Vědomí viny má totiž tu přednost, že člověk je tím s to něco na tom změnit a zlepšit. Co zůstává v nevědomí, nemění se jak známo nikdy, jen ve Vědomí se dají provést psychologické korektury. Vědomí viny se proto může stát mocným morálním popudem. V každé léčbě (což ostatně není žádná nově objevená pravda!). V tomto ohledu spoléhám na tu část německého národního tělesa, která zůstala zdravá, že z těchto skutečností vyvodí závěry. Bez viny neexistuje bohužel žádné duševní zrání a žádné rozšíření duchovního horizontu. Vždyť to říkal mistr Eckhart: „Proto pak i Bůh nejčastěji pověsil bídu hříchu právě nad lidmi, které chtěl vyvolit k velkým věcem. Pohleďte přece: kdo byl našemu pánu milejší a příjemnější než apoštolově? Ani jeden nezůstal, jenž neklesl, všichni byli smrtelnými hříšníky!“ Kde je vina velká, může se připojit i ještě větší milost. Taková událost ovlivňuje vnitřní proměnu, která je nekonečně mnohem závažnější než politické a sociální reformy, jež vesměs k ničemu nejsou v rukou lidí, kteří sami se sebou nejsou v pořádku. To se stále znovu zapomíná, poněvadž fascinovaní poměry kolem nás ustrnujeme místo toho, abychom zkoušeli naše srdce a svědomí. Každý demagog těží z těchto lidských slabostí tím, že s co možná velkým pokřikem poukazuje na to, co je vnější a co není správné. Co však v první řadě a absolutně rozhodujícím způsobem není v pořádku, to je člověk. Němec má dnes jedinečnou šanci obrátit svůj pohled k vnitřnímu člověku, i když jeho vnější život je těžký. A tím by mohl napravit hřích opomenutí, který napadá celou naši kulturu: vše, co se dělalo pro venek, vědy, člověk zušlechtil do nepředstavitelná, techniku vystupňoval do nezměrnosti, avšak člověk, který by měl všechny tyto nádherné věci řídit a spravovat — ten se jednoduše předpokládá, aniž se bere v úvahu skutečnost, že mravně a psychologicky není těmto změnám ještě vůbec přizpůsoben, nýbrž se naivně jako nějaký černoch kochá těmito nebezpečnými hračkami, aniž má tušení, jaký stín číhá za ním na příležitost, aby ji popadl dychtivým hmatem a obrátil ji jako zbraň proti ještě nedospělému, dětsky nevědomému člověku. Kdo zažil onu bezmocnost, ono vydání napospas temné moci bezprostředněji než právě ten Němec, který padl do spárů Němců? S rozumným přijmutím kolektivní viny by se učinil velký krok kupředu. Avšak to samo ještě neznamená žádné vyléčení, jako ani žádný neurotik není uzdraven pouhým porozuměním, pochopením. Ještě je třeba odVýehova a vzdělání, 1. roč., 1990—91 13 [pageend14]povědět na otázku: Jak žiji s tímto stínem? Jakého postoje je třeba, aby se přes zlo mohlo žít? Aby se na tyto otázky nalezly platné odpovědi, to vyžaduje dalekosáhlou duchovní obnovu, která nemůže být nikomu dána, nýbrž které musí člověk sám dosáhnout. Také nemohou být bez revize použity staré formule, které kdysi měly svou hodnotu, neboť věcné pravdy se nedají mechanicky předávat, nýbrž musí se v každé epoše nově zrodit z lidské duše. Měl jsem jakousi předtuchu o tom, co se v nevědomí připravuje, neboť jsem měl německé pacienty. Tak již v roce 1918 jsem napsal: „Kde jsou dnes rozvážné hlavy? Jestliže vůbec existují, pak je nikdo v každém případě neposlouchá; vládne spíše všeobecný amok, osudové dopuštění univerzálního nátlaku osudu, proti němuž se již jedinec nemůže bránit. A přece spočívá tenhle všeobecný jev na jednotlivci, neboť národ se skládá ze samých jednotlivců. Proto také jednotlivec musí pomýšlet na prostředky a způsoby, jak může tomuto zlu čelit. Podle svého racionalistického zaměření si myslíme, že můžeme něco dosáhnout s organizacemi, se zákonodárstvím a ostatními dobře míněnými věcmi takového druhu. Ve skutečnosti však může obnovení ducha národů způsobit jen změna smýšlení jednotlivce. Existují blahosklonní a vlídní teologové a lidumilové, kteří chtějí zlomit mocenský princip — u ostatních, u druhých. Ať člověk zlomí mocenský princip nejprve sám u sebe. Pak se věc stává věrohodnou.“ Ještě během první světové války jsem napsal jeden, nejprve francouzský publikovaný článek, který jsem v roce 1928 v rozšířenější formě publikoval jako knihu v Německu. Tam jsem se mimo jiné zabýval i psychologií mas a řekl následující: „Je beztoho zjevnou skutečností, že mravnost nějakého společenství jako celku je obráceně úměrná jeho velikosti, neboť čím více individuí se shromáždí, tím více se stírají individuální faktory a tím i mravnost, která spočívá zcela na mravním citu, a proto nezbytné svobodě individua. Proto je každý jednotlivec — jestliže je ve společenství — nevědomě v jistém smyslu horším člověkem, než když jedná sám o sobě; neboť je nesen společností a v té míře zproštěn své individuální odpovědnosti. Velká společnost sestavená ze samých výtečných lidí se podobá mravností a inteligencí velkému, hloupému a surovému zvířeti. Čím větší totiž organizace jsou, tím nevyhnutelnější je i jejich ne- morálnost a slepá hloupost (Senatus bestia, senatores boni viri — senát je zvíře, senátoři jsou dobří mužové). Když tedy společenství ve svých jednotlivých členech již automaticky zdůrazňuje kolektivní kvality, odměňuje tím veškerou průměrnost, vše, co se chystá levným a neodpovědným způsobem vegetovat: je nevyhnutelné, že to, co je individuální, je vytlačeno. — Bez svobody nemůže existovat žádná mravnost. Náš podiv před velkými organizacemi mizí, jakmile postřehneme druhou stránku tohoto divu, totiž ohromné nahromadění a zdůraznění všeho primitivního v člověku a nevyhnutelnou likvidaci jeho individuality ve prospěch onoho monstra, kterým tedy každá velká organizace jednou je. Člověk dneška, který více méně odpovídá morálnímu ideálu kolektivu, učinil ze svého srdce brloh, úkryt vrahů, což není zatěžko zjistit z analýzy jeho nevědomí, i když on sám tím není nikterak narušen. A jakmile je normálně „vpraven“ do svého prostředí, pak jej nebude rušit ani největší ohavnost jeho společenství, pokud jen většina jeho bližních věří na vysokou mravnost své společenské organizace.“ V únoru 1933 jsem přednášel v Německu v Kolíně a v Essenu. Tam jsem řekl následující: „Vysloveně individualistická tendence našeho posledního vývoje má za následek, že nyní nastupuje kompenzatorní regres ke kolektivnímu člověku, jehož autorita zatím ještě je těžištěm masy. Proto není žádný div, že v současné době převládá jakýsi druh katastrofálního ladění, jako kdyby se utrhla lavina, kterou nikdo nedokáže zadržet. Kolektivní člověk hrozí zadusit individuum, onoho jedince, na jehož odpovědnosti spočívá veškeré lidské dílo. Masa jako taková je vždy anonymní a neodpovědná. Takzvaní vůdcové jsou nevyhnutelnými symptomy pohybu mas. Opravdoví, praví vůdcové lidstva jsou vždy ti, kteří jsou si vědomi sami sebe a tíhu masy odlehčují alespoň o svou vlastní váhu tím, že se vědomě chrání přírodní zákonitostí hýbané masy. Kdo však je schopen odolávat této všemocné přitažlivosti, kde se jeden chytá druhého a jeden strhuje druhého? Jedině ten, kdo stojí nejen ve světě vnějška, nýbrž i ve světě nitra. Malá a skrytá je brána, jež se otvírá do nitra, nesčetné jsou předsudky, předpoklady, názory a úzkosti, které zabraňují příchodu. Člověk chce slyšet o velkých politických a ekonomických programech, právě o oněch věcech, které vždycky zavedly národy do bažiny. Proto to zní groteskně, když někdo hovoří o skrytých branách, o snu a o světu nitra. Copak chce takový mlžný idealismus vedle nějakého gigantického hospodářského programu, vedle tzv. problémů reality? Já však nehovořím k národům, nýbrž pouze k jednotlivým několika málo lidem, mezi nimiž platí za hotovou věc to, že naše kulturní společnosti nepadají z nebe, nýbrž koneckonců jsou vytvářeny námi, jednotlivými lidmi. Jde-li velká věc nesprávně, pak se to děje jenom proto, že jedinci jsou nesprávní, poněvadž já jsem nesprávný. Budu tedy rozumně především nejdříve soudit právě sám sebe. K tomu potřebuji — poněvadž autorita mně již nic neříká — vědění a poznání nejvlastnější, nejvnitřnějších základů svého subjektivního bytí, abych svůj základ založil na věčných skutečnostech lidské duše.“ Nemohl bych tento doslov zakončit, aniž řeknu několik slov o výhledu do budoucnosti. Snad každý národ neklesl tak hluboko jako německý a žádný se nepoznamenal takovou skvrnou, která se nedá po generace smýt. Kde se však kyvadlo vykloní na jednu stranu tak daleko, tam může právě tak daleko kývnout na druhou stranu — za předpokladu, že toto přirovnání lze aplikovat na duši nějakého národa. Nevím, zda je to z etno- psychologického hlediska zaručeno. Vím jen, že v duši individua majícího sklon k disociaci mohou existovat výkyvy, přičemž jeden extrém má naprosto nutně za následek to, co je opačné, za předpokladu, že subjekt disponuje plně lidskými vlastnostmi, a má proto střední hodnotu, která je příznačná i pro takzvané normální lidi. Za těchto okolností mám sklon předpokládat, že menší cenu vyvažuje nadhodnota, jinými slovy očekávám od německého národa regenerační schopnost, která by snad byla s to nalézt správnou odpověď na takřka příšerné napětí protikladů posledních dvanácti let. V tomto snažení by Německo nebylo izolované, neboť všechny pozitivní duchovní síly, které jsou činné v celém kulturním světě, by mu přispěly a je podporovaly. Neboť boj mezi světlem a temnotou vzplál všude, trhlina probíhá celou ekumenou a v Německu jen vyšlehlo do plápolajících plamenů to, co sálá a plane všude.“ 14 Výchova a vzdělání, 1. roč., 1990—91 [pageend15]• ze zahraničí • Tendence a problémy vzdělávání v Evropě z historicko-srovná- vacího pohledu (1. část) prof. dr. Wolfgang Mitter 1. Úvodní poznámky Dějiny vzdělávání v Evropě — a ve všech zemích Evropou ovlivněných či poznamenaných — jsou úzce spjaty s dějinami moderního státu. Historicky je to podmíněno tím, že monarchistický a později demokratický stát pojímal vzdělávání jako důležitý nástroj ekonomického, sociálního a politického rozvoje. To platí i pro ty státy, které, jako především Velká Británie, až relativně pozdě uznaly svoji bezprostřední odpovědnost za vzdělávání. Velký význam státu pro vzdělávání objasňuje, proč vývoj v jednotlivých státech probíhal rozdílně a proč dodnes mezi státními vzdělávacími systémy existují velké rozdíly v převládajících strukturách, obsahu, vyučovacích metodách a způsobech výchovy. Přitom není v tomto všeobecném pohledu důležité, zda máme na mysli homogenní národní nebo heterogenní federální státní organizace. Bez ohledu na rozdíly, které jsou jednotlivě často významné, můžeme samozřejmě v dějinách uplynulých dvou staletí vysledovat společné jevy, které jsou charakteristické zvláště pro evropské státy. Neudivuje nás to, pokud si uvědomíme jejich společný hospodářsko- technický, ekonomický, sociální a konečně i politický vývoj. Převratné události jako průmyslová revoluce, Francouzská revoluce i ruská Říjnová revoluce přispěly podstatně k tomu, že takové společné jevy — i když často s vnitřními rozpory — může nalézt ten, kdo se věnuje srovnávání tendencí a problémů vzdělávání v Evropě. Vědec, jenž se zabývá srovnávací výchovou a vzděláváním, může — jako každý sociální vědec — pozorovat, že se vzdělávání neustále vyvíjí. Tato teze má své opodstatnění i tehdy, když se zdá, že v makrorovině je vzdělávací politika v občasném klidu. Rozvoj vzdělávání se obráží samozřejmě nejen ve vzdělávací politice, ale i, a to snad ještě více, v událostech v mikrorovině jednotlivých škol a společností, jež je obklopují. Vzdělávací politika se musí vyrovnat i s takovými událostmi. Její reakce jsou přitom však spíše latentní ve srovnání s tím, jak reaguje na vývoj v makrooblasti ekonomických a politických procesů. Při zkoumání procesů vývoje můžeme zjistit vlnové pohyby, které se projevují na jedné straně v reformách či dokonce v revolucích, na druhé straně v „pokojných“ událostech; ty jsou současníky označovány buď jako období restaurace nebo konsolidace. S takovým „restauračním“ či „konsolidačním“ obdobím jsme měli co do činění ke konci 70. a začátkem 80. let. Následovalo po etapě, která v mnoha zemích Evropy, a tím v celém světě, byla charakterizována dynamickými vzdělávacími reformami. Některé země — jako především USA a Švédsko — k tomu daly podnět a neměli bychom v této souvislosti zapomenout na reformu, která se uskutečnila v SSSR na konci 50. let a která byla zaměřena na polytechnizaci středních škol. V polovině 70. let však toto období „velkých reforem“ téměř všude skončilo. Až v polovině 80. let zase nastal ve vzdělávací politice pohyb. V první řadě jmenujme reformní hnutí, které začalo v roce 1984 v SSSR. Očekávání, která do něho však byla vložena, nesplnilo. V poslední době (1989/90) znovu ožila zavedením základních hodinových tabulek pro jednotlivé svazové republiky. Tyto tabulky platí pro celý SSSR a slouží jako základ pro vypracování hodinových tabulek v jednotlivých svazových republikách. Reformy a reformní pokusy charakterizují nejnovější dějiny vzdělávání např. i ve Španělsku, Řecku, Itálii a Nizozemí. Ve Velké Británii schválil parlament roku 1988 zákon o reformě vzdělávání pro Anglii a Wales, který má a bude mít převratný vliv na vzdělávání, protože překládá řídící a zodpovědné struktury z Local Educational Authorities (LEA) na Department of Education and Science (DES). Velké změny by měly být zavedeny i orientačním zákonem 0 vzdělávání, který schválil francouzský parlament v roce 1989. Než se úplně omezím na Evropu, dovolte mi ještě poznámku, že se hovoří o krizi vzdělávání v USA a v Japonsku, což na první pohled překvapí jen potud, než si uvědomíme, že vzdělávací systémy těchto dvou velkých průmyslových zemí se co do cílů, obsahů, výchovných systémů a zkušebních postupů radikálně liší, a příznaky „krize“ jsou proto identifikovány a hodnoceny rozdílně. Zatímco si Japonci stěžují na „zkouškové peklo“ svého vzdělávacího systému, soustředí se kritika v USA na slabost výkonů žáků a studentů. SRN patří stejně jako NDR ke státům, v nichž bylo vzdělávání až do konce roku 1989 ovládáno „konsoli- dujícími“ nebo „restauračními“ prvky, jak jsem již konstatoval ve srovnání vzdělávání konce 70. a začátkem 80. let. Že zdání klame, lze dokázat nejen pohledem na dopad, který může mít očekávané sjednocení obou německých států na vzdělávání. Ještě spíše bych chtěl připomenout, co jsem zdůraznil již v úvodu, že totiž ze vzdělávací politiky obou německých států vzešly změny, které změnily ovzduší na jednotlivých školách 1 vztahy mezi učiteli, žáky a rodiči, a proto volají i po následných vzdělávacích a administrativních změnách. S probíhajícími i nastávajícími reformami ve vzdělávání jsou konfrontovány všechny země. Abychom pochopili jejich motivy a impulsy, je zapotřebí alespoň základní analýzy sociálně politického a sociálně ekonomického rozvoje, které chci věnovat následující část. 2. Sociálně politický rozvoj jako motivující faktor vzdělávacích reforem Sociálně politický a sociálně ekonomický rozvoj, který tvoří rámec pro změny ve vzdělávání, je charakterizován vnitřními rozpory. Jak dalece si to v jednotlivých zemích uvědomují a jak dalece hledají jejich řešení, to by mělo v této všeobecně srovnávací úvaze zůstat oteVýchova a vzdělání, 1. roč., 1990—91 15 [pageend16]vřené. Toto opatrné hodnocení si dovoluji tím spíše, že základní otázky tohoto rozvoje nejsou ve vzdělávací realitě opravdu zdaleka vyřešeny, i když existují ve velkém počtu a rozmanitosti teoretické návrhy řešení. 2.1 Centralizace versus decentralizace a federalizace V Evropě vznikají nadnárodní jednotky. To platí v první řadě pro Evropské společenství, které svým vývojem k evropskému jednotnému trhu (1993) může mít významný vliv na vzdělávání ve svých členských státech, a sice vliv, který ještě nedávno ti, kteří jsou za vzdělávání v členských státech odpovědní, nebrali na vědomí. Nejnovější vývoj s odstraněním konfliktu Východ — Západ a se všudypřítomnou snahou po „společném evropském domě“ nebo „evropské konfederaci“ může tendence k nadnárodnosti nebo alespoň k mezinárodnosti jen posílit, ovšem i současně zkomplikovat novými problémy. Ža požadavkem integračních procesů stojí vedle Evropského společenství velké mezinárodní organizace, které jsou ztělesňovány UNESCem s regionem „Evropa“, Europaratem a OECD. Vývoj k nadnárodnosti a mezinárodnosti kontrastuje se stoupající vlnou regionalizace, federalizace a decentralizace. Velmi jsou tím postiženy SSSR a Jugoslávie, v západní Evropě se naproti tomu zdá, že vlna opadá a blíží se stavu konsolidace, jak ukazuje poslední vývoj v Belgii, ve Španělsku a v jižním Tyrolsku. Tento proces jako takový je všeevropského charakteru. Dokonce i země, které jsou hrdé na svou centralistickou tradici, především Francie, se otevřely decentralistickému vývoji. Příčiny toho jsou komplexní a pramení jednak z ekonomických a administrativních požadavků z hlediska přehlednosti rozhodovacích procesů, jednak z fenoménu multikultury, který zahrnuje soužití auto- chtonních skupin rozdílného etnicko-náboženského původu, jakož i integraci nových skupin migrantů. K tomuto všeobecnému přehledu je třeba podotknout, že i malé, dosud „zapomenuté“ etnické skupiny vznášejí požadavek na sebeurčení svého způsobu života, jako např. Laponci ve Skandinávii a Finsku či Frísové v Nizozemí. Jiné skupiny si teprve uvědomují svou identitu v rámci solidárních společenství; nápadným příkladem toho jsou Sintové a Romové (např. v Maďarsku a SRN). 2.2 Uniformita versus pluralita Doposud „socialistické“ země východní, střední a jižní Evropy prožívají v současnosti krach svých sociálně politických a sociálně ekonomických systémů, které byly ovládány ideologickopolitickými monopoly. Srovnatelné procesy najdeme ostatně i mimo Evropu, např. v Chile a, i když zatím jen v počátcích, v Jižní Africe. Monopoly ustupují pluralitě, která se projevuje v ekonomické oblasti rozvojem tržního hospodářství, v sociálně politické oblasti vznikem demokracie na makro a mikrorovině společenského života. Současně ale poznamenejme, že konec uniformních monopolů nemusí nutně vést ke vzniku pluralitní demokracie. Současně se totiž v regionální rovině projevují nové monopoly. Projevují se v nacionalistické a fundamentalistické intoleranci a exkluzivních popan- štělých nárocích vůči minoritám, po jejichž boku nové majority doposud bojovaly proti vládě rozpouštějících se ideologickopolitických velkomonopolů. To vnáší do cesty k demokracii a pluralismu iritace a rušivé prvky, jejichž dopady dnes nikdo nemůže odhadnout. V šovinistických a antisemitských heslech nacházejí svůj jasný výraz, ještě více v pogromech a jiných formách použití fyzického a psychického násilí. 2.3 Technickohospodářská expanze versus projevy zbídačení Průmyslové země, především vysoce rozvinuté průmyslové státy Západu, prožívají technickohospodářskou expanzi velkého rozsahu. Nehledě na to, že dlouhodobě jsou touto expanzí ve stoupající míře zasaženy i státy východní a střední Evropy i SSSR. Proti tomu se objevují protichůdné tendence jako následky ještě nepřekonaného kolonialismu, politické a sociální nestability, fundamentalistických pozic a v neposlední řadě mocné populační exploze ve státech třetího světa. 2.4 Vzdělávací expanze versus kvalifikační deficity Všechny evropské státy prožily v minulých desetiletích bouřlivou vzdělávací expanzi. Projevila se na jedné straně prodloužením školní docházky, na druhé straně v dalším rozvoji vyššího sekundárního a terciálního vzdělávání. Zvláštní pozornost si přitom zaslouží expanze dívčího a ženského vzdělávání. Mnoho mladých, v některých zemích dokonce většina, opouští dnes školu s kvalifikacemi, o nichž se jejich rodičům ani nesnilo. Ale zdaleka ne všechny děti a mládež odpovídají nárokům moderního vzdělávacího systému a mnoho jich nesplňuje požadavky, které na ně klade moderní a stále dynamičtější zaměstnavatelský systém. Důvody jsou komplexní povahy. Je třeba je hledat jak v nižší schopnosti výkonu jednotlivce, tak i v pedagogických a didaktických deficitech vzdělávacího systému. Kdo dnes nedosáhne ukončeného středního či dokonce vysokoškolského vzdělání, není už často v stavu uspokojit nároky pracovního trhu na speciální znalosti a schopnosti a navíc vyvinout takovou mobilitu a flexibilitu, která je od něho požadována v dynamice technologických a ekonomických proměn. Že je přitom vzdělávacímu systému z hlediska zvládnutí všeobecného a speciálního (zvláště profesního) vzdělání kladen zvláště obtížný úkol, není třeba v této souvislosti dále zdůrazňovat. 2.5 Byrokratizace versus občanská autonomie Technologický a ekonomický pokrok, urychlený rapidním nárůstem zpracovávání dat, vyžaduje byrokratizaci správních struktur. Vzdělání velkých nadnárodních institucí bezesporu přispívá k posílení této tendence. Evropská komise v Bruselu pro to dává právě tak dobrý příklad jako hlavní stan UNESCO v Paříži. Toto zjištění musíme doplnit současným uznáním toho, že v těchto velkých institucích už dochází k odbourávání nebo aspoň k omezení rozbujelých byrokratických struktur. Že se tyto byrokratické tendence omezují, za to vděčíme hlavně úsilí jednotlivců a společenských skupin za dosažení autonomie. Tuto tendenci lze pozorovat víceméně ve všech evropských státech. Projevuje se ve vzniku občanských iniciativ i v rozvoji různých participačních struktur, jejichž iniciátory najdeme v odborech, profesních svazech, v církvi, mládežnických skupinách a spolcích pro využití volného času. Působením těchto iniciativ na vzdělávání se ještě budeme zabývat. Zatím jen tolik: byrokracie a snaha o autonomii jsou protichůdná hnutí, která se nejostřeji srážejí v kaž16 Výchova a vzdělání, 1. roč., 1990—91 [pageend17]dodenním životě. Jejich vyrovnávání je tak komplexní proto, že se v nich.radikálně obráží napětí mezi hájením makrospolečenských zájmů a právem jednotlivce a malých skupin na sebeurčení svých životních potřeb a forem. 2.6 Uvolňování napětí versus zbrojení Vojenskou oblast nemůžeme z analýzy sociálně politického a sociálně ekonomického vývoje vypustit, neboť i ona je dodnes charakterizována hlubokými rozpory. Na jedné straně s radostí a nadějemi vítáme všechny snahy a úspěchy, které směřují k uvolňování napětí a odzbrojení i k rozbití vojenských bloků. Stále se však ještě zbrojí a stále se vydávají nesmírné sumy na zbrojení. Ty potom chybějí při odstraňování ekonomických deficitů, které rozšiřují a produkují individuální a sociální bídu, znečišťování životního prostředí a analfabe- tismus. Každé zbrojení, které slouží k udržení nepřátelských režimů, je i kontraproduktivní k požadavku mírové výchovy. 2.7 Shrnutí Na konci této analýzy bych rád zopakoval svou už řečenou tezi, že otázka, zda a do jaké míry mohou protichůdné vývoje přivodit pozitivní, tzn. potřebám jednotlivce a společnosti odpovídající řešení, musí zůstat obecně otevřená. Řešení totiž bude záviset na tom, jak dalece jsou lidé ochotni postavit se k problémům racionálně a angažovat se při jejich zvládnutí. Naplnění tohoto postulátu je zásadně zatíženo tím, že řešení těchto rozporů musíme hledat ve změnách hodnot, před něž jsou dnes všechny společnosti postaveny. Najedná straně dnes prožíváme ve stejné míře jak konec, tak i renesanci prastarých představ o hodnotách, jak je interpretují především velká náboženská společenství. Na druhé straně se spojují s hledáním nového uspořádání hodnot, ať už jsou náboženské či ateistické. Jádro všech těchto snah nacházíme v tom, že lidé touží jak po individuálním uspořádání života, tak i po útočišti v sociálním společenství. Dorůstající generace je pochopitelně těmito proměnami hodnot postižena obzvláště, neboť se v nich obráží očekávání i zklamání. Mladí lidé se nadchnou pro splnění individuálních výkonů právě tak jako pro uskutečnění mezilidské solidarity; jiní ovšem, aby identifikovali onen extrém, propadají frustraci a konečně alkoholismu a drogám. Přínos, který může poskytovat vzdělávání k humánnímu zvládnutí hodnotových proměn, je jistě omezený — především tehdy, když sociálně politické rámcové podmínky „nesouhlasí“. To však neznamená, že bychom se tohoto přínosu měli zříci. Podmínkami, za nichž musí vzdělávání vykonat svou společenskou úlohu, se budeme zabývat v následující části. Ani katalog, který je zde uveden, si nečiní nárok na úplnost. • zprávy c Václav Příhoda — 100 let úsilí o vědeckou psychologii a pedagogiku V rušných událostech roku 1989 uniklo naší pozornosti životní výročí významného českého pedagoga a psychologa prof. dr. Václava Příhody. Připomeňme si (byť i se zpožděním) jeho životní cestu. Hned na začátku budiž řečeno, že Příhoda nemiloval vyšlapané stezky ani složité okliky, ale rázným krokem se pouštěl po nezmapovaných a mnohdy i riskantních cestách, na kterých ho mnozí z jeho současníků nedokázali sledovat. Narodil se 7. září 1889 v Sánech u Poděbrad jako desáté dítě venkovského řídícího učitele. Jeho maminka byla původně industriálni učitelka a zemřela, když malému Václavovi byly čtyři roky. I mnohé z jeho sourozenců zkosil předčasně neodvratný osud a on sám se po jistou dobu potýkal s tuberkulózou. Obecnou školu vychodil v Sánech, kde ho zprvu učil jeho vlastní otec. Střední školu navštěvoval v Kolíně a po přestěhování rodiny do Prahy pokračoval v gymnáziu na Smíchově. Po konfliktu s profesorem náboženství přestoupil do reálného gymnázia v Křemencově ulici. Maturoval tam v roce 1909 a po celý život se hlásil k tradici „Křemencárny“, kterou považoval za vzornou školu pro výchovu mladých a po vzdělání dychtících studentů. Na filozofické fakultě se zapsal ke studiu germánské a románské filologie, ale navštěvoval i přednášky Masarykovy (i v dobách nejtěžšího tlaku vykládal svým posluchačům o jeho přednáškách a doma ukazoval starý index s jeho podpisem), Krejčího a Kádnera. Své filologické vzdělání si rozšiřoval ročním studiem ve Štrasburku, kde kromě jiného navštěvoval na teologické fakultě přednášky tehdy ještě málo známého Alberta Schweitzera. Živelný zájem o pedagogické otázky, který měl zřejmě kořeny v učitelském prostředí jeho dětství, jej postupně přivedl ke studiu pedagogické psychologie a pedagogiky. Po krátkém působení na několika školách odjíždí v roce 1922 ke studiu na univerzitu do Chicaga, kde se pod vedením profesora Freemana propracoval na asistentské místo v Pedologické laboratoři. Kromě nových pedagogických metod se v Americe seznámil s technikou pedagogického experimentu a se statistickými metodami. Výsledky svého vlastního studia z předchozí etapy života shrnul v habilitačním spise Psychologie a hygiena zkoušky — byla to publikace, která svou precizností vzbudila značnou pozornost v tehdejší české pedagogice. Příhoda se však stále ještě necítil dostatečně připraven pro pedagogický výzkum, a proto znovu odjíždí v roce 1926 do USA a tentokrát k největším mistrům — studuje u J. Deweye a hlavně u E. L. Thorndika, který snad nej výrazněji ovlivnil styl jeho práce. V Americe se utvrdil v potřebě vědeckého přístupu k pedagogickému procesu a proti pouhému popisu sledovaných jevů staví precizně provedený experiment. Studia na amerických univerzitách ovlivnila názory i zaměření Václava Příhody na dlouhou dobu. Domů se vrátil utvrzen v přesvědčení o nutnosti vybudovat pedagogiku i psychologii na nových základech, a to na precizních experimentálních postupech a na kvantitativních metodách. Po udělení venia docendi na Univerzitě Karlově se věnoval převážně vědecké a pedagogické činnosti na Vyso- Výchova a vzdělání, 1. roč., 1990—91 17 [pageend18]ké škole pedagogických studií. Byla zřízena tehdejší Československou obcí učitelskou v Praze a v Brně a jejím úkolem bylo podněcovat vědecké bádání se zřetelem na školní praxi a zároveň vzdělávat učitele. Jméno Václava Příhody je spojováno v této době především s reformním hnutím v našem školství mezi oběma světovými válkami. K úsilí o nápravu školství byl nesporně přiveden tím, že celou svou osobností byl v prvé řadě učitelem. Žil dlouho v prostředí naplněném každodenním řešením vyučovacích nesnází, ale byl svědkem mnoha vyučovacích neúspěchů. Při svém postřehu záhy poznal základní vady tehdejších didaktických postupů na školách. Pozoroval odtržení výuky od života i od světa práce a viděl chybné psychologické základy vyučovacího procesu. Nespokojil se však s akademickým konstatováním či s teoretickou analýzou zjištěných nedostatků. Věnoval plně svůj elán pro postupné odstraňování zjištěných chyb. Shromáždil kolem sebe početnou skupinu učitelů a jiných školských pracovníků, s nimiž společně rozvíjel pozoruhodné úsilí o organizační a didaktickou reformu naší tehdejší školské soustavy. V letech 1928—1929 vznikla v ČSR Reformní komise školská, která v podstatě přijala Příhodův Organizační a učební plán reformních škol. Tento návrh shrnoval poznatky ze školy americké, ale i švýcarské a vzal v úvahu i reformní snahy německé a francouzské, přitom nezanedbával ani tradici domácí. Vlastní představu o budoucím školství shrnul v monografii Racionalizace školství. Příhodovi šlo o školu jednotnou, vnitřně diferencovanou a pracovní. Jejím základním rysem je aktivita žáků; proces učení má být individualizovaný, ale výchova kolektivní. Hlavním bodem kritiky byl rozbor verbálního učení, které potlačovalo žákovu aktivitu. Plán jednotné školy byl rozložen do čtvř stupňů: 1) jednotná škola 1. stupně, což reprezentovalo obecnou školu čtyř až pětiletou; 2) jednotná škola 2. stupně, tzv. kome- nium. jako čtyřletá škola pro žáky 11— 15 let; 3) jednotná škola 3. stupně, tzv. athe- neum, čili čtyřletá škola pro žáky od 15 do 19 let; byla to škola v podstatě výběrová pro nadané žáky, zatímco ostatní žactvo mělo navštěvovat školy odborné a pokračovací; 4) celý výchovný systém byl završen jednotnou školou 4. stupně, což byla vysoká čtyřletá škola, která by měla sjednotit všechny typy vysokých škol. Příhoda soudil, že oddělení vysokých škol technického charakteru od škol univerzitních byla chyba, která vedla k nepřirozenému separování inteligence humanitní od inteligence technické. Paralelně s úvahami o školské reformě a s organizováním pokusných reformních škol rozvíjel Příhoda se svými spolupracovníky obdivuhodnou badatelskou činnost. Zjišťoval slovní zásobu dětí, analyzoval dětský psací pohyb, sestavil stupnici pro posuzování písma, podnítil rozsáhlý výzkum početních úkonů, vyvíjel dětské inteligenční testy a sestavoval dětské čítanky. Seznam jeho publikací z této doby je velmi rozsáhlý, a to jak v monografiích, tak i v časopiseckých studiích. Řada jeho prací vycházela v cizině a Příhodovo jméno značně přesahovalo hranice našeho státu. Po uzavření vysokých škol a v době 2. světové války působil prof. Příhoda jako středoškolský učitel a ve spolupráci s ilegální učitelskou skupinou připravoval návrh nového základního školského zákona, s nímž učitelstvo vystoupilo v roce 1945. Poválečná doba však Příhodovi nepřála a naše školství zvolilo zcela jiný vývojový trend, který jeho zkušenosti zcela odvrhl. Po roce 1945 řídil prof. Příhoda pedagogický seminář na filozofické fakultě UK v Praze. Zvláště oblíbené byly jeho semináře, na kterých vedl své posluchače ke kritickému myšlení, k vlastní aktivitě i k původním výzkumům. Na seminářích docházelo často k ostrým názorovým střetům, ve kterých však Příhoda svou bystrou argumentací opřenou o průkazná fakta většinou přesvědčivě vítězil. Při reformě vysokoškolského studia v roce 1949 se stává členem katedry psychologie a zaměřuje se systematicky na studium vývojové psychologie. V roce 1952 vychází jeho učební text Vývoj psychiky, který byl pokusem o široký pohled na fylogenetické problémy. Jeho hlavní zájem se soustředil na pedagogickou psychologii, jak o tom svědčí řada publikací a zejména základní učebnice Úvod do pedagogické psychologie. Odtud byl již jen krok ke studii Ontogeneze lidské psychiky, kterou na rozdíl od tradiční dětské psychologie, ale v duchu svého syntetického myšlení pojal v celoživotním rozsahu. Začátkem 50. let probíhala ideologicky velmi ostrá kritika tak zvaného pedagogického reformismu a řada velmi málo vzdělaných kritiků se pokoušela Přího- dovy koncepce vyvracet. V této době však Václav Příhoda nezklamal, nepodlehl nátlaku a své názory neodvrhl. Kritiky přecházel s mírně ironickým úsměvem a s obvyklou poznámkou: „Až něco vyzkoumají, mohou za mnou přijít.“ V roce 1959 odchází prof. Příhoda do důchodu, ale jeho vědecká činnost tím ani zdaleka neskončila. Nově rozvrhuje a rozpracovává své pojetí vývoje lidské psychiky. A tak v letech 1963 až 1974 vychází monumentální čtyřsvaz- ková Ontogeneze lidské psychiky v celkovém rozsahu 1 500 stran velkého formátu. Poslední díl dokončuje v plné duševní aktivitě a soustředěnosti po své osmdesátce, využívaje přitom fondy amerických knihoven, které v té době několikrát navštívil. Psal-li o problematice dospělého věku a stáří, nemohl se zde opřít o podobná syntetická díla. Tím více vyniká závažnost jeho práce. S předstihem před světovou vědou dal prof. Příhoda československé psychologii a pedagogice jedinečné dílo rozebírající ontogenetický vývoj lidské psychiky jeho celoživotní proces, který má jak zákonitosti obecné, tak zákonitosti specifické platné pro jednotlivá věková období. Dílo bylo přeloženo do několika jazyků. Ani po ukončení Ontogeneze Přího- dova činorodost neutichá. Uvažoval o využití svých osobních zkušeností a vzpomínek a připravil do tisku memoárovou publikaci. Pojímá ji jako kritický výklad vlastních zkušeností s výchovou v době svého mládí a studií. Analyzuje všechny typy škol, kterými procházel, vzpomíná na své učitele a jeho živý sloh umožňuje současnému čtenáři učinit si jasnou představu jak o málotřídní venkovské škole, tak o Thorn- dikově semináři. Knihu odevzdal do tisku pod názvem Pedagogická galerie; bohužel se ji nezdařilo zatím vydat. Své vzpomínky rozpracovával dále a s cílem podrobně analyzovat vývoj našeho školství v době mezi válkami. Rukopis dosahoval zhruba 300 stránek, když Příhodu postihla oční choroba, jejímž následkem byla téměř úplná ztráta zraku. I přesto si uchoval obdivuhodný optimismus a ve své práci pokračoval diktováním. V duševní svěžesti se prof. Příhoda dožil devadesátých narozenin, které oslavil i v širokém kruhu psychologické obce při příležitosti Psychologických dnů v Olomouci v září 1979. Mluvil tam s velkým nadhledem o svém dfle — a jen velcí duchové se tímto způsobem dovedou zamyslet sami nad sebou. Bohužel jeho tamní vystoupení na veřejnosti bylo poslední. Nedlouho poté nečekaně a bez utrpení umírá. Dflo prof. dr. Václava Příhody je rozsáhlé a jedinečné. V 19. století se narodil a z jeho optimistických myšlenkových proudů těžil. Ve 20. století — a to 18 Výchova a vzdělání, 1. roč., 1990—91 [pageend19]téměř v celém jeho rozsahu — žil a aktivně působil. Svým dílem a prostřednictvím svých žáků budou jeho myšlenky přesahovat až do století dvacátého prvního. Mnohé z jeho koncepcí byly časem překonány. Mnohé z jeho podnětů se nerealizovaly. Ale nesmírné úsilí, pracovní elán a syntetická schopnost zvládnout rozsáhlá kvanta informací zůstávají vzorem i pro budoucnost. Nebyl to však jen Příhoda-vědec, kdo nám imponoval. Příhoda ovládal řadu jazyků a plynně jimi hovořil. Byl znalcem klasické literatury i dějin výtvarného umění. Procházky Prahou v jeho doprovodu byly velkým kulturním zážitkem. Byl zde však i další aspekt Příhodovy osobnosti — věrnost ideálům. V mládí se stal členem sociální demokracie, nikdy se tím netajil, a i v padesátých letech dával najevo, jaké jsou jeho postoje. Byl členem České akademie věd a umění, ale ČSAV jej neznala, a aby on sám hledal postranní cesty, to bylo pod jeho důstojnost. Rád cestoval — ještě v pozdním věku navštívil Indii (dodnes slyším tu otázku: „Pane kolego, jezdil jste někdy na slonu?“) i Čínu. Pověstné byly jeho pravidelné výlety na kole, dlouhé někdy až ke stu kilometrů. K nej typičtějším rysům jeho osob- Zpráva o nizozemských základních školách Je dobře známo, že o cizích zemích se mají psát buď dojmy po několikadenním pobytu nebo hluboké studie vycházející z autorovy mnohaleté zkušenosti. Určitě to platí i pro posuzování zahraničního školství. Je jisté, že náhodná pozorování nezasažená do společenského kontextu, izolované postřehy a leckdy i nepřesná interpretace mají jinou poznávací hodnotu než studie vycházející z důkladných znalostí. Na druhé straně právě takové postřehy, nekorigované oficiálními znalostmi, mohou provokovat, inspirovat k přemýšlení, narušovat schémata a stereotypy, kterým občas přisuzujeme status zákonitosti. Má cestovní zpráva o nizozemském základním školství je prvního druhu. V dubnu 1990 jsem navštívil několik základních (mateřských) a středních škol v okolí Groningenu, města na severu Nizozemska. Tři školy byly katolické, ostatní státní. Dvě školy byly málotřídní, zbytek plně organizované. Omezeně jsem měl možnost hovořit s učiteli, rodiči i dětmi, rovněž s pracov- nosti patřil nezdolný elán a životní optimismus. Nedlouho před jeho devadesátinami nechala režisérka Chytilová tehdy již slepého Příhodu hovořit před kamerou o jeho životě. Mluvil o práci, kterou vykonal, o tragédiích v osobním životě, ale také o práci, kterou má před sebou, a slyšeli jsme větu: „Když jsem teď dočasně oslepl, musel jsem změnit styl práce.“ A snad ještě jeden detail z posledních dní života. Když se Příhoda vracel z Olomouce po oslavě svých devadesátin, požádal doc. Ma- tějčka, který ho odvážel, aby se při cestě odbočilo na hřbitov, kde byla téměř před šedesáti lety pohřbena Příhodova první žena. Na hrob položil velkou kytici, kterou byl sám obdarován. I po více než deseti letech, které uplynuly od smrti profesora Příhody, si uvědomujeme, jak pevně jsou jeho osobnost, jeho temperament, jeho tvůrčí elán i jeho optimismus vtištěny v celé řadě jeho žáků. Patří do „pedagogické galerie“ mnoha generací pedagogů a psychologů. doc. dr. Václav Břicháček, CSc. Poznámka: V textu jsem částečně použil nekrolog sestavený společně s dr. J. Madlafouskem. ničí instituce velmi podobné naší peda- gogicko-psychologické poradně. Škola je v Nizozemsku povinná od čtyř let. Dva roky navštěvuje dítě třídu mateřské školy — mateřská škola je přibližně od roku 1988 organizačně i fakticky připojena k základní škole. V základní škole v Bedumu pristavovali na půdě asi dvě třídy, aby mohli přesunout mateřskou školu ze samostatné budovy. Základní škola trvá šest let (+ dva roky mateřská škola), následuje tři až pět let školy střední. Střední škola je první rok společná, dále se dělí do tří proudů — snaha je, aby se prodloužila doba, po kterou nebudou děti diferencovány. Stejně jako jsou v Nizozemsku málo k vidění paneláky nebo výškové domy, jsou v průměru nižší a menší i nizozemské školy. Zřejmě také nedocházelo k přílišné likvidaci málotřídních škol. V jedné vesnici jsem viděl v těsném sousedství málotřídní školu katolickou a stejně velkou školu protestantskou. Vysvědili mi, že i v Nizozemsku je nutné držet úředníky (ekonomy) na uzdě, neboť ti by velké školy stavěli rádi. Také se jim to prý v několika případech podařilo na území, kde původně bylo moře a kde se zakládaly úplně nové vesnice a města. Třídy byly prosklené z více stran než u nás. V novějších budovách (cca 15 let starých) bylo sklo i mezi třídou a chodbou. Nevím, co na to říkali místní žáci s minimální mozkovou dysfunkcí, když se na obou stranách třídy bylo na co dívat. Třídy byly zařízeny podstatně příjemněji než u nás. Méně připomínaly naše třídy a více obývací pokoje. Ve všech třídách, které jsem viděl, byl čistý koberec (typ nízký kovral?). Děti se ne- přezouvají — nevím, jak se zajišťuje čistota koberce. Stolky byly zásadně pro jednoho žáka. Je s nimi velice snadná a tichá manipulace; V jedné třídě jsem viděl během dopoledního vyučování, jak děti seďely do kruhu (to když si povídaly), na psaní byly lavice uspořádány jako u nás (jen řad bylo pět), na ostatní činnosti byly lavice sestaveny do tvaru většího a menšího U. Změna trvala přibližně dvě až tři minuty. V některých třídách byly předměty, které by u nás působily přinejmenším nezvykle. V jedné třídě byla králíkárna s živým králíkem, ve druhé klec s papouškem, v další mohyla z kamení a v poslední měli rozvěšenou velkou rybářskou síť. Ve třídách bylo bohatší vybavení než u nás. Děti měly k dispozici množství časopisů, barevné papíry na kreslení, lepidla, hry ... Školy jsou dobře vybavené i pro učitele. Snadná dostupnost xeroxu umožňuje snadno individualizovat výuku s ohledem na potřeby žáků. Ve všech větších školách byla aula — nikde neplnila tuto funkci tělocvična. Vyučování začíná v půl deváté. V jedné škole mě pozvali, abych přišel ve čtvrt na devět — všichni učitelé se scházejí a společně pijí první kávu. K vybavení všech škol zřejmě patří kávovar. Hodina nezačíná ani nekončí zvoněním. Na začátku ani na konci hodiny děti nevstávají. Nevstávají, ani když odpovídají. Na záchod chodí bez velkého dovolování — některé dítě tuto skutečnost učitelce oznámí, jiné odejde a zase přijde bez povšimnutí. Opět se mi vybavily dopisy našich rodičů, které se týkají povolování čurání ve škole. V Nizozemsku zřejmě nevyřizují ani jednu stížnost tohoto druhu, protože se čurá podle potřeby. Děti chodí do školy s velice lehkou taškou. Nenosí v ní učebnice ani sešity — vše zůstává ve škole. Nenosí ani sešity na domácí úkoly — domácí úkoly se totiž nepíšou. Dokonce schází i žákovská knížka nebo notýsek. Škola se musí obejít bez poznámek. V tašce je tedy svačina, někdy i oběd (chleba nebo houska s něčím a ovoce) a také úbor a tenisky na tělocvik. Zdá se, že škola Výchova a vzdělání, 1. roč., 1990—91 19 [pageend20]přebírá v plném rozsahu zodpovědnost za výuku a výukové výsledky. Pokud jsou s dítětem problémy, se kterými si učitel neví rady, jde se poradit s rodiči. Společně prý hledají možnosti řešení. V další fázi pomáhá speciální pedagog a psycholog ze státní poradny. Vše nasvědčovalo tomu, že škola slouží dítěti a rodičům a ne naopak. Do některých tříd jsem pouze nahlédl, v jiných jsem strávil část vyučovací hodiny. V jedné třetí třídě jsem pobyl celé dopoledne. Vyučování začalo krátce po půl deváté. Napočítal jsem dvacet čtyři žáky, jeden byl v nemocnici. Na základní škole je prý ve třídě maximálně dvacet pět žáků, na střední přibližně třicet pět. Vzhledem k tomu, že se jednalo o katolickou školu, zahájily děti modlitbou. Modlitbou je také vyučování zakončováno. Děti měly sepnuté ruce a zavřené oči, vypadalo to tak, že se soustřeďují na čas práce. Dalších dvanáct minut patřilo vyprávění dětí o prožitcích minulého dne. Prý nelze mluvit pouze o televizním vysílání. Dětí se vystřídalo asi šest — nerozuměl jsem tomu, o čem mluvily, nicméně jejich projev byl živý, plynulý, s dramatickým nábojem. Ostatní děti vcelku pozorně poslouchaly, učitelka poslouchala evidentně se zájmem, položila občas nějakou otázku. Učitelka prý dává pozor, aby se občas dostalo na každé dítě. Situace připomínala spíš rozhovor přátel než typickou školní situaci. Tato chvilka povídání je na programu každý den a ve všech základních školách. Poté děti deset minut zpívaly. Asistenti rozdali zpěvníky, některé dítě navrhlo, co budou zpívat, učitelka zapískala motiv na flétničku. Děti přezpívaly asi pět náboženských písniček. V této chvíli ještě seděly děti do kruhu. Při čtení příběhu z čítanky seděl již každý u svého stolku — stolky byly’uspořádány do dvou U. Každé dítě přečetlo jednu větu. Učitelka příběh dočetla. Pro zpestření (udržení pozornosti) sdělila, že tři slova ve čteném textu pozmění. Děti určovaly, která slova to byla. Následovalo pět minut práce u tabule — děti opakovaly převádění jednotek a sečítání. V devět dvacet přestavěly děti třídu, následoval matematický test (oxeroxovaná stránka z knihy). Děti, které dokončily test, pokračovaly v práci v sešitu. Poslední děti končily asi o pět minut později než první. Do třídy vešel ředitel — část dětí ho vůbec nezaregistrovala, rovněž ostatní klidně pracovaly dál. Pokud děti měly problémy s výpočty, braly si počítadlo, případně chodily konzultovat s učitelkou. Hotové příklady učitelka okamžitě opravila — psala jen jedničky, chyby podtrhávala červeně. Základní látku musejí zvládnout všechny děti — pokud někomu něco nejde, dostane domů cvičení navíc. Když se někdo loudá se základní látkou, musí sdělit rodičům, že druhý den po vyučování práci dokončí. V deset hodin upozornily děti učitelku na čas — okamžitě mohly skončit s prací, vypůjčily si časopisy, vzaly si papíry na kreslení. Přitom zůstaly v lavicích a podle zájmu pracovaly. Někdo ještě dál počítal, což se ani mně ani učitelce nezdálo nejsprávnější. V deset patnáct vypukla regulérní přestávka — děti se oblékly a seběhly na dvůr. Tady se pohybovaly naprosto volně — některé skákaly gumu, honily se, v klidu svačily. Učitelé mezitím pijí druhou kávu, jeden z nich dohlíží na dvoře. Když jsem si chtěl vyfotografovat děti, které dělají kotrmelce, dozor odešel. Prý proto, abych mohl fotografovat, protože jinak se hvězdy na lavičkách a kotrmelce na písku dělat nesmějí. Přestávka trvala půl hodiny. Od deseti čtyřiceti pěti bylo deset minut psaní. Následovala čtvrthodina rozvíjení myšlení. Dalších sedm minut si některé děti četly, jiné kreslily, některé opět dopočítávaly příklady. V jedenáct sedmnáct došlo opět ke změně v uspořádání třídy — lavice jsou již připraveny na zítřejší vyučování. Děti se přesunuly do tělocvičny. Oblečení ani obuv nejsou jednotné. Učitelka připravovala nářadí, děti zatím volně pobíhaly po tělocvičně. Nikdo nelezl na nářadí. Na začátku hodiny hrály děti na babu, pak trénovaly kotoul vzad, hodiny zakončily vybíjenou. Ve dvanáct hodin vyučování končí. V ostatní dny mají děti vyučování i odpoledne. V polední přestávce jde většina dětí na oběd domů, mohou však také zůstat ve škole. Osobě, která v polední přestávce dohlíží, je nutné zaplatit (asi dva nebo tři guldeny za dítě). Celkově byl ve třídě podstatně menší neklid a rámus, než znám z našich tříd. Nemalý podíl na tom připisuji koberci a také tomu, že řada rušivých činností odpadla — např. vstávání, sedání, dovolování, zakazování. Další činnosti, které rušit měly, ve skutečnosti nerušily (např. volné přecházení po třídě). Atmosféra byla dělnější, děti pracovaly samostatně i ve chvílích, kdy by se naše děti věnovaly zcela určitě příjemnější činnosti. Čekal jsem na neklid a únavu, pátral jsem po neklidných dětech — nedočkal jsem se. Ptal jsem se, kolik dětí bylo přeřazeno do speciální školy — odpověď byla negativní. Mám tendenci usuzovat, že organizace vyučování programově snižovala neklid a únavu. Vyučování (i běžný život dospělých) charakterizoval poklid. Nikdo nekřičel a nerozčiloval se. Jediný křik jsem zažil při vybíjené. Učitelka se nerozčílila ani tehdy, když se při vybíjené děti dvakrát zasáhly míčem do hlavy. Rozhovory dětí s učitelkou při vyučování byly vedeny polohlasem. Učitelka nechávala bez povšimnutí kolena opřená o stůl, systematické cucání palce. Chovala se po celé vyučování zdrženlivě, její roh bych označil jako podněcující a koordinační. Na žádné škole jsem nevnímal zápach dezinfekce a záchodů. Neviděl jsem ani jednoho učitele nebo učitelku v plášti. Školy pracují s konkrétními výukovými programy. Program si vybírají z bohaté nabídky. I zde bych viděl možnou inspiraci pro naše školství. Každý program, který se bude nově vytvářet, by měl povinně obsahovat diagnostiku a materiály pro žáky, kteří látku nezvládají, a současně i pro ty, kterým běžná látka nestačí. Z tohoto pohledu nemá například cenu diskutovat, zda je lepší učit ze slabikáře Janečkova nebo Gru- šova — oba jsou stejně neúplné. Bohatství a dostupnost materiálů pro individualizaci výuky představuje další závažnou skutečnost příznivě ovlivňující fungování školy. Domnívám se, že použitelná je ještě jedna myšlenka. První ročníky školy slouží evidentně k tomu, aby si dítě osvojilo způsoby efektivní práce. Volnějším tempem a důkladně si osvojuje i základní dovednosti. Měli bychom tedy ještě ubrat kvantum látky na prvním stupni, stanovit základní učivo a vytvořit takové podmínky, aby se tyto základy mohly naučit prakticky všechny děti. Je velice pravděpodobné, že některé skutečnosti jsem vnímal povrchně, nepřesně, nepřihlížel jsem k souvislostem. Je také možné, že mí informátoři neúměrně zobecnili informace platné pouze pro jednu školu, či dokonce třídu. Přesto pouhé nasávání atmosféry nizozemských škol působilo jako balzám na psychologa znalého pražského školství. Podle učitelů i několika rodičů, se kterými jsem mluvil, chodí děti do školy rády. Když přičtu velmi pozitivní postoj dcer mých hostitelů i to, co jsem viděl na vlastní oči, nemám důvod jim nevěřit. Nizozemské školství je prý velmi dobré a drahé (a komplikované). Jenže v současnosti nelze pořídit dobré školství lacino. A to budou muset vzít na vědomí i všichni reformátoři naší školy. PhDr. Václav Mertin Poznámka: Upřímně děkuji paní Rieke Rin- kové, která mi zajistila návštěvu všech škol. 20 Výchova a vzdělání, 1. roč., 1990—91 [pageend21]• summary • Zusammenfassung • pe3Kme • Professor Radim Palouš: Salutations to the New Journey............................... 1 Theory Professor František Singule, PhD: Our School Reform — ‘How’ ?............ 2 Discussion Bohuslav Blažek: What the School Has Not Given to Us............................... 4 Dr Jindřich Kitzberger: Schools in Revolution, Revolution in Schools . 5 Dr Jiří Mareš, PhD: Building Bridges between Teachers and Research Workers .............................................. 7 Documents of Our Times Jaroslav Kalous: Education and the Civic Forum........................................ 8 Dr Miluše Havlínová, PhD: The Overall Rectification of Human Things Starts by the Rectification of School .... 10 We Have Read for You Carl Gustav Jung: After a Catastrophe 12 From Abroad Professor Wolfgang Mitter: The Trends and Problems of Education in Europe from the Historical Comparative Point of View (Part 1)...................... 15 News Dr Václav Břicháček: Václav Příhoda — 100 Years of Efforts for Scientific Pedagogy and Psychology ............. 17 Dr Václav Mertin: The Report on the Basic Schools in Holland............. 19 Prof. Dr. Radim Palouš: Eine Begrüs- sung für einen neuen Weg.............. 1 Teorie Prof. Dr. František Singule, CSc.: Wie mit der Reform unserer Schule ? . . 2 Diskussion Bohuslav Blažek: Was hat uns die Schule nicht gegeben ........................... 4 RNDr. Jindřich Kitzberger: Die Schulen in der Revolution und die Revolution in den Schulen .................................. 5 Dr. Jiří Mareš, CSc.: Aufbau der Brücken zwischen den Lehrern und den Forschern ........................................... 7 Zeitdokument Jaroslav Kalous: Das Schulwesen und das Bürgerforum........................ 8 Dr. Miluše Havlínová, CSc.: Die allgemeine Besserung der Menschensachen beginnt mit der Besserung der Schule ................................................ 10 Wir haben für Sie gelesen Carl Gustav Jung: Nach einer Katastrophe .................................................. 12 Aus Ausland Prof. Dr. Wolfgang Mitter: Die historisch-vergleichenden Betrachtungen über die Tendenzen und Probleme der Bildung in Europa (1. Teil) ... 15 Nachrichten Dr. Václav Břicháček: Václav Příhoda — 100 Jahre der Bemühungen um die wissenschaftlichen Pädagogik und Psychologie ........................................ 17 Dr. Václav Mertin: Ein Bericht über die niederländischen Grundschulen ... 19 ľlpocjj. A-p PaflHM Ilajioyui: rioKejia- HHe noöporo nyTH............................ 1 Teopna npocjj. A-p OpaHTHuieK CHHryAe, KaH- AHAaT HayK: KaK paôoTaTb c pe(})op- Moň Hameň iukoam?............ 2 /Ih c k v c c h h Borycnaß BjiaaceK: Mto HaM uiko- Aa He Aajia..................................... 4 ÍI-p Hh h a p>k h x KnT36eprep: IUk o a m BO BpeMA peBOAIOpHH H peBOAřOUHB B IIIKOAaX ........................................... 5 H-p Hup*« Mapern, KaHAHAaT HayK: ripeoAOJieHHe öapbepoB vieayiy yHHTeAHMH H HCCJMAOBaTeAHMH . . 7 HoKyiweHT anoxH Mpocjian Kajioyc: npocBemeHne H rpaxaaHCKHH (JjopyM ................. 8 Jl,-p MHjiyme TaBAMHOBa, KaHAHAaT HayK: Bceoömee yAynmeHHe mo k - HeAOBenecKHx oTHomeHHÜ HanH- HaeTca c yAyHiueHHA niKOAbi .... 10 Mbl npOHHTHAH BMeCTO Bac KapA I'ycTaB K)ht: riocAe KaTacTpo- 4>bl .................................................. 12 3a pyfíeiKOM npo(j). A-p BoAbf|)ranr MHTep: TeH- AeHUHH h npoÖAeMbi o6pa30BaHHH B Eßpone B HCTOpHCKO-CpaBHHTeAb- HOM iuiaHe 1.........................................15 CooňmeiiHH JI-p Ban.iae Bp>KHxa'ieK: BapnaB ripacHroAa 100-AeTHe CTpeMAeHHH K C03A3HHK) HayHHOH nCAHľOľHKH H nCHXOAOTHH .................................. 17 JI-p BaiyiaB MepTHH: CooßmeHne o rOAAaHACKHX OCHOBHbIX IHKOA3X . . 19 • autoři v tomto čísle • Prof. PhDr. František Singule, CSc., (1921) prošel praxí všech stupňů škol. V roce 1951 dokončil na filozofické fakultě v Praze studium psychologie a pedagogiky. Od roku 1961 působí na katedře pedagogiky filozofické fakulty UK v Praze. Hlavní oblastí jeho vědeckého zájmu je srovnávací pedagogika, didaktika a pedagogická diagnostika. RNDr. Jindřich Kitzberger (1962) vystudoval přírodovědeckou fakultu UK v Praze, obor učitelství biologie a matematiky. Pracuje jako učitel základní školy v Praze 3. Bohuslav Blažek (1942) vystudoval filozofii a psychologii na filozofické fakultě UK v Praze a FÁMU. V současné době pracuje jako volný novinář. K stěžejním oblastem jeho zájmu patří problémy postižených dětí, otázky školské politiky a filozofie školství. Jaroslav Kalous (1949) vystudoval teoretickou kybernetiku na mate- maticko-fyzikální fakultě UK v Praze. Pracoval v Pedagogickém ústavu J. A. Komenského ČSAV. 1. 8.1990 nastoupil do funkce poradce ministra školství, mládeže a tělovýchovy ČR. PhDr. Miluše Havlínová, CSc., (1934) je absolventkou pedagogické fakulty UK v Praze, obor psychologie a pedagogika. Pracuje v Institutu hygieny a epidemiologie, zabývá se otázkami psychického vývoje dětí v souvislosti se školní výchovou a duševní hygienou školní práce. Carl Gustav Jung, vynikající švýcarský psychiatr a psycholog, profesor univerzity v Curychu a Basileji. Zabýval se studiem náboženských a filozofických systémů, mytologií a astrologií. Autor teorie osobnosti spočívající v novém pohledu na strukturu vnitřního uspořádání psychiky. Prof. dr. Wolfgang Mitter je v SRN jedním z nejvýznamnějších představitelů srovnávací pedagogiky. Po řadu let pracujejako ředitel vědeckého kolegia Německého ústavu pro mezinárodní pedagogická bádání ve Frankfurtu nad Mohanem, současně působí jako poradce v řadě národních i mezinárodních institucí. Ve svých výzkumných pracích se zaměřuje na srovnávání vzdělávacích systémů v západní i východní Evropě. [pageend22]bsah • obseh • obsah • obsah • obsah • obsa) •WÖ * prof. dr. Radim Palouš: Pozdravení na novou cestu............................................1 Teorie prof. dr. František Singule, CSc.: Jak s reformou naší školy?...................................................... 2 . Diskuse Bohuslav Blažek: Co nám škola nedala................ .. ...................................................................... 4 dr. Jindřich Kitzberger: Školy v revoluci a revoluce ve školách .............................. ............. .. 5 dr. Jiří Mareš, CSc.: Stavění mostů mezi učiteli a výzkumníky .................................................... 7 Dokument doby Jaroslav Kalous: Školství a Občanské fórum.................................................................................. 8 dr. Miluše Havlínová, CSc.: Všenáprava věcí lidských začíná nápravou školy........................... 10 Přečetli jsme za vás Carl Gustav Jung: Po katastrofě ............................................................................................ .. 12 Ze zahraničí prof. dr. Wolfgang Mitter: Tendence a problémy vzdělávám v Evropě z historicko-srovnávacího pohledu (1. část) 15 Zprávy dr. Václav Břicháček: Václav Příhoda — 100 let úsilí o vědeckou pedagogiku a psychologii ... 17 dr. Václav Mertin: Zpráva o nizozemských základních školách.............................................. 19 . • z obsahu příštího čísla • % dr. Josef Valenta, CSc. : Historické poznámky k filozofii naší školské reformy dr. Oldřich Botlík, CSc.: Lze zbavit naše školství šedivé uniformity? (1. díl) dř. Jiří Mareš, CSc.: Učitelovo pojetí výuky (1. díl) John McLeod, Rita McLeodová: Mainstreaming a integrace dětí vyžadujících zvláštní péči [pageend23]