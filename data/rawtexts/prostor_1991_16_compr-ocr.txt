PROSTOR NEZÁVISLÁ REVUE ROČNÍK IV. ČERVEN 1991 CENA 29 90 KCs poznámky diskuse stati a úvahy myšlenkové proudy XX. století 16 excerpta náš rozhovor reportáž anketa kultura dopisy, názory, polemiky slovník politického myšlení literatura [pageend1]PROSTOR, kulturně politická revue vychází v Praze čtyřikrát ročně Řídi Aleš Lederer s redakčním kruhem: Rudolf Starý, Jan Vávra, Milan Hanuš, Josef Kroutvor Cena tohoto čísla: Kčs 29,90, předplatné na rok 1991: Kčs 110 + poštovné. Pro zájemce ze zahraničí cena: US$ 5, roční předplatné US$ 20 (poštovné zahrnuto v ceně). Veškeré objednávky revue a knižní produkce nakladatelství Prostor zasílejte na adresu: Vladimír Hrách, Švermova 867, 386 01 Strakonice Návštěvní den: středa 14-17 hodin Bankovní spojení Korunové konto: Komerční banka, pobočka Praha-západ, Příkopy 3-5, 110 03 Praha 1, č. účtu: 2546-111 Devizové konto: ČSOB, a. s., Na příkopě 14, 11520 Praha 1, č. devizového účtu: 3483-49880 Uzávěrka tohoto čísla 15. února 1991. Uveřejněné příspěvky nemusí vždy odrážet názory redakce. Nevyžádané rukopisy se nevracejí. © PROSTOR, soukromé nakladatelství a vydavatelství Aleš Lederer, U Prašné brány 3, Praha 1,11629 telefon: 2328205, 2328215 fax: 2328415 Obálku navrhl Pavel Hrách Grafická úprava Jaroslav Hradský, Jan Kortus, Aleš Lederer Vytiskly Tiskárny Vimperk, státní podnik Rozšiřuje PNS a svépomocná distribuce Svědectví - Prostor ve spolupráci s firmou Trade Line ISBN 80-85190-09-5 [pageend2]PROSTOR Červen nezávislý časopis ročník IV. číslo 16 Čas neoblíbenýchPOZNÁMKY DISKUSE Intelektuálové a moc STATI A ÚVAHY Konec revoluce Hyppolite Taine Pražský chodec 1991 Josef Kroutvor Na současné téma VI. Rudolf Starý MYŠLENKOVÉ PROU s t o l Et í Platón a Izajáš Martin Buber EXCERPTA Intelektuálové Paul Johnson NÁŠ ROZHOVOR Řeholní kořeny se nepodařilo vyrvat (rozhovor s páterem Ambrožem M. Svatošem) Intelektuál není žádné zvláštní zvíře (rozhovor s Martinem J. Matušíkem) REPORTÁŽ Reportáž dlouhá patnáct měsíců Vladimír Kučera ANKETA Anketa na téma „intelektuálové a moc" 1991 3 5 21 43 69 73 89 97 101 113 119 127 135 167 KULTURA (divadlo, film, literatura, výtvarné uměni, hudba)DOPISY, NÁZORY, PO [pageend3]SLOVNÍK POLITICKÉHO MYŠLENÍ Konzervatismus 175 Rudolf Vierhaus LITERATURA Anglická liga 187 Josef Pavlát Básně Ivana Wernische 204 ÚVODEM Již pošesté otevíráte naši revue. Sluší se na tomto místě poděkovat Vám všem, kteří jste nám zůstali věrni, které jsme nějakým způsobem zaujali, a kteří si nás tedy kupujete a čtete. Jak jste si jistě povšimnuli, pokoušíme se každé číslo nějak tematicky ohraničit, zaměřit se na určitý problém. Jednou to byl historicky významný rok 1968. V té souvislosti jsme chtěli zvýraznit jistý posun v jeho hodnocení, zejména pak kritický pohled na ideu reformního komunismu. Podruhé jsme zaměřili pozornost na fenomén strachu a úzkosti v totalitní společnosti i v současné popřevratové dobč. Konečně hlavním tématem, které by mělo vyčuhovat z každého čísla naší revue, je pohled naší generace - pětatřicátníků, i když už dnes skoro čtyřicetiletých. V tomto čísle jsme se rozhodli pro téma velice atraktivní, jemuž nová situace po listopadu 1989 navíc dodala na aktuálnosti: Intelektuálové a moc. Současná politická scéna se totiž intelektuály přímo hemží. Na jejich novou roli však mohou být, a také jsou, různé názory. Diskuse, kterou redakce Prostoru uspořádala, ale i další příspěvky jako stať Martina Bubcra Platón a Izajáš v rubrice Myšlenkové proudy XX. století, excerpta z knihy Paula Johnsona Intelektuálové, a zejména pak ukázka bezmála sto let starého díla Hyppolita Taina Konec revoluce se tohoto tématu vlastně přímo dotýkají. Doplňují je názory z ankety stejně jako rozhovor s Martinem J. Matuštíkem Intelektuál není žádné zvláštní zvíře. Za pozornost však rozhodně stojí též články Richarda Štcncla Causa Pithart a Martina Pokorného „Dějinný optimismus“ a „humanismus“ versus vojenské ctnosti a porozumění smrti stejně jako půl roku „starý“, nicméně stále vysoce aktuální článek Maity Arnautové Přestaňme zavírat oči k řešení slovensko-české otázky, to vše v rubrice Poznámky. K slovenskému tématu se ještě váže reportáž Vladimíra Kučery nazvaná Reportáž dlouhá patnáct měsíců. Takže dobré čtení a na shledanou opět v září s číslem 17. květen 1991 redakce [pageend4]Čas neoblíbených Stáli jsme na ulicích a křičeli: „Už je to tady!“ Zvonili jsme klíči, které měly být umíráčkem minulého a zvoněním „na ranní ticho“ toho, co má přijít. Leč nikdo netušil, čemu odzvoňuje a co přivolává. A také nikomu nebylo jasné, co že „už je tady“. Systémové změny vyvádějí většinu občanů této země z míry. Někoho přivádějí do zoufalství, jiné stresují do agresivity. Málokdo si však připouští, že to, co prožíváme, je nejen nutné a potřebné, ale v důsledku též optimistické a především terapeutické. Myšlení typu socialisticky pracovat, kapitalisticky žít běžným prefabrikátem hospodských nadávačů v Čechách a pouličních demonstrujících na Slovensku. Tomáš Garrigue Masaryk volal po tom, aby do politiky vstupovali jenom zodpovědní lidé. K provádění politiky jsou, podle TGM, nepostradatelný odborné vědomosti, střízlivá rozšafnost a píle, ne pouze nadšení a rozhořčení, které si není vědomo prostředků a cest k nápravě, takže jedině protestuje a je nespokojeno, aniž dovede účinně odpomoci. Bohužel, naše politická scéna je v současné době plná těch, kterým nejenže chybí odborné vědomosti, střízlivá rozšafnost a píle, ale kteří jsou navíc ochotni lidem naslibovat „hory i s horákama“ a vyvolávat buď nadšení nebo rozhořčení. A dvojnásob bohužel, občan této země takové sliby přijímá a slibovačům ochotně tleská. Čas, který přinesly cinkající klíče, je dobou neoblíbených politiků. Bezvýhradná oblíbenost v tuto chvíli začíná být pro rozumného člověka podezřelá. Politik nebo politický adept, kteří mají neutuchající podporu davu, zcela logicky nenaplňují to, o co si citované klíče řekly. Zmrzačeni padesáti lety poručníkování, ale současně pravidelného přídělu polévky a krajíce chleba, občas dokonce i řízeně baveni, stojíme před problémem, který nám přinesli lidé, jejichž snahou je, abychom se naučili bránit se příkazům, či lépe naučili se přikazovat sami sobě, svá jídla si uměli uvařit sami, a bavili se podle toho, jak právě chceme. Zní to velmi přitažlivě, ale ve chvíli, kdy skrze vlastní zkušenost začínáme chápat, že cesta k těmto cílům vede hložím a trním, počínáme ty, kteří nás po ní vedou, skoro nenávidět. Komunismus byl totiž snazší. Ovšem každý z nás, kdo se dívá aspoň trochu dopředu, by měl mít na paměti slova Carla L. Bcckera: „Každá země, která myslí víc na své pohodlí a klid než na svou svobodu, ztratí svou svobodu, a ironií při tom je, že ztratí také své pohodlí a klid.“ Jen chvíli jsme přestali myslet na své pohodlí a klid, opravdu pár hodin jsme byli ochotni postát na náměstích v chladných a sychravých listopadových dnech, abychom záhy zjistili, že jsme tam vlastně stáli proti něčemu, co nám velmi, velmi vyhovovalo. Je smutné, že lidé, kteří nám nabízejí něco jiného, tedy osud složitější než je rýma vystátá na ulici, ztrácejí den za 3 [pageend5]dnem body. Stávají se z nich stále více neoblíbení politici. Neoblíbení proto, že dělají to, co člověku, hrubě zkaženému minulými režimy, právě v tuto chvíli nevyhovuje, a že od něj žádají, aby se stal skutečným občanem. Člověk, který se brání tomu, být občanem, a který chvílemi i podrážděně vykřikuje, neboť má pocit, že přichází o své jistoty a klid, je paradoxem současnosti. Proto ve východní části republiky velmi razantně, v Čechách zatím váhavěji, ale stejně nezadržitelně, přichází čas „milců“ lidu. Slibují, kritizují každou kůrku, o kterou přicházíme, volají po její náhradě. Předstupují před znervóznělou ulici s nabídkami, které nikdy nemohou splnit. Oč prázdnější je jejich program, o to hlasitější jsou kritická slova. Proti nim pak stojí ti, kteří nesou na zádech těžký balvan neoblíbenosti. Nic neslibují, ale ani nedávají, naopak víc a víc berou. Tak vypadá situace na první pohled. Pohled druhý - bohužel - mnozí v této zemi odmítají užívat. Zahlédli by totiž vlastní neschopnost a v důsledku toho i svou nezodpovědnost. Už jsem hovořil o Masarykovi. Rád bych ocitoval pasáž z České otázky: „Je holým neštěstím, že si zvykáme očekávat tolik od vlády, samo- činnosti se vzdávajíce. To je krajní liberalism politický, to je nešťastná víra - v policii...“ Zdá se, že dlouholetá nemožnost rozhodovat sami o sobě v nás vyvolala impotenci této schopnosti. Proto jsou tolik neoblíbení politici, kteří toto od nás najednou očekávají. Proto se raději opíráme o ty, kteří slibují med a strdí, na které, jak v podvědomí každý z nás ví, prostě nemáme. Leč rádi bychom mlsali. Jediné, co může člověka, který si zachovává soudnost, utěšit, je fakt, že, jak z citací TGM vyplývá, trpěli jsme touto chorobou ještě před vznikem tzv. první republiky. A její existence a vývoj potvrdily, že se dokážeme pod tlakem situace uzdravit, byť z občasnými recidivami a komplikacemi. Jenže k tomu, abychom byli nuceni se na nepříjemnou cestu vydat, je právě potřeba nepopulárních politiků, kteří vytvoří takové podmínky, které se pro občany stanou bičem. Ti, kteří si získávají oblibu (často za každou cenu), vlastně jen škodí. Přišla doba mužů, kteří vědí, že je démos nebude milovat. Ba že je občas bude i nenávidět. Jsou však ochotni se lásky zříci a nenávist přijmout. V čase neoblíbených, v okamžiku nakročení jsou to věci malicherné. Vladimír Kučera 4 PIŠTE NÁM! Naše adresa: PROSTOR, U Prašné brány 3, Praha 1,11629 [pageend6]POZNÁMKY Causa Pithart Petr Pithart si zajisté nemůže stěžovat na nedostatek kritičnosti vůči své osobč ze strany českého tisku a české veřejnosti vůbec. Pravidelně se stává oblíbeným terčem útoků, vedených z různých stran i z různých vrstev veřejnosti. Některé jeho výroky se v negativním smyslu staly doslova legendárními a takřka zlidověly. Nabízí se proto otázka, v čem tkví příčiny napětí - ať už latentního či přímo artikulovaného mezi ním a značnou částí české populace a čím je dána jeho neoblíbenost či - u spíše nepolitických vrstev - zcela lhostejný vztah k němu. Odpověď na tyto otázky není jednoduchá, ale v zásadě se bude pohybovat mezi dvěma póly. Na jedné straně by bylo možné tvrdit, že Pithartovy přístupy a politický styl jsou natolik náročné, že nenacházejí ohlas, a to především kvůli několik desetiletí trvající devastaci politické kultury a politického vnímání vůbec. Tedy že nedorozumění je dáno tím, že mnozí ještě ncdorostli k chápání kultivované a odpovědné politiky a Pit- hart není ochoten populisticky slevit ze svých zásad, aby se zalíbil náladám lidí. Na opačné straně by pak stál názor, jež by zásadně zpochybňoval Pitharta jako politika, a to z nejrůznějších důvodů. I když mnozí novináři vytýkají Pit- hartovi beztvarost, „ncprůstřclnost“ a nezařaditclnost, on sám na rozdíl od jiných nám už stačil představit svou výchozí myšlenkovou výbavu, s níž vstoupil do politiky. Od převratu vydal tři knihy, napsané za normalizace - Osmašedesátý, Obrana politiky a Dějiny a politika. Ačkoli zde není místo na širší a hlubší rozbor těchto děl, bude užitečné, když si všimneme některých momentů. Především většina jeho textů, esejů, je zaměřena na minulost, na to, co se už událo, a to s takovým či onakým výsledkem, a co můžeme hodnotit, aniž bychom stáli pod bezprostředním tlakem nutnosti vyvozovat z takového hodnocení zcela konkrétní směrnice pro praktické politické jednání v současnosti. Pithart ve svých historických opusech předkládá zasvěcenou a působivou myšlenkovou práci, avšak texty, jež se váží k aktuální politické situaci, vyznívají podstatně nepřesvědčivěji, neboť vyžadují odlišný přístup. Musejí obsahovat daleko konkrétnější analýzy politické situace se zřetelem nejen k historickým souvislostem, ale především s ohledem na reálné možnosti budoucího vývoje, musejí se pojit v té či oné míře s otázkami, co musíme, můžeme a máme konkrétně dělat a co mohou a pravděpodobně budou dělat jiní. Pithartovy aktuální texty ve výše zmíněných knihách představují však spíše jen „prodloužení“ určitých hodnocení a motivů získaných z reflexe minulosti. Nejde však jen o Pithartovy texty. Jako současný politik vytrvale prezentuje obecné myšlenky, které si podle všeho osvojil právě ve svých historických reflexích, tj. myšlenky o potřebě konsensu, o tom, co je odpovědná politika, aid., atd. Tyto a řada dalších myšlenek obecně platných z historického nadhledu nejen prezentuje, ale snaží se je i jaksi „rovnou“ aplikovat na konkrétní 5 [pageend7]politické situace. Že tyto „aplikace“ nemusejí dopadnout vždy nejlépe, není třeba zdůrazňovat. Obecně lze říci, že dobrá znalost politických dějin, respektive jejich hodnotící kritika nemá určující význam pro to, zdaje někdo dobrým politikem, či nikoliv. Příkladem zde může být Ronald Reagan, jenž zřejmě není v žádném ohledu intelektuálem a jenž přesto svým politickým umem a předvídavostí podstatným způsobem ovlivnil tvářnost současného světa. Naproti tomu politik přinejmenším stejného formátu Winston Churchill byl erudovaným a věhlasným historikem a je pravděpodobné, že své poznání dokázal přiměřeným způsobem zužitkovat v politické praxi. Vrátímc-li se však k Petru Pithartovi, musíme konstatovat, že politik v něm je až příliš rozpuštěn v sebereflexívním mysliteli a znalci historických souvislostí. Pithart si dostatečně neuvědomuje rozdíl mezi tím, co znamená hodnotit politické dějiny, a na druhé straně v těchto dějinách politicky figurovat. Dalším velmi zřetelným rysem jeho myšlenkového díla je krajní sebekritič- nost, respektive kritika jednoznačně zaměřená do vlastních řad. Tento motiv sám o sobě sympatický a žádoucí však může fungovat, je-li mechanicky aplikován v politice, jako omezující a nesprávný. Pithart vystupuje jako zásadní kritik politických dějin novodobého českého národa. Velmi negativně hodnotí jazykový nacionalismus českého národního obrození i konkrétně řadu jeho protagonistů. Z obdobných kritických východisek reflektuje českou politiku v rámci Rakouska a stejně kritický a dcmytizující postoj zaujímá i k první československé republice. Konečně velmi rázně se vypořádává s reformním komunismem z let 1968-1969 a do značné míry stojí v opozici v rámci Charty 77 vůči jejím převažujícím tendencím. Nejde zde nyní o to, nakolik má Pithart pravdu či v čem se mýlí. Důležité je, že vždy běží o kritiku těch, s kterými se tak či onak identifikuje. (Výjimku tvoří reformní komunisté, ke kterým sice patřil, ale důsledně se s nimi rozešel.) Tuto kritiku povýšil na jakýsi metodický princip v tom smyslu, že vinu vždy hledá právě na straně „vlastních“, aniž by se kriticky zabýval „těmi druhými“. Ti druzí, i když vždy nutně spoluvytvářejí každou situaci, a tedy mají podíl i na „vinách“, ho zkrátka nezajímají. Posuzujcmc-li tento přístup v jeho ideové a kulturní funkci, spatříme jeho užitečnost a oprávněnost zejména ve vztahu k modernímu českému sebe- vnímání, jež je až příliš zatíženo nejrůznějšími „cizími“ zradami a tím, že o našem osudu se rozhodovalo mimo nás. Pithartovu tvorbu lze tedy akceptovat jako sice jednostranný, ale podnětný a pronikavý příspěvek do „národního sebezpytu“, jako hodnotnou literaturu a historickopolitickou publicistiku. Petr Pithart svým vystupováním ujednáním, poté co přijal konkrétní politickou odpovědnost, prokazuje, že stejný princip, tj. hledání chyb především na straně vlastního hnutí, národa atd. a neochota věnovat pozornost záměrům „těch druhých“, si přenesl i do politiky. Tam ovšem působí značně negativně, a to ve dvojím smyslu. První, méně důležitý projev uplatňování onoho principu způsobuje, že si Pithart počíná v politickém smyslu netakticky. Jako by jeho první starostí v roli politika bylo co nejhlasitěji varovat a poučit o „chybách“ ty, kteří tvoří jeho stoupence a jejichž je představitelem. Zapomíná přitom, že není nezávislým politickým žurnalistou či osvčtářem, ale že je vnímán jako politik s konkrétním mocenským postavením a s konkrétními vertikálními vazbami (strana, hnutí, stoupenci). Názorně to osvětlí příklad z doby intenzivních bojů aktivistů OF s místními komunistickými strukturami. Pithart tenkrát několikrát a s příznačným patosem veřejně varo6 [pageend8]val před „honem na čarodějnice“. Byl zřejmě motivován svým přesvědčením, které získal z reflexí o dějinách české politiky, že pro společnost je vždy zhoubné, když se vítězná strana snaží, aby její vítězství bylo totální, když se snaží ty druhé „vylučovat z národa“. Z čistě obsahového hlediska měl možná Pithart pravdu, a to už proto, že antiko- munistický radikalismus by teoreticky mohl poškodit křehkou politickou stabilitu a narušit chod ekonomiky. Faktem však bylo, že Pithartova slova dodala mnohým „poctivým“ komunistům sebevědomí a řadoví aktivisté OF nejenže mu neporozuměli - sotvakdo z nich četl jeho texty -, ale zcela právem měli pocit, že představitel jejich vlastního hnutí jim veřejně podráží nohy v jejich každodenním „zákopovém“ boji. Nic přitom nebránilo, aby Pithart nalezl jiné způsoby realizace svého přesvědčení, aniž by musel veřejně poučovat mohl použít svého politického vlivu na různých úrovních, mohl pracovat na zlepšení organizační struktury hnutí, vyvolal jednání s místními aktivisty atd. Protipithartovské nálady, vyvolané v podstatě jeho výroky, vyvrcholily až v požadavek jeho odvolání, což však bylo odmítnuto ostatními vlivnými politiky OF, neboť to za dané situace mohlo příliš otřást stabilitou české politické scény. Výše popsanou, dejme tomu, taktickou problematičnost svého přístupu by Pithart tím, jak by nabýval politických zkušeností, mohl odstranit. Daleko závažněji však působí Pithartova sebere- ílcxívní kritičnost (k vlastnímu hnutí, straně, národu...), je-li postaven ve své důležité funkci do těžké situace, jež si vyžaduje především dobře politicky ocenit, odhadnout partnera nebo protivníka, ujasnit si svůj vztah k němu a následně nalézt odpovídající strategii a postup. Jednoduše řečeno, Pithart díky svým předpokladům, s nimiž se vztahuje k praktické politice, nemůže ve skutečně náročných situacích uspět, naopak jestliže nerozezná, koho má před sebou a jak se vůči němu zachovat, může sehrát úlohu zcela protikladnou svým vlastním záměrům. Příkladem je zde jeho účinkování ve slovensko-české krizi. Vyšli jsme původně z konstatování motivů charakteristických pro Pithar- tovu myšlenkovou tvorbu, motivů, jež Pithart přenáší do své politické praxe. Své eseje psal jako nezávislý, svobodně myslící člověk, motivovaný obavami o osud naší společnosti. Ve svém díle nevystupuje ani jako historik, ani jako typicky odborný politolog. Nabízí se otázka, zda-li jeho tvorba nejvýstižněji necharakterizuje statut intelektuála a zda i v politice není spíše intelektuálem. Pithart výslovně kritizuje intelektuály v politice a dosti důrazně se distancuje od koncepce tzv. nepolitické politiky a „života v pravdě“. Aniž by bylo možné jeho výslovný postoj zanedbat, nelze si nevšimnout určitých charakteristik jeho politického působení, jež odkazují spíše na postavení intelektuála než politika. Jak už bylo řečeno, Pithart často vystupuje jako politický žurnalista. V žádném projevu neopomene obecné úvahy, reflexe a poučení o tom, co jest politika a co má dělat politik. I když jsou tyto myšlenky vc své obecnosti často pravdivé, jsou určeny nesprávnému publiku na nesprávném místě, a budí spíše odpor. Navíc Pithart zapomíná, že stokrát opakovaná lež sc sice stává pravdou, ale stokrát opakovaná pravda jen banalitou. Pithartovi také více vyhovuje volnější vazba k těm, jež má zastupovat a vést. V ideovém smyslu se ve svém díle prezen tuje jako konzervativec, jeho pojetí konzervatismu je originální, zažité a promyšlené. Málokdo však měl doposud možnost to reálně nahlédnout zjeho politické praxe. Po rozpadu OF nevstoupil ani do pravicové ODS, ani do konzervativnější ODA, ale vybral si - vzhledem ke své ideové prezentaci pa7 [pageend9]radoxně - nejvolnčjší a nejméně vyhraněné, převážně sociálně liberální OH. I když se Petr Pit hart vědomě snaží být reálným politikem, a nikoli intelektuálem v politice, nezdá se, že by se mu to zcela dařilo. Ostatně pro každého člověka je těžké, nc-li nemožné vystoupit z toho, co je mu podstatně vlastní. Všechny výše uvedené kritické výhrady k Pithartovč politickému profilu se koncentrovaně vyjevují v jeho roli při slo- vcnsko-čcských sporech. Kompetenční jednání krátce po volbách sice vyvolal svou razancí Vladimír Mečiar. V Petru Pithartovi však nalezl nejen „ideálního“ partnera, ale i „ideálně“ připravenou myšlenkovou půdu. Pithart totiž už před volbami vystoupil s koncepcí budování české státnosti. V ní se pokusil spojit dva momenty - vyjít vstříc Slovákům reálným naplněním federace, a vyhnout se tak chybám první republiky, tj. neochotě přijmout slovenské požadavky, a zároveň uplatnit konzervativní pojetí budování státu, tj. budování loajality zdola nahoru, od obce k regionu, k republice až k federaci. Politickým záměrem zřejmě mělo být, že se předejde nacionál- ním rozporům, nebo se alespoň utlumí prostřednictvím „výchovy“ Čechů k vlastní státnosti, tj. prostřednictvím změny jejich „čcchoslovakistického“ vnímání, a že se zároveň posílí společný stát vytvářením federace zdola. Pravý opak se však mimo jiné i díky této koncepci stal skutečností. Pithart do tohoto projektu promítl bez přihlédnutí k reálnosti, perspektivám a možným důsledkům právě své obecně historické poznání a zároveň jím řešil „provinění“ Čechů. Pozoruhodný je i Pithartův názor, který interpretuje dnešní slovensko- -českou krizi jako neporozumění mezi Čechy a Slováky, či spíše jako neporozumění Čechů Slovákům. Tato interpretace už v sobě jaksi obsahuje i „návod“ k řešení - tím, že Češi Slovákům porozumí, tedy podle Pitharta, že pochopí jejich jinakost, potřeby a směřování, jim automaticky vyjdou vstříc. Tento odtažitý názor redukuje politiku na problém vci- tbvání a kromě toho předpokládá, že Slováci Čechům sice lépe rozumí, ale nikterak z toho pro ně neplyne, že by měli přijmout českou optiku. Tento rozdíl lze vysvětlit jedině tak, že Češi, přesněji čeští tvůrci těchto myšlenek mají „špatné“ historické svědomí. Jediná praktická směrnice, kterou lze potom z takového názoru vytěžit, je mentorství vůči českému tisku a poučování české veřejnosti. (Tím nechce být řečeno, že česká veřejnost nemá být poučena nemohou to ale primárně činit politikové svými abstraktními prohlášeními.) Není tématem tohoto článku analyzovat slovensko-českou krizi, a tedy ani pokoušet se načrtnout možný přístup české politiky k problému státoprávního uspořádání, nicméně je možné vidět, že Petr Pithart zejména svým působením v kompetenčních jednáních podstatnou měrou dodal legitimitu procesu, jenž dále postupuje svou vlastní logikou a jenž směřuje k faktické eliminaci československé státnosti při jejím formálním zachování, jež omezuje úlohu české politiky na pouhé bezmocné přihlížení, na pouhou vůli ke konsensu tam, kde prostě není. Zdá se, že po kompetenčních sporech si Petr Pithart tyto momenty do jisté míry uvědomil. Poněkud se změnil jeho slovník a několikrát prohlásil, že existují hranice, za které česká reprezentace nepůjde, a že se nenechá vydírat. Další vývoj však ukázal, že šlo o proměnu jen slovní požadavku slovenské reprezentace na státní smlouvu již „porozuměl“ po kratším váhání jako „psychologické“ potřebě a zdůraznil ochotu vyjít jí vstříc. Přes takřka tragickou úlohu, kterou sehrává při „řešení“ základního státoprávního problému, je třeba podotknout, že ve srovnání s ostatními českými politiky by jeho profil nevyzněl tak negativně. 17. 5. 1991 Richard Štencí 8 [pageend10]Přestaňme zavírat oči Tento článek, napsaný 30. 11. 1990, tčsně před schvalováním kompetenčního zákona ve Federálním shromáždění, nebyl tehdy otištěn v Lidových novinách, jimž byl nabídnut. Posléze byl sice přijat vedením deníku Mladé fronty Dnes, ale vzhledem k neustálému odkládání jeho uveřejnění byl nakonec nabídnut časopisu Prostor. Protože jde o názor na problém, který se nám dnes jeví opět svrchovaně aktuální, otiskujeme jej beze změny. * * * Premiér české vlády sklidil ve čtvrtek 29. 11. 1990 v České národní radě potlesk svým výrokem, že je třeba se rozhodnout, zda chceme žít v jednom státě se slovenským národem takovým, jakým je, anebo si odhlasujeme nějaký jiný slovenský národ. Bylo to řečeno efektně, ale obávám se, že věcný problém se tak svedl na jiné, spíše emocionální než politické pole. Nehledě na to, že při všech kompetenčních a jiných jednáních jsme se jako s partnerem nesetkávali se slovenským národem, ale s jeho politiky, což je podstatný rozdíl, je tu ještě cosi zásadnějšího. Pan předseda vlády postavil otázku tak, že buď budeme mít nekonečnou trpělivost se všemi nároky a stupňovanými požadavky „slovenského národa“, - byť se- benerozumnějšími - protože takový už zkrátka je - anebo... Anebo co vlastně? Anebo je konec s federací? A tady jsme u toho, že jednání české reprezentace je vedeno snahou zachovat federaci za každou cenu, protože rozchod je pro ni nepředstavitelný. Svědčí o tom i nedávný výrok prezidenta Havla, že by se musel propadnout hanbou a zalézt někam pod stůl před světovou veřejností, kdybychom se stali prvním státem po válce, který se rozpadl. To je ovšem to nejhorší možné východisko pro jakékoli vyjednávání, protože nás předem zatlačuje do defenzivního postavení, neponechávajícího mnoho prostoru pro svobodná rozhodnutí. Chování slovenských vládních činitelů během všech jednání posledních týdnů, kdy se stále znovu otevíraly sporné otázky zdánlivě už uspokojivě vyřešené, ale i jejich reakce na pádná slova ministra Dlouhého (ostatně o nic tvrdší, než jsou obvyklé projevy premiéra Mcčiara) však svědčí o takové nedůvěře, o tak odmítavém, přímo nepřátelském postoji k federálním orgánům, že bychom se nad tím měli vážně zamyslet. Ve vzduchu už totiž visí klasická věta o „nepřípustném vměšování do vnitřních záležitostí“, jak ji známe z nej horších let studené války. Je tu naprosto jasná tendence omezit federální pravomocc na zcela formální minimum, „vyprázdnit“ federaci zevnitř, aby jednou mohla odpadnout jako prázdná slupka. Nic na tom nemění neustálá ujišťování, že federace musí být samozřejmě zachována jsou to jen slova. To už je mi osobně milejší otevřenost pana Čarnogurské- ho, který se netají tím, jaké jsou cíle jeho strany, ovšem s dovětkem, že osamostatnění Slovenska by „prozatím“ nebylo rozumné. Položme si tedy znovu otázku, jakou cenu má pro nás federace. Zkusme se oprostit od sentimentálního vztahu k ní, od ochranářského postoje „staršího bratra“, který musí být za všech okolností tím rozumnějším, tím, kdo všechno odpouští, od přetrvávajícího podvědomého přístupu ke Slovákům jako k ncdospělcům, které je třeba šanovat, chlácholil, chápat atd. Postavme se k nim jako rovný k rovnému, jak nás k tomu stále vybízí mluvčí české vlády dr. Příhoda. A pak možná nahlédneme, že slovenský národ mezitím „dospěl“, že dozrál k potřebě vlastní státnosti, která je jistě nezadatelným právem každého národa, a nelze mu v tom bránit. Můžeme to považovat za jakkoli nerozumné nebo iracionální. 9 [pageend11]za neaktuální v současných vývojových trendech Evropy, za škodlivé a destruktivní, to na věci nic nezmění. A není důležité ani to, že zatím s vyhlášením nepospíchají. Možná si ještě tak docela netroufají, ještě si nedůvěřují, proto jsou tak podráždění, přecitlivělí a agresivní, ale je to pouze otázka času. A také příležitosti a způsobu. Berme to v úvahu. Neskrývejme svůj vlastní strach ze samostatnosti, z oslabení tváří v tvář přesile světa za argumenty, proč je třeba zachovat federaci stůj co stůj (ať to nakonec stojí, co to stojí). Není to snad naše malost a nedostatek sebedůvěry, co nám brání připustit, že čas rozchodu se blíží? A vezměme si poučení z Jugoslávie, jaké mohou být hořké konce uměle udržovaných nadnárodních svazků. Argument o ztrátě naší důvěryhodnosti, a tedy i zahraničních investic v důsledku vnitřní nestability po rozpadu státu také neobstojí právě teďjsmc totiž naprosto nestabilním státem s velice nejistou budoucností. Nc- chccmc-li se nechat vmanévrovat do situace, kdy nakonec sami volky nevolky poskytneme záminku k rozpadu federace (a bude to pak „rozvod z naší viny“), je hledání nových a nových kompromisů tou nejhorší možnou variantou. Kdybychom naproti tomu jasně vyznačili hranici, kterou nelze překročit, má-li být státní svazek našich národů i nadále smysluplný, a dali slovenským představitelům jednoznačně najevo, že je na nich, zda jsou pro ně tyto podmínky přijatelné, nebo zda dají přednost samostatné existenci, bylo by to demokratické, čestné a tolerantní. Museli bychom být ovšem sami vnitřně připraveni a odhodláni nést důsledky své rozhodnosti. A kdybychom se pak třeba opravdu po oboustranné dohodě rozešli, a to dříve než vzájemná nedůvěra, osočování, citové, politické i hospodářské vydírání, nátlakové akce a vzedmuté vášně promění tuto zemi (nebo její část) v kotel nekontrolovatelných emocí, celý svět by nám tleskal. Byl by to jedinečný precedens rozchodu dvou národů v míru a pokoji, v duchu demokracie a vzájemného respektu. Ukázalo by se, že je to možné - že to nemusí být tragédie, hanba ani porážka, ale doklad opravdové politické a národní zralosti. Anebo nám opravdu vyhovuje tento stav neurotické vazby, jako v rozhádaném manželství (a nezapomínejme, že k tomu stačí, aby v něm byla nespokojena jen jedna strana), kdy ti dva nedokážou žít ani spolu, ani odděleně a vyžívají se v nekonečných sporech, debatách a konfliktech? To by pak ovšem bylo něco jiného. Měli bychom si to pak alespoň otevřeně přiznat. 30. 11. 1990 Malta Arnautová „Dějinný optimismus“ a „humanismus“ versus vojenské ctnosti a porozumění smrti Evropská civilizace si protrpěla již leccos kvůli svým „pozitivním“, pokro- kářským idejím - idejím, jež hlásají, že člověk je předurčen ke štěstí, k tomu, že bude zbaven obtíží, omezujících povinností... Vláda těchto idejí začíná snad Francouzskou revolucí, bezskru- pulózním rozbitím stávajícího řádu, a víme, že z nich se zrodil komunismus. Ale skutečnost, že tyto ideje jsou v naší civilizaci zakořeněné, že vládnou i po pádu komunismu, a často i v těch, kteří se s nimi chtějí rozejít, dokazuje naše politická realita, jež nadto vykazuje ještě hlubší „úpadkové“ rysy. Nejvý- raznčjšími momenty popisovaného názoru je „humanismus“ a idea pokroku. A právě tyto dva prvky se v našem politickém životě připomínají, „humanismus“ otevřeně, idea pokroku skrytě. Zaklínají se lidským životem a jeho hodnotou, ale právě tam, kde se jedná o lidský život a jeho hodnotu, kde se 10 [pageend12]život dotýká smrti, svého metafyzického rozměru, sc nejspíše odhaluje jejich rozpornost, jejich naivita i jejich destruktivní charakter. Jak „humanismus“ a idea pokroku stále působí v naší politice a jak legitimují určité sklony národa, sc prokázalo při řešení otázky obrany státu a při rozhodování o trestu smrti. * * * U většiny politiků a obyvatel našeho státu panuje jakási vnitřní shoda, že k válečnému konfliktu s jiným státem dojít nemůže. Jako by zkušenost byla přehlušena právě abstraktní vírou v pokrok lidského poznání. Jako by se stále věřilo, že moderní společnost něco takového jako válka potkat nemůže, že humanita a moderní technika nás zachrání. Války nejsou omezeny na nějaké dějinné etapy lidstva, ale jsou důsledkem špatné politiky těch, kteří mají zájem na míru, ale nedokáží válce zabránit. To dokazuje např. druhá světová válka, ale i letošní válka v Perském zálivu. Proto nelze válku pro budoucnost vyloučit, a to zvlášť ne z našeho regionu, tvořeného „malými“ státy, tradičně zmítaného množstvím politických napětí a neustále sc potýkajícím s nedostatkem zralých politiků. A podaří-li se udržet mír v celé Evropě, což nehrozí Evropě potenciálně třetí svět? Vždyť i „nová Evropa“, která měla přinést konec válek, se do dvaceti let po první světové válce zhroutila ve válečném víru. Ano, vcrsailleský systém položil předpoklady pro budoucí válku, ale můžeme si být jisti, že ani my se ve svých rozhodnutích nezmýlíme? Nelze tedy vyloučit, že se budeme muset odhodlat bránit naši státní nezávislost. Jsme na to připraveni? Pokud jde o naši zahraniční politiku, ta vojenská nebezpečí podcenila. Zdá sc, že alespoň na chvíli propadla oné víře v poučitclnost lidstva, v lidský pokrok, v humanitu, a tak vlastně potenciálně ohrozila svébytnost státu a život lidí. Jako ten, kdo věří v pokrok lidstva, se na počátku roku 1990 představil V. Havel, když mluvil o kvalitativně nové situaci v Evropě. Navrhoval orientovat se na rozpuštění stávajících vojenských struktur v Evropě, tj. Varšavské smlouvy a NATO, a na vybudování evropské konfederace, ač muselo být zřejmé, že - stejně jako každý velkorysý projekt - by nutně dlouho hledala svoji podobu, a zůstavila by tak alespoň část Evropy odkrytou. V. Havlovi se zdálo, že západoevropští politikové jsou málo pružní, že nedostačují dynamice vývoje: dějiny sc mu otevřely směrem ke světlu. (Na druhé straně při přebírání funkce nejvyššího velitele armády dal V. Havel najevo jednoznačné odhodlání bránit se proti případné agresi se zbraní v ruce a o připravenost armády k obraně se zajímá soustavně.) Avšak vojenská koncepce naší zahraniční politiky doznala naštěstí brzy změny. Realita jí totiž uštědřila silný políček. Konflikt v Perském zálivu a události v Litvě na počátku roku 1991 ukázaly jasně, že „dějinný optimismus“ není namístě. Československá zahraniční politika byla přehodnocena. Vyslání naší jednotky do Saudské Arábie s tímto obratem ještě asi nesouviselo; zdá sc, že hlavním iniciátorem byl prezident, který stejně jako vláda a parlament byl veden podobností mezi napadením Kuvajtu a Mnichovem 1938 a z Mnichova plynoucím poučením, že agresi je nutné čelit. Československé politiky řádně vylekaly až události v Litvě, které proběhly v okamžiku, kdy byla pozornost Západu vázána v Perském zálivu. Rozhodně sc zasadili o co nejrychlejší rozpuštění Varšavské smlouvy a posílili svoji politickou spolupráci s Maďarskem a Polskem. S konečnou platností uznali, že usilovat [pageend13]o rozbití osvědčených struktur NATO znamená vystavit se značnému nebezpečí. Proto V. Havel při svc nedávné návštěvě v sídle paktu jednal o napojení zemí střední Evropy na NATO a proto při rozhovoru s prezidentem Mitteran- dem odmítl stavět otázku evropské konfederace na prvé místo. Upřílišcný humanismus se projevuje i v některých rozhodnutích o armádě, která mohou snížit obranyschopnost, a tak vlastně částečně popřít smysl armády. Zkrácení vojenské služby představuje samo kladný prvek dosud se většina času při výcviku vojáků v základní prezenční službč promarnila nacvičováním vojenského drilu apod. , ale plánovaná profesionalizace armády, která by vedla k úplnému zrušení přípravy občanů na válku, může být nebezpečná. Profesionalizace jistě ano, v tom smyslu, že bude třeba posílit profesionální složku armády, ale současně se nevzdávat přípravy ostatních občanů na obranu. Naše země si bude moci tčžko dovolit udržovat čistě profesionální armádu dostačující k její obraně. A v případě mobilizace občanů a konfliktu by jejich ncvycvičenost nutně snížila účinnost obrany a ohrozila by ve vyšším stupni životy samotných do boje nasazených mužů. Přitom by byl možný vcelku efektivní kompromis soustředění vojenské služby vojáků v základní prezenční službč na odbornou přípravu, její zkrácení na co nejnižší možnou dobu, její zcivilnční (volné soboty a neděle...), jak je to už. v některých státech realizováno. Podobně z přílišné humanity neprojevilo ministerstvo obrany dosti rozhodnosti při sporech s civilním obyvatelstvem. Např. v některých případech, kdy si obyvatelé stěžovali na provoz vojenského letiště, zcela ustoupilo, jindy alespoň omezilo cvičné lety. Stejně tak L. Dobrovský nerozpustil nacionální sdružení slovenských důstojníků a vojáků. Ale nejzávažnějším handicapem je, že nám všem chybí „vojenský duch“. To platí jak pro armádu, včetně jejích nejvyšších představitelů, tak v o to větší míře pro ostatní občany státu. To, že se nám nedostává vojenského ducha, tj. vojenské tradice, nemůže udivit. Ač se naši vojáci účastnili všech válek, které se dotkly našeho území (československé legie, českoslovenští vojáci ve druhé světové válce), a neprojevili zbabělost, československá armáda jako celek sama nikdy nezvítězila, a český stát a jeho armáda od roku 1620 také žádného vítězství nedobyly, protože jako samostatný subjekt neexistovaly. Tedy chybí nám vojenská tradice a válečnická hrdost, jež je vlastní národům, ktcrc v minulých a tomto století převážně vítězily a jejichž „imperiální“ hrdost jim nedovoluje podvolit se hrubé síle. Vzpomeňme například, jak válka o Falklandy posílila pozici M. Thatchc- rové ve Velké Británii. V zemích s vojenskými tradiceme jsou lidé skutečně ochotni riskovat svůj život na válečném poli. Obrana vlasti je pro ně věcí osobní cti a občanskou povinností, z níž se ncdczcrtujc. A společenské elity, přirození vůdci národa, jdou vždy vzorem. Syn britského ministerského předsedy se za druhé světové války účastnil bojů, jeho dcery plnily jiné vojenské úkoly. Anglická královská rodina odmítla opustit těžce bombardovaný Londýn. V americké armádě padl syn Kennedyů... Jsme i my sami ochotni takto vydat svůj život všanc? Naši předkové se hlásili do legií, mobilizace v roce 1938 proběhly vzorně, československá genera- lita žádala před Mnichovem Beneše, abychom se bránili, do odboje se za protektorátu zapojili čeští důstojníci i inteligence... Ale postačuje to všechno? Vytváří to dostatečně silnou tradici? Nadto léta „obrany socialistické vlasti“ tyto tradice přerušila a ideu obrany vlasti zpitvořila. A k tomu právě 12 [pageend14]přistupuje dnes představa, že v moderní, technické společnosti násilná smrt nemá smysl. Tradiční ústupnost české politiky, absence vojenských tradic a všeobecná demoralizace po roce 1948 jsou tak podpořeny abstraktním humanismem, odmítajícím smrt, a především násilnou smrt jako cosi nepatřičného, co odporuje lidskému životu. Vždyť ale ani moderní technické společnosti se nedokázaly vymknout předčasné smrti. Zkrátka ani zde nejsou peníze a technika všemocné, a mnohé zůstává jen a jen na človčku. To platí i pro válku - i Velká Británie v roce 1982 a Spojené stály dnes v Perském zálivu mčli a mají své padlé. Co pro nč asi znamenají jejich mrtví, takováto smrt? Každá smrt je tragická a pro pozůstalé těžkým zážitkem. Kdyby ji však nepřijímali jako to, co má hlubší smysl, mohli by se sami dobrovolně účastnit bojů či vyprovázet do nich své blízké? Onen smysl může být dán jedině vědomím významnosti toho, co se v boji hájí, a hrdostí sdělující, že hrubé síle se nelze podvolit. Přijetí smrti je pak dáno porozuměním povaze lidského života, i tragice jako jeho součásti. Že naše společnost není připravena přijmout takto smrt, ukázala všeobecná starost o osudy naší jednotky v Saudské Arábii: neustálé obavy veřejnosti, zda bude zařazena do bojů, neustálé informování o jejím stavu, motivované nikoli zájmem o její bojové úspěchy, ale právě obavami, zda někdo nebyl zabit či zraněn. Vyslání naší jednotky do těchto bojů však bylo pro vývoj naší armády významným a rozhodujícím činem. Jedině účastí našich jednotek v bojích si vojáci a veřejnost uvědomí, co znamená být vojákem, a naučí se přijímat i smrt, kterou takováto účast s sebou nese, jako smysluplnou, nikoli jako pouhou absenci života. Jedině účastí našich jednotek ve spravedlivých bojích vzroste sebevědomí armády i celého státu. * * * Nevyrovnanost v otázce násilné smrti ukazuje ještě zřetelněji poměr k trestu smrti. Stejně jako politikové nejsou leckdy schopni ze strachu před mrtvými povolat národ do zbraně (příkladem může být Beneš), a tak poškodí svůj národ nejen mravně, ale způsobí mu někdy i ztráty větší, než by národ utrpěl v boji, tak jiní odpovědní činitelé zase nejsou schopni poslat na smrt zločince-vraha. Důsledky takovéhoto humanismu mohou být v případě těžkých zločinců už zcela očividné: často opakované vraždy. Takto se humanismus, mající chránit občany státu, zvrhává ve svůj opak. Je otázkou, zda neponesou i poslanci Federálního shromáždění svůj díl viny na některých budoucích vraždách, když bez zdráhání povolili prezidentově naléhání a bez zásadních úvah a diskusí rozhodli o zrušení trestu smrti. A přitom jediný argument, který se neustále opakuje, zůstává nevyložen: Člověk druhému člověku život ncudělujc, nemá tedy právo mu ho ani odejmout. Toto odůvodnění se odvolává, ať už výslovně či nevýslovně, na náboženství, autoritu boží. Přitom ale křesťanské církve trest smrti po minulá staletí, dokud bděly nad společenským řádem, nczapovídaly. Že se jedná jen o moderní „humanismus“, dokazuje poměr zákonodárců k otázce interrupcí. Přerušení těhotenství křesťanství vždy zapovídalo, a zapovídá i dnes, a právě s odvoláním na to, že život uděluje Bůh. Přesto je zákonodárci povolují; prosadit zákon o zákazu interrupcí do praxe je dnes nemožné vzhledem k počtu ža- datelek... a vzhledem ke stavu hodnot. Takže zákonodárci povolují zbavil života nevinné dítě a zakazují odevzat smrti viníka-vraha, jenž vzal svévolně život jinému človčku. Další argument, hojně užívaný těmi, kteří přicházejí s vrahy do styku, zní: Souhlas s troštem smrti je u většiny lidí 13 [pageend15]abstraktní, kdyby tito lidé sc s člověkem odsouzeným k smrti setkali osobně, nemohli by na tomto trestu trvat. Zde se ale v plné nahotě odkrývá naopak abstrak- tivnost takovéhoto humanismu, jenž údajně ctí život každého jednotlivce, neboť abstrahuje od jiného jednotlivce, totiž zavražděného. Kdyby totiž znali osobně zavražděného, nemohli by pohlížet na vraha jen jako na duševně narušeného, vlastně nemocného člověka. Jde totiž o to, jaký poměr má společnost k smrti zavražděného. Buď patří do naší společnosti on, neboť respektoval základní prvky jejího řádu, a zaslouží si v ní setrvat, požívat její piety a satisfak- cc, a pakje nutné vyloučit ze společnosti jeho vraha, to znamená, ve specifikovaných případech ho odsoudit i k smrti, nebo se nám zavražděný stává svojí smrtí ničím, jen „biologickým materiálem“, a pak už nestojí proti sobě smrt nevinného a vinného, ale pouze život viníka-vraha a nic dalšího. Abstrak- tivní úcta k životu, nerozlišující mezi těmi, o jejichž život se jedná, se tak může ukázat jako lhostejnost k životu těch, kteří svým životem společnost udržují. * * * Snad tyto dvě krátké úvahy nad naší politickou současností alespoň naznačily, jak nebezpečné mohou být abstraktní představy a ideály, které tvoří základ moderního světa. Ze se mohou, pokud jsou v politice prosazovány bez potřebné korekce, obrátit proti společnosti samé, jejím občanům i státu. Ukazují na příkladu vztahu moderní společnosti ke smrti, jak ztrácíme smysl pro hlubší, nikoli jen prézentní rozměry lidského života, a tak vlastně ztrácíme i ctnosti a rozhodnost potřebné k obraně společenského řádu před těmi, kteří ho ohrožují. A ještě jednu poznámku: Jelikož na brannost v souvislosti se svou expanzív- ností kladou důraz většinou režimy autoritativní, mohl by vzniknout dojem, že i předložená úvaha hájí nedemokratický model. V žádném případě. Je řeč o vojenských ctnostech svobodného občana ve svobodné společnosti, o obhajobě demokratických hodnot, nikoli o brannosti jako sebeúčelu, ale jako prostředku, jak obhájit nikým neregulované, rozmanité civilní jednání obyčejného člověka. Stejně tak nejde o to, odsuzovat masově k smrti, ale o ochranu života obyčejného řádného občana státu. 4.5. 1991 Martin Pokorný Vytvořit životaschopnou východní Evropu je problémem Západu Nyní, kdy skončila válka v Perském zálivu, vrací se nám otázka Evropy. Ale dnešní Evropa je dost odlišná od té, kterou jsme opustili 2. srpna. Euforie nad evropskou jednotou a radost z triumfu demokracie se zdají světelné roky vzdáleny; vývoj ve východní části kontinentu učinil na Západě opět módním europesimismus. Podívámc-li se pečlivěji, evropští východní bratranci vypadají jako „chudí příbuzní“, což činí nás, kteří žijeme v klidné a prosperující západní Evropě trochu nervózními. Nejlépe ilustruje nový pocit zneklidnění proces znovusjednocování Německa: zpočátku model rychlé a přesvědčivé integrace do západní Evropy, a nyní upozorňování na náklady a rizika vyvolané tím, jak je postkomunistická společnost nucena se podvolit rychlokursu moderní tržní ekonomiky. Existují reálné důvody k rozčarování: hrozící ekonomický kolaps, nejistota přechodu k demokracii, nebezpečí sociální dezintegrace s příslušným vzedmutím nacionalismu a návratem ke xenofobii a antisemitismu. Ale tento vývoj musí být posuzován v kontextu. Abychom pochopili mate14 [pageend16]riální a psychologickou situaci východní Evropy a posoudili nezměrnost a obtížnost úkolů, před nimiž stojí, musíme vzít v úvahu nejen desetiletí komunistické vlády, ale cele půlstoletí totalitní zkušenosti. Ti, kteří žijí na Východě, se nalézali v politováníhodné polovině Evropy od Mnichova 1938. Byli osvobozeni nesprávnými tanky, ruskými a ne americkými, a pak nastoupili cestu ke katastrofě „sociální utopie“. Dnes potřebují naši trpělivost a porozumění; musíme odmítnout pokušení podlehnout módě negativismu. V této rozhodující chvíli dějin je životodárné to myšlení, jež se orientuje na dlouhodobou perspektivu. Důsledkem západoevropského rozčarování je dnes východoevropská za- trpklost. „Chudí příbuzní“ zazlívají západní Evropě, že šije drží od těla, a bojí se, že budou opuštěni. Dívají se na Západ jako na přelétavý a sobecký. Ale nesmíme se poddávat představě, že nezdar je nevyhnutelný. Od pádu berlínské zdi je Evropa sjednocena, v štěstí i neštěstí. Krize východní Evropy, ať se nám to líbí či nikoli, je západoevropský problém. Východ potřebuje více než charitativní dary. Potřebuje chápající naslouchání; potřebuje pomoc při zaplňování institucionálních mezer, jež se jeho zemím otevírají; potřebuje tvůrčí pobídky k politické a ekonomické integraci. To znamená časový plán pro potenciální integraci do západní Evropy. Maďarsko a Československo vstoupily do Rady Evropy, základní „dekonta- minační komory“ na cestě od demokratizace k zcela zralé demokracii. Ale to je pouze první krok. Na konci cesty jsou Evropská společenství, v tomto okamžiku nedosažitelný cíl. Obnovené východní ekonomiky by nemohly přežít nelítostnou soutěž podle západních pravidel. Ale Evropská společenství jsou také vytouženou odměnou v očích Východu jsou symbolem demokracie, prosperity a legitimity. Svůj raison d’êter musí Společenství najít v rozšíření demokracie na celý kontinent. Nemůžeme volit mezi rozšiřováním a „prohlubováním“ Společenství. Tyto dvě tendence musí jít pospolu. Jediný „společný dům“ v dnešní Evropě jsou Společenství. Má-li se Evropa otevřít Východu, je nutné, aby byla „dvou- rychlostní Evropou“. Zároveň vyžaduje promyšlená politika prohloubení Společenství, tj. intenzivnější úrovně spolupráce. Východoevropané musí být přesvědčeni, že světlo se nalézá na konci tunelu, a nikoli tunel na konci dne. Otevření se Evropy pro Východ by mohlo vést k oboustrannému přínosu. Na Západě se často na demokracii pohlíží s určitou indiferencí: hledí se spíš na kontext než na podstatu. Ale na Východě, kde demokracie zvítězila po obtížných bojích, musí být znovuvynalé- zána každý den. A tak lze doufat, že východní experiment pomůže navrátit „hodnotovou dimenzi“ do demokratického procesu Západu. Budc-li západní Evropa institučním modelem pro východní Evropu, může se znovu zvýraznit poměr mezi institucemi a hodnotami problém demokratického deficitu. Více Evropy zítra znamená nutně více demokracie uvnitř Evropy. Jde o víc než o Evropu. Evropa, úplně zničená dvěma válkami, byla probuzena k životu demokracií. Toto poselství by mělo být univerzální. V Latinské Americe, jihovýchodní Asii i v Africe vidíme tentýž proces demokratizace, ale pokrok je křehký. Demokracie ve východní Evropě není ne- zvratnější než v Pákistánu, Argentině nebo na Filipínách, ale šance na úspěch jsou reálnější. Pro národy vynořující se ze stínu sovětského komunismu je návrat k demokracii synonymní s návratem do Evropy. Zásadní výhodou východní Evropy 15 [pageend17]je to, že leží hned vedle svobodné, demokratické a prosperující západní Evropy, s níž je spojena důležitými kulturními vazbami. Tedy západní Evropa musí přijmout přesvědčení o své historické odpovědnosti za to, aby se demokratický experiment na Východě zdařil. A nejistoty a nestabilita v Sovětském svazu dále posilují nutnost, aby Evropské společenství nabídlo zemím střední Evropy pomocnou ruku. V roce 1989 začaly kostky domina padat smčrem k demokracii. Bylo by tragické, kdyby studené včtry z Moskvy změnily jejich směr. Dominique Moïsi, Jacques Rupnik International Herald Tribune, USA, 12. dubna 1991 (přeložil M. P.) Růžová aféra Poprvé jsem se zajel na tank č. 23 podívat 1. května po vypuknutí aféry kolem jeho natření narůžovo. Tank už byl znovu zelený. Stál na podstavci masivní, hrubý, výhružný, symbol války nevzbuzující žádné sympatie. Ale zároveň také symbol mocnosti, se kterou po čtyřiceti letech už většina lidí této země nechce mít nic společného. 9. května dopoledne, čtyřicet šest let po válce, se pod tankem umístěném na jinak bezvýznamném pražském náměstíčku témčř bojovalo. Nový pražský deník Metropolitan napsal, že zástupci Hnutí za občanskou svobodu byli obránci tanku vytlačeni a napadeni. Lépe nedopadly ani dívky z Mírového klubu Johna Lennona, když se pokusily rozvinout transparent s nevinným nápisem Vladimír Vysockij - John Lennon. Obránci tanku již asi viděli rudě a nezajímalo je ani pohlaví, ani co je na transparentu. Na místě vítězství si potom zapěli Internacionálu. Kolem poledne „psanci teto země“ nadšeně přivítali spokojeného velvyslance Borise Pankina doprovázeného Vladimírem Remkem. Všechno začalo dlouho před květnem pokusem radních odstranit tank z náměstí. Mezi návrhy byl prodej do valutové ciziny i odsun do muzea. Reakce na tyto úmysly byla bouřlivá a přesáhla samozřejmě naše hranice. Za tank se postavili zejména komunisté. Pro setrvání tanku na náměstí se potom vyslovil i prezident a bouře zvolna utichla. Rozpoutala se znovu, když v neděli 28. dubna v pět hodin ráno studenti natřeli tank narůžovo a doplnili ho o velký vztyčený prst. Autor výtvarné akce David Černý (je také tvůrcem Kráčejícího trabantu a Stalinových kostí) se na podstavec tanku růžově podepsal. Rudé právo reagovalo pobouřeně: vandalismus, urážka těch, kdo umírali za naše životy apod. Shodou okolností pondělní noviny přinesly informaci o článku Leonida Kuznčcova z proslulé moskevské Pravdy, který si stěžoval, že ve východní Evropě probíhá „hon na čarodějnice“, rozuměj na komunisty. Poeticky a ze záhadných důvodů označil tyto lidi za výkvět národů a prohlásil, že jejich systematické ničení je barbarství. Mimo neutrálních zpráv v někomu- nistickém tisku reagovali na růžový tank snad jenom dramatik Steigcrwald a výtvarník Gebauer. Oba se přimlouvali za autora nápadu. Profesor Gebauer upozornil, že studenti svůj čin určitě chápali jako uměleckou akci, a nikoli jako čin politický. O den později referovaly noviny o dalším komentáři v Pravdě. „Tanky z roku 1945 nám přinesly slávu, tanky z roku 1968 ji zase setřely,“ napsal komentátor a podivil se nad tím, že vlna nenávisti se zaměřuje na ty první tanky. Na růžový tank reagoval anglický The Guardian. Mezinárodní aféru bylo třeba řešit, vláda se omluvila a tank byl přetřen do původního stavu. 16 [pageend18]Den před výročím osvobození přineslo Rudé právo rozhovor sc sovětským velvyslancem, který označil událost za šokující a krajně nepříjemnou, ale projevil uspokojení nad okamžitou a principiální reakcí československé strany. Upozornil, že existují včci, kde jsou žerty nemístné. „Nám sovětským lidem jsou památky hrdinů a památníky této války opravdu drahé a zvláště moje generace je k nim silně citově připoutána.“ Pankin sc vyjádřil také k akci vlasovců, a to ne zcela negativně. 8. května Mladá fronta Dnes zveřejnila článek, který znovu upozornil na fakt, že válka v Evropě oficiálně skončila 8. května, že téhož dne ČNR uzavřela dohodu o odchodu německých vojsk z města. Sověti, kteří přijeli den nato, vlastně provedli jenom vyčišťo- vací operace proti zbytkům jednotek SS, které neustoupily. V Praze prý při nich padlo asi dvacet sovětských vojáků. Na podstavci smíchovského tanku se konstatuje, že 9. 5. „osvobodili ruští gardoví tankisté město Praha od německých uchvatitelů“. Nepřátelé tanku uvádějí několik důvodů proti němu. Pacifistický argument je namířen proti tanku jako takovému, je to prostě stroj na zabíjení a nemá být oslavován. Další důvod je historický, Prahu v podstatě osvobodili vlasovci a nikoli Rudá armáda. Třetí důvod politický, sovětský tank je pro nás symbolem okupace z roku 1968. Obránci tanku argumentují jednoduše: Rudá armáda ztratila v bojích za osvobození Československa 140 000 lidí a tank je památníkem na jejich oslavu. Tento důvod bezpochyby rozhodl o tom, že se naše vláda omluvila. Podruhé jsem se zajel podívat na tank 10. května. Podstavec byl obložený ze všech stran květinami, růžemi i šeříky. Četl jsem znovu ruské i české nápisy. Na věčnuju pámjať... Vzpomněl jsem si na slova Pasterna- ka, napsal, že Stalinem zotročeným Rusům připadala válka s Německem jako osvobození, válka znamenala paradoxně pro „sovětské lidi“ život, pospolitost, naději. Frontoví vojáci SSSR byli posíláni svými veliteli na jatka bez jakékoli lítosti a byli pobíjeni po celých jednotkách. Jejich životy neměly žádnou cenu. Ti lidé, kteří čestně bojovali proti nacismu, si pochopitelně zaslouží úctu. Mají tu smůlu, že slovo sovětský a ruský máme spojeno s impériem, jemuž otročili. Tank, který vyvolává naše různorodé asociace, je symbol, nechávající zaznít našemu složitému, kontroverznímu vztahu, založenému na pochmurné životní zkušenosti s jeho výrobci: Růžová barva asi uráží nejvíce ty, kteří mají s tankem č. 23 spojený nějaký iracionální osobní mýtus. Při druhé návštěvě mi přišlo na chvilku překvapivě tanku líto. Když jsem odcházel, zastavil jsem se na trávníku u improvizovaného pomníčku navršeného kolem dvou větších kamenných kvádrů. Na jednom kameni byl vytesán kříž a na druhém 1945. Ke kvádrům kdosi nanosil dlažební kostky, cihly a jejich úlomky. Portréty Vlasova a Krista. Pár kytiček. Převržená svíčka. Zatrnulo mi. Do vysoké mohyly navršené ze surových kamenů by se vešla celá hrůza světové války. Myslím, že to byl sám génius něžné revoluce, kdo navrhl tiše a skromně své řešení boje o tank. //. 5. 1991 Jiří Sirotek ('lítěji restaurátoři zastavit čas? Adalbert Stifter ve svém románu Konec léta představuje svůj ideál harmonického člověka vtělený do postavy 17 [pageend19]vzdělaného měšťana, který tráví druhou polovinu svého života, onen konec léta, jako majitel nevelkého panství, kde vedle hospodaření věnuje většinu svého volného času práci v restaurátorské dílně. V řadě rozhovorů vysvětluje svým hostům postup a principy restaurátorské práce. Když to čte dnešní restaurátor, nejednou se mu vlasy zježí hrůzou a vzpomene si na smyté vrstvy malby a stěží odstranitelné retuše a pře- malby. Mnohé se v práci restaurátora a konservátora za uplynulých více než sto let změnilo. Díky zkušenostem se měnila technika práce, měnila se i odpověď na otázku, která ač nevyslovena ovlivňuje celý přístup k opravovanému uměleckému dílu. Proč vůbec restaurovat?, ptáme se v kontextu všeobecné lidské snahy nějak se vyrovnat s uplýváním času. V utopiích pocházejících z dob méně skeptických k vědě, než je ta naše, se objevuje postava člověka nesmrtelného díky ovládnutí přírodních zákonů. Čtenář i autor sám ihned zapochybují, zda je nesmrtelná bytost ještě myslitelná jako člověk. Ukazuje se, že vědomí času patří k základním strukturám lidské mysli a snaha přemýšlet o bezčasí jde za hranice lidských možností. Neznamená to však, že by touha po zastavení času a zrušení vždy neuchopitelného a překvapením hrozícího okamžiku přítomnosti nčkdy vyhasla. Mytické koncepce, v nichž se dějiny v kruhu vždy vracejí ke svému počátku a každý dčj je pouhým opakováním ar- chetypického gesta, se opět objevují v evropských i východních filosofiích. I jiná představa, koncepce dějin směřujících k určitému cíli, existuje v řadě variant. Všeobecně známá je varianta křesťanská nebo filosoficky důsledné zpracování Hegclovo, jehož trivializo- vaná podoba je součástí marxlcninské ideologie. Onen cíl dějin znamená naplnění principu světového zákona, jehož manifestací je všechno dění ve světě. Po dosažení cíle se nemůže již nic nového stát, dějiny jsou u konce. Je-li pro vnímání času podstatné nenávratné míjení přítomného a nepředvídatelné objevování se nového, pak to znamená zastavení času. Většinou se nepředpokládá, že k něčemu takovému dojde již zítra, cíl se stále vzdaluje a stává se nedosažitelným úběž- níkem. Jeho rozpor s bytostně časovým určením člověka se stává nečitelným, stejně jako otázka, zda je možno stavět tak rozporný cíl. Restaurátoři Adalberta Stiftera se snaží časem poničenému dílu vrátit původní vzhled a vrátit se tak zcela v duchu romantismu do minulosti, či lépe řečeno, minulost zpřítomnit. Plné zpří- tomnční se snaží zahladit stopu uplynulého času, obnovit okamžik, kdy lidský pohled poprvé padl na dohotovený obraz. Kdyby něco takového bylo možné, směřovalo by to k zahlazení minulosti a opět nám tane na mysli zastavený čas. Stopy minulosti, onen měnící se charakter materiální stránky díla, pochopitelně zahladit nelze. Pokusem o to se zpravidla docílí něčeho zcela jiného. Událost setkání s uměleckým dílem, jeho působivá a vždy překvapivá novost, spočívá v současnosti diváka, který s dílem integruje, a míjí se se snahou zesoučasnit dílo zásadními zásahy do jeho materiální stránky. Nazíráme-li člověka a skrze něj svčt pomocí struktur mysli, jejichž podstatným konstituujícím prvkem je vědomí času, je snaha o trvalé zachování uměleckého díla s tímto nazíráním v rozporu. A to i jako nedosažitelný úbčžník. Přesto nejeden přírodovědec spolupracující s restaurátory takto svůj cíl formuluje a dostává se pak při řešení konkrétních problémů do sporu s historiky umění a restaurátory samými. Praktické zkušenosti již také ukáza18 [pageend20]ly, že nový materiál vnesený do celku uměleckého díla podléhá stárnutí jinak než materiál původní, po čase se odlišuje, a dokonce může způsobit nenapravitelné škody. Proto je snaha co nejvíce zásahů provádět tak, aby byly odstranitelné. Slánského škola také opustila od způsobu restaurování zastávaného Vincencem Kramářem, který spočíval ve snaze vracet dílům původní vzhled odstraněním patiny. Tato úvaha tedy nepřináší žádný zásadně nový přístup k restaurování uměleckých památek, snaží se však naznačit použitelnost historiografických a filosofických východisek k rozvoji teorie restaurování. Jde do značné míry o interpretaci a inspiraci teoretickými východisky implicitně obsaženými v pracích restaurátorů Bohuslava Slánského, Mojmíra Hamsíka a Františka Sysla, jakož i teoretiků umění Miloše Suchomela, Ivo Hlobila a dalších. Zdá se, že o teorii restaurování toho bylo napsáno již dost, ale spor okolo restaurování Kodexu vyšehradského, jednoho z nejstarších státoprávních dokumentů Království českého, který má rovněž velkou cenu uměleckou, ukázal, že klást si nadále otázku: „Proč vůbec restaurovat?“ naprosto není nesmyslné. Existují návrhy, aby kodex nebyl navzdory poškození restaurován a za jediný adekvátní způsob jeho uchování je navrhováno uložení v hermeticky uzavřeném boxu s inertní dusíkovou atmosférou, což jej zcela znepřístupní. Lzc-li považovat práci historika za reflexi lidství skrze zachované zprávy o minulosti, pak je otázkou, zda nemá Kodex vyšehradský pohřbený v dusíkovém sarkofágu pro současnost obdobný význam jako dosud neobjevený poklad středověkých mincí někde pod dlažbou Václavského náměstí, o kterém se lze dozvídat jen z dobových zpráv. Z předchozího poukazu na časovost lidského pobývání by se mohlo zdát, že odpor k jakémukoli restaurování, jak jej vyjadřují někteří historikové umění, je zcela adekvátní. Odporuje však jedné ze základních charakteristik civilizace jako takové - totiž udržování paměti o věcech minulých v podobě stále obnovovaného vztahování se k nim. Paměť, jak známo, časem selhává, ale ono pouhé pozdržení uplývají- cíhočasu má za následek kontinuitu generací a umožňuje vývoj nejen praktických dovedností, ale i chápání sebe sama v kontextu světa. Lhostejnost k zachování historického artefaktu si přímo protiřečí s povoláním historika. Odpor k restaurování a i ke konser- vování (zpomalení destruktivních fyzikálních a chemických procesů bez retušování škod již vzniklých) plyne z obavy z porušení autenticity díla. Tato otázka je již léta diskutována a je stále jablkem sváru mezi restaurátory, konservátory, teoretiky umění a přírodovědci, kteří na problematice uchovávání památek spolupracují v našich zemích již od třicátých let. Nejednou bezvýchodnost těchto sporů, a to nejen u nás, přiměla organisátory záchranné akce, aby od svého záměru ustoupili. Do oboru restaurování uměleckých památek se tak promítají spory o vztahu a eventuální superioritě přírodních věd, humanitních věd a umění. Tyto diskuse také mají svou novodobou filosofickou tcmatisaci již od počátku minulého století a vydají ještě na nejednu teoretickou práci. Adalbert Stifter si zvolil pro svého hrdinu, v jehož duši se harmonicky snoubí znalosti přírodovědné s citem pro umění i pro přátelské hovory o životě a jeho smyslu, zaměstnání restaurátora. Nemohl názorněji naznačit, jak tčžké je dosáhnout harmonie. květen 1991 Barbora A. Kultová 19 [pageend21]Tank znovu růžový! (Aktuální redakční poznámka psaná po uzávěrce čísla) Vzhledem k tomu, že situace se smíchovským tankem doznala v posledních dnech dalších změn, zejména akcí poslanců Federálního shromáždění, kteří se rozhodli navzdory úřadům i zákonům přelakovat tank znovu na růžo- vo, cítím nejen chuť, ale i povinnost se k této záležitosti vyjádřit. * * * Poslanci Federálního shromáždění se rozhodli solidarizovat se studentem Davidem Černým. Pro svou solidaritu zvolili způsob obdobný jeho akci - natřeli tank na růžovo. Tímto se dopustili trestného činu výtržnictví. Tento trestný čin spáchali zcela vědomě. Je zřejmé, že svou „natěračskou“ akcí poslanci protestovali proti trestnímu stíhání Davida Černého, tedy de facto proti paragrafu trestního zákona o výtržnictví. Souhlasím sice s panem Hanákem z Lidových novin, že se mnohdy jen těžko dá vydržet, když si každý říká, co chce. Ale taková už je demokracie. Totéž platí i o činech, neboť v demokracii si každý může zároveň i dělat, co chce. Od toho všeho jsou prosím zákony, které občanům vymezují pole jejich svobodného působení a konání a vše protizákonné je nemilosrdně trestáno. Ať už jde o slova nebo o činy. Nevidím tedy logický důvod, proč se pan Hanák tak vehementně ohrazuje jen proti jedné stránce věci. Daleko problematičtější pak vidím prohlášení poslanců, kteří se od činu svých kolegů veřejně distancují. „Ani dnes, ani v budoucnu,“ praví se v jejich prohlášení, „nelze souhlasit s tím, aby byť třeba i dobře míněné záměry byly dosahovány za cenu zraňování práva.“ Domnívám se, že i demokratická společnost zná cestu prosazování požadavků vědomým a veřejným překračováním zákona tzv. občanskou neposlušností, ke které se v tomto případě otevřeně odhodlali poslanci Federálního shromáždění. V této souvislosti je ovšem s podivem, že pan poslanec Miloš Zeman, který se pod prohlášení spolupodepsal, sám zcela vědomě a bezohledně pronáší nejapné až trapné invektivy vůči kdekomu, aniž by se byť jen na okamžik pozastavil nad otázkou případného „zraňování práva“ svým jednáním. Myslím si, že politická kultura začíná právě v osobních vztazích a v úrovni politického chování jednotlivec. Kromě toho poslanci- -natčrači měli ve svém jednání přítomný alespoň prvek solidarity s druhým, kdežto pan poslanec Zeman má především urážky. To jen na okraj. V jedno však doufám: že totiž po- slanci-natěrači nespáchali tento trestný čin pouze díky tomu, že jsou chráněni poslaneckou imunitou. Ačkoliv jejich čin osobně neschvaluji, tak mu velmi dobře rozumím. Chápu jejich pohnutky a v radikální odvaze jim držím palce. Nezbývá však, alespoň podle mého soudu, než aby se stejně mužně, jako se rozhodli pro přelakování tanku, zasadili za ztrátu své poslanecké imunity a požadovali pro sebc řádné potrestání podle platného zákona, za který jsou oni osobně zodpovědní (!), a pak se stejnou mužností snášeli výkon trestu v některém našem fcšáckém nápravném kriminálu. Nebude-li mít jejich čin tento dovětek, zůstane jen ubohým a slabošským gestem, takto navíc si neprávem přivlastňujícím přívlastek solidární, gestem party ncpostižitclných a mimo zákony obyčejných smrtelníků postavených „nadlidí“. Ale to už tady přece jednou bylo?! Věřím proto v jejich mužnou zásado- vost, kterou už jedním krokem prokázali. Zbývá tedy udělat ještě druhý krok. 19. 5. 1991 A. L. 20 [pageend22]DISKUSE Intelektuálové a moc Redakce Prostoru uspořádala diskusi na téma Intelektuálové a moc, s cílem reagovat na měnící se postavení a úlohu intelektuálů v polistopadové společnosti. Diskuse se zúčastnili Václav Bělohradský, Ladislav Hejdánek, Pavel Kouba, Miroslav Petříček a Zdeněk Pinč. Za redakci Prostoru byli přítomni Milan Hanuš, Aleš Lederer a Rudolf Starý. Přinášíme podstatnou část této diskuse. Prostor: Jako podklad k diskusi jsme vám zaslali přednášku Martina Bubera Platón a Izajáš, kterou současně uveřejňujeme v tomto čísle časopisu pod rubrikou Myšlenkové proudy XX. století. Domníváme se, že tento text je z hlediska našeho tématu neobyčejně inspirující, protože míří ke kořenům problému, přičemž v judaismu (prorok) a platonismu (filosof na trůně) spatřuje dva základní mody vztahu duchovního člověka intelektuála k politické realitě. Ty je ovšem třeba rozšířit - jak jsme se o to pokusili v úvodu ke zmíněné přednášce - o třetí, křesťanský přístup k politické moci. A abychom byli úplní a dospěli k ucelené čtveřici, museli bychom jako čtvrtý ze základních „kořenů“ dosavadní evropské tradice uvést i pohanství, které si jednotlivé národy přinesli s sebou a které je stejně živé jako předcházející tři, jak to dosvědčuje výron starogermánského mýtu v německém nácionálním socialismu. Zajímal by nás proto nejprve váš názor na Buberovo pojetí problému. Hejdánek: Myslím si, že se musíme domluvit především na tom, co budeme chápat pod tím slovem intelektuál. Jestli přijmeme to, co říká Buber, nebo jestli přijmeme nějaký jiný výklad. V české tradici je například provokativní koncept intelektuálství u Rádla, který kritizuje celou evropskou tradici jako intelektuálskou. A charakterizuje intelektuály takovým zvláštním způsobem, že sám se vlastně do toho zahrnuje. Zdá se mi nejvhodnější vyjít z původního významu slova: intellegere (inter-le- gere) - a to znamená, že intelektuál je ten, kdo rozlišuje. Z toho pak se vyvine všechno další. Čili když bylo v úvodu řečeno, že intelektuálové přicházejí s projektem, to je sice pravda, ale ten projekt musí mít cíl, aby bylo možno lépe rozlišovat, nikoli aby se věci jaksi ukončily. 21 [pageend23]Ze základního vymezení plynou další důsledky. Má-li intelektuál něco rozlišit, musí být zaměřen na dvě věci, a ty nějak srovnává. Za druhé, předpoklad každého rozlišení je, že dvě různé věci jsme schopni nejprve uznamenat. Za třetí, intelektuál věci nejen rozlišuje, ale musí je také myšlenkově zvládnout. Nejde o to rozlišit a zapomenout. Je nutno přesvědčit druhé o důvodech, proč je dobré věci rozlišovat. V tom bych zároveň viděl jaksi povinnost nebo úkol intelektuála ve společnosti. Pinč: Já souhlasím s tímto výměrem intelektuála a domnívám se, že to je vlastně varianta Bělohradského problému evropské diarchie. Jsou to vlastně v Buberově pojetí ty dva prvky, které mají intelektuálové v tradici rozlišovat: jde o politický realismus a politický idealismus. To, co intelektuál v politické tradici rozlišuje, je vlastně vždycky určité napětí mezi těmito dvěma póly, které mají v důsledku toho, že mezi nimi je napětí, tendenci splývat. V tom Buberově textu mě nejvíc inspirovala ta otázka, kterou bych nazval přítomností spásných momentů v politice. V tomto smyslu nesouhlasím s křesťanským vkladem do řecko-hebrejské tradice. Domnívám se, že křesťanský projekt s sebou nese určitou permanetní přítomnost toho, že politika je něco, co může sloužit ke spáse. To není autentický křesťanský program. Křesťanské tradici je blízké to povědomí o podvojnosti života. Jednak je tu duchovní sféra, stera pravdy, stera kontaktu člověka a Boha, a oproti ní stojí profánní sféra, v níž se nějak musí organizovat život na této zemi, ten život, který musí být podroben určitým zákonům. Panovník ve středověku, jcdná-li podle Božích zákonů, může vlastně legitimně popravovat a může ve společnosti organizovat tu hrubou práci, aby vůbec mohla společnost žít. Po tu dobu je ono rozevření do dvou sfér uchováno a teprve s nástupem novověku, tím, že se vlastně ztratí podstatná dimenze pravdy v té duchovní oblasti, přenese se cosi z toho spásného ovzduší na oblast profánního a hledá se určitý eschatologický náboj, který je u kořene všech velkých etických mýtů, které vládnou evropskou tradicí posledních několik set let. Spásný horizont se tedy hledá v politické, v profánní oblasti. Domnívám se, že speciálně pro českou politiku je tato záležitost velmi výkazná a že je přítomna prakticky ve všech politických horizontech, i v těch dvou posledních, to jest u Masaryka i koneckonců v Havlově konceptu nepolitické politiky. Takže najít tu dimenzi reality, reálnosti, pragmatismu je jeden z největších problémů intelektuálského působení. Hejdánek: Maličkou poznámku: Doporučoval bych víc přesnosti a opatrnosti v tom, cos říkal na začátku. Totiž není to tak docela jasné, že ona podvojnost v křesťanství je převoditclná jenom na rozdíl profánního a sakrálního. Mně se naopak zdá, že ústřední křesťanská linie je úplně jiná podvojnost, a to už ona starozákonní podvojnost kněz a král, kněz a soudce na jedné straně a na druhé straně prorok, který neměl podíl 22 [pageend24]ani na království, ani na kněžství. Čili neměl žádnou moc. V této věci znamená realismus v politice - zvláště české - navázání právě spíše na koncepci starozákonní než na tu profánní a sakrální. To je vlastně důsledek znáboženštění křesťanství. U Bubera je chyba v tom, že rozlišuje židovství a křesťanství, přičemž Ježíš sám jako kdyby patřil již k tomu křesťanství. Není to pravda, právě ten rozdíl nastává teprve po Ježíšovi, v první církvi. Pinč: Křesťanství ten motiv zeslabuje, v tom máte určitě pravdu. Křesťanství s sebou přináší motiv sacrum imperium, kde jsou ty dvě sféry vlastně minimálně časově propojeny. Petříček: Jenom malou odbočku. Mluvíme tady o dvou sférách, ale ve vymezení intelektuála jsou obě trochu spojeny. Intelektuál rozlišuje to je svým způsobem určitá kritika. To, co rozlišuje, to nějak zformuluje, napíše, uvede ve známost, ozřejmuje. A to už je ale forma jednání. Takže tím vlastně působí. A tady se dostáváme už k vlastnímu tématu intelektuál a moc. Chci říci, že napětí mezi myšlením a mocí je implikováno v samotném rozlišování, které je vždycky rozlišování zveřejněné, formulované, a tedy působí. Hcjdánek: To je chyba? Petříček: Ne, naopak. Já si myslím, že už tady se ty dvě sféry vlastně svým způsobem spojují. Hejdánek: Které dvě sféry? Petříček: Sféra duchovní kontemplace a sféra praktického jednání. Hejdánek: Intelektuální sféru ovšem nemůžeme redukovat na duchovní kontemplaci. Petříček: To jistěže ne. Chtěl jsem jenom poukázat na spojnici v samotném vymezení intelektuálů. Hejdánek: Jestliže přijmeme, že intelektuál má rozlišovat, tak musí rozlišovat přinejmenším uprostřed fenoménu moci něco, s čím může, a s čím nemůže spolupracovat. V tom vidím to rozdělení. Ale ne, že bychom spojovali intelektuála a moc, tvrdíce, že už v tom je jakási aktivita. Pinč: Judaismus je v křesťanské tradici obsažen také v tom, že se žádný panovník nemůže legitimně prohlásit za Boha, a naopak. Ani prorok se nemůže dost dobře stát panovníkem. To, co jsem myslel, tím spojením v české tradici, je patrné zvláště u Masaryka. Je do jisté míry tragické, 23 [pageend25]že se tento člověk stává tím panovníkem, protože přenese profetickou tradici a profetický impetus na praktickou politiku. Tím se stává z toho idealistického v politice což je vlastní sféra intelektuálů - problém pragmatický, je to poměřováno velmi pragmatickými nároky. Když vidíme první léta první republiky, lak přímo bije do očí, jak byla ta ideální, celoživotně promyšlená Masarykova koncepce drastickým způsobem konfrontována s praktickými možnostmi každodenní politiky a jak se vlastně stalo, že celý ten program a jeho podstatné části zůstaly ležet ladem, Na jedné straně jsme měli mít vojsko „miličního“ typu a zároveň jsme praktickými každodenními problémy byli přinuceni stát se jednou z nejmi li tarističtějších mocností střední Evropy. A takových napětí v politické realitě první republiky bychom našli velmi mnoho, a našli bychom je i v přítomné chvíli. Já se domnívám, že tam, kde je profetický moment vtahován do každodenní situace tím, že se Prorok stane panovníkem, tam hrozí nebezpečí, že se spásný moment v politice ideologizuje a může se stát podhoubím nějakého politického mýtu, který pak ve svých důsledcích působí škodlivě. A to tím nikterak neříkám, že ten původní nositel tohoto tématu musí mýtus sám vytvářet. Kouba: Já mám pocit, že jsme začali ze široka, a myslím si, že na tom má vinu příliš obecný výměr intelektuála. Téma zní: Intelektuál a moc. Když budeme diskutovat v tak širokých souvislostech, jako je židovství, křesťanství a řecká tradice, tak se nám ztratí kontury toho, o čem chceme mluvit. 1 v Buberovi jsou zachyceny jen ty nejširší souvislosti, ale ono jde o praktickou funkci intelektuála ve společnosti a o jeho poměr k výkonné politice. A z tohoto důvodu si myslím, že nestačí intelektuála definovat pouze jako toho, kdo rozlišuje. Rozlišovat musí každý, politik musí taky rozlišovat. To není žádné‘kritérium, podle nějž bychom intelektuála mohli odlišit od politika, a o to tady jde. Hejdánek: Politik nese rozlišování, určování, rozhodnutí, kdežto intelektuál ho nesmí slepě uznat, v tom je rozdíl. Kouba: To už začíná být k tématu. Když se řekne o politikovi, že se chová jako intelektuál, tak v tom zcela jasně zaznívá určité negativní hodnocení. A nás by mělo zajímat, proč tomu tak je. Toho bychom se měli držet. Zůstaneme-li v těch nejobecnějších dimenzích, tak se nám téma rozostří. Prostor: Doufal jsem, že se vyhneme definicím a vymezováním, ale pokud by byly v dané situaci vhodné, tak bych se pokusil načrtnout velice zjednodušené schéma realističtějšího typu. Podle mého názoru ke dvěma základním rysům intelektuála patří: 1) Není jenom vzdělancem, není jenom odborníkem, nýbrž je zároveň duchovním člověkem a to v tom smyslu, že jeho stanovisko, názory, celkový postoj k realitě má jakýsi 24 [pageend26]metafyzický, duchovní rozměr. Intelektuál se pokouší o výklad světa, hledá jeho smysl, má určitou vizi budoucnosti, jde mu o celkovou duchovní orientaci. 2) Mezi intelektuálem a politikem, politickou realitou existuje nezbytný odstup. Z těchto dvou zkusmo načrtnutých rysů by vyplývaly dva závěry: 1) Odborník nebo vzdělanec může být například reformním politikem, ale není intelektuálem v pravém slova smyslu, protože mu chybí zmíněný duchovní nebo kulturní prvek. 2) Intelektuál, který se stal politikem, je vzdělaným politikem, ale ztrácí postavení a roli intelektuála. Co soudíte o tomto náčrtu? Hejdánek: To jsou ovšem dogmatické teze, které z něčeho musí vyplývat. I když říkáte, že jde o realističtější vymezení, tak i to někde má ukryty jisté teoretické předpoklady, které by bylo teď potřeba odkrýt, a to by dalo daleko větší práci, než když vyjdeme z vyjasnění pojmů. To není definice, nýbrž vyjasnění pojmů. Vy jste říkal, že to vaše schéma je realističtější, ale přitom tam říkáte, že to je člověk duchovní, který neuznává jen realitu, ale zná i odstup od ní, a mluvíte o mctafyzice a náboženství. To je však de facto mnohem komplikovanější, než co jsem tady navrhoval já. K tomu musíme teprve dojít. Ale já si myslím, že jestliže má rozlišovat, tak tím je dáno, že musí uvažovat o tom, jak má rozlišovat. A tam už potom je to hodnocení obsaženo, a nemusíme mu je vkládat přímo do definice, kterou jste navrhl vy. Já mám dojem, že naopak by tak vznikly daleko větší zmatky, než když vyjdeme z prvního teoretického vyjasnění. Pinč: Kdybychom se shodli na tom, že to rozlišování není žádná intelektuální specifika, tak jsme vlastně v koncích. Ale ono to v jistém smyslu je specifika, protože vztah mezi intelektuálem a tím, co bych tady nazval zdravým rozumem, je právě v tom, že samozřejmá tendence je spíše nerozlišovat, vidět věci jako jednotné, jednoduché a rozlišování znamená tuto samozřejmost problcmatizovat. A tímto problematizováním vlastně vzniká určitá, „zdravým rozumem“ těžko přijatelná úloha intelektuála ve společnosti. Je to ten člověk, který dělá všechno složitější, než je potřeba. Věci jsou v podstatě jednoduché a oni si tady vymýšlejí komplikace. Zatímco my se sjednotíme a napneme všechny síly k tomu, abychom to vyřešili. Intelektuál ustavičně brzdí a zastavuje tento proud a říká: Teď se musíme podívat, jak to je, jak to vidíme, odkud to vidíme, a to je vlastně z hlediska všedního dne věc komplikující, skoro zbytečná a zmar- ňující. Problém nastává v okamžiku, kdy se intelektuál ocitá v politice a nastává situace „proroka na trůně“ - problém každodenního rytmu, tedy problém toho jednotného nerozlišeného se mu stává tématem. Hejdánek: Mně se ten termín „prorok na trůně“ velmi líbí. Kdysi jsem prohlásil o Hromádkovi, že to byl etablovaný prorok, což je totéž. Prostě je to kvadratura kruhu. My teď jsme pod tlakem takového všeobecného 25 [pageend27]trendu zapřáhnout intelektuály do politiky. Já jsem se pokusil nenechat se zatáhnout a pořád cítím, jak mně to mí bývalí přátelé vyčítají. Proč tomu tak je? Co to je vlastně moc? Měli bychom si říct, co to vlastně moc a mocenská politika je. Ze zkušenosti staletí a tisíciletí víme, že moc je něco, co se ukázalo jako nezbytné. Každá společnost potřebuje mocenské prostředky, nějaký mocenský aparát, který ji chrání a zároveň je nebezpečný. Každá moc má tendenci se emancipovat, postavit se proti společnosti, která vlastně tu moc vytvořila. A intelektuál je tu od toho, aby důsledně rozlišoval, kdy jde o moc, která slouží, a kdy o moc, která vládne a chce opanovat společnost. To však žádná moc nemá ráda odtud vzniká napětí vůči intelektuálům a intelektuál na to musí nějak reagovat. Pinč: Ano, moci nejvíce vadí to, že si intelektuál osobuje právo rozlišovat mezi těmito dvěma stránkami moci. Právě to osobování si, tedy určitá legitimita dokonání je něco, co na pozici intelektuála provokuje. A zde jsme u kořenu toho, co vedlo Patočku k distinkci mezi duchovním člověkem a intelektuálem. Bělohradský: Byl jsem na prezentaci knihy Generace, kterou prezentoval Liehm v Československém spisovateli. Ve svém vystoupení řekl větu, kterou bych tu chtěl citovat jako klíčový omyl. On řekl, že totalitarismus je takový systém, v němž dělník může zůstat dělníkem, rolník může zůstat rolníkem, úředník úředníkem, jenom intelektuál nemůže zůstat intelektuálem, protože podstatou identity intelektuála je kritický postoj ke společnosti. Musíme tuto větu vnímat na pozadí třiceti šesti miliónů zavražděných rolníků v Rusku a toho ničení lidské práce, které charakterizuje totalitarismus, včetně degradace úřednické práce, nesené autentickou etikou, jak nás naučila naše starorakouská tradice. Vždyť přece ten úředník, rolník a dělník trpěl mnohem víc než intelektuál, takže do jisté míry v té větě Liehma je i klíč k pochopení celé jeho generace, o níž řekl, že se dostala do tunelu, z něhož se pak každý po svém snažil dostat. Ale tunel je právě v tom přecenění intelektuála. Podobně když kolega Hejdánek říkal, že intelektuál bojuje proti domýšlivé moci. A já se ptám: Copak proti ní nebojuje stejně i obyčejný daňový poplatník? I tady podnikatel Lederer bojuje proti moci stejně jako v jiném oboru intelektuál. Takže já vidím přechod k normální společnosti asi následovně: intelektuál je vlastně podnikatel na trhu, který podniká s mnohými jinými silami. Jeho výrobek je ovšem zvláštní: Je to odstup od bezprostředního vědomí. Každý člověk je součástí nějaké tradice, k té tradici nemá odstup. A intelektuál na trhu prodává tento odstup. A existuje jisté publikum a poptávka po této produkci, která je někdy menší, někdy větší, podle okolností. Normální společnost znamená, že intelektuál nehraje tak velkou roli, jako hrál až doposavad. Totalitarismus je samopřecenění intelektuála. V pozadí té Liehmovy věty je přece jeho mládí, kdy on se domníval. 26 [pageend28]že společnost musí vést intelektuál, a ne nějaký podnikatel, agrárník nebo živnostník, protože intelektuál má celkové vědění o společnosti. Tahle fáze je nenávratně za námi, nastala demokratická společnost. Demokratickou společnost nevedou intelektuálové, to chci zdůraznit. Demokratickou společnost vedou obyčejně kapitalisté a odbory. A intelektuálové v tom hrajou jistou zásadní roli, i když nevládnou. Nenechme se však mýlit tou situací, která vznikla tady, neboť ta je ještě jakousi vlečkou předcházející doby. To se jistě vyjasní v příštích volbách. Intelektuálové zase budou hrát tu malou roli, která je jim svěřena. Ovšem ta role je naprosto zásadní. Fukujama hovoří ve svém slavném eseji o vítězství západního liberalismu, aniž by ho definoval. Jaký liberalismus tedy zvítězil? Mohli bychom říci, že v něm jde o jisté ekologické pojetí racionality. A tím výrazem „ekologie rozumu“ mám na mysli to, že ten intelektuál pečuje o to, aby tady vznikla taková základní prostředí, v nichž nemůže přežít snadno nějaká falešná věta anebo falešný postup. Racionalita - to je charakteristika prostředí: rozumu se daří jen v určitém prostředí. A v jakém? V takovém prostředí, které je smrtící pro falešné ideje. Prvním takovým prostředím je nezávislá veřejná kritika, ale nejenom v tom banálním smyslu, ale i v tom hlubším: Chodíme do školy, naučili jsme se nazpaměť básničky, ty básničky nám daly jazyk pro vyjádření našich citů. A člověk, který umí vyjádřit své city, se chová jinak než člověk, který neumí vyjádřit svůj individuální pocit. Používáme urči- tým způsobem jazyka, existuje filosofie, a tato sraženina různorodých tradic představuje onu ekologii rozumu. V prostředí se uplatňují takové vlastnosti jako svoboda, svobodný statut, málo rituálních předpisů, zkrátka to, čemu říkáme svobodné chování. Druhým takovým prostředím je trh, protože na trhu nemůže přežít výrobek, který je neužitečný. To je také ekologie racionality, protože trh znemožňuje, aby se například stalo něco takového, co jsem četl v Respektu. Nějaká paní si tam stěžuje, že se k ní chovali v nemocnici hrubě - jako k někomu, komu dávají něco zadarmo. Jelikož trh nefunguje, tak nepůsobí jednoduchý fakt, že ta paní přece ty doktory platí. A třetím takovým prostředím je to, co bych nazval politická reprezentace. To znamená: já jsem volič, a politik mně nemůže uniknout z dohledu, protože on se mně musí pravidelně nějakým způsobem zodpovídat. A intelektuál pečuje o to, aby tyto ekologické charakteristiky společnosti byly co nejsilnější. Když ovšem nastanou nepředvídané dějinné události, např. okupace nebo něco podobného, tak intelektuál dostane ten rozměr duchovního člověka. I tato jeho role samozřejmě patří k dějinám, ovšem je to jiná role, než jakou sehrává v normálních společenských podmínkách. A ještě poslední poznámku k postavení intelektuála dnes. Vezměme si válku v Perském zálivu. Je to první válka, která se vede v postdčjinném období, abychom tak řekli, to znamená v době, kdy už tady není ze strany Sovětského svazu alternativní projekt světového pořádku. Ale ona má ještě jednu zajímavou 27 [pageend29]vlastnost oproti šedesátým letům, oproti válce ve Vietnamu. Ona je neviditelná, říkají všichni. Je neviditelná, protože je to poprvé, kdy je naprosto zřejmá pluralita jazyků: jazyk mezinárodního práva, jazyk abstrakce - všelijaké „videogamy“ se světelnými čarami, které se hodiny a hodiny vysílají v televizi. Tato válka neměla ten bezprostřední charakter jako válka ve Vietnamu. Naopak, byla to velice abstraktní válka, kde se vedle sebc řadily různé jazyky: jazyk technokratické rétoriky, jazyk mezinárodního práva atd. Intelektuál zabraňuje tomu, aby se v této plu- laritě jazyků vytvářely arbitrární hierarchie. Například v Americe byl takový pokus, vytvořit mravní hierarchii v tom smyslu, že hlavním jazykem o té válce je jazyk morální interpretace. Američtí intelektuálové se rychle probudili a tuto hierarchii ostře kritizovali. Kdo vyzbrojil Irák? Hejdánek: Já beru tu myšlenku ekologie rozumu. Jenom se mi nelíbí jednak to apriorní hodnocení, že intelektuál nemá být přeceňován. Mě by zajímalo, kdo to říká. Říká to intelektuál, nebo to říká neintelcktuál? Když to říká neintelektuál, tak to neplatí. Ale říká-li to intelektuál, pak je to zrada vzdělanců. Intelektuál nemůže přeceňovat sám sebc, pokud svůj úkol chápe jako povinnost a odpovědnost, nikoli jako zájem. Neboť dokud jde o odpovědnost, tak neexistuje vůbec hranice přecenění a se- bepřecenění. Zejména mám však pochybnosti o té charakteristice intelektuála jako podnikatele. Zdá se mi, že to je rcdukcionismus. Ano, intelektuál musí být také podnikatel, ale redukovat ho na podnikatele nelze, poněvadž pak se konkrétně z filosofa stává sofista. Trh způsobí jenom to, že blbost nepřežije, ale chytrá lež má šanci, protože si najde svého intelektuála, který podnikavě dodá takové argumenty, že malé činí větším a větší menším. Tedy po této stránce musíme teď ještě přistoupit k hodnocení intelektuála samotného. Intelektuál, který je pouze podnikatelem a dodává svůj intelekt na objednávku, vlastně jenom pročišťuje ten trh od blbosti. Ale ne od zla. On rezignuje na něco, co v té společnosti někdo musí spravovat někdo o to musí pečovat, ať je tím pověřen nebo ne. Čili mně se zdá, že to je vlastně redukcionismus. Je potřeba říct v jaké věci má být intelektuál podnikatelem. Patočka na několika místech říká, že celý lidský život je vlastně takový podnik, který troskotá. Samozřejmě, poněvadž skončí. Každý život je velké riziko, stoprocentní riziko smrti. Ale mně se zdá, že se to dá do jisté míry i pozitivně použít v tom smyslu, že vůči moci musí intelektuál vždycky ztroskotat a zároveň vždycky musí vítězit. To je ta česká tradice, o které budeme ještě hovořit. Jestliže máme v tradici heslo „Pravda vítězí“, a jestliže ta pravda skutečně má být mocnější než cokoliv, co jest, co je jsoucí, pak to znamená, že intelektuál sází na něco, co není, proti tomu, co je. V jistém smyslu musí to, co jest, skutečně zvítězit. Jenomže každé „jest“, všechno, co jest, pomíjí. A pravda přichází z budoucnosti. Čili intelektuál - v souladu se starozákonním postojem - vlastně sází na to, co přichází, namísto toho, co jest. Mo28 [pageend30]mentálně může být likvidován, ale vítězství je na jeho straně, přesněji on je na straně vítězné pravdy. Bělohradský: Klíč k tomu postoji, o který se opírám, je v přesvědčení, že totalitarismus je přeceněním intelektuála. Dějiny totalitarismu beru velice vážně. Domnívám se, že Sovětský svaz byl skutečně státem intelektuálů. Můj postoj je hluboce ovlivněn mou zkušeností italských a francouzských intelekt uálů. Já se domnívám, že totalitarismus byl jejich dílo, připisuji ho intelektuálům, jistému přecenění intelektuálů. A nejenom to. Fukyjamovu trochu zbanalizovanou tezi lze interpretovat jako vítězství rozumu kritického nebo „nezdůvodňujícího“ nad rozumem metafysickým neboli „zdůvodňujícím“. Dnes končí určitá epocha, v níž intelektuál byl na straně rozumu zdůvodňujícího. Nyní nastává doba, v níž se uplatňuje Popperovo pojetí rozumu, podle něhož nám není dáno zdůvodnit nic, ale je nám dáno vyvrátit spousty předsudků. Je nám dáno kritizovat a je nám dáno vytvořit takové ekologické prostředí, že blud nepřežije snadno. Co se týče té sofisti- ky, tak já stojím skutečně na straně postmoderního obratu, takže považuji tento věk za věk výmluvnosti. S tím ovšem, že dávám tomu slovu výmluvnost ten smysl, který měl v italské tradici třeba v 15. století, ale to by byla dlouhá debata. Ještě jednou se musím vrátit k tomu přecenění intelektuála. Nepřátelství intelektuála k liberalismu, které trvalo tak dlouhou dobu, vycházelo právě z toho, že intelektuál byl na straně zdůvodňujícího rozumu. Ne na straně ekologického pojetí rozumu a kritiky. Vezměte si třeba Lukácse a jeho hledání hlediska totality anebo do jisté míry Adorna a jeho osud. To jsou intelektuálové, kteří nekolaborovali otevřeně s totalitaris- mem, ale přece jen přijali jeho temné stránky. Například v Lukácsově práci z roku dvacet dva o komunismu, že skrze vítězství komunistického státu hledisko totality a zdůvodňující rozum najdou své místo ve světě. Já toto beru velice vážně, a proto je můj postoj trošku antiintelcktuální. A upozornil bych na rozhovor, který vyšel v časopise Most s největším italským filosofem Giami Vattimcm. Má název Láhev, síť, moucha a filosofie, a je to rozbor těch hlavních metafor o filosofii. Ta zkušenost, kterou tam italský filosof vyjadřuje, je do jisté míry i mojí zkušeností. Zažil jsem opravdu na své kůži ten strašlivý lyrismus rozumu řečeno kunderovsky , který v sedmdesátých letech znovu v Evropě totalitarismus prosazoval. Kouba: Já bych rád rozhovor zase stáhl na přízemnější úroveň. Mně připadá, že v tom, co tady říkali Z. Pine a L. Hejdánek byl položen důraz téměř výhradně na kritickou funkci intelektuála, na to zdržování a komplikování. Já myslím, že rozlišovat, co je moc služebná a sloužící, a co je zneužitá moc - to by mělo být prvním úkolem politika. Pokud je to dobrý politik. Funkce intelektuála se tedy nedá omezit na kritickou roli jednoduše už proto, že to tak není. Intelektuál přichází s novým řešením, nachází 29 [pageend31]nové projekty. Možná by to šlo shrnout a zobecnit tím slovem odstup. Ovšem, potom by to znamenalo různý odstup. Je možné mít od daného stavu věcí odstup nějakým projektem. A nadto je možné mít odstup i od toho projektu. To jsou jako dvě různé věci. V této souvislosti mi připadá důležité, že intelektuál je definován obojím odstupem. Je to člověk, který je schopen nacházet projekty, formulovat je a předkládat je druhým. V tomto ohleduje tvůrčí. A zároveň je to člověk, který je nezávislý v tom smyslu, že má od jakéhokoliv projektu schopnost odstupu. Hejdánek: Vůči jakémukoliv projektu kohokoliv. Kouba: Ano, a především od svého. Pinč: Protože jinak má tendenci chápat právě ten svůj projekt eschatologicky - jako poslední záchranu i pro ostatní. A v tom je nebezpečí. Vůbec si myslím, že jakékoliv používání eschatologie v politickém horizontu je vlastně zavádějící. Kouba: Já bych ještě krátce dokončil. Řekli jsme, že intelektuálovi jsou vlastní obě formy odstupu, a tím se vlastně odlišuje od ostatních. Proti takovému vymezení „profese“ nelze - myslím si - nic namítat. A pokud vzniká i proti takto vymezené roli intelektuála averze, je to příznakem něčeho patologického, co může být ve společnosti skryto. Hejdánek: Spíše diluviálního než patologického. Kouba: Když intelektuál vstupuje do politiky, je potíž v tom, že vstupuje do prostředí, kde tyto jeho bytostné znaky nejsou hodnoty samy o sobě. Sféra politiky má své vlastní zákonitosti a vyžaduje rozhodování a řešení. Jde však o situativní, konkrétní řešení. K nim je také třeba odstupu, ale zároveň politik musí nějaké rozhodnutí dělat a musí nějaké rozhodnutí ztělesňovat. Čili jakmile intelektuál vstupuje na území politiky, měl by se podřizovat zákonitostem, které ta sféra má. Domnívám se, že možnost a potřeba o tomto tématu vůbec diskutovat vyplývá především z toho, že se to často neděje. Důvody k tomu mohou být samozřejmě různé. Jedná-li se o člověka, který své intelektuálství spatřuje v tom, že má jakýsi privilegovaný přístup ke zdroji pravých řešení, znamená to většinou, že takový člověk má sklon vytvářet morální ideologie a v politice se chovat příliš razantně. Jeho řešení často znásilňují něco v dané situaci, co tam má oprávněný zájem a co tam prostě funguje jako jedna ze součástí reality. Ale stejně tak je nebezpečné, když má intelektuál stálý odstup, to znamená, je zvyklý přejít na jiné stanovisko, když se mu něco nelíbí, protože je nezávislý. Místo toho, aby se ztotožnil s nějakým dílčím řešením, které samozřejmě nikdy není ideální, předkládá lidem otevřený 30 [pageend32]problem a poctivě všechno problcmatizujc. A to lidem samozřejmě vadí, protože intelektuál na postu politika by měl vystupovat především jako kvalifikovaný politik, nikoli jako intelektuál v politice. Zdá se mi, že nerespektování určitých hranic a zákonitostí, které fungují v dané oblasti, může vést k tomu, že se intelektuálové v politice opravdu chovají nepřiměřeně, ba jako hlupáci. V tomhle ohledu může skutečně nastat sebep- řeceňování i přeceňování intelektuála, protože i jeho dobré vlastnosti mohou v politice působit negativně. Hejdánek: To je mimochodem téma Patočky o Heideggerovi. Kouba: To má spoustu konotací, ale já bych rád, kdyby se naše diskuse držela trochu víc samotného vztahu intelektuála k moci a jeho role v politice. Příklady přece vidíme všude kolem nás. Prostor: Sféra politiky vyžaduje praktické chování a rozhodování vyžaduje určitý pragmatismus, zřetel k praktickému účelu. Kdežto intelektuál, který vstupuje do politiky, spíš ztělesňuje kritický postoj, vědění a „teoretické“ chování. Zřejmě proto dochází k rozporu. Z intelektuála se pak velice často stává moralista, ideolog, utopista nebo doktrinář, zvláště pokud mu schází ten odstup od svého vlastního projektu, což bývá skoro pravidlem. Bělohradský: To ale přece není psychologická vlastnost, to je vlastnost toho prostředí, ve kterém intelektuálové žijí a které je k tomu vychovává. Všech ekologických charakteristik, jako je například smysl pro používání jazyka a diskuse, semináře, justice a tradice. Hejdánek: Já myslím, že to kolega Kouba vede užitečným směrem. Otázka, kterou před nás postavil, nám možná něco podstatného ukáže. Není pochyby, že když zahradničím, tak musím vzít na vědomí okolnosti, za jakých se to děje. Když to neudělám, tak se mi práce nedaří, rostliny uhynou, a já pak uhynu taky, pokud jsem zemědělec. Totéž je v politice. Intelektuál, když chce účinně politicky působit, musí vzít v úvahu, jak to v té politice vypadá a jak se to tam dá dělat. Jenže to neznamená, že se bude přizpůsobovat nějakým zákonitostem, jak bylo několikrát řečeno. Vždyť to je přece naprostý předsudek. Jaképak zákonitosti ve společnosti a v historii: všechno záleží na tom, jak to lidé dělají. A když bude intelektuál na lidi působit účinným způsobem, tak je může přesvědčit, aby nejednali jako blbci, nýbrž aby jednali rozumně. Intelektuál musí přesvědčovat, i to patří k jeho roli. Nemá vstupovat do politiky tak, že se ujme té mocenské mašinérie a bude ji řídit, nýbrž že bude lidi přesvědčovat, jak mají reagovat na centra moci. Kouba: Ale o čem je bude přesvědčovat? On musí respektovat zákonitosti 31 [pageend33]dané sféry, které samozřejmě neexistují nějaký samy o sobě, ale podobně jako v té zahradě. Problém je přece v tom, že intelektuál, který důkladně a jaksi z profese zaujímá jednu z oněch forem odstupu, může vehementně přesvědčovat o něčem, co je z politického hlediska hloupost. Rozlišovat musí všichni a intelektuál je jiný jen tím, že rozlišuje víc. Ale to neznamená eo ipso, že rozlišuje za všech okolností lip. Hejdánek: Co mu strkáš tuhle slámu do bot? On je přece od toho, aby rozlišoval. Aby rozlišoval mezi tím, co je, a co by snad mohlo být lepší. Pinč: ... a nebo horší. Hejdánek: Čili ne že na to má patent, nýbrž že ostatní se o to nestarají. On se táže. Pinč: Ale častý omyl intelektuála, který vstupuje do politiky, je především v tom, že nedostatečně rozlišuje to, co je specifické umění politika, a domnívá se, že toto umění politika je v lepším případě totožné, v horším případě pouze odvozené od toho jeho umění intclektuálského či filosofického, a tudíž to je ono, ať do té politiky vstoupí jak do ní vstoupí, ať udělá co udělá, udělá to vždycky lip, než by to udělal ten neintelektuál politik. My jsme se tady na začátku ještě před spuštěním magnetofonu usmívali, že tady není ten, kterého jste pozvali a on se omluvil, Petr Pithart, protože bychom se do něj v tomto ohledu pustili. Ale domnívám se, že on je až tragikomic- kým příkladem tohoto postoje, kdy intelektuál přímo učebnicově vybavený k tomu, aby plnil tu roli, jak ji tady předepsal kolega Hejdánek, usedne do vladařského křesla a na roli intelektuála zapomene a začne řídit ten úřad, což mu vůbec není vlastní a ještě během toho roku, co ten úřad řídí, ani nepřijde na to, že to neumí. Což je vlastně první intelektuálský předpoklad: zaregistrovat skutečnost, abych ji mohl rozlišit. Kouba: Jenom krátkou poznámku. To byla velice pěkná formulace o tom, jak si intelektuál myslí, že to jeho umění v politice je vždycky aspoň stejně dobré. Trochu mě zarazilo, že Z. Pinč uvedl jako příklad Petra Pitharta, protože mě by v téhle souvislosti spíš napadl Václav Havel a pojem nepolitické politiky jako něčeho, co se řídí svědomím a vztahem k absolutnímu horizontu. Jde o nepolitické zdroje smyslu, o kterých je intelektuál přesvědčen, že to jsou ta pravá vodítka pro politická rozhodnutí. To mně připadá, že je jednou z forem nebezpečí, že intelektuál dostatečně nerozliší ty různé druhy umění. U Petra Pitharta mně připadá akutnější druhá hrozba, tedy problematizování z různých stran, prezentování otevřených problémů, a v důsledku toho nedostatek vyhrančnosti a rozhodnosti v očích nutně zjednodušující veřejnosti. 32 [pageend34]Bělohradský: Já se tu chci vyjádřit způsobem, který kolega Hejdánek komentoval jako sofistický, takže to vypadá jako bych nemohl vůbec nějakou roli intelektuála formulovat. Ale to není pravda. Já se domnívám, že intelektuál v této společnosti hraje velice zásadní roli a tu bych formuloval asi takto: Naše výchova západního typu spočívá v tom, že jsme se naučili - abych tak řekl - nčkoli „řádů“ promluv. Základní řád promluv je v podstatě jazyk vědy a pak jistý typ vztahu k jazyku, který představuje literaturu a umění. A to jsou tedy normální promluvy naší civilizace. Rysem té normální promluvy je to, že konvence, která řeči vládne, je celkem jasná a že každý z nás, dobře-li uvažuje, dospěje přibližně ke stejnému závěru. A tyto normální promluvy hrály zásadní roli v naší civilizaci i vůči jiným civilizacím. Tak vznikl třeba Husserlův pojem „filosofa jako funkcionáře lidstva“, podle něhož je přirozené, že Ind se stane Evropanem, a že by bylo naopak nepřirozené, kdyby se Evropan stal Indem. A nastala epocha, kterou bych nazval epocha abnormálních promluv, to znamená promluv, které už nemají nějaký jasný „řád“, tedy nejsou normální. To má dva důvody. Za prvé: Ta obrovská invaze emigrantů z třetího světa do světových metropolí. Foulardový spor v Paříži mi připadá přímo klíčovým momentem, kdy půl miliónu lidí vede spor o to, jestli děvčátka mohou nebo nemohou nosit do francouzskéškoly islámský foulard, když je to náboženský symbol. Takže nastal konec těch normálních promluv, a objevují se promluvy abnormální, tedy promluvy vedené jinou kulturní zkušeností, které vedou k zcela jiným závěrům. Slyšel jsem jednoho afrického filosofa interpretovat Hcgcla, což na mě udělalo obrovský dojem. Ta analýza měla název: Jak Hegel mluví o našich bozích. Druhým důvodem abnormálních promluv je pak ekologie. Ekologická zkušenost vede k tomu, že nám normální promluvy najednou připadají jako nesmyslné. Takže roli intelektuála vidím dneska v tom, že probouzí v lidech vědomí o tom, ženormální promluvy jsou nesmyslné a že nastává čas promluv abnormálních, a to i ve vztahu k přírodě. Často cituju Bate- sonovu větu: Tráva umírá, člověk umírá, člověk je tráva, abych ukázal takový příklad abnormální promluvy. Bateson to prý odvodil z analýzy klinických případů schizofrenie, takže to je abnormální promluva i v tomto smyslu. Takže naučit se prostředkovat mezi normální promluvou a abnormální promluvou, v tom já vidím roli intelektuála. Takže bych řekl, že hermeneutika je koiné této doby, která musí nějak integrovat oba typy promluv. Intelektuál je ten, který reflektuje náraz konce té epochy normálních promluv. V tomto smyslu tvrdím, že jsme na prahu nového věku výmluvnosti v tom hlubokém slova smyslu eloquentia. Opakuji, že v tom zprostředkování vidím roli intelektuála, která je nám vnucena tím, že jsme měli takový planetární úspěch ekonomický. Prostor: Máme ještě několik otázek, ale jak vidím, bohužel se na ně nedostane času. Dali jsme diskusi volný průběh, protože jsme chtěli, aby 33 [pageend35]se věci vyjasnily na základě vašeho stanoviska. A teď nám bohužel nebude zbývat čas na to, abychom vám položili další otázky, takže alespoň velice stručně některé z těch zbývajících. Další otázka, která vlastně měla býtvyslovena už na začátku, a která tady byla už z části zodpovězena, je otázka, která je v současné době klíčová, protože ovlivňuje postavení intelektuála v této zemi. Otázka zní: Jakým způsobem se intelektuálové u nás v této zemi podíleli na vzniku totalitního režimu. Jak už jsem říkal, je to otázka, kterou z části pan Bčlohradský už zodpověděl a domnívám se, že šlo opravdu z části o zradu vzdělanců, z části se tady realizovala platónská představa filosofa na trůnu, respektive intelektuála, který je držitelem pravdy tak, jak Buber proti tomu argumentuje; intelektuála, který má svou představu o ideálním státu. Přesněji řečeno, který má svůj reformní program. To je vzor chování, který se nabízí i v současné době. Chci se vás proto zeptat: Jakým způsobem by se dnešní intelektuál, který nějakým způsobem vstoupil do politiky - a to je součást druhé mé otázky, totiž otázky nouzové role intelektuálů v české politice - jak by se tento intelektuál měl ubránit tomu selhání, ke kterému došlo u nás v průběhu posledních několika desetiletí. Mám na mysli zejména tu situaci, kdy intelektuál opustí svou roli intelektuála v pravém slova smyslu a přijme roli politika ve smyslu Weberova pojetí politiky jako zaměstnání, jestli nemusí čelit nebezpečí, kterému se obyčejně jen velmi těžko ubrání. Například to, že vnáší do politiky určité utopické prvky tak, jak tady bylo naznačeno, například určité prvky eschatologie, nebo že se snaží předestřít před společností nějaké konečné řešení, které ji vyvede z krize. Zda je schopen se ubránit tomu, čeho se dopustila už předcházející generace marxistických intelektuálů, totiž představě, že je možné vybudovat vědecký čili utopický socialismus. Teď hrozí nebezpečí, že vznikne představa, že je možné vybudovat utopický kapitalismus. Je to nebezpečí doktrinařství: přesvědčení, že prostě mám tu pravou, jedině správnou vědeckou teorii. Vědecký socialismus se ukázal jako omyl. Teď mám vědeckou teorii na tržní hospodářství, a to, že mám tuto vědeckou teorii, mě opravňuje k tomu, abych jako intelektuál vstoupil do mocenské sféry, abych měl moc a abych ji aplikoval. To to je jedno z těch nebezpečí. Mč by právě zajímalo, jak se díváte na tato různá nebezpečí, která číhají na dnešního intelektuála, který se pohybuje, podle mého názoru, stále v rámci modelu v podstatě platónského. Pinč: Já bych tady vyšel od toho, že několikrát už tady zmiňovaný Masaryk vlastně vytváří svým konceptem realismu jakýsi základ toho zmatení, které tady zažíváme. Co to je ten masarykovský realismus? Můžeme mu s Rádlem rozumět tak, že to je v podstatě realismus v tom středověkém pojetí, jakožto víra ve směřování k obecným pojmům, jako víra ve směřování ke společenskému idealismu. To je jeden směr, který tady 34 [pageend36]vytváří velké napětí. Ale na druhé straně je možné rozumět praktické politice první republiky tak, že jde v podstatě o přenášení těchto politických konceptů, těch prvků z oblasti ideálna, do praktické politiky. A vně tohoto horizontu já v podstatě nevidím nějaké zvláštní české in- telektuálské selhání oproti intelektuálskému podílu na vzniku totalita- rismu v evropském či planetárním měřítku. Neřekl bych, že čeští intelektuálové udělali něco speciálně horšího, nebo že v Čechách byl ten jev nějak výrazně silnější než jinde ve světě. Dokonce bych se bránil nějakému přílišnému zdůrazňování zrady vzdělanců v našich podmínkách. V tom slově zrada totiž slyším záměrnost, proto je lepší výraz selhání, ve kterém jsou obsaženy ty dobré úmysly, které vedou ke katastrofě. V tom, jak jste tady uvedl Weberovo vymezení politiky, bych ovšem slyšel spíše alternativní výměr povolání, nikoli zaměstnání. Proto bych tu knížku „Politik als Beruf4 překládal spíše „Politika jako povolání'4, protože lépe odpovídá obsahu té knížky. Myslím si, že v češtině se používají ta dvě slova - povolání a zaměstnání - velmi libovolně, protože se ztratil starozákonní horizont toho slova povolání. Totiž kdo je povolán? Prorok je přece povolán Hospodinem, aby svědčil o tomto svém povolání. A intelektuál má tuto povinnost svědčit, vydávat svědectví. Svědectví o svém povolání. Patočka vidí rozdíl mezi duchovním člověkem a intelektuálem právě v tomto aspektu: Zatímco duchovní člověk má povolání, intelektuál má pouze zaměstnání. A sociologická interpretace, která vedla ke splynutí obou pojmů v české tradici, svědčí o tom, že u nás se na tuto hlubokou, obsahovou a filosofickou dimenzi zapomnělo. Má se za to, že intelektuál, který opustí svůj kabinet, kde si nad něčím bádá a je povolán k nějaké činnosti, takový intelektuál že dostane nějaké místo, zaměstnání. Povoláním se zde rozumí to, že začne vykonávat nějaký provoz. Povolání je ovšem něco úplně jiného. Ten, kdo je povolán, se totiž odvolává k něčemu, co lze nazvat hlasem a co není spojeno s nějakým místem či zaměstnáním. Stejnou nejasnost, kterou jsem se tady snažil naznačit v používání slova realismus u Masaryka, vidím prosakovat i do libovolného používání slova povolání a zaměstnání. Domnívám se, že tahleta věc prosakuje hluboce do našeho života a dotýká se kořenů toho, že jednak intelektuál je u nás tradičně silně znevažován právě v důsledku té tradice chápat intelektuála jako českého podučite- le. A na druhé straně není pociťována žádná vazba k odpovědnosti, protože v tom výměru povolání je také velice podstatný fundamentální rozdíl odpovědnosti, neboť svědectví, k němuž je intelektuál povolán, není svědectví o libovolnu. Je to svědectví o pravdě. Hejdánek: Je pravda, že jsme stále ještě v zajetí předsudků, pokud jde o sepětí intelektuálství a vědeckosti. To tady také zaznělo: představa, že intelektuálové vyrábějí jakési vědecké teorie, které se pak uvádějí v praxi. 35 [pageend37]Ono to tak s vědou skutečně bylo a vlastně to znamená také jistou závaznost nebo závazek pro intelektuály, aby kritizovali nejenom politickou moc, ale také vědu, poněvadž věda je také součást moci. Technověda se stala záležitostí moci, má jednak mocenské důsledky a za druhé je aparátem moci. Moc dneska vědou, pomocí vědy vládne. Dneska se žádná mocenská struktura bez vědy neobejde. Jednak se neobejde bez produktů vědy, ale ta lepší, vyšší se neobejde ani bez vědy samotné. To, že se věda nechává kupovat a dělá svou práci na objednávku, je dokladem jakési upadlosti intelektuálství do něčeho, co je pokleslé. Postmodernita začala de facto v modernitě, v té vědě, která přestala být posedlostí hledání pravdy a stala se výrobou toho, co si kdo objednal. A v tom smyslu intelektuál, který by byl podnikatelem a dodával by potřebnou intelektuální zbrojnici komukoliv, tak vlastně poklesá na úroveň „vědce“. Proto si myslím, že povědomí té povolanosti je strašlivě důležité, ale nelze se při tom pouze odvolávat na tradici, ale musíme analyzovat také to, co to ještě může znamenat dnes. Tedy intelektuál není ten, kdo má pravdu, ale ten, jemuž je pravda důležitější než jakákoli politika, jakákoli mocenská pozice, jakýkoli omezený zájem. Pravda je mu tím, jak Broch říká, neomezeným nebo nekonečným zájmem nebo nekonečným cílem. Pravda jako cíl, k němuž se nikdy nedostaneme, ale přesto je cílem, nestává se prostě jenom nějakou iluzí. A ta povolanost souvisí, myslím, s tím objevem budoucnosti. Je to povolanost před budoucností. Zajímavé je, že právě ty ekologické aspekty, které se teď tak prosazují, nás vlastně nutí znovu promýšlet, co to je vlastně budoucnost. Že to není vakuum, nějaká prázdná prostora, která je otevřena jenom pro naše činy, pro naši vůli. Nýbrž že to je něco, co je strukturováno a co přichází k nám. Odpovědnost je od toho, že odpovídáme, ale na co? To není reakce na to, co je. Odpovědnost intelektuála je odpovědnost vůči tomu, co ještě není - vůči budoucnosti. To mění koncepci celé řady věcí, například otázku lidských práv. Dnes musíme respektovat lidská práva generací, které nejenže se dosud nenarodily, ale kterým se nenarodily ještě ani jejich rodiče. Lidská práva tedy nejsou to, co máme, když se narodíme, jak je to stále ještě obsaženo v mezinárodních dokumentech. Ale ta práva jsou tady dřív než člověk, který se narodí. Jak Rádi říkal, že pravda není to, o čem my rozhodujeme, nýbrž do čeho se rodíme. Totéž by se dalo říct o lidských právech. A ještě k té povolanosti intelektuála. Právě ta povolanost mu dovoluje odvolat se od dané situace, to jest i vůči politice i vůči čemukoli, co je prostě jenom dáno. Intelektuál se odvolává k tomu, co dáno není, ale co je lepší. Což je postoj, z něhož se například rodí Komenského myšlenka všenápravy. Ta je možná jenom v této perspektivě: že tedy všechno, co je, je do jisté míry nedokonalé, včetně mého konceptu. Proto nejenže mám právo, nýbrž přímo povinnost klást otázky tak, aby se ujasňovalo, zda to, co jest, včetně mě a mých názorů, je opravdu to pravé. 36 [pageend38]Kouba: Mám malou otázku. Jak intelektuál pozná, že to, co není, je lepší, než to, co je? Hejdánek: Tím, že v Popperově smyslu falsifikuje, jak jsme slyšeli, co se dá. Snaží se rozpoznávat, odstraňuje to, co je zjevně i nezjevně blbé... Pinč: ... a zabraňuje vzniku představy, že už se na to přišlo. S nadsázkou by bylo možné říct, že pravým opakem tohoto postoje je ta známá Chruš- čovova teze, že ještě tato generace bude žít v komunismu. Zase se tedy uzavře či ohraničí nekonečnost a budoucnost, která je ale ve skutečnosti otevřena. Existuje tu zkrátka potřeba žijící společnosti chápat tuto otevřenou budoucnost jako realizovatelný projekt. Proto v komunismu zvítězila představa, že je třeba žít pro své potomky, ale nikoli v tomto generativním neuzavřeném cyklu, jak tady o tom hovořil kolega Hejdánek, nýbrž fyzicky pro naše děti. Pocit, že se teď obětujeme, ještě ti po vás se obětujou pro ty nej bližší příští a pak už toho bude dost, protože tou sérií obětí bude dosaženo ideálního stavu, kdy už žádné oběti nebudou potřeba. Kouba: Myslím, že představou intelektuála, který má správné řešení, který ví, co je pravda, a který ji za každou cenu prosazuje, nestojí za to se zabývat. To je mimo diskusi. To, co formuloval L. Hejdánek, že pravda je pro intelektuála absolutní hodnota nebo cíl, bez ohledu na politiku a všechno ostatní, mě připadá pro tuhletu diskusi důležité. Protože to sice platí pro intelektuála, ale v politice je to jinak. Arendtová říká jednu pozoruhodnou větu: „V politice je pravda jednou ze sil.“ Je důležitá, reálná, ale pouze jednou ze sil. Připadá mi, že tady někudy vede to rozlišení... Bělohradský: Ještě jednu věc k ideji toho povolání: skutečný problém není budoucnost, ale aby v budoucnosti byla nějaká minulost. Charakter doby je takový, že člověk ztrácí minulost spíše než budoucnost. Budoucnost se na nás řítí šíleným způsobem z každého výrobku. Je zabudovaná v každé věci, kterou bereme do ruky. Takže role intelektuála se podle mého soudu trochu mění v tom, že je třeba pečovat o soucit s tím minulým, žít více obráceni k minulosti a zachovat pietas k tomu, co bagry neustále bourají. Pietas s tím rozměrem minula mně dneska připadá naléhavější než vztah k budoucnosti. Takže dnešní intelektuál přece jen má zachraňovat minulost, i kdyby to měla být jen citace, jak říká Umberto Eco. Hejdánek: Ale ta minulost bez budoucnosti, to je falešná minulost. Ke skutečné minulosti se můžeme dostat jedině aktivně přes budoucnost. Jestliže nenajdeme cestu do budoucnosti a odpovědnost vůči ní, tak nenajdeme ani klíč k minulosti. 37 [pageend39]Prostor: Já bych ještě, když dovolíte, zdůraznil jeden prvek v postavení a roli intelektuála, totiž pokušení. Pokud intelektuál zůstane v rámci své kritické role, ke které se bude cítit oprávněně povolán, protože jeho role ve společnosti je nezastupitelná, na což se v rámci kritiky intelektuálů v současné době poněkud zapomíná, tak je v této roli pořád obsažen jakýsi romantický prvek. Intelektuál není jenom odborník, není jenom vzdělanec, není jenom technokrat. Je ještě něčím navíc. Za prvé v tom smyslu, jak tady o tom bylo řečeno, je povolán, má určité „Bestimmung“ určení ve společnosti. Ale já se domnívám, že ten druhý, romantický, nebo chcete-li sentimentální prvek v pojetí intelektuála, spočívá také v tom, že intelektuál musí mít vizi. Koneckonců se na to narazilo v souvislosti s budoucností. Má určitou vizi, musí přicházet s novými výklady, ať už minulosti nebo budoucnosti. Musí se zaobírat idejemi. Svým způsobem je to milovník idejí a musí být prostředníkem mezi realitou a mezi duchovním světem. Protože konec konců moderní intelektuál vlastně vznikl v důsledku sekularizace klerikála, kněze-člověka, který zprostředkovával dění mezi nebem a zemí, který plnil roli jakéhosi „pontifexe“ čili toho, kdo stojí mezi duchovním světem, pokud ho přijímáme jako onticky zcela rovnocenného, a mezi politickým, reálným světem. Já bych se vás chtěl zeptat, jak se díváte právě na tato pokušení, kterým se podle mého názoru nelze vyhnout. Bělohradský: Tady bych odporoval. S tím se nedá souhlasit, že intelektuál je dědicem klerika. Protestantská revoluce přece postavila roli intelektuála na jiné základy. V protestantské obci hraje intelektuál jinou roli. Intelektuál protestantského původu není klerikem, není sekularizací klerika, ale vychází ze zkušenosti obce. V tom bych viděl diskontinuitu mezi protestantskou, moderní tradicí a katolickou církví s její koncepcí klerika, který jenom zprostředkovává. Hejdánek: Já si myslím také, že intelektuál v tom moderním smyslu opravdu nenavazuje na klerika, nýbrž navazuje spíš na toho starozákonního proroka. Zatímco v roli sekularizovaného klerika by spíše navazoval na starozákonního kněze. Pinč: Tuto diarchii on do jisté míry v sobě podržuje. Míněna je tu souvislost mezi tím legitimním hlasem prorokovým, který odhaluje nové svědectví, a mezi tím utříďujícím, legalizačním motivem kněze, který jaksi kodifikuje tu část prorocké zkušenosti, která je přijata. Hejdánek: V každém případě je důležité, že reformace vlastně znamená vzpouru proroka proti klerikovi... Pinč: Vzpouru zkušenosti obce proti té zprostředkující zkušenosti církve. 38 [pageend40]Hejdánek: Proto odvolání na svědomí, odvolání ke Kristu... Pinč: Proto ty lidské nálezky, ta lidská tradice, která vstoupila mezi lidské svědomí a Boha. Bělohradský: Proto v žádné katolické zemi není pořádná občanská společnost. Vezměte si Itálii a do jisté míry i Francii. Zatímco Anglie nebo řekněme Holandsko to jsou klasické země občanské společnosti. Ale tam kde vládla katolická církev a kde intelektuálství vzniklo sekularizací klerika, tam spíš máme takové ty Georgi Lukácse. Hejdánek: A ještě mám jednu poznámku k tomu protestantismu, kde sice k té vzpouře došlo, ale role intelektuála není v reformaci vlastně zpracována. A to znamená, že reformace, jak na to ukazoval třeba u nás Hromádka, nemá svou vlastní filosofii, i její teologie je problematická, proto ta nejasnost v těch nejnovějších interpretačních pokusech. Role intelektuálů byla sice v protestantismu takto významná, ale de facto nebyla dostatečně zpracována a intelektuálové nebyli vintegrováni do toho společenství, takže vlastně jejich jakási vykořeněnost je mnohem větší než těch katolických. Pinč: Tyhle dvě věci nejsou dvě nahodilé záležitosti, to spolu bytostně souvisí: impetus v protestantských společnostech se nese jiným směrem než tím intelektuálně vykladačským, nese se spíše směrem podnikatelským. To povolání míří spíše do té oblasti ekonomické. Výrok Marxe, že filosofové svět pouze vykládali a teď je třeba ho změnit, je v tomhle ohledu dobře protestantský... Prostor: Zase jsme se dostali k těm nejširším souvislostem, jak na to narážel už přede mnou pan Kouba. Zkusme se ještě zamyslet nad druhým členem vztahu intelektuál versus moc. Petříček: Celá diskuse má vcelku jednotný ráz. Ale pro mě zůstává jako otevřený problém právě otázka moci. Například u Foucaulta je naprosto odlišné pojetí, než na jaké jsme zvyklí. Vlastností moci je podle něj například to, že jí není možno mít. Čili že neexistuje žádná sféra, třeba politická, která by vlastnila moc. Potom dál, že moc je pouze mocenský vztah, který má nejméně dva členy. To znamená, že mocí ovládaný zase v jiném vztahu moc proti někomu uplatňuje. A třetí foucaultovský rys moci je, že ji nelze chápat jenom negativně, nýbrž ona vlastně je tkání společnosti. A jestliže za něco vděčíme společnosti, tak za to vděčíme zejména moci, mocenským vztahům. Bělohradský: F oucault má takovou typologii rozhodujících tří mocí: po39 [pageend41]litická moc, právní moc a pastýřská moc. A znakem moderní společnosti podle Foucaulta je to, že právě pastýřská moc byla tím, co z člověka udělalo individuum. Nejdřív to byla církev, která vyvinula určité individualizující praktiky, například vyznání, které z nás udělaly individua. Církevní moc pak se stala jakýmsi dědictvím, kterého se zmocnili intelektuálové, především sociální vědy a asistenční stát, který dál pokračuje v té péči o individuum. Ten článek, který tady kolega Petříček naznačil, pak končí slavnými slovy: Chceme-li zvítězit nad totalitarismem, musíme se zbavit také toho, ve jménu čeho proti němu bojujeme. Totiž pojmu „individua“, který je jen druhou stránkou toho totalitarismu. To je tedy pastýřská moc. Takže Foucault analyzuje, do jaké míry je intelektuál jenom jakýmsi pohrobkem pastýřské moci. To je velice zajímavé téma, které ovšem je, řekl bych, o stupínek výš. Petříček: Je zajímavé, že Foucoult na to své pojetí moci přišel nikoli dlouhým hloubáním, ale osvětlením pařížských studentských bouří v roce 1968. Bělohradský: Také ale říká, že ve skutečnosti ho poučilo Švédsko. Teprve když pobýval ve Švédsku, tak pochopil, co je to moc. Pan Starý tady ovšem použil velice zajímavý výraz, který by se měl zhodnotit - utopický kapitalismus. To je hluboký výraz, protože my spojujeme utopii vždycky se socialismem, tedy s nápravou věcí, což sem vnesl Marx. A ten kapitalismus nám připadá jako něco, co nám vleze do dveří ve jménu dějinné nutnosti: Ono to přijde samo. Tato představa kapitalismu je svým způsobem skutečně utopická, protože dveře už jsou dávno zavřeny, a teď je třeba otevřít a ten kapitalismus sem vlákat. A to spojuje kapitalismus s tou utopií. To máte pravdu, také tu utopickou verzi kapitalismu pozoruji a sám ministr Klaus má čas od času takové tendence, třeba když píše své sloupky v Literárních novinách. Prostor: Já bych si dovolil jednu malou poznámku. Když jsme tu hovořili o Buberově pojetí intelektuála v roli proroka, pak to není role, která by byla záležitostí minulosti. Je to model, v jehož rámci se udál například pověstný Havlův dopis Husákovi tuším v polovině sedmdesátých let. Shodli jsme se na tom, že intelektuál je k něčemu povolán, že má svou funkci ve společnosti, ale já jsem se pokoušel poukázat na to, že jsou ještě další prvky, které jsem označil jako romantické nebo metafyzické, protože intelektuál není jenom vzdělanec nebo technokrat, ale je to také člověk, který nikam nespěchá, ale jen tak sedí a medituje. Čili zabývá se nějakým způsobem tím, co je duchovní svět. Možná že vám to připadá příliš romantické, ale já se domnívám, že to je velice důležitá součást role intelektuála v současné době. Protože teď budeme mít, jak se mi zdá, všichni sklon stát se technokraty a politiky, a vlastní práce intelektuála, totiž ta duchovní, bude zřejmě dost podceňována. 40 [pageend42]Pinč: Romantický prvek intelektuála, jak jste říkal, je v Sokratovi. Sokratovský negativismus a protest vůči společnosti je něco, co v intelek- tuálské tradici má zůstat. Alespoň u části intelektuálů. Jistě, nemůže to být tak, že všichni intelektuálové negují zaměstnání a zůstanou v té distanci. Ale ti, kteří přijmou tuto distanci a odhodlají se k odmítnutí společnosti, ocitají se v roli posměvače. Filosof má mít i tuto roli posměvače, a kdyby se tahle dimenze ztratila, takje nebezpečí, že společnost, podobně jako athénská polis, propadne takovému zničujícímu sebeuspokojení, které je vlastně kořenem té „hybris“, kterou Sokrates kritizuje. Petříček: Je zajímavé, že v tom, co jsi říkal, se táhla ještě druhá linie: že intelektuál je ten, který se také zabývá sám sebou. A to navazuje na tu prorockou tradici. Paradoxní je to, že prorok zdánlivě nemá sám sebc, a přitom on je právě ten, který o sobě ví jako o sobě. Pinč: Na to jsme dnes trochu pozapomněli. V evropské diarchii sice naprosto převládla judaistická větev, ale patří sem stejně i ten řecký program, který tady kolega Petříček otevřel, to jest program péče o duši, zabývání se sebou samým. Takový vnitřní dialog, který je jakýmsi vzorem, ideou toho dialogu, který se potom vede ve společnosti a jímž se děje náprava a koneckonců i politika. Tento vnitřní dialog přitom odkazuje i k tomu „logos“. Je to tedy odkaz k té koncepci jazyka jakožto smysluplného prostředí, v němž je možné dorozumění. I tento rozměr patří k intelektuálství a má kupodivu jednak rys té komunikace, moderně řečeno, a jednak rys toho starání se o sebe, zabývání se sebou, péčí o sebc, kterážto není sobecká. Prostor: Já bych, když dovolíte, tu naši debatu vedl pomalu k závěru. A proto bych rád položil ještě dvě otázky, a doufám, že už budou poslední. My bychom se asi shodli na tom, že ve vyspělé západní společnosti jsou role politika a intelektuála odděleny. Čím je společnost zralejší, vyspělejší, tím víc tomu takje. Nicméně když se podíváme na české dějiny nebo vůbec na dějiny střední Evropy, zjistíme, že intelektuálové suplovali, a vlastně i dnes suplují, role politiků. Když se podíváte na první republiku, tak vlastně vznikla díky tomu - když to řeknu velice lapidárně - že se uskutečnil platónský ideál filosofa na trůně. Tím mám na mysli Masaryka. A když se podíváte na dnešní postavení Havla v prezidentském úřadu, tak je to vlastně totéž. Pinč: Ta představa, že politika je jakási hra, jakési divadlo, je pro naši scénu dosti příznačná. Platí to pro Havla i pro Masaryka. Všimněte si, jak velmi snadno se nechali vmanévrovat do určité představy, kterou já bych viděl jako inspicientskou - aby dobře vypadali. Prostor: Ano, symbolická role... 41 [pageend43]Pinč: Navíc prezident Havel je k tomu svou předchozí profesí také trochu disponován. Určitý kašírující rys v domácí politické tradici bych tedy viděl. Ovšem nevím, jestli je to něco zvlášť tragického. Například v americkém konceptu se Reagan jako westernovej hrdina ukázal být plně na místě a možná, že tato dimenze patří k politice. Politikovi je určena nějaká role ve hře a ten, kdo to umí zahrát, je pro tuto roli dobře disponován. Ve scifi románu Roberta Hanlaina „Dvojník“ je tento moment plně tematizován. U nás, bych řekl, povědomí o tom, že to je role a že je hraná, se ztratilo... Prostor: A úplně na závěr. Myslíte, že bychom mohli alespoň stručně, nouzově charakterizovat roli intelektuála dnes, v této přítomné chvíli a v té dnešní situaci? Pine: V dnešní chvíli je myslím důležité vidět to, že ta záplava uvolněné kritiky trošku zmenšuje kritickou roli intelektuálů. Ale oni by měli teď být také - a možná především - kritiky těch kritiků. To jest, měli by ukazovat, kde ta kritika je výsměšnou, sofistickou zálibou v tom, všechno rozmetat. A poukaz k té otevřené budoucnosti, tak jak tady velmi silně zazněl, je také myslím záležitost, která je nedílnou součástí toho intelektuálního poslání, které se tady pokouším bez nejmenších ambicí na nějakou definitivnost formulovat. V této souvislosti připomínám, že jednou z velkých chyb, které se nová vládnoucí garnitura dopustila, bylo právě zaměnění té otevřené budoucnosti za konkrétní perspektivu. Já tu konkrétní perspektivu směšuji s tím oblíbeným heslem - Návrat do Evropy. Toto heslo si národ přeložil po svém: do třech let se budeme mít jako v západním Německu. A to je samozřejmě naprostá hloupost na úrovni zmiňovaného Chruščovova výroku. Je to v podstatě pseudoes- chatologický moment, který měl obrovskou politickou přitažlivost. A tato politická přitažlivost má dnes oblíbený výměr ve slově Populismus, což je něco takového, co musí intelektuál ve své podstatě vždycky odhalovat. To, co udělal v této souvislosti třeba Hejdánek v Lidových novinách, kdy dokázal, že to slovo je blábol, to je typické vystoupení intelektuála proti té ohlupující pseudoeschatologii. Prostor: Protože někteří účastníci diskuse byli nuceni se mezitím odebrat za svými povinnostmi, dovolte, abych vám poděkoval za vaši účast i za výdrž, a těšíme se, že se někdy příště zase sejdeme u diskusního stolu. duben 1991 42 [pageend44]STATI A ÚVAHY KONEC REVOLUCE Hyppolite Taine Ať už se nám to zamlouvá či ne, žijeme v epoše revolucí. Na jejím počátku bylo rozboření Berlínské zdi a rozpad totalitních režimů sovětského bloku. Co nyní následuje, je rozklad sovětského impéria Samého. Jako by vše, co není dostatečně pevné a schopné dalšího růstu, muselo ustoupit něčemu novému. Tak nám hrozí další vlna revolucí: „Existenciální revoluce“, usilující o „skok z říše lži do říše pravdy“; „technokratická revoluce“, pokoušející se o zavedení tržního hospodářství podle vědecky čistého (skoro by se chtělo říci „utopického“) modelu; „národně socialistická revoluce“ na Slovensku, jejímž cílem je ustavení autochtonního národního státu; revoluce ve stylu „pochodu na Řím“, totiž na Prahu, jíž se může zúčastnit každý, kdo už má všeho po krk; „druhá sexuální revoluce“, hrozící z nás všech udělat pouhé voajéry - a zřejmě ještě několik dalších revolucí, které nejsme schopni dnes ani předvídat. Co je na každé revoluci bez ohledu na její cíle a provedení nejnebezpečnější, ukazuje přesvědčivě H. Taine ve svém klasickém díle o Velké francouzské revoluci. Je to DOKTRINÁŘSTVÍ, vznikající z přesvědčení, že po mnoha staletích bezmocného tápání máme konečně ten pravý recept na vyřešení pokud možno všech civilizačních problémů. Jde jen o to, mít dostatek moci, umět s ní zacházet a být důsledný (tj. nemilosrdný vůči všem, kteří by se tomuto řešení postavili do cesty). Pak „Ať zhynou, třeba-li řemesla“, jen když naše Velká idea bude moci opět triumfovat nad životem! Tainova kniha Konec revoluce vyšla v roce 1910 v překladu A. Gottwalda v Levné osvětové knihovně, kterou řídil a vydával K. S. Sokol v Praze. Doufáme, že poněkud zastaralý překlad neodradí čtenáře od této napínavé četby. Snadno si místo tehdejších protirevolucionářů a soukupů dosadí modernější kontrarevolucionáře a šmelináře. Jinak není třeba na podstatě dějství, jemuž se říká „revoluce“, nic měnit. (květen 1991) 43 [pageend45]Motto: Spíše uděláme z Francie hřbitov, než bychom ji neobrodili po způsobu svém“ poslanec Baudot „Ať zhynou, třeba-li, řemesla, jen když nám zbude opravdová rovnost.“ S. Maréchal; Manifest rovných lidí Nic nebezpečnějšího nad všeobecnou myšlenku v hlavách těsných a prázdných: Kdyžtě jsou prázdny, myšlenka nenarazí na nijaké vědění, které by jí překáželo; kdyžtě jsou těsny, brzo je zabere docela. Nadále mozky už nepatří sobě, myšlenka je ovládá; jedná o nich a skrze ně; v přesném smyslu slova, člověk je posedlý. Něco, co není on sám, nestvůrný příživník, myšlenka cizí a neúměrná žije v něm, rozvijí se v něm a rozplozuje v něm škodlivé choutky, kterými jest těhotná. Nepředvídal, že je dostane, nevěděl, co obsahuje jeho dogma, jaké důsledky otravné a vražedné vzniknou z dogmatu. Vznikají osudně, ráz na ráz, nátlakem okolností, zprvu důsledky anarchistické, teď zase důsledky despotické. Přišlý k moci, jakobín přináší s sebou utkvělou myšlenku svou; při vládě jako v opposici, tato myšlenka jest plodná, a všemocná formule dlouží v nový obor hemživou řadu zmnožených kroužků svých. Sledujme tento vnitřní vývoj a pronikněme s jakobínem až k zásadám, k prvotní smlouvě, k zřízení společnosti. Není než spravedlivá společnost, společnost, která jest založena na „společenské smlouvě“; a „články této smlouvy, dobře porozuměny, shrnují se v jediný článek, úplné předání každého jedince se všemi jeho právy obci... tím, že každý se odevzdá všecek takový, jaký právě jest, sebe a všechny schopnosti své, jejichž součástí jsou statky, které má.“ (J. J. Rousseau; Společenská smlouva) Není výjimky ani výhrady. Nepatří mu vlastně nic už z toho, co dříve byl nebo měl. Čím nadále jest nebo co má, jest mu svěřeno jedině poukazem. Jeho jmění a jeho osoba jest nyní částí veřejné věci; jestli je má v držení, jest to z druhé ruky; jestli jich užívá, je to jen údělem. Jest jejich opatrovníkem, údělným vlastníkem, řiditelem, nic více. Moc této myšlenky jest tak všeobecná a tak rázná, že ji vyřkne i Mirabeau v zasedání 10. srpna r. 1789: „Znám pouze trojí způsob žití ve společnosti: třeba v ní být žebrákem, zlodějem nebo placeným člověkem. I vlastník jest jenom první z placených lidí. Čemu říkáme obecně jeho vlastnictví, jest pouze mzda, jakou mu platí společnost za hospodářské rozdílení, které musí konat ostatním jednotlivcům, svou spotřebou a svými útratami. Vlastníci jsou jednatelé, hospodáři společenského tělesa. Jinými slovy, vzhledem k nim jest pouze správcem, totiž činovníkem zrovna jako jiní, jmenovaným dočasně, vždycky odvolatelným od státu, který ho zřídil. 44 [pageend46]„Jako příroda dává každému člověku naprostou moc nad všemi jeho údy, společenská smlouva dává společenskému télesu naprostou moc nad všemi svými členy.“ Všemocný suverén, povšechný vlastník, stát, koná libovolné neobmezená svoje práva na osoby a věci; a tak tedy my, jeho představitelé, saháme rukou na věci a na osoby; patří nám, poněvadž patří státu. Skonfiskovali jsme statky duchovenské, kolem čtyř miliard; konfiskujeme statky vystěhovalecké, kolem tří miliard; konfiskujeme statky popravencú a vy- hnanců: jest jich na sta milionů; spočítají se později, poněvadž seznam zůstává neukončen a prodlužuje se každý den. Zabavujeme statky podezřelých osob, a přecházíme tím v jejich požívání: zase na sta milionů; po válce a po vyhoštění podezřelých osob uchvátíme vlastnictví i požívání: zase miliardy kapitálu. Prozatím zabíráme jmění nemocnic a jiných ústavů dobročinných, kolem 800 milionů; zabíráme jmění zádušní, nadační, jmění výchovných ústavů, společností literárních nebo vědeckých: jiná hromádka milionů. Znovu zabíráme panství najatá nebo zcizená státem po tři století a přes tři století: jest jich za dvě miliardy. Zabíráme statky obecní až do obnosů jejich dluhů. Dědictvím jsme už obdrželi bývalé statky korunní a novější statky, civilní listy. Takto přes tři pětiny půdy dostává se nám do rukou, a tyto tři pětiny nepoměrně více oplývají vším; neboť jsou tam skoro všechny velké a krásné budovy, zámky, opatství, paláce, hotely, panské domy, a skoro všecko nářádí na přepych nebo pohodlí, královské, biskupské, panské a měšťácké, drahocenný nábytek, náčiní, knihovny, obrazy, umělecké předměty nakupené od staletí. Povšimněte si ještě záboru pokladní hotovosti a všech věcí zlatých a stříbrných; pouze v měsících listopadu a prosinci roku 1793 tímto hmátnutím smeteme do beden svých tři nebo čtyři miliony, ne snad assignátů, nýbrž kovových peněz. Zkrátka, ať jest jakákoli zpúsoba stálého kapitálu, zabíráme všecko, co můžeme, snad přes tři čtvrtiny. Zbývá část, která není stálá a zaniká užíváním, totiž předměty spotřební, plodiny země, všelijaké zásoby, všecky výrobky lidského důmyslu a práce, které přispívají k zachování života. „Právem předkupním“ a „právem vymahacím“ republika stává se okamžitou vlastnicí všeho, co obchodem, průmyslem a zemědělstvím dovezli, vyrobili a vypěstili na půdě francouzské: všecky plodiny a všecky výrobky patří nejprv nám, nežli připadnou svému zadržiteli; bereme u něho, co nám patří; platíme mu papírem, který nic neplatí; často vůbec mu neplatíme. Pro větší pohodlí bereme věci přímo na místě, kde jsou, obilí u rolníka, píci u pícovníka, dobytek u dobytkáře, víno u vinaře, kůže u koželuha, mýdlo, lůj, cukr, kořalku, plátno, sukno a ostatní zboží u továrníka, skladníka a obchodníka. Zastavujeme povozy a koně na ulici. Přicházíme k dopravci nebo k zasílateli a odvádíme koně ze stájí. Odnášíme nádobí kuchyňské, abychom nabyli mědi. Vyháníme lidi z jejich světnic, abychom získali lůžka. Snímáme jim pláště s ramenou a košile se hřbetů. Za den sezujeme v jediném městě deset tisíc soukromníků. „V případě veřejné potřeby,“ praví representant Isoré, „všecko patří lidu a nic jedincům.“ (Princip všech těchto opatření Robespierre vyslovil v řeči 45 [pageend47]své o vlastnictví 24. dubna 1793 a v Prohlášení práv, které jednohlasné přijala společnost jakobínů.) Na základě téhož práva rozhodujeme osobami i věcmi. Předpisujeme hromadný odvod, a což jest podivnější, provádíme jej, aspoň v několika krajích a v prvních měsících: ve Vendeé a v departementech severních a východních jest to věru všecko mužstvo schopné, všichni mužové do padesáti let, které ženeme v zástupech proti nepříteli. Potom verbujeme celé pokolení, všechny mladíky osmnáctileté až pětadvacetileté, skoro milion mužů. Deset let žaláře v okovech stihne toho, kdokoli neposlechne výzvy. Označíme ho za zběha, jeho jmění skonfiskujeme, jeho příbuzné potrestáme zároveň s ním. Později postihneme ho jako vystěhovalce, odsoudíme ho na smrt, jeho otce, matku, potomky prohlásíme za podezřelé, tudíž uvězníme je a zabavíme jejich jmění. K ozbrojení našich branců, k ošacení, opatření jich obuví a výstrojem potřebujeme dělníků: svoláme do hlavního města zbrojíře, kováře, zámečníky, všechny krejčí, všechny ševče krajské, „mistry učedníky a tovaryše“. Vsadíme do vězení všechny, kdo nepřijdou. Usadíme ostatní po skupinách do věřených domů, a rozdělíme úkol. Jest jim zakázáno, aby ničeho nedodali soukromníkům. Napříště francouzští ševci budou šít jen pro nás, a každý švec při trestu pokuty dodá nám za dekádu tolik a tolik střevíců. Ale občanská služba je zrovna tak důležitá jako vojenská služba, a jest taktéž nezbytno opatřit lid jako jej hájit. Právě pro to „zabereme pro sebe všechny, kdo pracují v ruční výrobě, v dopravě a odbytu plodin a výrobků nezbytně potřebných“, zejména paliva a potravin, drvoštěpy, vozky, plavce, mlynáře, bednáře, sekáče, oráče, „venkovany“ všelikeré a všelijaké. Jsou našimi dělníky. Vykazujeme jim místo a práci při trestu vězení a pokuty. Nesmí být už lenochů, zvláště jde-li o žně. Přivádíme na pole všecky obyvatele obce nebo kanto- nu, počítaje v to „lenochy a zahalečky". Chtíce nechtíce budou sklízet nám na očích, houfně, na poli vlastním i cizím, a odvezou společně snopy do veřejného špýcharu. Ale v práci všecko spolu souvisí od početí až do skončení díla, od nejhrubší látky až po nejjemnější výrobek, od velkého podnikatele až k nejdrobnějšímu kupci. Když jsme sáhli na první kroužek řetězu, třeba sáhnout na poslední článek řetězu. Ktomu ještě stačí rekvisice-provádíme ji pro všechny práce. Každý je povinen dále konat práci svou, továrník vyrábět, obchodník obchodovat třebas na škodu svou. Neboť jestli prodělává v obchodu, obecenstvo tím získává, a dobrý občan raději dbá veřejné výhody nad soukromý prospěch svůj. Opravdu, ať jest jakýkoli obor jeho, jest vždycky zřízencem obce. Protož obec smí jemu nejen přikázat, nýbrž i zvolit úkol jeho. Obec nepotřebuje se ho pozeptat, občan nemá práva odřeknout. Právě pro to jmenujeme nebo udržujeme lidi, i proti vůli jejich, v úřadech soudních, vojenských a všelikých jiných. Darmo se vymlouvají nebo vymykají, zůstanou nebo se stanou generály, soudci, starosty, národními jednateli, obecními konšeli, komisaři chudinskými nebo správními, vzpírajíce se zuby nehty. Tím hůře pro ně, jestli úloha jest obtížná nebo nebezpečna, jestli nemají potřebného času, jestli v sobě necítí žádoucí schopnosti, 46 [pageend48]jestli hodnost nebo svěřená úloha se jim zdá cestou k vězení nebo guillotině. Když se budou odvolávat, odpovíme jim, že jsou robotníky státu. Takto se mají napříště všickni Francouzi a také všecky Francouzky. Nutíme matky, aby vodily dcery své do schůzí lidových spolků. Nutkáme ženy, aby pará- dovaly a defilovaly po skupinách na slavnostech republikánských. Přicházíme si do příbytků pro nejkrásnější, abychom je oblékali za antické bohyně a vozili je veřejně na odiv. Ba občas označujeme bohaté ženy pro sňatky s patrioty. Není příčiny, proč bychom rekvisicí nepostihli manželství, jako jiné služby, kdyžtě jest nejdúležitéjší službou. Proto věru též vnikáme do rodin, odnímáme děti, podrobujeme je občanskému vychování. Jsme vychovateli, lídumili, bohoslovci, moralisty. Násilně vpra- vujeme své náboženství a obřady své, svou mravouku a mravy své. Řídíme soukromý život a nitro svědomí. Poroučíme myšlenkám, vyšetřujeme a tresceme tajné náklonnosti, zdaňujeme, uvězňujeme a guiIlotinujeme nejenom zlovolní- ky, nýbrž též „netečníky, umíněnce, sobce“. (Zpráva Saint-Justova 10. října 1793: „Máte trestat nejenom zrádce, nýbrž i netečníky. Máte potrestat každého, kdokoli jest nehybný v republice a nic nedělá pro republiku.“) Přikazujeme jedinci krom jeho zjevných činů též jeho myšlenky, jeho city vnitřní. Předpisujeme mu jeho záliby i přesvědčení, a přetvořujeme podle předpojatého typu jeho rozum, jeho svědomí a jeho srdce. * * ♦ Nic libovolného v tomto konání. Neboť ideální vzor jest předem načrtán. Jestli stát je všemocný, jest to právě jen „pro obrození lidí“, a theorie, která mu svěřuje jeho práva, určuje mu zároveň jeho účel. V čem záleží toto obrození člověka? Pozorujte zvíře ve stavu domácím, psa nebo koně. Vychrtlí, bití, spoutaní nebo přivázaní, bývá jich na tisíce vydíráno a udřeno proti jednomu, který se nadýmá a umře zalit tukem. A u všech, tučných nebo hubených, duše jest ještě zkaženější nežli tělo. Z pověrčivé úcty hrbí se pod břemenem svým, nebo se plazí před pánem svým. Otročtí, lenišní, mlsní, chatrní, neschopní vzdorovat psotám, kdyžtě navykli sobě ubohé schopnosti otročiny, zároveň přivykli jejím závadám, potřebám a neřestem. Jejich prvotní přirozenost se pokryla korou ničemných návyků a převrácených náklonností, jakousi bytostí umělou a dodatečnou. A krom toho ještě nejlepší část jejich prvotní přirozenosti nemohla se rozvinout, neužívána. Odloučeni od sebe, nenabyli vůbec cítění soudružného. Neumějí, jako jejich druhové štěpní, přispívat sobě a podřizovat zájem jedinecký zájmu stádnímu. Každý jen dbá sebe, nikdo se nestará o druhé, všichni jsou sobci, společenské pudy se zvrhly. Takový jest dnešní člověk, zrůdný tvor, jehož třeba přerodit, nedokonalý tvor, jehož třeba dokonat. Proto též náš úkol jest dvojí. Musíme bořit a musíme stavět. Nejprve vybavíme člověka přirozeného, potom vystavíme člověka společenského. 47 [pageend49]Dílo jest nesmírné a cítíme jeho ohromnost. „Jest třeba,“ praví Billaud-Va- rennes, „jaksi přerodit lid, který chceme osvobodit. Neboť jest třeba zničit dávné předsudky, změnit staré zvyklosti, zdokonalit převrácené záliby, omezit zbytečné potřeby, vyhladit zastaralé neřesti.“ Aledílo jestvznešené. Neboť mají „se vyplnit hlasy přírody, naplnit osudy lidstva, splnit sliby filosofie“. „Chceme,“ praví Robespierre, „nahradit sobectví mravností, čest poctivostí, zvyklosti zásadami, slušnost povinností, tyranství módy vládou rozumu, pohrdání neštěstím pohrdavostí neřestí, nestoudnost hrdostí, ješitnost velkodušností, lásku k penězům láskou ke slávě, dobrou společnost dobrými lidmi, pletichu zásluhou, krasoducha duchem, nudy rozkoše kouzlem štěstí, malichernost velmožů velikostí člověka, národ roztomilý, lehkovážný a ubohý národem ušlechtilým, mocným a šťastným, totiž všecky neřesti a všecky směšné stránky monarchie všemi ctnostmi a všemi zázraky republiky.“ Choutku po nápravě citů lidských nalézáme ve všech programech. (Zpráva Saint-Justova 26. února 1794: „Naším cílem jest utvořit takový řád věcí, aby nastal všeobecný sklon k dobru a aby vzpurnici rázem se octli na cestě k popravišti.“ Dále Zpráva Saint-Justova 13.března 1794: „Jen jediným prostředkem umoříme zlo, totiž jestli konečné přeneseme revoluci v občanský stav a budeme potírat jakoukoli převrácenost, jako by probuzena byla mezi námi za účelem vysílení republiky.“) To všechno provedeme stůj co stůj. Málo sejde na žijícím pokolení. Pracujeme pro budoucí pokolení. „Člověk, který se zříká současných lidí a sebe Samého, zapouští kotvu do budoucnosti a na srdce své tiskne potomky prosté nynějších neřestí.“ Svému dílu obětuje svůj život a život bližního. Tenkrát, až se přesvědčím,“ píše Saint-Just, „že nelze dát francouzskému národu mravy mírné, energické, jemnocitné, neúprosné k tyranství a nespravedlnosti, dýkou se zabodnu.“ „Co jsem vykonal na jihu francouzském,“ praví Baudot, „vykonám na severu: udělám je patrioty: buď oni zemrou, nebo já zemru.“ „Spíše uděláme z Francie hřbitov, než bychom ji neobrodili po způsobu svém.“ Nadarmo slepí duchové nebo zkažená srdce chtěla by odporovat. Odporují jen pro to, že jsou slepí nebo zkažena. Nadarmo jedinec odvolával by se na soukromá práva svá. Nemá už jich. Společenskou smlouvou, která jest závazna a jedině platna, zřekl se celé bytosti své. Když si nevyhradil ničeho, „nesmí ničeho znova požadovat“. Bezpochyby někteří se vzeprou, poněvadž u nich přijatá stránka trvá dál a pozdější návyk přikrývá ještě původní pud. Kdybychom odvázali koně od žernovu, znova by obcházel dokola. Kdybychom odvázali kejklíř- ského psa, znova by se stavěl na zadní tlapy. Aby se probrali k obyčejnému chování svému, musili bychom jimi prudce zatřást. Zrovna tak bude třeba zatřást člověkem, aby se probral k obvyklému chováni svému. Ale v tom se nijak neroz- pakujeme. (Řeč Jeanbon Saint-Andréa v konventu 25. září 1793: „Říkají, že libovolně vládneme, viní nás, že jsme despoty. Despoty! My! Ah! Ovšem, jestli míní despotismus, kterým svoboda má zvítězit, tento despotismus jest politickým ob48 [pageend50]rozením.“ Tleskají. Nebo Zpráva Robespierrea: „Řeklo se, že hrúzovláda jest pružinou despotické vlády. Tak tedy vaše vláda podobá se despotismu? Ano, jako meč, který se třpytí v rukou hrdiny svobody, podobá se meči, kterým pochopi tyranie jsou ozbrojeni... Vláda revoluce jest despotismus svobody proti tyranii.“) Neboť my člověka nekřivíme, my ho přímíme. Podle výroku Rousseauova „nutíme ho být svobodným“. Dáváme mu největší dobrodiní, jaké může dostat lidský tvor. Přivádíme ho nazpět přírodě, a vedeme ho k spravedlnosti. Právě pro to, jestli svéhlavě vzpírá se teď, co jest varován, stává se zločincem hodným všech trestů. Neboť se prohlašuje za odbojníka a křivopřísežníka, za nepřítele lidstva a zrádce společenské smlouvy. (Dekret z 20. dubna roku 1794: „Konvent prohlašuje, že opíraje se o mužné vlastnosti francouzského lidu, přivede k vítězství demokratickou republiku a potrestá bez milosti její nepřítele.“) * * * Logická úprava lidského typu, snaha o přetvoření živého jedince podle ní, zasahování veřejné pravomoci do všech oborů soukromého života, konání nátlaku na práci, výměnu a vlastnictví, na rodinu a vychování, na náboženství, mravy a smýšlení, obětování jedince obci, všemohoucnost státu, takové jest jakobín- ské pojetí. Není pojetí zpátečničtéjšího. Neboť hledí přivést moderního člověka nazpět do útvaru společenského, jaký před osmnácti stoletími prožil a přežil. Za historické doby, která předcházela naši dobu, zvláště v starých obcích řeckých nebo latinských, v Římě a ve Spartě, kterážto města jakobíni volí si za vzorky, společnost lidská je střižena na způsob armády nebo kláštera. V klášteře jako v armádě panuje idea vševládná a jediná. Stůj co stůj mnich chce se líbit bohu. Stůj co stůj voják chce dobýt vítězství. Právě proto se zříkají všech svých ostatních choutek a docela se podrobují, mnich řeholi a voják kázni. Podobně v antickém světě dvojí zaměstnání převládalo. Na prvním místě město mělo své bohy, zakladatele a ochránce. Z té příčiny prokazovalo jim bohopoctu úzkostlivou a ustavičnou. Ne-li, bohové opouštěli město. Opomenutím nejmenšího obřadu mohli urazit bohy a zhubit město. Na druhém místě válka byla neustálá a válečné právo kruté. Jestli nepřítel dobyl města, každý jedinec mohl se nadát, že ho zavraždí, zmrzačí, prodají na trhu, že se dožije, jak prodají jeho děti a jeho ženu kupci nejvíc nabízejícímu. Zkrátka, když si představíme město pod jeho akropolí chrámovou, v jeho opevněné ohradě, uprostřed jeho sousedů nevraživých a výhružných, uznáme, že se podobá ústavu rytířů johanitských na jejich skále rhodské nebo maltské. Jest to bratrstvo náboženské a vojenské v táboře kolem kostela. Za takových podmínek není místa pro svobodu. Veřejné názory jsou příliš důrazné. Veřejná nebezpečí jsou příliš veliká. Za jejich nátlaku a za jejich převlády jednotlivec se zříká sebe ve prospěch obce. Obec zabírá celého člověka, poněvadž pro své trvání potřebuje celého člověka. Nadále nikdo se nemůže rozvíjet stranou pro sebe. Nikdo nemůže jednat ani myslit než v určitém čtverhranu. Typ byl načrtán, ne-li logikou, tak aspoň tradicí. Každý život a každá část každé49 [pageend51]ho života musí se zařídit podle typu, jinak veřejné blaho jest zvrtkáno. Volnější vychování tělocvičné oslabuje armádu. Chodec, který nevykoná obrazům bohů obvyklou libaci, přivádí na obec nebeský hněv. A tak tedy chtě zamezit úchylkám, stát, naprostý pán, koná pravomoc neob- mezenou. U jedince nic není nezávislého, žádná částečka není vyhrazena, žádný koutek chráněný proti vrchní moci veřejných úřadů, ani jeho statek, ani jeho děti, ani jeho osoba, ani jeho mínění, ani jeho svědomí. Jestliže za dnů volebních jest údem suveréna, jest poddán celý ostatek roku, a to až do nejvnitřnějšího koutu. Za tím účelem měl Řím dva censory. Jeden z athénských archontú byl inkvisitorem pro víru. Sokrata odsoudili „jakožto nevěřícího v bohy, v něž město věřilo“. Vlastně nejenom v Řecku a v Římě, nýbrž též v Egyptě, v Číně, v Indii, v Persii, v Judsku, v Mexiku, v Peru, ve všech civilisacích v prvním rozpuku základ lidských společností jest takový jako u zvířat: jedinec patří obci, jako včela patří úlu, jako mravenec mraveništi. Jest pouhým orgánem v organismu. V různých podobách, v různých skutečnostech vlastně vyniká ze všeho autoritářský socialismus. Docela naopak v moderním světě. Co kdysi bývalo pravidlem, stalo se výjimkou, a soustava antická žije dosud jen v dočasných skupinách, jako třeba v armádě, nebo v částečných skupinách, jako třeba v klášteře. Znenáhla jednotlivec se vybavil a století za stoletím rozšířil svémocnou oblast svou. Neboť oba řetězy, které ho připínali k obci, zlomily se nebo povolily. Předně, veřejné úřady přestaly být zbrojnoši chránícími obřad. Zřízením křesťanství společnost občanská a společnost náboženská staly se dvojí odlišnou říší, a právě sám Kristus odloučil obojí pravomoc: „Dávejte císaři, co jest císařovo, a bohu, co jest božího“. Potom pak, právě vznikem protestantství, velká církev křesťanská rozdělila se na několik sekt, které nemohouce se zničit, byly nuceny žít pospolu, takže stát, i když si oblíbil jednu církev, musil trpět ostatní církve. Konečně vývojem protestantství, filosofie a véd spekulační představy se rozmnožily. Dnes jich je skoro tolik, kolik je myslících duchů, a kdyžtě myslící duchové každý den se stávají četnějšími, názory každý den se stávají hojnějšími. Z toho vyplývá, že stát by na sebe pobouřil spoustu lidí s jinými názory, kdyby vnucoval jistý názor. Proto právě, jestli stát je opatrný, zprvu zůstává nestranným, později uznává, že nemá práva zakročovat. Za druhé, válka stala se méně častou a méně zhoubnou, poněvadž lidé nemají už tolik důvodů, aby spolu válčili, ani stejné důvody, aby ji hnali do krajnos- ti. Kdysi válka byla hlavním pramenem bohatství. Vítězstvím nabývali otroků, poddancú, poplatníků. Vykořisťovali jich, využívali do sytá jejich nucené práce. Nic podobno dnes. Nikdo už ani nemyslí, aby si opatřoval lidský dobytek. Poznalo se, že jest ze všeho nejnepohodlnější, nejnevýnosnější, nejnebezpečnější. Svobodnou prací a stroji přichází se rychleji a jistěji k blahobytu. Velkým účelem není už dobývat, nýbrž vyrábět a vyměňovat. Každý den člověk rozbíhá se dále na občanské dráhy a trpí nesnadněji, aby mu je zamezovali. Jestli dosud 50 [pageend52]svoluje být vojákem, není jim proto, aby konal nájezdy, nýbrž aby se opatřil proti nájezdu. Zatím však složitostí nástrojů válka stala se důmyslnější a nákladnější. Stát už nemůže bez vlastní zkázy trvale naverbovat všechny zdatné lidi, ani přílišnými překážkami ochromit volný průmysl, který daněmi přispívá na jeho náklady. Jen když jest trochu prozřetelný, šetří občanských zájmů, a to i ve svém zájmu vojenském. Takto ze dvou osidel, do nichž obepínal celý život lidský, první prasklo, a druhé povolilo oka svá. Už není příčiny, aby se obci svěřovala všemoc. Jedinec už nepotřebuje oddávat se docela. Bez závady může si vyhradit část sebe sama, a nyní, jestli mu dáte podepsat společenskou smlouvu, buďte jisti, že si vyhradí svůj díl. * * * Opravdu, nejenom zevnější okolnosti jsou jinaké, nýbrž základ duše se změnil, a v moderním člověku vyvinul se cit, který se vzpírá antické smlouvě. Zajisté v krajních případech, nátlakem surové nezbytnosti někdy dám svůj souhlas bezvýhradný, nevymezený a dočasný. Ale nikdy, pokud chápu přesný smysl výrazů, nepodpíšu důvěřivě naprosté a trvalé oddání sebe sama: bylo by to proti svědomí a proti cti, a tyto dvě věci nesmí se zcizit. Moje čest a moje svědomí nesmí se vymknout z rukou mých. Samojediný jsem jejich opatrovníkem a strážcem. Ba ani svému otci je nevydám. Jsou to dvě nová slova, která vyjadřují dvě představy starověkým lidem neznámé; jedna i druhá má hluboký smysl a nekonečný dosah. Těmito představami jedinec jako výhonek, který se osamocuje od stonku a zapouští sám pro sebe kořínek, odpoutal se od prvobytné obce, elánu, rodiny, kasty nebo obce, v němž žil neodlišný a nerozdílný. Přestal být údem a přívěskem. Stal se osobou. První představa jest původem křesťanská, druhá původem feudálním, a obě dvě, složeny k sobě, měří ohromnou dálku, jaká dělí antickou od duše moderní. Sám stoje před bohem, křesťan pocítil, že se v něm rozplývají jako vosk všechny svazky, které jeho život poutaly k životu jeho skupiny. Vždyť jest tváří v tvář před soudcem, a tento neomylný soudce vidí duše tak, jak jsou, ne snad zmateně a hromadně, nýbrž zřetelně jednu za druhou. Na jeho soudu žádná duše není zodpovědná za druhou. Každý odpovídá jen za sebe. Jedině její činy jsou jí přičítány. Ale tyto činy mají nesmírný dosah. Neboť sama duše, vykoupena krví boha, má nekonečnou cenu. Tak tedy podle toho, jak využila nebo nevyužila božské oběti, její odměna nebo její trest bude nesmírný. Při posledním soudu otevírá se jí věčné trápení, nebo věčná blaženost. Naproti tomuto nepoměrnému zájmu všechny ostatní zájmy se tratí. Nadále velikou její záležitostí jest, aby byla uznána za spravedlivou ne lidmi, nýbrž bohem, a každý den začíná v ní tragický hovor, při kterém soudce se dotazuje a hříšník odpovídá. Tímto rozhovorem, který trval osmnáct století a který dosud trvá, svědomí se 51 [pageend53]zjemnilo, a člověk pojal naprostou spravedlnost. Zda sídlí v pánu všemohoucím, či trvá sama v sobě, po způsobu mathematických pravd, to jí neubírá nic z její svatosti, tudíž ani z její pravomoci. Rozkazuje povýšeným tonem, a co přikazuje, musí být vykonáno stůj co stůj. Jsou přesné povinnosti, k nimž je každý člověk přísně poután. Žádný závazek ho nepropouští z nich. Jestli se prohřeší proti nim, poněvadž přijal protivné závazky, jest pro to zrovna tak vinen, a k tomu ještě jest vinen, že se tak zavázal. Jest zločinem zavázat se k zločinům. Takto tedy jeho vina jeví se mu dvojnásobnou, a vnitřní osten bodá ho dvakrát namísto jedenkrát. Právě pro to, čím jemnější jest svědomí, tím neraději se zříká sebe. Už předem vzpírá se každé smlouvě, která by ho zaváděla k zlému jednání, a odpírá lidem právo, aby mu ukládali výčitky. Současně jiný cit povstal, zrovna tak vzácný, ale ještě živější, lidštější, účinnější. Feudální pán, samoten v pevném zámku svém, v čele své tlupy, nemohl počítat nežli na sebe. Neboť tehdy nebylo veřejné moci. Bylo třeba, aby se bránil sám, a aby se bránil řádně. V tomto světě bezvládném a vojenském ten, kdo trpěl nejmenší přehmat cizí, kdo nechal bez trestu nejmenší zdání urážky, platil za slabocha nebo za zbabělce a ihned stával se kořistí. Musil být hrdým při trestu smrti. A buďte jisti, že byl hrdým bez nesnáze. Povšechný vlastník a skoro naprostý suverén, nemaje sobě rovných ani podobných pánů v panství svém, jest jediný tvor, rodem povýšený, nesrovnalý s druhými lidmi. O této věci točí se jeho neustálý monolog po dlouhé hodiny chmurné samoty, a tento monolog trval devět století. Takto tedy jeho osoba a všechny přívlastky jeho osoby stávají se nedotknutelný v jeho očích. Nežli by si nechal odejmout z nich částečku, raději nasadí a obětuje všecko. Krajní hrdost jest nejlepší hlídka, aby člověk byl na stráži svého práva. Neboť jest na stráži nejenom, aby si zajistil právo, nýbrž hlavně též, aby sobě vyhověl. Člověk vymyslil si důstojenství, jaké přísluší jeho hodnosti, a ukládá si je jako příkaz. Nadále nejenom žádá úctu od druhého, nýbrž sám sebe si váží, má cit pro čest. Jest to ušlechtilá samoláska, kterou sebe uznává za tvora šlechetného, a zakazuje si podlé činy. Někdy se zmýlí při posuzování činů svých. Někdy móda nebo ješitnost zavlekou ho příliš daleko nebo ho zavedou na přič k malichernostem nebo k bláznovstvím. Bude nevčasné choulostivý v otázce cti. Ale konec konců právě touto utkvělou otázkou udrží se na nohou i za absolutní monarchie, za Filipa II. ve Španělých, za Ludvíka XIV. ve Francii, za Bedřicha II. v Prusku. Od feudálního barona k dvornímu šlechtici a k modernímu gentlemanu tradice vytrvá a sestoupí znenáhla po stupních až k základu společnosti. Dnes každý citlivý člověk, měšťák, sedlák, dělník, má svou čest jako šlechtic. Za nájezdů společnosti, která ho obklopuje, i on si ponechává svou soukromou oboru, jakousi mravní ohradu, v které chová své názory, své přesvědčení, své záliby, své povinnosti synovské, manželské, otecké a všecek vnitřní poklad své osobnosti. Tato tvrz patří pouze jemu samému. Nikdo ani jménem veřejného zájmu nemá práva do ní vstoupit. Vzdát se jí bylo by zbabělostí. Třeba se dát zabít v průlomu, spíše než vydat klíče k ní. Když tato bojovná čest dá se ve službu svědomí, stane se přímo ctností. Takové jsou hlavní dvě myšlenky naší evropské morálky. Skrze první před52 [pageend54]stavu jedinec uznal pro sebe povinnosti, kterých nic ho nemůže sprostit. Skrze druhou představu přiřknul si práva, kterých nic ho nemůže zbavit. Z těchto dvou kořenů naše civilizace rostla a roste. Pohleďte na hloubku a rozlohu historického pole, do něhož se zakořenily, a posoudíte, zda kořeny jsou silný. Pohleďte na výšku a neobmezený vzrůst stromu, který napájejí, a posoudíte, zda kořeny jsou zdrávy. Všude jinde, kde scházel jeden nebo druhý kořen, v Číně, v římské říši, v islámu, míza vyprahla, strom zakrněl nebo se svalil. Oběma kořeny náš strom žije a roste pořád. Dávají látku jeho nejušlechtilejším větvím, jeho nejlepším plodům. Lidský výhonek je více nebo méně krásný podle toho, zda mu přichází šťáva více nebo méně čistší, a právě tyto kořeny chce vyseknout jakobínská sekera. Zrovna modernímu člověku, který není ani Číňan, ani starověký člověk, ani musulman, ani barbar, ani divoch, člověku křesťanskou výchovou utvářenému a stajenému ve svědomí svém jako ve svatyni, člověku feudální výchovou utvářenému a ohrazenému ve svou čest jako v pevný zámek, tomuto člověku poroučí nová smlouva společenská vydat svou svatyni a svůj pevný zámek. A komu je má vydat v této demokracii založené na převaze číselné? V theorii obci, totiž davu, kde bezejmenný popud nahrazuje osobní úsudek, kde jednání stává se neosobním, kde nikdo se necítí zodpovědným, kde je zmítán, unášen jako písečné zrnko ve víru prachovém, kde všechny přehmaty předem jsou ospravedlněny státním zájmem. * * * Dvě přednosti, které se táhnou k sobě, jmění a vychování, řadí člověka do vyšší třídy. Právě proto jednak jmění, nebo vychování, jednak oboje pospolu určují člověka k oloupení, vězení a smrti. Nadarmo ukáže se jakobínem, třeba krajním jakobínem. Héraulta de Séchel- les, který hlasoval pro smrt krále, který zasedá ve Výboru pro obecné blaho, který v Haut-Rhin (Horním Porýní) nedávno prováděl do krajnosti nejhorší zákony revoluční, ale na neštěstí jest boháčem a mužem velkosvétským, odveden na popravu, a obvyklí diváci poprav dobře si vysvětlí jeho odsouzení: nebyl patriotem; jak by též byl, kdyžtě měl 200000 liber důchodu, ba hůře, kdyžtě byl generálním prokurátorem? Z obojí chyby jediná stačila. A přede vším samojediná a už sama sebou „zámožnost“, píše Saint-Just, „jest hanebností“. A podle něho člověk jest zámožným, když „neživí tolik dětí, kolik tisíc liber má důchodu“. Opravdu mezi lidmi, které zavřeli jako „boháče a sobce", vidíme osoby, které podle prohlášení samého revolučního Výboru mají pouze 4000, 3700, 1 500, ba jen 500 liber důchodu. (Tak třebas v Neversu uvěznili dvaašedesátníka jako „boháče, sobce, fanatika, který nedělá nic pro revoluci, vlastníka, který má 500 liber důchodu“.) Ostatně jmění neb blahobyt vnuká majiteli smýšlení protirevoluční. Tak tedy je závadou na ten čas: „Jsi bohat,“ praví k boháči Cambon v povšechném proslovu. „Máš smýšlení, které nám působí útraty.“ Tož tedy plať nám za odškod- 53 [pageend55]nou, a buď nám vděčen za naši shovívavost, jestliže z opatrnosti té podržíme za mřížemi až do míru. „Boháč, protirevolucionář a neřestník“, podle Robespierra tyto tři příznaky souvisí. („Kdož jsou naši nepřátelé? Neřestníci a boháči.“ - „Všichni boháči touží po protirevoluci.“ - Poznámky Robespierrovy v červnu a v červenci 1793 a řeč Robespierrova v jakobínském spolku 10. května 1793). Tudíž mít nějaký přebytek jest neklamnou známkou aristokratismu, patrným znamením incivis- mu, a jak praví Fouché, „kárnou značkou; kdyžtě nadbytek jest zřejmým a svévolným porušením práv lidových, každý člověk, který má víc, než potřebuje, nemůže toho užít a nemůže toho leč zneužít. Kdokoli neodevzdá celku přebytek zásoby nezbytně potřebné... sám sebe řadí mezi podezřelé lidi...“ „Bohatí sobci, vy nám děláte všechny nesnáze naše.“ „Vy jste se opovážili pohrdavě se smát při jmenování bosáků. Vy jste měli nadbytek vedle svých bratří, kteří zmírali hladem. Nejste hodni žít ve společnosti s nimi. A kdyžtě jste pohrdli jejich společností u své tabule, vyvrhují vás pro vždy ze svého středu a odsuzují vás zas jednou oni, abyste nosili okovy, které jim přichystala vaše lhostejnost nebo vaše zločinné spády." (Zpráva slídičů o Paříži z 12. a 13. srpna 1793: „Boháč jest zapřísáhlým nepřítelem revoluce.“) Jinak řečeno, kdokoli má nad sebou dobré přístřeší a na sobě dobrý šat, muž nebo žena, zahaleč nebo pracovník, šlechtic nebo nešlechtíc, stává se kořistí žaláře a popravy, při nejmenším nevolníkem, jehož lze libovolně zdaňovat a zapřahat. Jeho kapitály a jeho úspory, nevydá-li je samovolně a hned, stávají se nástrojem viny a jsou průkazným předmětem. Přečasto nařízení postihují boháče právě jen jakožto boháče. Zahradí pospolu všechny boháče v městě, aby je po sobě vydírali podle jejich domnělých majetků. V Štrasburku zdaní 193 osob, každou na 6000 až 300000 liber, celkem na 6 milionů, které musí do čtyřiadvaceti hodin zaplatit předáci každé živnosti nebo řemesla, bankéři, dohodci, obchodníci, průmyslníci, profesoři, pastoři, advokáti, lékaři, ranhojiči, knihtiskaři, čalouníci, zrcadelníci, provazníci, zedničtí mistři, kavárníci, krčmáři. A nechť jen hledí zapravit daň ve Ihútě předepsané. Ne-li, postaví je na pranýř, na popraviště, tváří v tvář guillotině. „K sloupu hanby připoutali jednoho z nejlepších občanů obce, který podal trvalé důkazy své oddanosti pro revoluci, kdyžtě nemohl za den hotově vyplatit sumu 250 000 liber.“ Někdy nařízení postihne celou třídu, nejenom šlechtice a kněze, nýbrž všechny členy méšťácké živnosti, nebo třebas i řemesla skoro rukodělného. Ve Štrasburku o něco později „hledě k tomu, že krčmáři vždycky se po zlatě pachtili“, odsoudí je k 250000 liber pokuty, kterou musí zaplatit do tří dnů, sice jej prohlásí za vzpurníky proti zákonu a zaberou jim jejich jmění. Potom z podobné záminky zdaní pekaře a moukaře na 300 000 liber. Ba ještě dál, píší poslanci Milhaud a Guyardin, „rozkázali jsme zatknout všechny bankéře, směnár- níky a notáře... Všecko jejich bohatství jsme zabavili; myslíme, že bitých peněz, které jsou pod pečetí, jest na 2 nebo 3 miliony a assignátů na 15 nebo 16 milionů.“ 54 [pageend56]Stejný tah sítí v Paříži. Na rozkaz prokurátora departementu Lhuilliera u všech „bankéřů, sménárníkú, bursovníkú, penéžníkú atd.“ přitiskli pečeti, a je zavřeli do Madelonnettes. Za nékolik dní potom propustí je z milosti, aby mohli zaplatit své dávky, ale s podmínkou, že zůstanou v domácím vězení na své útraty, každý pod dozorem dvou dobrých bosáků. Zrovna tak v Nantes, v Lyoně, v Marseilli, v Bordeaux žaláře se plní a guilloti- na dopadá po celých řadách. V Bordeaux jednak „všechny herce a herečky z Grand-Theatru, jednak všechny velké obchodníky, celkem přes 200,“ uvěznili za jedinou noc. V Paříži jest to jednak řada generálních pachtýřů berních, jednak řada členů soudního dvora pařížského. Z Toulouse všechny členy soudního dvora toulousského odvezou na vozech, aby je soudili a postínali v Paříži. V Aix, píše jednatel, „guillotina zabrousí do bývalých státních návladních. Několik set hlav uťatých po zákonu vykoná znamenitý užitek.“ A jakož pro nové zločiny třeba nových termínů, k „incivismu“ (neobčanské smýšlení), „moderantismu“ (umírněné smýšlení) připojí „negociantismus“ (kupčení), přečin snadno zjistný a velmi rozšířený. „Boháči a kupci,“ píše slídič, jsou zde (v Lilie) takoví, jako jsou jinde, rodilí nepřátelé rovnosti a milovníci ohavného federalismu, jest to jediná aristokracie, kterou zbývá rozdrtit.“ Ještě přesněji Barére na řečništi prohlásí, že „obchod jest lichevní, monarchický a protirevoluční.“ Obchod sám o sobě lze uznat za výzvu zlých pudů. Jeví se jako zařízení neřestné, neobčanské, protibratrské, a několik dobrých jakobínů navrhuje, buď jej zakázat soukromníkům a přiřknout zúplna státu, nebo jej zrušit zároveň s řemesly a továrnami, které jej udržují, a nechat ve Francii pouze zemědělce a vojáky. („Ať zhynou, třeba-li, řemesla, jen když nám zbude opravdová rovnost!“ - Sylvain Maréchal; Manifest rovných lidí.) Druhá přednost a druhý přečin notáblů jest povýšenost vzděláním. „Ve všech slušných společnostech,“ píše hollandský cestovatel v roce 1795, „lze najisto hádat, že byla zavřena polovice přítomných osob.“ K přítomným při- myslete si nepřítomné, totiž popravené, vyhnance, vystěhovalce, vyvezené, a pomyslete si, že v druhé šťastnější polovici ti, kdož nezakusili žaláře, aspoň jej okoušeli předem. Každý z nich očekával každý den, že stihne ho zatýkací list. „Za Robespierra bylo to nejhorší,“ řekli mi starci, „že ráno nikdy nebylo jisto, ulehne-li kdo večer v lůžku svém.“ Nebylo vzdělance, který by nežil s touto obavou. Prolistujte seznam podezřelých, vězňů, vyhnancú a popravených v nějakém méstě, okrsku, departementu. Ihned uvidíte podle hodností a živností předně, že jsou tam zapsány tři čtvrtiny vzdělanců, potom že duševní vzdělání samo sebou jest podezřelé. „Stejně každý byl vinen,“ píší správní úředníci štrasburš- tí, „ať byl kdo bohat, či byl vzdělán... Jakobínský obecní úřad prohlásil universitu za federalistní. Zakázal veřejné vyučování, a tudíž dal zatknout professory, kantory, národní učitele a všechny vychovatele, jak veřejné, tak soukromé, 55 [pageend57]i takové, kteří měli průkazný list civismu... Uvěznili všechny kazatele a učitele protestantského vyznáni v Bas-Rhin (v Dolním Porýnsku) a pohrozili jim, že je převezou do tvrze besanconské.“ V pařížském spolku jakobínském Fourcroy, chtě se omluvit, že jest vědcem, že koná kursy chemie, že nevěnuje všecek svůj čas tlachům konventu a klubů, musil prohlásit, že jest chůd, že žije ze své práce, že živí „bosáka, svého otce, a bosačky, své sestry“. Třebas je dobrý republikán, uklouzne jen tak tak, a rovněž lidé jeho rázu. „Pronásledovali všechny vzdělané lidi,“ praví za měsíc po 9. thermidoru. („Běda těm, kdo se odlišovali od svých spoluobčanů poctivým blahobytem, pečlivým vychováním, slušným oblekem a nějakými schopnostmi! Byli pospasem pronásledování a smrtí.“ - Výpověď šesti odborů obce Dijon- ské). „Mít vědomosti, být vzdělancem stačilo, aby ho zatkli jako aristokrata... Robespierre... s urputnou dovedností soužil a pomlouval, hnusil a ztrpčoval všechny, kdož oddali se rozsáhlým studiím... cítil, že vzdělaní lidé nikdy nepokleknou před ním... Ochromili vyučování, chtěli vypálit knihovny... Zda jest třeba vám říkat, že i na prahu vašich sezení dělají všude pravopisné chyby? Už se neučí ani číst a psát.“ V Nantes Carrier se honosil, že „rozehnal literární společnosti“, a ve svém výčtu zlovolníkú přidává „k obchodníkům a boháčům duchaplné lidi“ V žalářních záznamech čteme, že toho a toho uvěznili, poněvadž „byl důvtipný a mohl škodit“, jiného zas, že pozdravil obecní úřady: „Dobrý den, pánové!“ Jest to proto, že zdvořilost, jako jiné známky dobrého vychování, stala se skvrnou: dobré způsoby považují nejen za zbytek starého řádu, nýbrž také za vzpouru proti zřízenému řádu, hnusí-li se člověku surové přítelíčkování, domácké klnutí, oplzlá rčení dělnická nebo vojáčka. Celkem jakobínství svým učením a svými činy, svými žaláři a svými katy volá k národu, který drží pod svoji metlou: „Buď hrubý, abys byl republikánský. Staň se opět surovým, abys ukázal po- vznešenost svého ducha. Zanech mravů vzdělaného národa, abys pochytil mravy galejníků. Znetvoř svoji řeč, abys ji povznesl. Mluv jako luza, sice tě popraví... Španělští žebráci chovají se k sobě důstojně. Prokazují úctu k lidskému pokolení pod hadry... Naproti tomu my tobě přikazujeme, abys převzal naše hadry, naše nářečí, naše tykání... Oblekej se do kazajky a chvěj se. Staň se hranatým a hloupým a prokaž svůj civismus úplným nedostatkem vzdělání.“ Tohle je doslova pravda. „Vychování,“ praví jiný současník, „rozmilé vlastnosti, vlídné způsoby, šťastný výraz tváře, půvaby těla, vzdělání ducha, všechny dary přírody byly veskrze příčinou psanectví. Člověk udával sebe Samého za aristokrata, když se nezbosačil a nezproletařil mravem, způsobem, tonem, řečí a šatem.“ („Dumas říkal, že třeba popravit všechny duchaplné lidi... Henriot navrhoval vypálit Národní knihovnu a jeho návrh opakovali v Marseilli... Pronásledování proti nadaným lidem bylo soustavné...“ V odborech křičeli: „Nedůvěřujte tomu člověku, neboť napsal knihu.“ - Zpráva Grégoireova). Právě pro to „z jakéhos dosud neznámého licoměrnictví lidé, kteří nebyli ne- řestníky, myslili, že se jimi musí zdát.“ Ba, hůř ještě, „dokonce se báli být sami 56 [pageend58]seboii, měnili jméno, převlékali se v hrubé a ohavné obleky, každý bál se podobat sám sobé.“ Opravdu, podle jakobínského programu všichni Francouzi musí se přetavit v jediném kadlubu. Vezmou se hned za mlada, přikáže se jim stejné vychování řemeslníka, sedláka, vojáka, a dospělí, vystříháni guillotinou, předem už se přetvoří podle předepsaného vzoru. Už netřeba nádob zlatých nebo křišťálových, drahocenných, úhledných nebo jemných: rozbili je a rozbíjí je. Teď už netrpí a neobjednávají nežli sprosté nádoby, veskrze z téže látky, stejnotvaré, stejnobarvé, hotové v tisícerých kusech a na velko, ve veřejných továrnách, k hrubým a prostým potřebám života selského a života vojenského. Každý tvar původní, vzácnější je zavržen. „Chvilkoví pánové,“ píše Taillandier, „rádi mířili mečem na vybrané hlavy, na energické povahy. Jak jenom mohli v tak krátkém času, zkosili výkvět nebo naději národa.“ V tom byli důslední. („Zakázat každý spis na obranu zjevení. Děti budou vychovávány společně. Děcko už nebude jmenováno po otci. Žádný Francouz nesmí odejít z Francie. Města budou zbořena, zámky strženy, knihy stiženy klatbou. Francouzi budou nosit zvláštní oblek. Armádám budou velet občanští úředníci. Mrtví budou souzeni a budou pohřbeni jen po příznivém soudu. Žádný spis nebude uveřejněn bez vládního povolení.“ - Program rovných lidí). Rovno- právnický socialismus chce mít za občany jenom automaty, pouhé nástroje v rukou státu, veskrze podobné, neuměle sestrojené, pohodlné v ruce, bez svědomí, cíle, počinu, zvědavosti nebo čestnosti osobní. Kdo se vzdělával, rozvažoval, myslí a volí sám od sebe, předčí úroveň a otřásá jhem. Vyznamenávat se, mít ducha a čest, patřit k výkvětu, toť protirevoluční. V lidovém spolku v Bourg-en-Brosse poslanec Javogues prohlásil, že „republika zřídí se teprve na mrtvole posledního čestného muže.“ ★ ★ ★ Zde, na jedné straně, mimo obecné právo, ve vyhnanství, v žaláři, na popra- višti jest výkvět Francie, skoro veskrze výtečníci rodem, důstojenstvím, majetkem,zásluhou, předáci inteligencí a kulturou, schopností a ctností. A tam, na druhé straně, nad obecné právo, v hodnostech a všemohoucnosti, při nezodpovědné diktatuře, v libovolných prokonsulátech, při soudnické svrchovanosti je sběř vytříděnců všech tříd, povýšených potrhlíkú, dryáčníkú, surovců a zločinců. Často skupením osob protiva ovládaných a vládnoucích vyniká tak mocným obrysem, že bychom ji uznali za umělou a zúmyslnou. Na její zachycení bylo by třeba nikoli slov, nýbrž opravdových barev a tahů štětcem malířským. Na západě Paříže v žaláři ulice Sèvres nakupení vězni jsou přední osoby čtvrti Saint Germain, preláti, důstojníci, velmoži, velké dámy, p. de Clermont- -Tonnerre, p. de Crussol d’Amboise, p. de Kersaint, p. de Saint-Simon, biskup z Agde, hraběnka de Narbonne-Pelet, vévodkyně de Gramont, kněžna de Chi- may, hraběnka Raymond de Narbonne a její dcera desítiletá, zkrátka výkvět této 57 [pageend59]uhlazené společnosti, kterou Evropa obdivovala, napodobovala a která svou vybranou dokonalostí vyrovnala, nebo překonala všechno, co vznešená civili- sace v Řecku, v Římě, v Itálii vytvořila nejrozmilejšího, nejskvélejšího, nejjem- néjšího. Pohleďte na soudce jejich života a smrti, na potentáty též čtvrti, kteří proti nim vydali zatykači rozkaz, kteří je ohrazují, aby je vykořistiIi a kteří jim na očích na jejich útraty konají žranice: jsou to členové revolučního Croix-Rouge, osmnáct prokázaných darebů nebo zhýralých nádeníků, jaké jsme popsali, bývalí kočí, vrátní, příštipkáři, posluhové nárožní, pomocníci stokařství, bankrotáři, paděla- telé, bývalí nebo budoucí trestanci, veskrze kořist policie nebo nemocnice. Na druhém konci Paříže ve věži Templové, odloučen od své sestry, vyrván své matce, malý dauphin ještě žije. Nikdo ve Francii není tak hoden soucitu a úcty. Neboť jestli jest Francie, jest právě jen dílem pětatřiceti vojenských vůdců nebo korunovaných králů, jejichž jest posledním přímým potomkem. Nebýt desíti století jejich vytrvalé politiky a jejich dědičného velení, členové konventu, kteří právě znesvětili jejich hrobky v Saint-Denis a naházeli jejich kosti do společné jámy, nebyli by Francouzi. („Viděl jsem, jak se srdcem našeho výtečného vévody René, uloženým do kaple sv. Bernardina, hrají si ve františkánském klubu angersském nádeníci, kteří je po sobě házeli.“ - Svědectví Bordier-Lugloi- se). V této chvíli, kdyby hlasování bylo svobodné, nesmírná většina lidu, devatenáct Francouzů z dvacíti, uznali by králem nevinného a vzácného hošíka, dědice rodu, kterému vděčí, že jsou národem a že mají vlast: jest to osmiletý hoch, časně probudilý, právě tak chápavý jako dobrý, tváří rozmilý a rozkošný. Pohleďte vedle něho: ústa samá nadávka a pěst zdvižena, jest druhá osoba, obličej šibeniční a kořalkou rozpálený, jeho pravoplatný vychovatel, jeho řádný hofmistr, naprostý pán, příštipkář Simon, právě tak zlomyslný a oplzlický, podlý a sprostý, který ho násilně opijí, který ho vyhladovuje, který mu brání spát, který ho zasypává ranami a který z příkazu, z pudu, ze zásad doléhá na něho celou svou surovostí, celou svou zvrhlostí, aby ho zneřádil, zhňupil a zkazil. Mezi věží Templu a káznicí v ulici Sèvres, v soudním paláci, skoro stejný rozdíl staví naproti sobě nevinné a zlosyny, překládaje ctnosti a nectnosti. Ba jsou i dny, kdy ještě okatější rozdíl umísťuje zločince na soudní stolici a soudce na lavici zločineckou. Dne 1. a 2. floréalu bývalé opatrovníky veřejného práva, zástupce a správce svobody za monarchie, pětadvacet členů soudních dvorů pařížského a toulous- ského, z nich některé výtečné duchy kulturou a povahou nejvzácnější, mezi nimi nejlepší historická jména francouzského úřednictva, Étienne Pasguiera, Le Fé- vrea d’Ormesson, Molea de Champlatreux, de Lamoignon, de Malesherbes, odpraví na guillotinu soudcové a porotcové, které každý zná, vrahové nebo surovci, kteří si nedají práci, nebo nemají schopnosti, aby odůvodnili své rozsud- ky. De Malesherbes řekl po přečtení svého žalobního spisu: „Kdyby to aspoň mělo zdravý smysl!“ Opravdu, kdo pronášejí rozsudek, podle vlastního přiznání jsou to „porotci 58 [pageend60]kovaní, dobří bosáci, mužové přírody“. Jaká to příroda! Jeden z nich, Trinchard, auvergnatský stolař, živě se zachytil lístkem, který před líčením pošle své ženě: „Nejsi-li doma docela sama a jestli tovaryš je v práci, můžeš, má drahá ženuško, přijít se podívat, jak soudíme 24 pánů, veskrze bývalé to předsedy nebo rady soudního dvoru pařížského nebo toulousského. Nezapomeň vzít s sebou něco, protože nebudeme hotovi do 3 hodin. Líbám Tě, má drahá ženuško.“ Při témž tribunálu zakladatel a tvůrce chemie, velký Lavoisier, odsouzen na smrt, žádá za čtrnáctidenní odklad popravy, aby dokončil nějaký výzkum, a předseda Coffinhal, jiný auvergnatský rodák, mu odpoví: „Republika nepotřebuje vědců.“ Nepotřebuje ani básníků, a první tehdejší básník, jemný a vznešený, který znova otevřel antické zdroje, André Chénier jest popraven. Máme v originálu rukopisný protokol jeho vyšetřování, opravdové arcidílo hatlaniny a nehoráznosti... Bylo by třeba zúplna podat jej tady „s jeho hanebným smyslem a pravopisem“. Přečtěte si jej, chcete-li vidět geniálního muže vydaného šelmám, šelmám surovým, vzpurným a urputným, které neslyší ničeho, také nechápou ničeho, ba ani nerozumějí obvyklým slovům, které klopýtají ve svých omylech, a chtíce opičit intelligenci, válejí se v oslovině. Převrat jest úplný: podrobena revoluční vládě, Francie podobá se osobě, kterou by nutili chodit po hlavě a myslit nohama. * * * Puzena jakobíny, Francie octla se v pusté psotě, v prvním okruhu pekelném. Za prvním jsou ještě jiné okruhy, čím dále hlubší, užší a tmavější. Octne-li se v posledním okruhu nátlakem jakobínů? * * * Očividně, vázne-li všude a mísry ustává výživa ve společenském tělese, jest to pro to, že v hospodářském ústrojí citlivá žilka jest dotčena. Očividně touto žilkou jest cit, jakým člověk lpí na svém vlastnictví, bojí se riskovat je, vzpírá se zmenšit je a hledí je zvětšovat. Očividně, v skutečném člověku, v takovém, jak už jest tento cit zavilý, houžev- ný, vždycky chvějný a účinný, jest nádrží vnitřní síly, která skýtá tři čtvrti, ba skoro celý soubor úporné snahy, počítavé pozornosti, trvalé úsilí, jakým se jedinec odříká, vynalézá, činí se, pracuje zdárně svýma rukama, svým rozumem a svými kapitály, vyrábí, spoří a tvoří pro sebe i pro druhého zásoby a blahobyt. Pravdě se podobá, že nezištné pohnutky, čistá láska k bližnímu, k lidstvu, k vlasti nejsou setiny síly v souhrnu síly, která vede k lidským činům. Ještě třeba připomenout, že, púsobí-li, bývají vždycky smíseny připojením pohnutek lehčího zrna, totiž touhy po slávě, potřeby samoobdivu a samochvály, obavy z trestu a naděje v odměnu v záhrobním životě, veskrze pohnutek zištných, bez nichž by nezištné pohnutky neměly účinku, leda u dvou nebo u tří duší z tisíce. 59 [pageend61]M dosud byl tento pocit dotčen jen z polovice, a to zejména v třídé zámožné nebo bohaté. A tak tedy zmařili jenom polovici jeho užitečné energie a připravili se hlavně o služby, jaké skýtá třída bohatá nebo zámožná. Odstranili skoro jen práci kapitalisty, vlastníka a podnikatele, práci na velko, předvídavou složitou a její výplody, totiž věci přepychové, věci pohodlí a všeobecnou přítomnost, lehké podílení, samovolná rozdílení nezbytných zásob. Zbývá zkrušit přežilé žilky pracovní a živné, zmařit zbytek jeho užitečné energie, vykořenit jej až do lidu, zamezit co možná nejvíce práci na drobno, ruční, hrubou a její základní výkony, zmalomyslnit drobného kramáře, řemeslníka a rolníka do té míry, že pokoutnímu kramáři znechutí se prodávat pískový cukr a svíčky a pokoutnímu ševci šít obuv, že mlynáři napadne opustit mlýn, povozníku se zachce zanechat povozů, hospodář uzná za nejmoudřejší, aby teď odprodal své koně, sám snědl vepře, nekrmil už volů, ba ani nesel. To všechno jakobíni provedou. Neboť to všechno jest nezbytný výsledek theorie, kterou prohlásili a kterou uplatňují. Podle této theorie zavilý, mocný a hluboký pud, jakým jedinec houževně drží pro sebe a pro svoje lidi svůj majetek a své výrobky, jest právě ona nezdravá krise, kterou třeba ubít a ochromit stůj co stůj. Její pravé jméno jest „sobectví, neobčanské smýšlení“ a její postupy jsou přehmaty proti veřejnosti, jediné řádné vlastnici statků a prací, ba více ještě, osob a služeb. Tělo i duše, všecko patří státu, nic vlastníkům, a v případě potřeby stát má právo nejenom zabrat pozemky a kapitály, nýbrž i vymáhat a oceňovat, jak se mu zlíbí, zrní a dobytek, vozy a tahouny, svíčky a pískový cukr, osobovat si a oceňovat, jak se mu zlíbí, práci ševče, krejčího, mlynáře, po- vozníka, oráče, žence a mlatce. Všeobecný zábor lidí a věcí, toť jeho úkol, a noví suverénové hoví mu co možná nejlépe. Neboť ve skutečnosti nezbytí je pohání: vzpoura řve u jejich dveří. Čeládka potrhlých mozků a prázdných žaludků, nuzácká a bezdělná luza, pařížská chátra neposlouchá rozumu: vymáhá na zdař bůh a na slepo. Jest třeba ihned ji upokojit, sypat ráz na ráz dekrety, které vyžaduje, i nevhodné a škodlivé, vyhladovět provincie, aby ji nasytili, vyhladovět ji zítra, aby ji dnes nasytili. Za pouliční vřavy a hrozeb jde se co nejkvapněji. Přestává se myslit na budoucnost, dbá se jen o přítomnost. Bere se násilím. Podpírá se násilí surovostí, vypomáhá se krádeži vraždou. Vyvlastňují se řady osob, přivlastňují se celé řady věcí. Po boháči olupuje se chudák. Po čtrnáct měsíců revoluční vláda pracuje takto oběma rukama: jednou rukou dovršuje zábor vlastnictví velkého nebo středního; druhou rukou podniká zhoubu malého vlastnictví. Proti velkému nebo střednímu majetku stačí jí rozšířit a zostřit předchozí dekrety. Oloupeny poslední zbylé korporace: zabírá jmění špitálů, obcí, všech společností vědeckých nebo literárních. Oloupeni, věřitelé státu a všichni jacíkoli věřitelé: za čtrnáct měsíců pustí v oběh za 5100 milionů assignátů, někdy 1 400 milionů, 2000 milionů jediným dekretem, a takto se pro budoucnost odsuzuje k úplnému bankrotu. Zneceňuje 1 500 milionů assignátů s královskou tváří. Li- 60 [pageend62]bovolnè snižuje a zmenšuje veřejný dluh hlavní knihou, což jest už opravdu částečným a skutečným bankrotem. Šest mésícú vězení stihne toho, kdo nepřijme assignáty za rovnou cenu. Dvacet let okovů, jestli zase jich nepřijme. Popravit, jestliže jeho úmysl byl neob- čanský: tohle čeká ostatní, jakékoli věřitele. Oloupeni soukromníci, vynucena půjčka miliardy od boháčů, vymáhány ražené peníze v rovné ceně za assignáty, doma zabírány stříbrné věci a klenoty, sypány revoluční daně do úmoru nejenom na kapitál, nýbrž i na úvěr zdaněné osoby, státem zase převzaty všechny díly veřejných pozemků, které už po tři století spravovali soukromníci. Kolik let práce bude teď třeba, aby zas obnovili volné kapitály, aby ve Francii znova zřídili a na novo naplnili soukromé nádrže, které vrší úsporu a ji vylévají jako hybný proud na velké kolo každého podniku? K tomu přičtěte podniky, které přímo a zúplna zničily revoluční exekuce, továrníky a obchodníky lyonské, mar- seillské a bordeauxské, které hromadně prohlásili za psance, popravili, uvěznili nebo dohnali k útěku, továrny zastavili, jich sklady zabavili, kořalku, mýdla, hedvábné látky, mušelín, kůži, papír, vlnu, sukno, plátno, provazy a ostatní věci. Zrovna tak jest to v Nantes za Carriera, v Štrasburku za Sant-Justa a všude jinde. „Obchod jest zničen,“ píše švýcarský obchodník dr. Gedeon Jain z Paříže, „a vypadá to, jako by vláda soustavně hleděla jej znemožnit.“ Dne 27. června 1793 konvent uzavře bursu; dne 15. dubna 1794 konvent zruší „finanční společnosti“ a „zakáže všem bankéřům, obchodníkům a všem jiným osobám utvořit jakékoli takové zřízení pod jakoukoli záminkou a jakýmkoli názvem“. Dne 8. listopadu 1793 komuna dala přitisknout pečeti u „všech bankéřů, bursovních spekulantů, dohodců, peněžníkú“ a všechny strčí za mříže. Kdyžtě jsou povinni vyplácet splátky na ně připadající, z milosti je propustí, ale jen na- zatím a s podmínkou, že zůstanou v domácím vezění „za dozoru dvou dobrých občanů“ na vlastní útraty. Zrovna tak jest to v Paříži a v jiných městech nejenom s předními obchodníky, ale též s notáři, právními uchovateli cenných papírů a správci majetku. Bosák s píkou jest v jejich pokojíku, když pracují o svých spisech, nebo je provází na ulici, když jdou k svým klientům. Představte si, jak vypadá studovna nebo pisár- na za takového řádu. Vlastník co možná nejrychleji stáhne peníze, už nepřejímá příkazy, omezí své záležitosti na míru nejmenší. Jeho kolegové, ještě víc nečinní, odsouzeni k zahálce na neurčito, pod zámkem v obecném vězení nezastávají vůbec nijakou práci. Všeobecné a naprosté ochrnutí přirozených ústrojů, které v hospodářském životě vyrábějí, hotoví, přijímají, skládají, uschovávají, vyměňují a převážejí ve velkých spoustách. A opačným důsledkem toho jest tíseň, váznutí, nedokrevnost drobných podřízených ústrojů, kterým už velké ústroje nejsou východem, prostředníkem nebo potravou. Došlo i na drobné lidi. Jakkoli jsou zuboženi, půjdou jako v době zdraví a půjdou násilně. Svými návyky ztrnulé logiky a krátké předvídavosti konvent prud61 [pageend63]ce sápe se po nich svýma nejapnýma rukama. Šlapou je, tlačí je a moří je, aby je vyhojili. Rolníkům zakázáno prodávat jinde než na trhu, a každý rolník musí tam přivézt svůj přiměřený díl, tolik a tolik pytlů týdně, sice vojenské zájezdy donutí je vydat jejich příslušný díl. Kramářům nařízeno, aby dávali do prodeje denně a veřejně „zboží a výrobky nezbytně potřebné“, které zadržují. Stanovena nejvyšší cena, „nad kterou nikdo nesmí prodávat chléb, mouku a obilí, zeleninu a ovoce, víno, ocet, mošt, pivo a kořalky, maso syrové, maso uzené, slaninu, dobytek, ryby syrové, solené, uzené nebo nakládané, máslo, med, cukr a stolní olej, olej na pálení, na svícení, svíčky, dříví otopné, dřevěné uhlí, kamenné uhlí, sůl, mýdlo, sodu a draslo, kůži, železo, ocel, litinu, olovo a měď, konopí, len, vlnu, plátno a vlněné látky, dřeváky, střevíce a tabák". Stává se lichevním soukupem a tresce se na hrdle, kdokoli podrží všeho toho nad svou potřebu. Ohromné pokuty, vězení, pranýř stihne toho, kdo prodává nad cenu stanovenou. (Nařízení Saint-Justovo a Lebasovo: „Nařizuje se trestnímu soudu v departementu Bas-Rhin, aby dal strhnout dům každého, kdokoli bude usvědčen z bursovního spekulanství nebo z prodávání nad cenu stanovenou zákonem.") Takové jsou přímé a jednoduché prostředky revoluční vlády a takový jest její vlastní nápad, podobný nápadu divocha, který poráží strom, aby dostal ovoce. Neboť po prvním provedení zákona o maximu kramář už nemůže dále obchodovat. Nízkou cenou, náhlou a nucenou, zlákáni, zákazníci hromadně vyprázdnili jeho krám hned v prvních dnech. Kdyžtě prodal své zboží za polovici ceny, zač sám nakoupil, přišel si jen na polovici svých peněz. Tak tedy nemůže obnovit svůj sklad, než do polovice, ani ne do polovice, kdyžtě nemohl zaplatit své nákupy, kdyžtě úvěr mu klesá, kdyžtě poslanci za posláním vzali mu ražené peníze, jeho stříbrné věci a zbytek assignátů. Právě pro to na druhý měsíc kupci najdou na prknech jeho spustlého výkladu jenom zůstatky nebo odpadky. Zrovna tak po prohlášení zákona o maximu, sedlák nechce vozit své zboží na trh, a revoluční armáda není tu všude, aby mu je násilím odňala. Nechává sklizeň na poli co možná nejdéle a naříká, že nemůže najít mlatců. Je-li třeba, zahrabe své obilí nebo jím krmí svůj dobytek. Často je prohodí za dříví, za čtvrtku vepře, za den práce. V noci jede na šest mil, aby je zavezl do sousedního okrsku, kde místní maximum jest stanoveno výš. Ve svém okolí zná, kteří soukromníci mají ještě kovové skudy a pod rukou je zásobuje. Především zatajuje svůj nadbytek, a jako kdys dělá ubožáka. Dorozumívá se s vesnickými úřady, se starostou nebo národním činovníkem, ze zájmu hledícími ošálit zákon právě tak jako on. Podmazává, kde jest moc. Konečně nechává se stíhat a zatýkat, jde do vězení až svou svéhlavostí omrzí úřední nátlak. 62 [pageend64]Právě pro to týden za týdnem dováží se na trh méně mouky, obilí, dobytka a masa u řezníka, chleba u pekaře stále víc ubývá. Kdyžtě jakobíni ochromili drobné ústroje nabídky a prodeje, zbývá už jim jedině ochromit samotnou práci, zručné ruce, paže hybné a silné. K tomu jim stačí nahradit volné soukromé dílny povinnou národní dílnou, práci úkolovou prací denní, energickou bedlivost dělníka, který se najímá za smluvených podmínek a hledí vydělat víc a více, nepozornou vlažností dělníka násilně přibraného, málo placeného, ale placeného, i když jen krtí a loudá se. A to právě podnikají jakobíni, shánějíce z úřední moci všemožné dělníky, „všechny lidi, kdož přispívají k ruční práci, k převozu a odbytu výrobku a zboží nezbytně potřebného“, venkovany, kteří „zpravidla pracují na polích, přesněji, mlatce ve stodole, žence, formany, plavce dříví a také ševče, krejčí, železářské dělníky, spoustu jiných“. Ve všech bodech společenského organismu stejná zásada provádí se s účinkem stejným. Dosaďme všude nátlak zevnější, umělý a mechanický za popud vnitřní, přirozený a živný, a vždy dojdete k všeobecné nedoživnosti. Vezměte lidem jejich výrobky, ba lépe, strachem je donuťte vyrábět. Zaberte jejich čas, jejich dřinu a jejich osoby, stlačte je do stavu fellahů, utvořte v nich smýšlení fellahovo, a vyzískáte jen práci a výrobek fellaha, totiž nejméně práce a výrobků, tudíž výrobu nestačící k výživě obyvatelstva velmi hustého, které rozmnoženo vyšší a plodnou civilisací nepřetrvá dlouho vlády surové, nižší, neplodné. Koncem soustavného a naprostého vyvlastnění postřehujeme konečný účin soustavy, ne snad jen nouzi, nýbrž hladomor, hlad na velko a zkázu životů po milionech. Mezi jakobíny několik zběsilcú, jasnovidných právě svou zběsilostí, tak třeba Guffroy, Antonelle, Jeanbon, Saint-André, Collot d’Herbois, vidí důsledek a přijímají jej se zásadou. Druzí, kteří nechtí vidět důsledek, jenom tím urputněji provádějí zásadu, a všichni pospolu, oči zavřeny či otevřeny, ze vší moci své pracují k stiženi bídy, jejichž žalostná podívaná darmo se prostírá před jejich očima. Řada domácností uléhá se sluncem, nemajíc světla, nebo nevaří obědu, nemajíc uhlí. Zejména vejce „požívají úcty jako nevidná božstva“ a scházející máslo „stává se jim bohem“. „Jestli to půjde tak dále,“ říkají dělníci, „musíme povraždit sebe navzájem, kdyžtě není ničeho k živobytí.“ „Nemocné ženy, děcka v kolébce leží ve sněhu“ uprostřed samé Paříže, v ulici Vivienne, na mostě Royal, a vytrvají takto „hodně dlouho do noci, aby prosily, chodíce o almužnu .... “ Na každém kroku člověka zastavují žebráci nebo žebračky, většinou zdraví a zdatní, kteří žebrají, jak praví, z nedostatku práce. Nečítaje slabochů a neduživců, kteří nemohou vydržet v řadě, kteří trpí, v ústraní nevidní, kteří zmírají zvolna a zamlkle doma; „na ulicích, na trzích uvi- 63 [pageend65]dime“ jen tváře vyhladovělců a vytřešténců, „nesmírný zástup občanů, kteří pobíhají, vrážejí do sebe“, vyrážejí výkřiky, roní slzy, „a skýtají všude obraz zoufalství“. * * * Jestliže je taková nouze, praví jakobíni, jest to pro to, že na vlas neprováděli dekretu proti soukupnictví a proti prodeji nad maximum, že strach nezdržuje sobectví rolníkova a hamižnictví obchodníkova, že velmi často viníci unikají zákonnému trestu. Konejme tresty co nejpřísnéjší, zostřeme tresty proti nim a proti jejich pomahačům. Sevřeme šroub mašiny donucovací. Nový a ověřený odhad potravin, domovní prohlídky, zabrání zvláštních zásob, které zdají se příliš rozsáhlé, skoupé podílení každého strávníka, jednostejná povinná strava pro všechny vězně, černý, hlavně otrubový chléb rovnosti pro všechny občany, zákaz pečení jiného chleba, zábor řešet nebo sít, „individuální“ a osobní zodpovědnost každého nadřízence, jehož podřízenci se vzpírají nebo se vymykají požadovaným dodávkám, zabavení jeho jmění a jeho osoby, pokuty, vězení, pranýř, guillotina, aby byly urychleny rekvisice nebo zamezen volný odchod: všechny stroje po- strachové jdou svým mocným chodem proti rolníkům a pachtýřům. (V Toulouse odsoudili tři lidi na smrt pro soukupnictví. V Montpellieru popravili pekaře, dvě obchodnice a obchodníka, protože dali upéci, upekli a uchovali jistý počet chlebových koláčů, takovýto chléb určený pouze k výživě protirevolučníků.) Od dubna roku 1794 rolníci přicházejí houfně do žalařů. Také na ně revoluce dolehla, a chmurně, vyjevené bloudí v nádvoří, po chodbách, už nijak nechápajíce, jak to teď chodí na světě. Nadarmo jim objasňují, „že jejich žeň jest národní vlastnictví a že jsou pouze jejími schovateli" (Vyhláška poslanců za posláním ve Finistre: „Správcové lidu, řekněte vlastníkům a rolníkům, že jejich sklizně jsou národním jměním, a že jsou pouze jejich uchovateli.“), nikdy nová zásada nepronikla a nevnikne do jejich otrlého mozku. Vždycky, ze zvyku a z pudu, půjdou jí napříč. (Nařízení Boa, poslance v Cantalu: „Hledě k tomu, že v republice veškeří občané tvoří jedinou rodinu..., všichni ti, kdož by nechtěli pomoci svým bratřím sousedům pod pěknou záminkou, že nemají pro sebe úplné zásoby, musí být uznáni za podezřelé občany.“) Ušetřme jim toto pokušení. Odejměme jim z rukou a sebeřme jim opravdu celou jejich žeň. Nechť stát se stane ve Francii jediným schovatelem a rozdílečem obilí. Nechť sám zakupuje a sám ať prodává všecko obilí za cenu určenou. Tak tedy v Paříži Výbor pro obecné blaho nejprve stihne „rekvisicí všecek nynější oves po celé rozloze republiky;... ve lhůtě osmidenní každý vlastník ovsa bude povinen odvést jej do skladu, který mu označí správní úřad okrskový“ za cenu zákonnou; ne-li, „jest podezřelý, a bude potrestán jako podezřelý.“ Zatím ale mimo Paříž ještě obsáhlejším nařízením Paganel v Tarn, Darti- goeyete v Gers a v Haute-Garonne přikazují každé obci, aby zřídila svoje veřejné sýpky. Rozkázáno „všem občanům, aby tam odváželi své zásoby obilí a mou64 [pageend66]ky, žito, smèsku, pšenici, ječmen, oves, proso, pohanku,“ a za cenu zákonnou. Nikdo u sebe nepodrží více než měsíční zásobu, 50 liber mouky nebo obilí na osobu. Takto stát, který drží klíč od skladů, „provede spasitelné vyrovnání zásob“ od departementu k departementu, od okrsku k okrsku, od obce k obci, od osoby k osobě. Strážce skladu bude dozírat na každou takovou sýpku hojnosti. Sám obecní úřad bude vydávat podíly. K tomu ještě „vykoná potřebná opatření, aby luštěniny a zelenina, jak jen uzraje, byla rozdílena šetrně za jeho dozoru“, tolik a tolik na osobu a vždycky za cenu zákonnou. Ne-li, bude sesazen, uvězněn a pohnán „na mimořádný soud trestní". Po tom všem, kdyžtě rozdělili výplody práce, zbývá jen rozdělit samu práci. Za tím účelem Maignet ve Vaucluse a v Bouchesdu-Rhóne předepíše každému obecnímu úřadu, aby ihned sestavil dvojí seznam, soupis svých nádeníků, soupis svých vlastníků. „Když vlastník bude potřebovat polních nádeníků, požádá o ně obecní úřad. Úřad mu přiřkne tolik a tolik, podle pořadu soupisu s lístkem pro něho a s čísly pro označené nádeníky.“ Dvě léta v okovech a pranýř každému dělníku, který se nedal zapsat do seznamu nebo který požaduje větší mzdu nad mzdu zákonnou. Dvě léta v okovech, pranýř a 300 liber pokuty každému vlastníku, který najme si dělníka nezapsaného v seznamu a který mu platí větší mzdu nežli zákonnou. Po tomhle zbývá už vskutku jen dát zřídit a dále vést nové záznamy jmen a čísel v třiceti tisících obcích, které neumějí počítat a sotva umějí psát, vystavět ohromnou obilnici veřejnou nebo stihnout rekvisicí tři nebo čtyři sýpky v obci, aby v nich dali shnít obilí nevyschlé a smíšené, platit 100000 strážců skladních a neúplatných měřičů, kteří ničeho nezpronevěří ze skladu pro své přátele ani pro sebe sami, připojit k 35000 zřízenců potravní komise 200000 obecních písařů, kteří odejdou od řemesla nebo od pluhu, aby zadarmo konali denní podílení, ještě přesněji, vydržovat čtyři až pět milionů opravdových četníků, po jednom v každé rodině, napořád, aby přihlížel ke koupím, prodejům nebo každodenním jednáním a aby ověřil obsah bydliska, zkrátka dát polovici Francouzů pod dozor druhé polovice. Za těchto podmínek jest zajištěna výroba a dělba zásob. K tomu stačí, aby pro celou Francii zavedli odvod pracovníků a odvádění obilí. Na neštěstí sedlák nerozumí theorii a rozumí praxi. Počítá z blízka, a jistoty, podle nichž rozumuje, veskrze pevné, zřejmé a všední, vedou ho k jinému názoru: „V messidoru vzali mně všecek oves můj loňský po 14 francích v assignatech a v thermidoru seberou mi po 11 francích všecek můj oves letošní: za tuhle cenu už nezaseju ovsa. Také ho už nepotřebuji, kdyžtě mi vzali koně pro armádní vo- zatajstvo. Set pšenici a žito, mnoho pšenice a žita jako kdys, toť pracovat s prodělkem. Zaseju už jen trochu pro sebe, a to ještě, jestli mi všecko zaberou rekvisicí, i mou roční zásobu, raděj bych nechal pole úhorem. Hle, vzali nám živé vepře přes tříměsíční. Z opatrnosti zabil jsem svého vepře předem a nyní je v udír- ně. Ale zaberou i uzené maso jako vše ostatní. Noví všejedi jsou horší než staří. 65 [pageend67]Ještě šest měsíců a hlady umřeme. Lépe je ihned založit ruce křížem, jít do kriminálu. Tam aspoň budou nás živit za to, že nic neděláme.“ Opravdu nechávají se uvězňovat po tisících drobní vlastníci a pachtýři a Lin- det v čele zásobní komise přesvědčí se s hrůzou, že pozemky nejsou obdělány, že už nechovají dobytek, že na rok nebude co jíst ve Francii, že snad ani letos nebude už co jíst. Neboť stala se neobyčejná věc, neslýchaná v Evropě, skoro neuvěřitelná pro toho, kdo zná francouzského sedláka a jeho přičinlivost v práci. Na poli, které zoral, zasel, pohnojil, zavláčel a zkypřil svýma rukama s takovou lopotou, tuto vzácnou žeň, kterou po sedm měsíců obhlíží celou chtivostí očí svých, nyní, kdy dozrála, nechce se mu vůbec ani sklízet: dřel by se pro druhého. Kdyžtě nynější sklizeň jest pro vládu, nechť vláda nese poslední náklady, nechť začne sama žít, vázat, mandelovat, svážet a mlátit ve stodole. Pro tohle poslanci za posláním hrozí se a každý po své povaze nabere nebo zlahodí hlas svůj. „Mnoho rolníků,“ píše Dartigoeyete, „projevuje k těmto nádherným žním nepostižnou nedbalost. Musil byste to vidět jako já, abyste uvěřil, jak obilí jsou zanedbána v jistých částech, jak jsou zarostlá býlím. Žádá-li toho potřeba, sežeň rekvisicí jistý počet obyvatel té nebo oné obce, aby pracovali v té a té jiné obci... Třeba potrestat jako špatného občana, jako royalistu, každého muže, který by vzpíral se práci, vyjma v den dekády.“ „Šlechetní přátelé přírody,“ píše Ferry, „zaveďte, a udržujte kolem sebe návyk všedních prací a začněte těmito žněmi... Nešetřte oněch lenošnic a oněch lenochů, příživníků společnosti, kterých patrně máte několik mezi sebou. Což pak, my bychom trpěli mezi sebou zahaleče a zahalečky! Nač tedy byla by policie republikánská? Ihned obecní úředníci každé obce, jakmile přijmou toto nařízení, svolají občanky do chrámu Věčného a jménem zákona jim nařídí, aby se daly do žní. Ženy, které nevyhoví této vlastenecké povinnosti, budou vyloučeny ze schůzí, z národních slavností, a vyzýváme dobré občanky, aby je vyhostily ze svého domu. Vybízíme dobré občany, aby této polní slavnosti dodali dojímavý ráz, jaký jí přísluší.“ A program se provádí jednak v podobě idylly, jednak na způsob roboty. Kolem Avignonu vrchní velitel, sbory dobrovolníků, patrioté, ženy a dcery patriotů přihlašují se za žence. Kolem Arles „obecní úřad postihne všecky obyvatele rekvisicí. Vyšlou celé vojenské hlídky na venkov, aby sehnaly na žně všecky lidi, kteří se zabývají jinou prací.“ I konvent nařídí propustit zatím „rolníky, nádeníky, žence, pekaře i živnostníky venkovské z městysů a obcí, kde jest necelých 1 200 obyvatel, které věznili jako podezřelé. Jinak řečeno, tělesná potřeba umlčela nejapnou theorii. Přede vším bylo třeba sklidit žeň, dostat k práci nezbytné ruce. Řidiči Francie byli nuceni zabrzdit, třebas jen na chvíli, a v poslední chvíli při pohledu na zejivou propast, na blízký a nynější hladomor. Francie řítila se do ní, a jenom divém stalo se, že se v ní neshroutila. 66 [pageend68]Čtverá současná náhoda v poslední chvíli zadržuje Francii visící na samém pokraji. Ojedinělou náhodou zima byla velmi mírná. Zelenina, která hradí vzácný chléb a zastupuje scházející maso, jest pokrmem dubnovým a květnovým, a žeň zdárná, nádherná, skoro samorostlá dozrává o tři měsíce dříve. Druhá náhoda: velká doprava americká, 116 lodí obilných, dorazí do Brestu při křížení anglických lodí právě obětavostí loďstva, které ji krylo a před týdnem dalo se zahubit pro ni. Třetí šťastný zjev: vítězné armády vtáhly do nepřátelských zemí a živí se re- kvisicemi v cizině, v Belgii, ve Falci, v pohraničních provinciích italských a španělských. Posléze největším štěstím jest, že 28. července popraveni Robespierre, Saint-Just, Couthon, pařížská komuna, zásadoví jakobíni, a s nimi padá autorit- ní socialismus. Teď už jakobínská budova drolí se velkými štěrbinami. Skutečně, nikdy už nedbá zákona o maximu. Koncem prosince roku 1794 konvent jej zruší právoplatně. Rolníci prodávají po své vůli a za dvojí cenu podle toho, jestli jim platí v assig- nátech nebo penězi kovovými. Znova nabrali naději, důvěru a odvahu. Sami od sebe v říjnu a listopadu 1794 orají a zasévají a sami od sebe ještě radostněji začnou sklízet v červenci 1795. Ale podle malomyslnosti, v jaké se octli za čtyři měsíce soustavy, lze soudit o skleslosti, do níž byli by upadli za soustavy neobmezeně vytrvalé. Velmi pravděpodobně, v polovině země za rok nebo za dva roky sklizeň nebyla by žádná, nebo jen jalová. Už při všech pobídkách nebo výhrůžkách sedlák zůstával nehybný, na pohled netečný a zavilý jako přetížený soumar, který bitím jen se zatvrdí, nebo sklesne a více se nehne. Samozřejmě nebýval by se více hnul, kdyby Saint-Just, drže ho za chřtán, býval ho spoutal od hlavy k patě, jak to učinil ve Štrasburku, mnohonásobnými uzly své spartské utopie. Byli by viděli, nač se scvrkne práce a její nicotný výplod, když práci konají státní nádeníci, správní panáci, humanitní automaty. Zkoušelo se to v Číně v jedenáctém století, a to podle zásad, dlouho, pravidelně, rukou státu všemocného a dobře zařízeného, s lidmi nejpracovitějšími a nejstřídmějšími, jací jsou na světě, a tito lidé po miriádách pomřeli jako mouchy. Jestliže Francouzi kolem roku 1794 a za let potomních nepoumírali jako mouchy, jest to pro to, že jakobínský řád příliš brzo se uvolnil. Českč prostředí asimilovalo jeho (Masarykův) zjev po svém, vybralo si, co se mu hodilo, a učinilo z něho posvátného hlasatele svých vlastních chyb. (J. Patočka, Česká vzdělanost v Evropě, 1939) 67 [pageend69]JACQUES RUPNIK JINÁ EVROPA politická analýza zemí střední a východní Evropy předního francouzského politologa (dvě anglická, jedno francouzské vydání) Připravuje: PROSTOR v roce 1991 U Prašné brány 3, Praha 1, 11629 [pageend70]PRAŽSKÝ CHODEC 1991 Josef Kroutvor Vítr se prohání středem města, kde se před rokem jásalo, slibovalo a volalo: Už je to tady! Dnes je zde ticho doprovázené pocitem určité nejistoty. Někdo myslí na podnik, kde pracuje a který se rozpadá, někoho šokují rostoucí ceny a někdo myslí ještě o něco dál, na situaci v Perském zálivu, na Litvu a možný návrat totality v Sovětském svazu. Přidáváme do kroku, abychom utekli nepříjemným událostem a dohadům, ale je to stejně marné. Strakaté zdi hyzdí okolí Můstku, každá volná plocha je polepena plakáty bez ladu a skladu. Ano, před rokem to mělo svůj význam, ale teď se už setkáváme jen s nešvarem a špatně pochopenou reklamou. Z revoluce vlají papírové cáry. Podrápané fotografie kandidátů svědčí o hlubokém atavismu českého človíčka. Kultury chování vůbec ubylo, za demokracií se táhne podivná šmouha a špiní město. Bludiště chodeb a průchodů mezi Lucernou a Divadlem ABC mění kulisy a dekoraci, do uvolněných prostorů se stěhuje nové zboží, krabice a bedny. Vše se děje v podivném chaosu a přítmí Prahy magické. Také inzerce - kartičky srovnané v řadách prořídly - jako když do vrabců střelí. Od té doby, co vychází Annonce není už třeba zadumaně postávat před výkladní skříní ve špatně osvětlené pasáži. Město ve městě, jedno zapomenuté město pasáží, se snad časem opět probudí k životu. Staré špíny se zbavuje i pasáž v přízemí paláce Adria na rohu Národní třídy a Jungmannovy ulice, procitá a oslňuje chodce. O tomto unikátním díle jsme až do nedávná neměli ani ponětí, tak byl interiér zanedbaný. Vstup do Divadla za branou, které znovu obnovilo svou činnost, teď září vyleštěnou mosazí. V rohu velké haly se ještě zázrakem zachovala původní reklama firmy The Brunswick - Gramophone and Record Factories & Branches - New York, Chicago, London, Paris, Vienna. Restaurátoři pochopili, že tento fragment poesie už musí zůstat na svém místě, a proto nápis obnovili. Pasáž Adria byla otevřena v roce 1925, tedy ve stejné době, kdy Seifert vydává sbírku Na vlnách TSF. Český poetismus vrcholí, básníky inspiruje život metropole, reklama a exotika moderního města. Prosklené pasáže, obchody a výkladní skříně, nové firmy a zrcadla kaváren a hlavně podnikavý duch výrazně proměnily v polovině dvacátých let vzhled Prahy. V zelinářském obchodě vedle Akademie prodávají zelená avocada, malé žluté brazilské melouny a hvězdy neznámé chuti a vůně. O avocadu se za totality nemluvilo, a proč také? Ale avocado, mastná zelená okurka, je jen začátek dalšího dobrodružství. Dříve nebo později se objeví i ústřice a všechny možné mořské potvory a lahůdky - frutti di mare. Až se tak trochu zbavíme středoevropské kuchyně, změní se i naše mentalita, filosofie a jisté i politická kultura. 69 [pageend71]V pánském salónu Diplomat nabízejí vlněný italský oblek - ovšem za 8000 Kčs. Jestliže má oblek opravdu takovou cenu, ať je jeho cena taková, protože vedle konfekce se musí objevit i luxus. S oblekem nabízejí i čínskou košili a rozdíl se hned pozná. Kravata je dokonce příšerná, tento módní doplněk se nám v minulém čtyřicetiletí docela vymkl z ruky. Když si tak člověk vzpomene na prkenné tesilové obleky bývalých funkcionářů, je zřejmé, že názory na eleganci se mohou lišit. Výkladní skříně jsou také zrcadla doby a pánská móda je kupodivu na společenské změny mnohem citlivější než věčná zdobivost žen. Co mě hned trklo po návratu z ciziny, byly velké reklamní poutače legendární firmy Philips. Tak už jsme zase tady, pokřikují na nás obrovské tabule, a zní to jako ozvěna skandujícího davu před rokem na Václavském náměstí. Philips nám slibuje jiný zážitek, dráždí naši zvědavost a vtahuje nás šikovně do své obchodní sítě. Není třeba se bránit, potřebujeme příjemnější, lahodnější zvuk a dobrou náladu. Hluboká modř plakátu, kterou nepronikne ani denní světlo, skrývá možná ještě další tajemství úspěchu. Philips se vrací a s ním se navracejí i jiná měřítka a mění se i estetické dojmy. Od dob Osvobozeného divadla a monumentálních plakátů Františka Zelenky se něco takového v Praze objevuje zase poprvé. Hlavní město pod vládou komunistů zaplavily revoluční transparenty, portréty vůdců lidu a další dekorativní ideologická monstra. Firma Philips je po půlstoletí zase první vlaštovkou na pražských nárožích. Věřím, že mezinárodní kapitál časem posune i poetiku města z existenciálního ladění na vlnu s lepším programem. Změna se jistě neobejde bez nebezpečí konsumu a laciného hedonismu, ale takový je už moderní svět. Kafka nemůže zůstat jediným patronem Prahy! Je už na čase, aby pražský chodec Josef K. vystoupil z přítmí a vydal se na loudavou procházku k bezstarostnějšímu centru města. Některé změny jsou k lepšímu, některé k horšímu a o některých může člověk vážně pochybovat. Jako houby po dešti vyrůstají nové boutiky, rychlá občerstvení, minigalerie a starožitnosti. Malých obchůdků s módním zbožím, kavárniček a bister nemůže být v Praze ještě stále dost, ale ohledně starožitností jsem jiného mínění. Parasité se už zavrtali do kožichu a je jim tam dobře. Není to čistý obchod a je celkem jasné, jací zákazníci jsou vítáni. Obrovské starožitnictví v Maislově ulici zcela zničilo tradiční parter - navzdory staré židovské čtvrti. Ze země nemusí vždy odcházet jen poklady a vzácná díla, stačí když mizí staré sklenice, cukřenky, kapesní hodinky, ale i thonetky a skříně. Kulturu a tradici netvoří ani tak muzea a galerie, ale docela obyčejný průměr - to, co doma sami opatrujeme. V přízemí Kafkova rodného domu se pracuje, do uvolněných prostorů se nastěhuje japonská firma Panasonic. Dravý a nesentimentální obchodní živel bere útokem i historické město a není vždy jasné, zda mu prospívá či škodí. Obchody, elegantní kanceláře, služby - to vše samozřejmě ano, ale v souladu s charakterem prostředí a také s jistou skromností, která nikdy neškodí. Aby se totiž neničilo to, co komunismus nedopatřením nezničil, ale co můžeme zničit my. Otevření nové sázkové kanceláře v Široké ulici může nejdříve potěšit, ale nakonec i zklamat. Je sice dobré, že se koňské dostihy opět stávají vyhle70 [pageend72]dávaným sportem a společenskou událostí, nicméně celková úprava připomíná zase jednu necitlivost k duši specifické čtvrti. Ve výloze zrušeného krámku, kde už dávno nikdo neprodává, vykvetly oranžové kvéty dvou krásných clivií. Vykvetly nerušené jako ve skleníku, jako by se jich ani netýkalo to, co se děje venku v ulicích města. Vykvetly symbolicky a něžně jako poslední kvéty, než je spálí lačný dech malé privatizace. ZDISLAVA Z LEMBERKA sborník Vydal: Okresní národní výbor v České Lípě Okresní vlastivědné muzeum 71 [pageend73]Rudolf Starý POTÍŽE S HLUBINNOU PSYCHOLOGIÍ Esejistická studie o analytické psychologii C. G. Junga Vydal: PROSTOR v roce 1991 U Prašné brány 3, Praha 1, 116 29 [pageend74]NA SOUČASNÉ TÉMA VI. (pokračování rozhovoru s doc. Karlem Krejzou, CSc., z Ústavu pro astrosofii a společenský výzkum v Praze) R. S.: V našich rozhovorech se už častěji objevil pojem „STIŇ“ nebo „stínové stránky“ toho či onoho archetypu apod. Je to, jak víme, jeden z klíčových pojmů Jungovy psychologie. Není sice možné, abychom tu podrobně rozebírali celou problematiku, která se k tomuto pojmu váže, ale snad bychom se mohli pokusit alespoň o její stručnou aktualizaci. K. K.: Nevím, jestli vás někdy napadlo, že vlastně celý náš život je takovou nepřetržitou aktualizací, neustálým zpřítomňováním toho, co lze označit jako „potentia“ čili souhrn všech potenciálních vlastností a sklonů, které nám byly dány od počátku s naším psychickým založením. Mimo „actus“ žádná „potentia“. Bez aktuálního projevu čili bez zjevného fenoménu zůstává archetyp neprojevenou a nepoznatelnou potencí. Příběh obsažený v původním scénáři se musí rozvinout. Neboť povaha je příběh. R. S.: Jestliže se potence neprojeví aktem, pak je tu alespoň „phantasia“. K. K.: Fantazie sama je již „actus“. To jen Freud se domníval, že každý akt musí být vždy „in natura“. Můžete ovšem namítnout, že jste zkusil oboje, ale nedá se to srovnat. Na to já mohu opět namítnout, že fantazie je onticky plnohodnotná realita a chceme-li ji aktualizovat, vyžádá si to často mnohem víc námahy než ona věc, kterou máte zřejmě na mysli. Záleží na tom, čemu dáte v dané chvíli přednost. Ideální je, když všechny věci spolu harmonicky souznějí. To je možné ovšem vztáhnout na celou lidskou existenci, ať už v duchovním nebo tělesném ohledu. Když například vezmete učení Tomáše Akvinského o duchovní kráse („pulchritudo spiritualis“), zjistíte, že Akvinský měl na mysli harmonický soulad vnitřní struktury dominantních prvků psýchy a vnějšího, to je tělesného a sociálního, řádu světa. R. S.: Když už jsme na to narazili, jaké podmínky musela splňovat lidská duše, aby ji podle Akvinského bylo možné pokládat za krásnou? K. K.: Za prvé, integritu čili dokonalost, za druhé, úměrnost čili soulad a za třetí, jasnost čili jistý lesk. R. S.: Vezmeme-li v úvahu naši nedokonalost, pak by nás spíš měly zajímat vady krásy... K. K.: K vážným vadám krásy, pokud jde o lidskou duši, patří podle Akvinského 73 [pageend75]především dezintegrace, která se projevuje tím, že některé psychické komponenty netvoří spolu s ostatními dokonalý celek, ale zvláštním způsobem se vyčleňují, jako by přečnívaly celkový rámec, a chovají se disparátné. Chtěl bych připomenout, že Jung zprvu definoval komplexy jako „dílčí osobnosti“, které se projevují zcela nezávisle a svévolně ve vztahu k celkové struktuře psýchy a velmi často přímo v rozporu s ní. Druhou vadou krásy je neúměrnost a nevyváženost jednotlivých prvků psychické struktury, například nedostatečně rozvinuté pozitivní rysy archetypu Otce nebo potlačované projevy archetypu Dítěte - onoho věčného dítěte v nás, které si chce hrát. A konečně duševní matnost, nedostatek životnosti a osobního šarmu. Jungovsky bychom nejspíš řekli: Zaostalá a neintegrovaná Anima, silně negativní archetyp Starce či nedostatek Erótu v antickém smyslu. R. S.: Když se řekne „krásná duše“, vybaví se každému hned stejnojmenná kapitola z Goethova románu Viléma Meistera léta učednická nebo poněkud zvulgarizovaná verze téhož u Hegela. K. K.: Goetha dnes už bohužel nikdo nečte - a Hegela naštěstí taky ne. R. S.: Vraťme se ale k naší původní otázce. K. K.: Pokud jde o Stín, došlo v jeho aktualizaci v posledních měsících nesporně k závažným změnám. Potrvá ještě nějakou dobu, než se s těmito změnami psychicky vyrovnáme. A bude to mít zásadní vliv na náš obraz světa i na naše chování, což je pochopitelné, protože Stín patří k těm mocným psychickým faktorům, které utvářejí náš osud i obraz světa, v němž žijeme. Čím víc stinných, negativních stránek u sebe odmítáme uznat, tím potemnělejší je obraz okolního světa, jak se jeví našemu vnitřnímu zraku. O to víc pak pociťujeme tento svět jako cizí a nepřátelský a o to méně se v něm cítíme doma. R. S.: V čem podle vašeho názoru spočívají tyto změny? K. K.: Především v tom, že Stín radikálně změnil svého nositele. A že se ocitl tak říkajíc na veřejném pranýři, kde si na něj každý může ukázat prstem. Mluvím samozřejmě o kolektivním Stínu, ne o Stínu osobním, který se vztahuje k osobnímu nevědomí. U něj neplatí „consensus gentium“, prosazující se v prvním případě. Já například patřím ke generaci, která byla v hlubokých padesátých letech vychovávána v pohádkových obrazech „milionáře, který ukradl dětem slunce". Mladší generace na tom nebyly o nic lépe. A teď si máme zvyknout na to, že onen břichatý a zlý kapitalista je představitelem moderního dynamického světa, do něhož bychom se tak rádi znovu vrátili. Uznáte, že je to dost prudká změna v ideových „presentationes“ několika generací, zvláště když vezmete v úvahu, že v horizontu toho prvního pohádkového obrazu se napáchaly strašné zločiny, jejichž důsledky se budou muset napravovat v příštích desetiletích. 74 [pageend76]R. S.: Čímpak asi zaplatíme tentokrát onen diametrálně odlišný kolektivní obraz, který se dnes prosazuje v myslích lidí? K. K.: Jak víte, obracím se pro poznání raději k pohádkám než k vědeckým analýzám. Soudě podle moderní pohádky, kterou zobrazuje americký film Wall street, bude to především chamtivost, která se naštěstí omezí jenom na bezohledné zakoupení jedné krachující letecké společnosti. Teď ale k vaší otázce. Poslední léta degenerujícího totalitarismu se v této zemi vyznačovala mimo jiné tím, že oficiální propaganda se zoufale snažila udržet obraz Stínu v orthodoxních významových souvislostech, tedy ve vztahu k těm nositelům, kteří podle panující ideologie byli nositeli zla. A to byl Západ a domácí disidentská opozice. Všichni ještě máme v živé paměti, které negativní rysy Stínu se v této souvislosti zvlášť zdůrazňovaly. Západ byl do omrzení ocejchováván jako degenerované, ale o to agresivnější seskupení zemí připravujících válku proti vzkvétajícím zemím tábora míru. R. S.: Úplně stejná psychická projekce Stínu se ovšem praktikovala i z druhé strany. Rusko bylo, jak známo, označeno jako „říše zla“. K. K.: Která z těchto projekcí byla blíže pravdivému obrazu, to je snad zřejmé dnes už každému. Z psychologického hlediska je ovšem každá projekce Stínu problematická. Nese s sebou vždy jisté ochuzení vlastní psýchy. Při psychické projekci se totiž přenáší značné množství emocí, afektů, úzkostí a nadějí na ten či onen objekt nebo osobu, a tím se zprvu vždy jednotný svět rozpoltí na dvě nepřátelské části. Hranice s ostnatým drátem se pak táhne duší každého jednotlivého člověka. Západ se stal souhrnným nositelem všech negativních rysů uzavřených, totalitních společností. Kdybychom je chtěli všechny vyjmenovat, nebyli bychom nikdy u konce. Patřilo sem jednoduše vše, co odporovalo zidealizova- nému obrazu, jaký si o sobě totalitní společnost vytvořila a jemuž byli lidé koneckonců náchylní věřit. Říká se, že lidé chtějí být klamáni, a v tomto případě na tom něco bylo. Touží po tom, aby je někdo z moci svého autoritativního postavení třikrát denně ujistil, že žijí v nejlepším z možných světů a že všechno nejhorší zlo se soustředilo tam na druhé straně. Fakt, že společnost se nachází až po krk - mírně řečeno - ve svých vlastních odpadcích, nedokáže nijak podstatné otřást touto zoufalou potřebou víry ve smysluplnost lidského počínání. Protože víra, jak víme, nejen hory přenáší, ale je schopna ještě mnohem horších věcí. Měl bych samozřejmě ihned dodat: špatně pochopená a špatně zacílená víra. Bez víry by se totiž proces „nepřetržitého stvoření“, ona Augustinova „creatio continua“, dočista zastavil. Do souhrnného koše stínového Západu se odhazovalo vše, čeho bylo třeba se zbavit v zájmu zachování přijatého zidealizovaného sebeobrazu: drogy, AIDS, bezpráví, násilí na vlastních občanech, hospodářský úpadek, ničení životního prostředí atd. 75 [pageend77]R. S.: A tento koš se nám dnes vysypal na hlavu. K. K.: Tak néjak. Jde o zdánlivé jednoduchou operaci spočívající ve zrněné hodnotícího znaménka. Ale z psychologického hlediska je to velice náročný proces, protože při něm prochází změnou celá hodnotová orientace společnosti i každého jednotlivce. R. S.: Řekl bych, že je to skvělá příležitost, jak se zbavit všeho stínového haraburdí, pohlédnout si odvážné v zrcadle do tváře a přiznat si, že jsme, jací jsme. K. K.: Jenže to je něco, čeho prostě nejsme schopni. Už proto, že jsme věčně nedokonalí, zbabělí a neupřímní. Zůstáváme vždy a za všech okolností bytostmi vrhajícími stín. Je tomu tak proto, že náš způsob existence nemůže být jiný než rozpolcený, dvojpólový. Vždy je v nás jedna pokročilejší, světlejší část, která usiluje přesáhnout dosavadní meze, a část, která zaostává a zůstává ve stínu. Pokud člověk dosahuje vůbec nějakého pokroku, je to vždy dílčí pokrok a je ho dosaženo na úkor zbývající části jeho bytosti. Každý krok na cestě civilizace a kultury znamená vždy vznik rozpolcenosti na vyvinutější a zaostalejší pól jak individuální psýchy, tak i společnosti, a nakonec i celého světa. Jestliže se svět dělí na průmyslový Sever a zaostalejší Jih, je to jen manifestace téhož problému vcelosvětovém měřítku. Není světla-civilizace, poznání-bezStínu. Proto patří archetyp Stínu neoddělitelné k celku naší individuální i společenské existence. Je-li tomu tak, pak nesmírně záleží na tom, kde ve svém okolí zahlédneme svůj Stín, protože tudy někde vede cesta k našemu hlubšímu sebepoznání. Naše přirozenost je taková, že své vlastní negativní stránky nahlížíme většinou u těch druhých. A pak jde o to, abychom tu část sebe, které jsme předtím v důsledku psychické projekce pozbyli, znovu získali tím, že ji přijmeme za svou, jinými slovy, že ji integrujeme do celku svého psychického života. Cím víc toho ze svého vnitřního života přenášíme navenek, tím víc to pak postrádáme, a tím jsme závislejší na vnějších nositelích svého Stínu. Jestliže dojde ke změně v hodnocení nositele Stínu, a ten ztratí z nejrůznějších důvodů svou „stínovou kvalifikaci“, vrací se obsahy dosud promítané navenek jako bumerang zpět do psýchy a mohou v ní vyvolat až paniku, nebo přinejmenším stav nerovnováhy a napětí. Je pak jen otázkou času, kdy archetyp Stínu najde ve svém okolí jiného vhodného nositele. Je tomu tak proto, že tíha těchto stínových psychických obsahů je nesnesitelná, zvláště v dlouhodobém ohledu. Díky bezděčnému přenosu dochází vždy k jistému uvolnění napětí. V tomto smyslu je přenos jistým druhem psychického pojistného ventilu. R. S.: A podoba nového nositele Stínu? K. K.: Ta je nabíledni. Nositelem Stínu se dnes stali hlavně představitelé mocenských orgánu bývalého režimu, především StB a komunistické strany. Cel76 [pageend78]kové se náš kolektivní Stín přesouvá směrem na Východ. Tam je nyní naše vlastní ménécennost, počínaje neschopností ráznějšího postupu a konče hluboce zakořeněnými aversemi vůči tvrdým podmínkám západoevropského způsobu života. R. S.: Negativní charakter těchto představitelů je natolik zjevný a nesporný, že se nelze divit, že právě oni se stali „kozlem zla“ této otřesené společnosti, která sice není kolektivně vinná, jak se dnes alibisticky rádo zdůrazňuje, ale která se nicméně stále ještě skládá z oněch voličů, kteří svých 98 procent odevzdávali ve prospěch kandidátů Národní fronty. K. K.: Jsou to opravdu právoplatní nositelé Stínu a tento fakt už sám o sobě může přispět k ozdravění společenské atmosféry. Tím spíš, že převážná část společnosti se dosud neodvažovala pohlédnout při plném vědomí na všechny temné stránky totalitarismu, a to proto, že se dlouhou dobu upínala na jeho sice pochybené, přesto však nesporné reálné hodnoty. Mám tím na mysli sociální pseudonirvánu, do níž se jakoby v somnambulní mrákotě nořila většina společnosti. R. S.: Zdálo by se, že všechno je na svém místě. V čem je tedy problém? K. K.: Problém není v tom, že by uvedení nositelé Stínu nebyli s to ani symbolicky zachytit veškeré zlo, které vládlo v této společnosti, ale spíš v tom, že Stín je za všech okolností a bez ohledu na adekvátnost svých nositelů něčím, s čím je třeba se především psychicky vyrovnat. Vyrovnat se se svým Stínem znamená v Jungově psychologii stažení projekcí a integraci stínových obsahů. Jediné tato vnitřní operace skýtá záruku, že náš individuální vztah ke kolektivním nositelům Stínu bude stejně osobní a vyhraněný jako nadosobní a tolerantní. R. S.: A v opačném případě? K. K.: V opačném případě na sobě budeme neuroticky zakoušet všechny nepříjemné a sociálně destruktivní důsledky toho, co Jung označuje jako neakceptovaný a neintegrovaný Stín. Vzájemná projekce kolektivního Stínu vytváří v současné době mezi českým a slovenským národem stav neurotické a destruktivní závislosti. Začne-li tento stav přecházet do davové psychózy, což se pozvolna děje, stává se rozluka těchto dvou „pacientů“, onemocnělých stínovým komplexem, nezbytností. Jen tak bude moci jeden „pacient“ pohlédnout do tváře své zbabělosti a druhý do tváře své méněcennosti. R. S.: Jak vlastně Jung vymezuje Stín? K. K.: Stručně řečeno, je to ta inferiorní část naší osobnosti, kterou pociťujeme 77 [pageend79]jako neslučitelnou se svým vědomé vyznávaným postojem k okolnímu světu a se svým sebeobrazem, a proto máme sklon ji skrývat, potlačovat, přinejmenším ji držet stranou, jakoby ve stínu. Souhrn všech těchto odmítaných méněcenných vlastností vytváří v naší psýše zvláštní odštěpenou osobnost neboli komplex, a ten se ve vztahu k vědomí projevuje kompenzačně, to znamená rušivě, podvratně, leckdy až skandálně. Tento kompenzační efekt může sahat od běžných případů psychopatologie všedního dne až po krajní případy posedlosti zlem. Jako komplex, resp. odštěpená a svévolně se projevující osobnost zahrnuje Stín několik rozlišitelných vrstev, od ryze osobních negativních vlastností až po nejpokleslejší projevy kolektivního nevědomí, k nimž dochází nejčastěji u příležitosti davových hnutí. R. S.: Z toho, co jste řekl, vyplývá, že intenzita tohoto trvalého komponentu lidské psýchy závisí na dynamice společenského rozvoje. Jestliže vstoupíme do temné místnosti s otevřeným světlem, ocitne se část místnosti v hlubokém stínu, který tam předtím nebyl. Civilizační pokrok a inferiornost patří k sobě stejně jako světlo a stín. To ovšem znamená, že Stín nemůže mít jednoznačně negativní charakter. Civilizační vývoj ponechává stranou část celkových schopností člověka, bez kterých se dlouhodobě neobejde obrazně řečeno, nemůže věčně stát jenom na jedné noze. K. K.: Jestliže se civilizační vývoj příliš vzdálí nebo odtrhne od instinktivního, archetypového základu, pak kompenzační působení Stínu může mít zdravě vyvažující, regenerační účinky. Každý ovšem nemá to štěstí, aby potkal svého zanedbaného a civilizačně méněcenného druha v podobě Řeka Zorby, tedy jako někoho, kdo je ve skutečnosti mnohem zkušenější a moudřejší, kdo je mnohem blíže instinktivním zdrojům lidskosti. Ve většině případů se Stín vyskytuje v krajně negativní až odpudivé podobě. Je to nežádoucí dvojník, který nás provází životem, aniž bychom o jeho společnost sebeméně stáli. Často je obětním beránkem naší touhy být lepší, vzdělanější a vynalézavější, asi jako Mr. Hyde ve známém Stevensonové románu. Nemůžeme se proto divit, když za tuto „službu“ od nás Stín požaduje nazpět půjčku i s úroky. R. S.: A kolektivní Stín? K. K.: V hlubších vrstvách kolektivního nevědomí se Stín jeví jako ztělesnění zla samého, je to „das Absolut-Böse“, jak říká Jung, čili absolutní zlo. Vyjdeme- -li ze starozákonní imaginace, máme tu co činit se Satanem-hadem, který byl příčinou vyhnání z Ráje. Jung sám nepřistupuje ke zlu jako k eufemizovanému „privatio boni“, zlo je v jeho pojetí reálná, onticky plnohodnotná entita. Ďábel je velmi skutečný a mocný, a vzdorovat mu není nijak snadné. Dokonce je to stále obtížnější, protože na něj dnes už skoro nikdo nevěří. Poslední významný pokus brát vážně ďábla byl Goethúv Mefistofeles. Proto měli všichni „mefis- tové“ v tomto století tak příznivé podmínky pro svou práci. 78 [pageend80]R. S.: Lidská povaha je už zkrátka taková, že k tomu, abychom poznali sebe, potřebujeme mit nějaký svůj protějšek, abychom se v něm mohli vidět jako v zrcadle. Sebepoznání je možné pouze oklikou, skrze okolní svět. Naše Ego při tom projevuje celkem pochopitelný sklon ztotožňovat se s tím, co je mu blízké a sympatické, zatímco stranou ponechává vše, co se mu nezamlouvá nebo co ho odpuzuje, hž potud by to bylo přirozené a pochopitelné. Problém je ale v tom, že negativní vlastnosti, které pozorujeme u ostatních, se u nich skutečně vyskytují, někdy dokonce ještě v horší podobě, než jsme mohli tušit. Proč tedy hovořit o přenosu a ne o prostém rozpoznání toho, jaké věci doopravdy jsou? K. K.: Existence skutečných či jen zdánlivých negativních vlastností u těch druhých je pouhý předpoklad psychického přenosu. Problém vzniká v okamžiku, kdy je začneme vnímat, jako by se nás samých netýkaly. Ale právě míra emocionálního vzrušení, jaké v nás pohled na tyto vlastnosti vyvolává, nám naznačuje, že jsme v zrcadle svého bližního nejspíš spatřili kus svého vlastního Stínu případně kolektivního Stínu, který nás odpuzuje a ohrožuje stejně jako ostatní. Proto chceme-li zjistit kontury svého vlastního Stínu, stačí, když se zamyslíme nad tím, kdo nebo co nás nejvíc irituje nebo vyvádí z míry. Nemusí to samozřejmě znamenat, že jsme v morálním ohledu stejní nebo že se dopouštíme stejných prohřešků. Přinejmenším to ale znamená, že bychom byli schopni stejného zla, a to je dobré hned v dvojím ohledu: Jednak se nemusíme cítit ve vztahu k ostatním méněcenní, jednak můžeme mít větší pochopení pro jejich slabosti a selhání. R. S.: V psychickém životě toho, kdo se dopustí bezděčně přenosu, aniž to vůbec tuší, musí vzniknout zvláštní druh vakua? Jak se toto vakuum projeví? K. K.: Přenos Stínu působí zprvu jako obrovská úleva. Nejsme to my, kdo se dopustil hanebnosti, nýbrž ON nebo ONI. Současně se tím ovšem zakládá jakýsi elementární rozštěp osobnosti, protože kus vlastního Já se nyní nachází někde jinde, u někoho jiného. A protože mě provokuje, nutká mě to k tomu, abych neustále sváděl zápas, neustále se s ním nějak potýkal, což je namáhavé a vyčerpávající. V krajním případě se vztah k nositeli Stínu vyhrotí natolik, že jako jediné účinné řešení se začne jevit jeho společenské znemožnění nebo rovnou jeho likvidace. R. S.: Toto vakuum vzniká ovšem i v případě pozitivního přenosu. K. K.: Jistě, zvlášť názorně můžete tuto situaci sledovat na případu pozitivních projekcí Animy čili oné jungovské „ženy v nás“ - naší duše. Ženě, která se stane nositelkou přenosu tohoto druhu, se ještě v době našich rodičů říkalo „druhá, lepší polovička“ nebo také „dušinka“. V důsledku takto vzniklého vakua získá nositelka přenosu Animy nad mužem značnou, svým způsobem magickou moc, protože má nyní ve své moci část psýchy svého zbožňovatele. Jeho osud 79 [pageend81]je cele v jejích rukou. Stačí, aby mu odepřela svůj pohled, a může z néj rázem udělat nejnešťastnéjšího člověka pod sluncem nebo také třeba vraha. Don José neměl na vybranou, protože od chvíle, kdy se zamiloval do Carmen, viděl v ní svou Animu, svou duši, a jen skrze Carmen si ji mohl osvojit. R. S.: Z toho by vyplývalo, že láska mezi mužem a ženou se rodí vlastně z jakési legitimní touhy po sebeosvojení, a tedy ze sebelásky. A nejvíc se to vztahuje právě na romantický druh lásky až za hrob, což je zřejmě zvlášť akutní případ narcistické sebezahleděnosti. Lidé se pak s údivem ptají: Co na ní vlastně viděl? - Na to si mohou sami snadno odpovědět: Viděl v ní sebe. Ostatně se přece říká: Viděl se v ní. - A jestliže se po ní vrhá jako nešťastný don José, je to proto, že chce nazpět to, co na ni svým zamilovaným a obluzeným pohledem přenesl. K. K.: Velmi správně. V případě negativního přenosu, tedy v případě Stínu, je to všechno ještě o něco složitější. Úkol, před nímž stojíme, spočívá v tom, že si máme osvojit čili integrovat do celku svého psychického života takové vlastnosti, které nám připadají nepřijatelné, a které jsme právě proto přenesli na někoho jiného, abychom je na něm mohli odmítnout. V případě Animy dokážeme své projekce stáhnout v té míře, v jaké si osvojíme typicky „ženské“ formy projevu: citovost, odevzdanost, smysl pro krásu atd. Jestliže však jde o negativní vlastnosti, stává se stažení projekcí obrovským morálním problémem. Jak si máme přivlastnit něco, o čem jsme v nejlepší víře přesvědčeni, že nám nepatří, nehledě na to, že jde vesměs o vlastnosti, které by pokud možno neměl mít žádný člověk. To už je lepší ponechat je u těch ostatních. R. S.: Připadá mi to jako neřešitelný problém. K. K.: Když se podíváme na 20. století s jeho občasnými záchvaty šílené nenávisti vůči jiným rasám, národům, jinak smýšlejícím lidem atd., stěží se ubráníme pesimismu. Ty nejbarbarštější formy zápasu se Stínem má snad Evropa už za sebou. Nelze tu popřít určitý vývoj. Je jen otázka, zda nejde o recidivy téhož vždy na vyšší dějinné a technické úrovni. Archetypy lze kultivovat, ale jejich vynalézavost v dobrém i zlém smyslu je nekonečná. Nedávno jsem znovu viděl v televizi dokumentární snímek Obyčejný fašismus. Ukazuje, jak jeden z nejkulturnějších národů Evropy se v náhlé pomatenosti jako jeden muž vrhne na systematické vyvražďování nositelů svého Stínu. Vytvoří si dokonce přesně definovaný prototyp své vlastní kolektivní méněcennosti a označí jej termínem „podčlověk". Tento podčlověk, vědecky vymezený nacistickou antropologií, je stejně jako Dostojevského „podzemní člověk“ dokonalým ztvárněním toho, co měl Jung na mysli svým pojmem Stínu. R. S.: Jung sám končí apelem na jedince, u něhož lze někdy přece jen pozorovat jistý individuační proces, kdy dochází alespoň k částečné integraci 80 [pageend82]jak pozitivních, tak i negativních obsahů psychického přenosu. Přinejmenším o to může usilovat. K. K.: S kolektivitou je to složitější. Co lze vyřešit na úrovni individuačního procesu jedince, je na úrovni kolektivity obvykle neřešitelné. Jungovský psycholog W. Giegerich se nedávno pokusil o celkovou analýzu toho, jak pokročil proces integrace Stínu v průběhu tisíciletých evropských dějin. Tento proces probíhal podle jeho názoru v pěti etapách. Rád bych je tu stručně zopakoval, protože nám to umožní získat celistvý pohled na tento problém, a pak si možná budeme moci lépe odpovědět na otázku, kolik toho ještě zbývá v tomto směru udělat. Podle Giegericha se kolektivní Stín objevuje na dějinné scéně Evropy nejprve v podobě nepřítele nacházejícího se za hranicemi země. Příkladem této prvopočáteční etapy fenomenologie Stínu jsou křižácké výpravy. Giegerich zvlášť zdůrazňuje, že k válečným výpravám proti muslimům nedocházelo proto, že by muslimové tehdy nějak bezprostředně ohrožovali křesťanskou Evropu, ale proto, že křižáci byli prodchnuti vidinou osvobozeného Božího hrobu v Jeruzalémě. Skutečné příčiny křižáckých válek a možná všech válek je třeba hledat v lidské duši, v jejích vidinách, utkvělých idejích, spásných a úzkostných představách. Do té doby nevinná, tj. nepsychologická duše raně středověkého člověka zahlédla podle Giegericha své Ne-Já nejprve v podobě ne-křesťan- ského, islámského světa. Na duševním obzoru celé tehdejší křesťanské pospolitosti se prosadila představa Jeruzaléma jako místa, které je nadevše cenné a které nelze proto ponechat v rukou nevěřících. Tento druh „reálné iluze“, jak by řekl Jung, svědčí o tom, že raně středověký člověk, žijící dosud niterně jakoby v nebeském Jeruzalémě, tj. ve stavu původní nerozpolcenosti, byl náhle stižen nutkavou obavou, že jej začíná ztrácet či jej již vlastně ztratil. Proto se pro něj stalo otázkou života a smrti, aby se do něj mohl znovu vrátit, alespoň navenek, do města Jeruzaléma ve staré Palestině. R. S.: Z toho vyplývá, že civilizační vývoj tehdejší Evropy pokročil zřejmě natolik, že byl nucen vléci za sebou notnou část své vlastní zaostalosti, což nutně vedlo k rozpolcenosti dosud jednotné psýchy. Obraz Jeruzaléma je obrazem tohoto ztraceného harmonického stavu, muslimové jsou zloduši, kteří nás o něj připravili. Inferiornost a nesmírná vzácnost se tu slily do jediného dějového rámce. K. K.: Giegerich to dává do souvislosti s Jungovým pojetím neurózy a cituje jeho větu: „V neuróze se skrývá náš vlastní nejlepší nepřítel či přítel.“ R. S.: Vzpomínám si, že všechny knihy, které jsem četl o křižáckých výpravách, mě hluboce neuspokojovaly. Příčina byla patrně v tom, že křižácké války se v nich líčily výlučně racionalistickým způsobem, pomíjejícím zprostředkující působení lidské duše. Bez Jungovy „esse in anima“ nedávají však věci smysl. 81 [pageend83]K. K.: Myslím, že můžeme předpokládat, že tutéž očistné redukcionistickou operaci provede historiografie i s obdobím komunistické totality. Mladším generacím délá už dnes potíže pochopit, jak se mohlo stát, že v této zemi došlo před čtyřiceti lety k výronu nihilismu, jaký odporuje všemu zdravému rozumu. Přitom „esse in anima“ jako déjinotvorný faktor byl ve 20. století mnohem významnější než kterýkoli jiný, počínaje ekonomikou a konče politikou, a to přesto, nebo právě proto, že Anima má sklon ztotožňovat pravdivé s žádoucím. „Esse in anima“ marxistické ideologie tvoří touha po spáse v pozemsky vybudovaném ráji, rezignace na svébytnou existenci a samostatné myšlení, zbož- štění politických vůdců, rovnost chápaná jako stejnost a potlačení vší individuální odlišnosti, rušící pocit blažené jednoty všech se všemi atd. R. S.: To vše je ovšem v očích tohoto materialistického světa „nic než psychika", tj. cosi okrajového, ne zcela reálného, co se připouští nanejvýš jako průvodní jev dějinných událostí. Nedávno jsem se dočetl v kterémsi samizdatovém časopise, že velké dějinné události jsou provázeny dokonce i emocemi. K. K.: Vědecká historiografie nevidí v křižácích nic než obyčejné dobrodruhy, násilníky a lupiče, navíc zmanipulované tehdejšími mocenskými strukturami, jak se dnes říká. Smysl pro tragičnost lidského usilování se z dnešního vědeckého myšlení nadobro vytratil. W. Giegerich možná trochu přehání, když říká, že dnešní psychologie by v křižácích měla vidět své předchůdce, a to mnohem spíš než v mysticích nebo alchymistech. Je ale nesporné, že křižáci museli být poháněni tragickou - už proto, že nevědomou, ale upřímné vyznávanou - touhou po sjednocení vlastní rozpolcené duše. Pro tento stupeň konstelace a rozpoznání Stínu je podle Giegericha charakteristické, že Stín se nachází mimo hranice země a že se pociťuje jako mravní pohoršení, jako cosi nepatřičného, co se neslučuje s vyznávanými sociálními hodnotami. Stín jako jinověrec a cizinec pocházející z jiné kulturní oblasti ohrožuje stabilitu vědomí a vyvolává v duši nesnesitelné napětí. Jako jediné řešení se proto začne jevit jeho likvidace - krutá a nemilosrdná. Rozum a fantazie jsou s to poskytnout vždy vhodné argumenty i obrazy, jimiž lze tento postup jaksi ospravedlnit. R. S.: Z psychologického hlediska představují tedy křižácké výpravy určitý model konfrontace s kolektivním Stínem na prvotní, xenofobické úrovni. Aktuální dějinnou událostí se ovšem taková xenofobie může stát ve století dvanáctém stejně jako ve století dvacátém. Když se například zamyslíte nad tisíciletou „válkou Čechů s Němci", vyvíjel se vzájemný vztah těchto dvou národů, žijících v jednom státě, od středověkého spoluobčanství v křesťanské „civitas Dei" až k národním třenicím a skončil na úrovni xenofobie, která se nijak nelišila od nepřátelství mezi křesťany a muslimy ve 12. století. K. K.: Češi a sudetští Němci do sebe zaklesli svými vzájemnými psychickými 82 [pageend84]projekcemi tak, že jejich soužití v jednom státním útvaru se postupné stávalo nemožným. Zdálo by se, že takové bezprostřední propletení promítaných obrazů může napomoci procesu integrace, ale dějinné zkušenosti svědčí naopak o tom, že na kolektivní rovině to vede k neřešitelným komplikacím. Co lze vyřešit ve vztahu mezi sousedy, manželi, spolupracovníky čili mezi jednotlivci, nelze vyřešit v masovém měřítku, kdy subjektem vztahu se stává dav, národ nebo rasa. Proto Jung nepřestal zdůrazňovat, že klíč k evropské kultuře je v jedinci. Není žádná civilizace, jsou jen civilizovaní lidé. Má-li odsun Němců z českých zemí nějaký „raison ďětre“, pak snad v tom, že jen za tuto drastickou cenu bylo možné vytvořit podmínky pro stažení a integraci vzájemných nepřátelských projekcí, jak se mezi Cechy a Němci nahromadily za staletí společného soužití. Teritoriální oddělení se ukázalo jako nezbytný předpoklad skutečného sblížení, k němuž dnes muže dojít snadněji než kdykoli dříve. Němci přenesli značnou část svého „pueristického“ Stínu na Čechy, a ti učinili totéž se svým Senexem ve vztahu k Němcům. V obou případech šlo samozřejmě o projekce krajně nepřátelské. Němci byli v českém horizontu zobrazováni jako humpolácky důkladní, tupě řádní, zvířecky vážní Češi na oplátku jako „eine Simulantenbande“, potměšilí zbabělci, „smějící se bestie“. Jakmile ovšem říšsko-německý Stín ve třicátých letech v Německu dosáhl úrovně „podčlověka“, byl s tímto původně „c. a k. laškováním“ konec. Od tohoto okamžiku měl právo na obývání zdejšího prostoru - všimněte si, že někdejší Smetanův „Vaterland“ se proměnil v pouhý „Lebensraum“ - už jen jeden národ: „Čech nemá v tomto prostoru co pohledávat!“ - to bylo řečeno naprosto jasně. V jednom ohledu tu však přece jen byl jistý rozdíl ve srovnání s vyvražďovací xenofobií křižáckých válek. Čechům se totiž jako jedinému z porobených národů střední a východní Evropy dostalo pochybné cti, že měl být zlikvidován jenom zčásti: jedna část národa byla určena k vystěhování do východních provincií a zbývající „zdravé jádro“ se mělo poněmčit. Tyto šílené plány svědčí přece jen o jistém posunu ve fenomenologii Stínu. Vybranější část Stínu byla shledána jako vhodná pro přijetí do zdravého těla národa. Tupý konkretismus v pojetí integrace však zůstal. R. S.: A další stupně ve fenomenologii Stínu a jeho integrace? K. K.: Druhého stupně bylo podle Giegericha dosaženo v pozdním středověku. Tento stupeň korespondoval zhruba s pronásledováním kacířů a upalováním čarodějnic. Hledání černé ovce v jinak bohabojném stádě je psychologicky pokročilejším stupněm proto, že Stín se tu přesouvá do bezprostřední blízkosti: do vlastní rodiny, obce či pospolitosti. Naznačuje již jistou míru integrace alespoň v tom smyslu, že se tím připouští, že Stín už není třeba hledat někde za humny, ale nachází se uprostřed nás samých. Je to neobyčejně odvážný krok v sebepoznání člověka, ale zároveň i okamžik vzniku inkvizice v nejširším 83 [pageend85]smyslu slova, počínaje špehováním, podezříváním a udáváním a konče vězněním a popravami. Je třeba být bdělý a ostražitý, protože nepřítel může být v našem nejbližším okolí a může to být někdo, o kom bychom to nikdy nepředpokládali. Nepřítel v našem středu je nebezpečnější než muslim - toho může už na dálku rozpoznat každé dítě. Třetí stupeň fenomenologie Stínu označuje Giegerich jako „subversivní stupeň“. Konstituuje se v okamžiku, kdy už nelze dále popírat nebo zastírat, že Stín je nejen uvnitř každé pospolitosti, ale i uvnitř každého z nás. Souvisí tedy s rozpoznáním toho, že lidská přirozenost je tvořena polaritou protikladných vlastností, kdy na jedné straně spektra jsou světlé stránky člověka, na druhé temné stránky Stínu. Tato vnitřní rozpornost je však pro naše vědomí natolik nepřijatelná a nesnesitelná, že Ego, tak jako vždy v takové situaci, tíhne buď k jednomu, nebo druhému pólu. Třetí stupeň fenomenologie Stínu se podle Giegericha vyznačuje právě tím, že Ego se v rámci ochranného mechanismu ztotožní se Stínem, zatímco předtím byl jeho nelítostným pronásledovatelem. Zaujme postoj nespokojence a vzbouřence, stane se revolucionářem nebo teroristou nebo splyne s masou třídy „psanců této země“. Dochází tedy k identifikaci se vším sociálně i lidsky méněcenným a potlačovaným. Stín nabývá podoby sociálně inferiorního tvora, který je však zároveň povýšen na budoucího osvoboditele a spasitele celé společnosti. Otevřeným cílem se stává „převrácení všech hodnot“ a odstranění civilizace, která nedokázala zabránit tomu, aby vedle bohatství a moci jedněch existovala bída a utlačenost druhých. R. S.: Řekl bych, že tento „podvratný stupeň“ ve fenomenologii Stínu byl dost typický pro minulý totalitní režim. Jednak tím, že v jeho vzorovém rámci totalitär ismus vznikl, jednak tím, že všechny formy opozice se chtě nechtě dostávaly do téhož dějového rámce. K. K.: V mnoha ohledech tu docházelo k regresi na předcházející vývojové stupně, mám na mysli například černobílé dělení světa na tábor míru a tábor války. Oficiální propaganda promítala všechny negativní stránky totalitarismu bezrozdílně na svobodný a prosperující Západ, a je třeba opakovat, že většině lidí tato moderní forma vyhánění „kozla zla“ plně vyhovovala. Tato iluzionis- tická operace se prováděla v poněkud pozměněném tradičním stylu „omne malum ab occidente, omne bonům a nos“. S takovým obrazem světa se většina vždy ráda ztotožní, protože je poměrně nenáročný na pochopení a pomáhá udržovat sebevědomí u člověka trpícího v skrytu pocitem méněcennosti ve vztahu k civilizačně vyspělejší části světa. R. S.: To se ovšem netýkalo všech lidí. K. K.: Druhá, méně početná část společnosti, zejména disent a mládež, tíhla v rámci téhož promítacího modelu k opačné variantě. Stále víc se dostávala do postavení druhořadé vrstvy obyvatelstva, vyřazované z veřejného života a od84 [pageend86]mítající spolupráci s oficiálními strukturami. Mladí se cítili jako páriové této společnosti, odmítali například studium na vysokých školách apod. Pro tuto část společnosti se Stínem staly mocenské struktury totalitního státu. Zločinecká organizace StB méla všechny předpoklady, aby zaujala postavení sekularizovaného „imaginis diaboli“. Bylo velmi obtížné se tomu ubránit. R. S.: Subversivní charakter Stínu se dost podílel na celkovém koloritu doby, zvláště v padesátých letech. K. K.: To bylo dáno tím, že kdo nebyl schopen nebo ochoten přistřihnout svou individualitu podle předepsaného dobového vzoru, ocitl se v nebezpečí, že může být kdykoliv obviněn z podvratné protistátní činnosti. V poslední, fašistoidní fázi komunistického režimu byl podvratným živlem každý, kdo se odvážil dovolávat se některých z proklamovaných občanských práv zaručených ústavou. R. S.: Běžný postoj řadového českého člověka se do značné míry shoduje s tímto subversivním stupněm fenomenologie Stínu má ale neodmyslitelně švejkovský charakter. K. K.: Také bych řekl. Švejk byl typický příklad podvratného živlu. Nerozvrací však systém tím, že by se proti němu otevřené a přímo postavil, ale tím, že dovádí ad absurdum jeho oficiálně proklamovaná hesla. Tento druh útoku na společenský systém je mnohem účinnější než všechny teroristické útoky dohromady. A jestliže se fenomén Švejka vyskytuje v masovém měřítku, jako je tomu u nás, pak dokáže rozvrátit jakýkoli systém a přitom si ještě zajistí díky svému fingovanému ztotožnění s oficiálními společenskými normami docela slušnou životní úroveň. Prostě na to vyzraje. Ale bez ohledu na tuto českou specifiku má každá společnost vždy určité vrstvy, které si, abych tak řekl, pěstují Stín na některém z předcházejících stupňů integrace Stínu, jak je předestřel Giegerich. Nelze předpokládat, že by společnost jako celek procházela jednotlivými fázemi manifestace a integrace Stínu postupně a po pořádku. V každé společnosti se bude vždy vyskytovat vrstva, která bude svůj Stín prožívat na úrovni xenofobie z dob křižáckých válek. Se znovuoživeným nacionalismem bude tato vrstva dokonce početně vzrůstat. Nesmíme zapomínat na to, že tato společnost za posledních padesát let neuvěřitelně regradovala, takže musíme počítat s recidivami jeskynního člověka. R. S.: Vy se tedy domníváte, že i po odstraněni totalitního státu se kolem nás budou vyskytovat skupiny, které se nepřestanou ztotožňovat s pomyslnou in- feriorní lidskou bytostí a chovat se nepřátelsky ke všemu oficiálnímu a společensky uznávanému? 85 [pageend87]K. K.: Nepochybné. Sociální role tohoto druhu je tu vždy již potencionálně přítomná všechno ostatní záleží na výběru vhodných dobových kostýmů a módních herních projevů. Pankáči, skinheadi, různí androši a rockové kapely se pokoušejí o ďábelské vzezření pomocí nej různějších podsvětních rekvizit, bláznivých hábitů, dýmových efektů a hlavně pekelného rámusu. Jako by tím vším chtěli vykřičet do světa: Jsme ztělesněným Stínem tohoto vašeho mastňáckého (i když jakžtakž civilizovaného) světa, cítíme se vyvržení a nenávidění, a kašleme na celou vaši společnost, na vaše zdvořilostní formy a měšťácké manýry, na vaše uniformy a kravaty! Než bychom se (beztak asi marně) snažili být alespoň o něco lepší než vy, chceme být raději výlupkem všeho zla (alespoň naoko). Ale abychom se dostali o kousek dál. Vyšší stupeň integrace Stínu předpokládá dosažení určité úrovně duchovní kultury. Giegerich ji označuje jako „mea culpa“ - “moje vina“. Důležitou součástí této fáze je uvědomění, že jakmile se ztotožníme se Stínem, můžeme být vedeni nejušlechtilejšími city, například snahou pomoci chudým, nespravedlivě postiženým apod., ale výsledkem našeho chování bude vždy jednostranný a nihilisticky zabarvený přístup ke světu. Proto je třeba se pokusit překonat svá zklamání ze světa a z lidí a opustit vzdorovitý postoj k tradičním sociálním hodnotám. Pokusit se přijmout tyto odvržené hodnoty s tím, že jsme to byli ve skutečnosti my, kdo jim nebyl schopen dostát. Tento proces provázený pocity lítosti a viny vede nakonec k poznání, že součástí našeho lidského údělu je, abychom své lepší a horší stránky snášeli v jejich přirozené polaritě, a že by nemělo smysl promítat jednu z těchto stránek na někoho jiného nebo se střídavě ztotožňovat hned s jednou, hned s druhou stránkou. R. S.: Ale i v tomto přístupu je možné zahlédnout ještě prvky obranného mechanismu. K. K.: Stín čili méněcenný, zaostalý člověk se v této fázi přiblíží na dosah vědomému, civilizačně vyspělejšímu Já, stanou si konečně tváří v tvář, i když všechny překážky mezi nimi ještě nejsou zcela odstraněny. Rozvinutější část naší osobnosti musí bohužel stále ještě sahat k obranné taktice, a to tak, že přijímá roli soudce, který zachází se svým stínovým dvojníkem jako s obžalovaným. Jistého pokroku bylo dosaženo v tom, že toto drama se nyní odehrává ve formě vnitřního konfliktu. Stín překročil práh našeho domu a z našeho nitra se stalo ono pověstné „bitevní pole v nás“. R. S.: Tady bychom se měli blížit přítomnosti. K. K.: Bylo by to žádoucí. Protože mají-li se v této zemi obnovit hodnoty liberální společnosti, musíme se pokusit nejprve nahlédnout, v čem jsme ve vztahu k nim selhali co nás přimělo, že jsme se tak spontánně ztotožnili s in- feriorním, zaostalým a utlačeným člověkem. Jen tak dospějeme k poznání, že 86 [pageend88]vzpoura proti tradičním kulturním a civilizačním hodnotám se vyskytuje v přímé úměrnosti k naší neschopnosti osvojit si je a uspokojivě je zvládnout. Co se v této zemi událo před čtyřiceti lety, byl prohraný zápas s protivníkem, kterého si každý z nás, jak upozorňuje Jung, nosí v sobě. Pojem Stínu je jen jedním z metaforických pokusů, jak tohoto protivníka identifikovat a jak se s ním vypořádat. V duchu této metafory lze dospět k jedinému závěru, totiž že vše, co je na naší individuální či sociální existenci inferiorní, tj. zaostalé, potlačené nebo morálně pokleslé, je třeba pozvednout na úroveň toho, co je v ní vyspělejší - nikdy naopak. Jinak hrozí regrese člověka na úroveň kmenového primitivismu. Zaznamenal R. Starý, 1991 HRABALIANA (Sborník prací k Hrabalovým 75. narozeninám) Vydal: PROSTOR v roce 1990 U Prašné brány 3, Praha 1, 116 29 87 [pageend89]Carl Gustav Jung ANALYTICKÁ PSYCHOLOGIE A SVĚTONÁZOR (Sborník statí) První výbor z díla světoznámého švýcarského psychologa Připravuje: PROSTOR v roce 1991 U Prašné brány 3, Praha 1, 116 29 [pageend90]MYŠLENKOVÉ PROUDY XX. STOLETÍ PLATÓN A IZAJÁŠ (lz 6)* * Inaugurační přednáška na Hebrejské universitě v Jeruzalémě (1938) in: On the Bible, edit. N. N. Glatzer, Schoken Books 1968, s. 151-159. Martin Buber Ústředním tématem filosofického zamyšlení Martina Bubera nad dvěma odlišnými přístupy duchovního člověka k politické realitě, na jedné straně antickým, představovaným Platónem, na druhé starozákonním, židovským, představovaným prorokem Izajášem, je téma ztroskotání lidských snah vnést do společenských poměrů ozdravujícího ducha nápravy a vtisknout jim podobu zásad vyznávaných filosofem a hlásaných prorokem. Jak filosof Platón, tak i prorok Izajáš ve svém reformním úsilí neuspějí. Podle Bubera lze za obojím ztroskotáním zřetelně rozeznat dva zcela odlišné vzory či modely, zachycující vztah ducha a společenské reality: antický a starozákonní. Ve své přednášce se Buber pokouší o jejich základní charakteristiku a vyvozuje z dějinné zkušenosti s nimi poučení pro přítomnost. Oba tyto modely mají v našich podmínkách výraznou tradici. A to jednak v ryze platónské vizi „filosofa na trůně“ a v praktických dějinných pokusech o realizaci revolučních národů na úplnou přeměnu společnosti (husitství, komunismus). Ale i starozákonní „arché“ je v českých dějinách přítomno velmi nápadným způsobem. Na příbuzném modelu vztahu ducha (proroka) a společnosti (lidu) bylo založeno české národní obrození: národní buditelé jako nositelé a křisitelé ducha se obraceli k lidu, který bylo třeba nejprve vyburcovat ze staleté duchovní dřímoty a lhostejnosti k vlastnímu osudu, připomenout mu jeho tradiční závazky národa povolaného k určitému civilizačnímu a kulturnímu úkolu a pozvednout jej trpělivě a neúnavně z jeho každodenní - hříšné, jak by řekl prorok Izajáš - pokleslosti. Buberovo téma tak nabývá v našich současných podmínkách na aktuálnosti a podnětnosti, a to jednak tím, že nutí k zamyšlení nad hlubšími kořeny naší kultury, jednak tím, že je polemicky vyostřeno a již svým pojetím vyvolává námitky: starozákonní stanovisko, které Buber staví do protikladu s antickým, platónským, lze přísně vzato pokládat za stejně utopické jako stanovisko Platónovo. Buber kromě toho ponechává stranou třetí, křesťanský model, který je pro evropskou kulturu nejdůležitější a nejcharakterističtější. 89 [pageend91]Pokusíme-li se na základě Buberova rozboru určit základní rysy křesťanského modelu duchovního člověka a společenské reality, narazíme především na jeden velmi důležitý rozdíl. To, co má charakter duchovního podnětu, se v rámci křesťanského modelu nerealizuje v podobě ideologického projektu ani se nečeká, až s nápravou společnosti začnou ti druzí, nýbrž uskutečňuje se na způsob individuální inkarnace, kdy duchovní prvek je přijímán jedincem jako životní stanovisko, což může mít za následek proměnu celého jeho dosavadního způsobu života. V horizontu tohoto modelu se tedy neupíraji přemrštěné a vždy znovu zklamávané naděje na příznivé možnosti realizace některé z připravených variant společenské reformy ani na vytoužený okamžik, kdy probuzený a mravně rozjitřený, nebo alespoň rozezlený lid sám „konečně začne“, nýbrž vzniká možnost, že každý začne sám u sebe, podle svých individuálních schopností a ve svém omezeném životním okruhu, přičemž to, co by tak rád viděl uskutečněno kolem sebe, u těch druhých, může sám žít na svůj individuální, jedinečný a nezastupitelný způsob. * * * Platónovi bylo asi pětasedmdesát, když zavraždění prince Dióna, vládce Syrakus, jeho přítele a žáka, učinilo rázný konec snahám o založení republiky, která by odpovídala filosofovým názorům. Bylo to právě v této době, kdy Platón napsal svůj slavný dopis přátelům na Sicílii, ve kterém hodnotí svou celoživotní snahu o změnu struktury státu (zahrnující v jeho pojetí i strukturu společnosti) a popisuje, jak se pokoušel uskutečnit tento záměr a jak v těchto pokusech neuspěl. Píše, že se přesvědčil, že všechny státy jsou spravovány špatně, a že dospěl k názoru, že tohoto zla se nelze zbavit, dokud se neuskuteční jedna z těchto dvou možností: Buď budou výkonem vlády pověřeni opravdoví filosofové, nebo ti, kteří vládnou státům, začnou žít a jednat v souladu se zásadami filosofie. Platón formuloval tuto tezi - i když poněkud odlišným způsobem - již asi před dvaceti lety jako ústřední myšlenku své Republiky. Ústřední místo, jež vyhradil této tezi, svědčí o tom, že vposledku věřil, že jedinci, především vůdci, mají mnohem větší význam než kterákoli instituce, o nichž pojednává jeho kniha. Podle Platóna jsou dva způsoby, jak se správní lidé mohou dostat na vedoucí místa: Buď se filosof sám musí chopit moci, nebo musí vychovat ty, kteří si pak při výkonu svých vládních funkcí budou počínat jako filosofové. Ve svém pamětihodném traktátu nazvaném K věčnému míru Kant s touto Platónovou tezí polemizuje, aniž by Platóna výslovně jmenoval. Kant odmítl tuto tezi v odstavci, který vyšel pouze ve druhém vydání jeho spisu a který on sám označil za „tajnou stať“ svého nástinu mezinárodního práva. Píše tu: „Protože držení moci neodvratně ničí svobodný úsudek rozumu, nelze očekávat, že by králové filosofovali nebo filosofové se stávali králi, a ani to není žádoucí. Jedna věc je však nezbytná, a to pokud jde o filosofy, tak pokud jde o krále, totiž aby králové nebo královské národy, tj. národy, které si vládnou na základě zákona rovnosti, se nepokoušeli obejít bez vrstvy filosofů nebo je 90 [pageend92]umlčovali, nýbrž aby jim dali možnost veřejné se vyjádřit.“ Již dříve Kant zdůrazňoval, že to nemá znamenat, že by se moc státu méla uskutečňovat spíše v podobé zásad filosofa než v podobě výroku právníka, nýbrž jenom to, aby se naslouchalo hlasu filosofů. Tyto úvahy jsou jasným dokladem nejen rezignace, ale i zklamání nad duchem samým, neboť Kant byl nucen vzdát se víry ve schopnost ducha pozvednout se k moci a současně uchovat svou neposkvrněnost. Můžeme s jistotou usuzovat na to, že Kantova deziluze byla motivována jeho znalostmi církevních dějin, které ve více než dvoutisíciletém období mezi Platónem a Kantem se staly skutečnými dějinami duchovní moci. Platón věřil jak v ducha, tak i v moc, a rovněž věřil, že duch je povolán k tomu, aby se chopil moci. Věděl, že moc korumpuje, ale měl za to, že je možné moc obnovit a očistit duchem. K epochálnímu a tragickému setkání mladého Platóna s „dějinami“ došlo v době, kdy městský athénský stát odsoudil a popravil jeho učitele Sokrata za to, že odmítl poslušnost autoritě moci a místo toho byl poslušen autoritě svého vnitřního Hlasu. A přesto byl Sókratés mezi všemi těmi, kdo se zaobírali státem, jediný, kdo věděl, jak vychovávat mládež k opravdovému životu, zasvěcenému pospolitosti tak jako věštec Teiresiás v Hádu byl Sókratés jediným duchovně živým člověkem uprostřed houfu těkajících stínů. Platón se pokládal za Sokratova dědice a stoupence. Cítil se povolán k tomu, aby obnovil posvátný zákon a založil spravedlivý stát, dodržující zákony. A soudil, že tento důvod mu dává právo chopit se moci. Avšak je-li duch ochoten přijmout moc z rukou Božích nebo lidských, není ochoten ji uchvátit. V Republice je Sókratés dotazován, zda se filosof, pokud je opravdu takový, jak ho líčí Sókratés, má vůbec zabývat státními záležitostmi. Na tuto otázku Sókratés odpovídá, že filosof by se ve vlastním státě měl dozajista takovými záležitostmi zabývat, že však stát, jak si jej představuje nebo jak by mu vyhovoval, by musel vypadat jinak než stát v jeho rodné zemi, „ledaže by došlo k nějakému božímu zásahu“. Avšak ješté před tímto místem hovoří o člověku, který je nadán duchem, avšak má-li čelit rozzuřenému davu, a to bez svých přívrženců, kteří by mu pomohli udržet pořádek, zmocní se ho pocit, jako by se náhle ocitl uprostřed divé zvěře. Takový člověk, pokračuje Platón, proto zachová mlčení, soustředí se na svou práci, stane se divákem a prožije svůj život, aniž by se do konce svých dní dopustil čehokoli zlého. Když však Sokratovi jeho posluchači namítnou, že takový člověk vlastně po své smrti zanechá velké dílo, odpoví jim: „Ale ne to největší, protože nezaložil stát, který by byl v souladu s jeho názory.“ To je jádro Platónovy rezignace. Byl povolán do Syrakus a čas od času tam zavítal, ale i tam prožíval jedno zklamání za druhým. Šel, protože byl o to požádán a protože existuje vždy jistá možnost, že hlas Boží může promlouvat hlasem lidským. Jestliže kdy existovala možnost, že se splní naděje na spojení filosofů a vládců velkých států, pak podle Diónových slov to bylo právě v této době. Platón se rozhodl, „že to zkusí“. Říká o sobě, že se styděl nejít do Syrakus, protože by si pak připadal, že není nic než „slova“. „Osvědčit se“ 91 [pageend93]je slovo, které jednou použil před Diónem - musíme opravdovým bytím osvědčovat, co hlásáme slovy. Řekl „musíme“, nikoli „měli bychom“. Šel a neuspěl, vrátil se nazpět, pak šel znovu a ještě jednou, a opět neuspěl. Když se vrátil po třetím neúspěchu, bylo mu téměř již sedmdesát let. A teprve tehdy se k moci dostal člověk, který byl Platónovým žákem. Avšak ještě dříve, než dokázal zvládnout lidové nepokoje, byl zavražděn; jeho vrahem byl jeden z jeho spolužáků na Platónově Akademii. Platón byl toho názoru, že lidstvo by se mohlo vyléčit ze svých neduhů jen tehdy, kdyby se buď filosofové - “pokládaní za zbytečné“ - stali králi, nebo králové filosofy. On sám doufal nejprve v první a potom ve druhou možnost, které měly nastat jako důsledek „božího zásahu“. Vládcem v Řecku se však nestal a princ, z něhož vychoval filosofa, nedokázal zvládnout chaotické poměry na Sicílii. Bylo by možné říci, že mír, který zavládl na Sicílii díky Tímo- leónovi z Korinthu, byl také tak trochu dílem Platónova ducha a že Alexander, který později sjednotil celé Řecko pod svou nadvládou, jistě nestudoval filosofii s Platónovým nejproslulejším žákem zcela bez užitku, ale ani v jednom ani v druhém případě nebyl Platónův ideál státu opravdu uskutečněn. Platón neobnovil úpadkovou athénskou demokracii ani nezaložil republiku, kterou teoreticky vyprojektoval. Avšak dokázal tento slavný nezdar, že duch je v konfrontaci s dějinami vždy bezmocný? Platón je nejjemnějším příkladem ducha, který přistupuje ke skutečnosti s přesvědčením, že má pravdu ve svém vlastnictví. Podle Platóna je dokonalá ta duše, která se dokáže rozpomenout na svou vizi dokonalosti. Před svým pozemským životem uzřela duše ideu dobra. Ve světě idejí uzřela podobu čisté spravedlnosti a nyní, podnícena růstem ducha, se duše rozpomíná na to, co spatřila v minulosti. Duše se nespokojuje s tím, že poznala tuto ideu a že ji učí znát i ostatní. Duše si přeje vdechnout do ideje spravedlnosti život a konstituovat ji v lidském světě v živoucí formě spravedlivého státu. Pravda je majetkem ducha; duch pravdu nabízí realitě; pravda se stává realitou skrze ducha. To je sám základ Platónova učení. Toto učení se však neprosadilo. Duchu se nepodařilo dát realitě pravdu, kterou si přál jí dát. Mohla za to jenom realita? Nemohl za to i duch sám? Nemohl za to právě jeho vztah k pravdě? To jsou otázky, které nevyhnutelně vyvstanou v souvislosti s Platónovým nezdarem. Duch však může utrpět nezdar ještě jiným, velmi odlišným způsobem. „Léta, kteréhož umřel král Uziáš“, (Iz 6,1) měl Izajáš vidění nebeského chrámu, v němž ho Pán vyvolil svým prorokem. Celá příhoda ukazuje na fakt, že král Uziáš byl dosud naživu. Král trpěl dlouhou dobu malomocenstvím. Je dobře známo, že v biblických dobách se malomocenství nepokládalo za nemoc stejného druhu jako ostatní nemoci, nýbrž za fyzický symptom narušeného vztahu člověka k Bohu. Kolovaly pověsti, že král se nakazil proto, že se opovážil vykonávat v jeruzalémském chrámě funkce, které přesahovaly jeho pravomoc pouhého politického služebníka Božího. Izajáš kromě toho cítil, že Uziášovo 92 [pageend94]malomocenství bylo něčím víc než jen osobní nákazou; symbolizovalo totiž nečistotu všeho lidu, jakož i nečistotu Izajáše samého. Tito všichni měli „poskvrněné rty“ (Iz 6,5). Jako malomocní musí mít všichni „ústa zastřená“ ( Mojž III, 13,45), jinak by dechem nebo slovem šířili svou nečistotu a znečistili by svět. Ti všichni se dopustili neposlušnosti a nevíry ve vztahu ke skutečnému Králi, jehož slávu nyní uzřely Izijášovy oči v Jeho nebeském chrámě. Bůh je tu nazýván ha-Melekh, což je poprvé, kdy je v Bibli označen tak nezastřené, tak prostě jako král Izraele. ON je Král. Malomocný, kterého lid nazývá „králem“, je jen Jeho nevěrným služebníkem. A nyní skutečný Král posílá Izajáše s poselstvím všemu lidu a současně mu sděluje, že se svým poselstvím neuspěje, protože poselství bude špatně pochopeno, špatně vykládáno a zneužito, a tak upevní lid - kromě nepatrného „zbytku“ - v jeho nevíře a zatvrdí jeho srdce. Na samém počátku cesty Izajáš, nositel ducha, ví, že ho musí stihnout nezdar. Nebude trpět zklamáním jako Platón, protože v jeho případě je nezdar integrální součástí cesty, na niž se musí vydat. Izajáš nesdílel Platónovu víru, že duch je vlastnictvím člověka. Duchovni člověk - a taková je tradice od nepaměti - je ten, koho duch přepadne a zmocní se ho, koho duch použije jako svého roucha, a nikoli ten, v němž duch přebývá. Duch je událost, je to něco, co se člověku přihodí. Bouře ducha žene člověka, kam chce, a pak vtrhne do světa. Izajáš nesdílel ani Platónovu víru, že moc je vlastnictvím člověka. Moc je člověku dána proto, aby mohl plnit své povinnosti služebníka Božího. Jestliže ji zneužije, moc ho zničí, a místo ducha, který se mu nabídl, aby ho připravil na to, jak používat moci (Sam I, 16,14), vstoupí do něho „zlý duch“. Člověk disponující mocí je odpovědný Tomu, kdo ho oslovuje ve chvílích ztišení a komu se zodpovídá. Izajáš nevěřil, že duchovní člověk je povolán k moci. Věděl o sobě, že je duchovní člověk a že nemá žádnou moc. Být prorokem znamená být bezmocný a jako takový se střetnout s mocnými a připomenout jim jejich odpovědnost, tak jako Izajáš připomněl Achasovi na konci „struhy rybníka hořejšího, k silnici pole valchářova“ (Iz 7,3). Stanout bezmocně před mocí a vyzvat ji k odpovědnosti je součástí údělu proroka. On sám neusiluje o moc, přičemž zvláštní sociologický význam jeho funkce je založen právě na této skutečnosti. Platón věřil, že jeho duše je dokonalá. Izajáš nikoli. Izajáš se pokládal za nečistého a přiznával se k tomu. Cítil, jak nečistota kazící jeho dech byla z jeho rtů spálena, aby tyto rty mohly sdělovat Boží poselství. Izajáš spatřil trůn a majestát Toho, kdo ho pověřil tímto poselstvím. Neviděl spravedlivý stát, který Platón spatřil svým vnitřním zrakem jako něco, na co se lze rozpomenout. Izajáš věděl a říkal, že lidé mají přikázáno, aby ve svých vzájemných vztazích byli spravedliví. Věděl a říkal, že nastane království spravedlnosti a že spravedlivý člověk bude vládnout jako věrný služebník Boží. Věděl a říkal, že nespravedliví hynou na svou vlastní nespravedlivost. Ale nevěděl nic a ani nic neříkal o vnitřní struktuře tohoto království. Neměl žádnou ideu; měl pouze poselství. Jeho vystoupení se skládalo z kritiky a z požadavků. 93 [pageend95]Jeho kritika a požadavky byly zaměřeny k tomu, aby lid a jeho panovník uznali skutečnost neviditelné autority. Pouzívá-li Izajáš slova ha-Melekh, nečiní tak ve smyslu teologické metafory, nýbrž v politickém, konstitučním smyslu. Avšak svrchovanost Boží, kterou Izajáš proklamuje, představuje opak svrchovanosti kněží, která se běžně označuje jako teokracie a která byla velice věrně popsána jako „nejnesvobodnější forma společnosti“, protože je „nesvobodná zneužíváním toho Nejvyššího, co je člověku dáno poznat“ (L. v. Stein, System der Staatswissenschaft, 1856, II, 384). Nikdo jiný než bezmocný člověk nemůže tlumočit vůli skutečného krále, co se týče státu, a připomínat jak lidem, tak vládě jejich společnou odpovědnost vůči této vůli. Bezmocný člověk to může udělat proto, že je schopen prohlédnout iluze běžného historického dění a rozpoznat potencionální krize. Proto se také obrací se svou kritikou a požadavky ke společnosti, k životu, jak jej lidé spolu žijí. Lid, který s plnou vážností nazývá samého Boha svým Králem, se musí stát opravdovým lidem, společenstvím, jehož všichni členové se chovají čestně bez donucení, jsou laskaví bez pokrytectví; musí vytvořit bratrský svazek lidí vášnivě oddaných svému Božímu Vůdci. Jestliže sociální nerovnost, rozlišování mezi svobodnými a nesvobodnými rozpoltí společenství a vytvoří propast mezi jejími členy, nemůže být žádného „lidu Božího“. Kritika a požadavky se tak týkají každého jedince, na němž závisí ostatní, každého, kdo může ovlivňovat osudy ostatních, a to znamená, že se týkají každého z nás. Když Izajáš mluví o spravedlnosti, nemyslí tím instituce, ale tebe a mne, protože bez tebe a beze mne se i ta nejslavnější instituce stává lží. Kritika a požadavky se konečně vztahují i na poměr Izraele k ostatním národům. Varují Izrael, aby se nespoléhal na tu či onu velmoc, nýbrž vyzývají jej, aby „se nebál“ a srdce jeho „nechať se neděsí“ (Iz 7,4; 30,15) a aby ze svého vlastního lidu vytvářel opravdové společenství, věrné svému Božskému Králi, a pak nebude nic, čeho by bylo třeba se obávat. „Nebo hlava Syrské země je Damašek, a hlava Damašku Rezin,“ řekl Izajáš Achasovi „k silnici pole valchářova“, „a hlava Samaří Pekách, syn Romeliášův.“ „Avšak vy víte, kdož je hlava Jeruzaléma -chcete-liž to véděti.“ Ale „jestliže nevěříte, jistě že neobstojíte“ (Iz 7,9). V této souvislosti se hodně hovořilo o „utopické“ politice a Izajášúv nezdar se přirovnával k nezdaru Platóna, autora utopické Republiky. To, co Izajáš řekl Achasovi, se pokládá za oduševněle „náboženský“, nicméně politicky bezcenný projev, jaký se hodí pro slavnostní příležitosti, ale nelze jej použít v praxi. Avšak jediná politická šance malého národa sevřeného mezi světovými vel- mocemi je metapolitická šance, na niž poukázal Izajáš. Hlásal pravdu, která do té doby nemohla být dějinami prověřena, ale to jen proto, že se o to dosud nikdo nepokusil. Národy mohou být přivedeny k míru jen těmi, pro něž se mír stal vnitřní skutečností. Uskutečnění ducha působí přitažlivě na lidstvo, které si nad nedostatkem ducha zoufá. V tom je pro nás smysl Izajášova učení. Až „utvrzena bude hora domu Hospodinova“ na skutečnosti opravdového pospolitého života, potom, a jedině potom „pohrnou se k ní všickni národové“ (Iz 2,2), aby se tu učili míru, a nikoli válce. 94 [pageend96]Izajáše rovněž postihl nezdar, tak jak bylo předpověděno, když byl povolán, aby zvěstoval Boží poselství. Lid a král se mu postavili na odpor, a dokonce i králův nástupce, který byl Izajášovi nakloněn, v rozhodující chvíli selhal, když si počal zahrávat s myšlenkou, že se připojí k povstání Babylónie proti Asýrii. Tento nezdar je však něčím úplně jiným, než byl nezdar Platónův. Právě naše existence jako Židů dokládá tento rozdíl. Žijeme z tohoto setkání na silnici valchářova pole, žijeme díky tomu, že byli lidé, kteří brali smrtelně vážně ono ha-Melekh ve vztahu k sociální a politické realitě. Oni jsou příčinou našeho přežití až do této chvíle, kdy tušíme novou příležitost vnést ducha do reality. Je před námi stále ještě možnost, že se staneme svědky dějinného období, které dokáže zvrátit „dějiny“. Prorok utrpí nezdar v jedné dějinné chvíli, tím však dějiny jeho lidu nekončí. Neboť jeho lid uchovává jeho poselství jako něco, co se uskuteční v jiné chvíli, za jiných okolností a v jiné podobě. Prorokův duch nevěřil, na rozdíl od Platónova, že má v držení abstraktní, všeobecný a bezčasový pojem pravdy. Dostalo se mu vždy jen jednoho poselství pro jednu situaci. Proto také jeho slova jsou s to i po tisíci letech oslovovat měnící se dějinné situace. Nestavěl před člověka všeobecně platný obraz dokonalosti, Pantopii nebo Utopii. Ani neměl na vybranou mezi svou rodnou zemi a nějakou jinou zemí, „která by lépe vyhovovala“. Svou činností je vázán k „topos“, k tomuto místu, k tomuto lidu, protože je to ten lid, kdo musí začít. Jestliže však prorok bude mít pocit, že je obklopen divou zvěří, nemůže se stáhnout do role pouhého pozorovatele, jak to učinil Platón. Musí sdělovat své poselství. Toto poselství bude špatně pochopeno, špatně vyloženo a zneužito, dokonce upevní a zatvrdí lid v jeho nevíře. Avšak jeho osten v něm zůstane vězet navěky. (Přeložil R. S.) Na politickém vzdělání více než v jiných oborech se jeví ona podivná myšlenková váhavost, do které český život rád zabíhá, právě pro nedostatek kontaktu s pravými kořeny evropské vzdělanosti. Tuto laxnost občas podtrhují mocné, energetické a originální zjevy, jindy až katastrofy. (J. Patočka, Česká vzdělanost v Evropě, 1939) 95 [pageend97]FRANTIŠEK VODÁK ABENDLAND esej Sugestivní rozprava nad staletími vývoje západoevropské civilizace provokující originálností myšlenek Vydal: ORBIS Vinohradská 46, Praha 2, 12000 [pageend98]EXCERPTA INTELEKTUÁLOVÉ * * Vybráno z knihy: Intellectuals, Weidenfeld and Nicolson, London 1988 Paul Johnson Paul Johnson je anglický publicista, autor řady historických prací (A history of the modern world, A history of the Jews, A history of Christianity). Johnsonův skepticismus vůči intelektuálům je patrný už v jeho Historii moderního světa (ukázka vyšla v Prostoru č. 11), v níž nevybíravé kritice podrobuje britské intelektuály z doby mezi dvěma válkami. V knize Intelektuálové se objevuje poněkud bizarní spolek známých osobností (Rousseau, Shelley, Marx, Ibsen, Tolstoj, Hemingway, Brecht, Russell, Sartre), ale také jména, která jsou českému čtenáři známa spíše jen z doslechu (Edmund Wilson, Victor Gollancz, Noam Chomsky, Cyril Connoly, Kenneth Peacock Tynan). ★ ★ ★ Vliv intelektuálů za poslední dvě století neustále rostl. Vzestup světského intelektuála byl ve skutečnosti klíčovým faktorem tvarování moderního světa. V dlouhodobé perspektivě historie tu v mnoha ohledech stojíme před novým jevem. Pravda je, že ve své dřívější inkarnaci v podobě kněze, písaře a proroka si intelektuálové už od začátku osobovali nárok na vedení společnosti. Avšak morální a ideologické inovace těchto strážců hieratických kultur, ať primitivních, nebo sofistikovaných, byly limitovány kánony vnější autority a odkazem tradice. Nebyli, a ani být nemohli, svobodnými duchy, dobrodruhy myšlení. (...) Rousseau byl první, kdo spojil všechny výrazné rysy moderního promé- theovce: prosazování práva svrhnout stávající řád jako celek; důvěru ve vlastní schopnosti uspořádat ho v souladu s principem své vlastní představy; víru, že toto lze dosáhnout prostřednictvím politiky; a v neposlední řadě uznání, že velkou roli v lidském chování hrají instinkty, intuice, impulsy. (...) 97 [pageend99]Podobné jako Rousseau věřil i Shelley, že společnost je naprosto prohnilá a že by měla být změněna a že osvícený člověk má skrze svůj intelekt morální právo a povinnost přebudovat ji od základů. Rovněž tak tvrdil, že intelektuálové, zejména básníci - v nichž viděl vůdce intelektuální komunity-zaujímají v tomto procesu privilegované postavení. Neboli: „Básníci jsou zneuznanými zákonodárci světa.“ (...) Karel Marx měl větší vliv na skutečné události a myšlení lidí než kterýkoli jiný intelektuál moderní doby. Důvodem toho není v prvé řadě přitažlivost jeho koncepcí a jeho metodologie, ačkoli obojí mělo značný půvab pro nerigorózní duchy, nýbrž skutečnost, že jeho filosofie byla institucionalizována ve dvou největších zemích světa, Rusku a Číně, a v jejich četných satelitech. Podobá se v tomto smyslu sv. Augustinovi, jehož texty se nejvíce četly mezi církevními představiteli od pátého do třináctého století a sehrály tak nejvýraznější roli při utváření středověkého křesťanství. Avšak Marxův vliv byl ještě bezprostřednější, neboť ona osobní diktatura, kterou si vyhrazoval pro sebe, byla s nepředvídatelnými důsledky pro lidstvo uskutečněna třemi nejvýznamnějšími následovníky - Leninem, Stalinem a Maem kteří byli v tomto smyslu pravověr- nými marxisty. (...) Jako většina intelektuálů dával (Brecht) přednost idejím před lidmi. V jeho vztazích nebyla ani stopa po vřelosti. Neměl přátele v obvyklém smyslu slova. Lidé jako individua ho nezajímali. To je pravděpodobně i důvod, proč nevytvořil charaktery, ale typy. Používal je jako agenty svých cílů. Týkalo se to i jeho žen, v nichž neviděl ani tak individua jako daleko spíše společnice do postele, sekretářky, kuchařky... Jeho francouzský překladatel, Pierre Abraham, řekl, že si Brecht krátce před smrtí přál vydat znovu své didaktické hry s novou předmluvou, která by zdůraznila, že jeho hry nelze brát vážně, nýbrž jako „cvičení pro ony atlety ducha, jimiž všichni správní dialektici musejí být“. (...) Za sovětské invaze do Československa se Russell nechal přesvědčit, aby připojil své jméno pod protest podepsaný řadou spisovatelů. Měl jsem (P. Johnson) na starosti uveřejnění dopisu v The Times. Titulek dopisu s podpisy v obvyklém abecedním řazení měl znít „Kingsley Amis a další“. Řekl jsem si, a šéf dopisové rubriky s tím souhlasil, že pro komunistický svět by mělo větší váhu, kdyby titulek zněl „Russell a další“. Stalo se. Jenomže Russell si podvůdku všiml a rozlítil se ... Řekl mi, že jsem to udělal s úmyslem vyvolat falešný dojem, že dopis zorganizoval on. Popřel jsem to a vysvětlil mu, že jediným důvodem změny bylo přesvědčení, že dopis tak získá na závažnosti. „A pak,“ řekl jsem mu, „když už jste vůbec souhlasil, že dopis podepíšete, nemůžete si stěžovat, že je Vaše jméno na prvním místě-to přece není logické.“ „Logický nesmysl,“ odpověděl prudce Russell a praštil sluchátkem. (...) 98 [pageend100]Sartre se ocitl v Paříži. Vyučoval filosofii na slavném Lycée Condorcet, jehož učitelský sbor byl převážně v exilu, v podzemí nebo táborech. Navzdory jeho metodám, nebo právě díky nim, školní inspektoři hodnotili jeho vyučování jako „excelentní“. Válečnou Paříž shledal zábavnou. Později napsal: „Budou mi lidé rozumět, když řeknu, že ta hrůza byla nesnesitelná, ale že nám to vyhovovalo...? Nikdy jsme nebyli tak svobodní jako za německé okupace.“ Záleží na tom, jak se cítíte. Sartre byl šťastný. Protože se neúčastnil předválečné politiky ani Lidové fronty z roku 1936, nefiguroval na žádném nacistickém seznamu. Byl pro ně „čistý“. Paříž byla plná frankofilních německých intelektuálů v uniformách: Gerhardt Heller, Karl Epting, Karl-Heinz Bremer. Ovlivňovali cenzuru, povolovali noviny a časopisy. Satrovy novely a hry s jejich filosofickým zázemím Střední Evropy a zejména s jejich důrazem na Heideg- gera, který byl nacistickými akademickými intelektuály schválen, byly pro ně velmi přijatelné. Sartre s režimem aktivně nikdy nekolaboroval. Nejblíže se k němu dostal svými pravidelnými sloupky pro kolaborantský týdeník Comoe- dia. Neměl žádné potíže s publikací svých prací a s uváděním svých her. Jak řekl André Malraux: „Zatímco Sartre s povolením německých cenzorů hrál své hry, já jsem stál tváří v tvář Gestapu.“ (...) Mám za to, že dnes začínám pozorovat jistý obecný skepticismus vůči kázání intelektuálů, že se u obyčejných lidí začíná projevovat rostoucí tendence zpochybňovat právo akademiků, spisovatelů a filosofů, i těch nejeminentnějších, říkat nám, jak se máme chovat, jak řídit své vlastní záležitosti. Jako by se šířilo přesvědčení, že intelektuálové jako rádci a jako příklady nejsou o nic moudřejší a vhodnější než kouzelníci dávných dob. Sdílím tento skepticismus. Tucet lidí náhodně oslovených na ulici nám nabídne stejně rozumné názory na mravní a politické záležitosti jako vzorek intelektuálů. Půjdu však dál. Jedním ze základních poučení z našeho tragického století, jež vidělo tolik miliónů nevinných životů obětovaných ve jménu schémat na zlepšení osudu lidstva, je: Pozor na intelektuály! Nejenže by měli stát daleko od mocenských pák; naše podezíravost by měla okamžitě vzrůst, jakmile se nám pokoušejí nabídnout nějaké kolektivní řešení. (...) Uvažujeme-li je (intelektuály) jako skupinu, pak vidíme, jak ultrakonformně vystupují vůči společenským kruhům, na jejichž souhlasu a ocenění si tolik zakládají. Právě to je činí „en mässe“ tak nebezpečné, neboť takto se vytváří názorové klima a vládnoucí ortodoxie, odkud často vychází popud k iracionálnímu a destruktivnímu chodu věcí. Ale především si musíme neustále připomínat, co intelektuálové obvykle zapomínají: že lidé jsou víc než abstraktní pojmy. Nejhorší ze všech despocií je nelítostná despocie idejí. (Vybral a přeložil Miroslav Drozd) 99 [pageend101]Petr Pithart DĚJINY A POLITIKA Historické úvahy a eseje na politická témata Vydal: PROSTOR v roce 1991 U Prašné brány 3, Praha 1, 116 29 [pageend102]NÁŠ ROZHOVOR ŘEHOLNÍ KOŘENY SE NEPODAŘILO VYRVAT (rozhovor s páterem Ambrožem M. Svatošem O. P. exprovinciálem dominikánského řádu ) Dominikánský řád se dostal do našich zemí počátkem 13. století přičiněním krakovského provinciálního převora Gerarda. První dominikáni se usídlili v Praze při kostele sv. Klimenta na Poříčí již před rokem 1230. Brzy potom začaly vznikat další konventy ve městech celého království. Dominikáni jsou tzv. otevřený řád, to znamená, že se neuzavírají před lidmi do ticha klášterních cel, ale naopak, jejich místo je mezi obyčejnými lidmi. Hlavním posláním dominikánského řádu je kazatelská činnost. V dějinách řádu můžeme najít období, ve kterých byla jeho existence výrazně ohrožena (husitské války, období vlády Josefa II. etc.). Řád však díky své obrovské vnitřní soudržnosti přežil, a ani komunistické moci se nepodařilo zlomit odhodlání bratří setrvat ve svém přesvědčení a ve své vnitřní jednotě. Dnes se bratři dominikáni vrací zpět do svých klášterů, aby pokračovali v poslání, které z rukou svátého Dominika převzali před více než sedmi sty padesáti lety. * * * Red.: Pane exprovinciále, mohl byste nám přiblížit okolnosti Vašeho prvního setkání s řádem a Vašeho vstupu do řádu? Sva.: Jsem z obyčejné malé vesničky ve východních Čechách, ročník 1913. Začal jsem chodit na gymnázium ve Vysokém Mýtě, odkud jsem se Boží prozřetelností dostal do juvenátu dominikánského řádu u sv. Jiljí v Praze. Navštěvoval jsem současně jezuitské gymnázium, které bylo v Bubenči. Docházeli jsme tam každý den přes Staré Město. Nebyli jsme žádní peciválové, já jsem se kupříkladu za celou dobu svých studií v Praze nevezl tramvají. Velice nás zajímalo, co se děje venku na ulici, a pak také ta chůze pěšky byla nesmírně zdravá. V juvenátě nás začali zvolna formovat naši představení. Ne že by nás 101 [pageend103]k něčemu nutili, vždyť výběr povolání je natolik důležitý, že se pro ně člověk musí rozhodnout sám. Musí být do něho zamilován, a když to povolání je jeho láska, pak práci má rád a je šťastný. A já už jsem si tenkrát uvědomil, že jsem u dominikánů. Začal jsem se tedy o ten řád víc zajímat, byl jsem pozorný, když nám vykládali o jeho dějinách. Tehdy už v nás vyvstávala taková hrdost: ty jsi u františkánů, ale já jsem u dominikánů... A tak jsme hájili své barvy, a to bylo zdravé. Tak to se mnou pořád rostlo, takže jsem se rozhodl pro kazatelský řád a po gymnáziu jsem vstoupil do studijního domu v Olomouci. Ta byla důležitým kulturním střediskem, které významně ovlivňovalo duchovní život, byl to úl, kde se horlivě pracovalo. My doniinikáni jsme tam měli intelektuální formaci noviců a generální studium. Přednášelo nám mnoho profesorů z našeho řádu, kteří byli velmi vzdělaní a měli bohaté kontakty se světem. Mezi nimi byl i páter Braito, který založil revue „Na hlubinu“, svým charakterem blízkou francouzské „La vie spirituelle“. Mimo to z iniciativy řádu byla založena edice „Krystal“ a časopis „Filosofická revue“ za redakce Dr. Habáně. Chtěl bych zdůraznit, že dominikánský řád je řád bratří kazatelů. Z toho pro každého bratra vyplývá povinnost neustále studovat. Studium, to je náš hlavní prostředek. Zahrnuje posvátné vědy a všechny další s teologií spojené, to jest filosofii, historii etc. Doba, o které mluvím, (1930-40) těmto studiím nesmírně přála a my byli šťastní, že se můžeme učit, takže se o nás říkalo, že na nás není potřeba bič, ale naopak opratě, kterými by nás v práci přibrždbvali. Měli jsme takovou zásadu. Když budu knězem, když budu domini- kánem, tak si chci postavit takové solidní základy pro celý svůj život, abych z toho mohl rozdávat dalším. To je naše heslo: „Contemplata aliis tra.“ To, co prožíváme ve svém srdci, co máme promyšlené a promilované, co pokládáme za nejlepší, předáváme dalším. Náš symbol je fakule svítící na cestu, která zahřívá jiné a svítí jim na cestu. Red.: Pane exprovinciále, téměř 40 let jste stál v čele Vašeho řádu, když však sečteme roky, které byly pro práci Vašeho řádu příznivější, nedopo- čítáme se ani pěti let. Přesto, anebo právě proto Vám chceme položit otázku, co bylo Vaším hlavním úkolem jako nového provinciála od roku 1948? Sva.: Byl jsem tehdy mladý, bylo mi 35 let, prožívali jsme krásný věk. Generace, co byla před námi, mohu-li to tak říci, byla generací zlatého věku naší provincie. Naplňovala po všech stránkách požadavky, které máme plnit jako dominikánský řád. To je liturgie, studium, publikace, kazatelská a misionářská činnost, vedení inteligence a mládeže etc. Mojí snahou bylo na toto všechno navázat. Svůj úkol vést řád jsem však přijímal s určitými rozpaky, domníval jsem se, že jsem příliš mladý a nezkušený na takový úkol. Obrátil jsem se proto se svými pochybnostmi 102 [pageend104]na své starší bratry, ti mě však přesvědčili, že jsem byl zvolen proto, že jsem měl u nich velkou důvěru. Nechtěl jsem tuto důvěru zklamat, proto jsem provincialát přijal. Red.: Po dobách rozkvětu řádu, o kterých jste právě hovořil, přišla doba, kdy se objevily snahy narušit kontinuitu práce řádu, a tím nakonec zlikvidovat řád jako takový. Máme na mysli 50 let autoritářských režimů, nejprve za okupace, potom za komunismu. Sva.: Bylo nám smutno, když k nám přišli Němci a chtěli nás vystěhovat na Strahov. Modlili jsme se však, a stěhování bylo anulováno. Zůstali jsme ve svém domě u sv. Jiljí. Tam jsme tedy přežili okupaci. Bylo to těžké, ale nedá se to srovnat s podmínkami, které nastaly po roce 1948. Přes některá dílčí omezení jsme působili za německé okupace svobodně dál. Po osvobození jsme byli optimisté, říkali jsme si, že komunisté prošli velkou zkouškou, a proto budou mírnější. Ale mýlili jsme se. V Jugoslávii komunismus právě začínal a naši řádoví bratři, kteří se k nám z Jugoslávie uchýlili, říkali: „Bratři, vy nevíte, co to komunismus je.“ Ale my jsme namítali: „Vždyť tady tolik lidí padlo, trpěli i komunisté, tak to snad nebude tak zlé.“ Budoucnost ukázala, že jsme se mýlili. Red.: Provinciálem jste byl zvolen v roce 1948. O dva roky později došlo k jednomu z nejtvrdších zásahů proti církvi v našich dějinách. Obsazeni vašeho kláštera bylo jistě velmi dramatické. Mohl byste nám tyto momenty přiblížit? Sva.: Na ty okamžiky si velmi dobře pamatuji. Vyklízení klášterů započalo v noci ze 13. na 14. dubna 1950. Tehdy byl proveden zátah na znojemský konvent. Dostali jsme odtamtud avízo, a tak jsme už tušili, že se něco chystá. Tehdy jsem si vzpomněl na slova otce Silvestra Braito, která pronesl po vítězství komunistů: „Bratři, čeká nás policejní režim.“ Na náš klášter sv. Jiljí přišla řada 27. dubna 1950. Tento den můžeme pokládat za likvidaci celé provincie, poněvadž byla tehdy odvlečena většina bratří, celkem více než sto. Dobře se pamatuji, jak jsme ráno (byla to středa) dostali výzvu, že se máme ve tři odpoledne dostavit na církevní úřad kamsi na Vinohrady. Byla nám podezřelá ta hodina, protože na úřady se chodí obvykle dopoledne. Měl jsem spolubratra, který byl právník, Dr. Vít Beneš a ten se na úřad vypravil se mnou. Bylo nám řečeno: „Podívejte se, my bychom rádi, kdybyste šli na školení, abyste se dozvěděli víc.“ Na to jsme řekli: „My víme, co od nás chcete, ale spolupracovat s vámi v žádném případě nebudeme. Milujeme svou vlast, svůj národ, chceme pracovat, ale kolaborace pro nás nepřichází v úvahu.“ Debata přestala, velitel dal příkaz 103 [pageend105]a my se vrátili zpět do kláštera. Zavřít za sebou dveře jsme už nestačili. Někdo kopl do dveří a křikl: „Nezavírejte!“ A vtom jsme uviděli, jak se dovnitř vhrnula tlupa, řekl bych, chuligánů, surovců, a ti se hned rozeběhli po celém klášteře. Ale neztráceli jsme rozvahu. Ten večer jsme museli konat bohoslužby v kostele jako obyčejně, aby věřící nezpozorovali, co se děje v klášteře. Přitom jsme si dodávali odvahu modlitbami a zpívali jsme Salve Regina. Když jsme pak vstoupili do klášterního chóru, kde nás hlídal vedoucí komanda, řekl jsem: „Podívejte se, bratři, věc je vážná, všichni máme řeholní sliby, a já vás žádám, abyste přede mnou obnovili přísahu, že za každých okolností zůstanete věrní.“ A to jsme také všichni před jeho očima učinili. Pak nám dovolil jít spát, ovšem na spánek nebylo ani pomyšlení. K půlnoci nás vyburcovali. „Vstávat, vstávat, vezměte si jen to nejnutnější a rychle nastoupit do autobusu!“ Odvezli nás do broumovského monastýru, který se stal koncentračním táborem. Směli jsme si vzít jen to nejpotřebnější. Já jsem si vzal posv. ostatky a beatifikační akta blahoslavené Zdislavy, a obojí jsem choval u sebe celých osm let, co jsem byl vězněn. Do Broumova byli pak postupně sváženi bratři z Olomouce, Plzně, Ústí nad Labem, Uherského Brodu a Jablonného. Počet všech internovaných řeholníků zde dosáhl asi tří set. Po prohlídce nás rozdělili do místností, a abychom se tam vůbec mohli stěsnat, bylo třeba uvolnit regály plné knih. A teď si představte, že my knčží jsme byli donuceni utvořit řetěz a podávat si ty vzácné knihy , které se venku nakládaly do nákladních aut a odvážely do stoupy. A přitom jsme věděli, že totéž se děje i u nás, v našich klášterech. Každé ráno, než nás rozdělili do zaměstnání, nastupovali jsme na klášterním nádvoří na politické školení. Vedl ho instruktor, který nám předčítal z Rudého práva. To byl celkem dobrý člověk, a my jsme si ho nakonec oblíbili, poněvadž jsme viděli, že to dělá z přinucení, a ne z nějakého nadšení. On byl trochu menší, a tak se za tím Rudým právem docela ztrácel, jak ho držel před sebou. Stalo se, že tam jednou pořád cosi hledal a hledal, až nakonec radostně povídá: „Tak, tady na zadku máme napsáno...“ -To víte, že jsme se usmívali a říkali si, tohle nebude zlý člověk, když to necítil jako ztrapnění a nezačal si vylívat na nás zlost. Když už poznali, že nás stejně nepřeškolí, přišel k nám jednoho dne jejich vedoucí a řekl nám: „My víme, co všechno jste prováděli v těch klášterech, co jste páchali proti státu, tak nám děkujte, že jsme byli k vám tak milosrdní a zachránili vám život. Teď se tady můžete pěkně vyřeholit.“ V tom slově „vyřeholit“ bylo všechno jejich pohrdání naším řeholním stavem. Jak jsem řekl, rozdělili nám práci. Já jsem například byl uklízečem celého objektu, zametal jsem chodby, WC atd. Jiní pracovali na zahradě, další jezdili za prací na pole. Měli jsem také určitou omezenou samosprávu, která spočívala v tom, že jsme si organizovali praní, vaření a podobné činnosti. 104 [pageend106]Red.: Mohl byste uvést, jaké tresty byly vyměřeny Vám a dalším řehol- nikám ? Sva.: Ještě před tím, než jsme byli zatčeni, bylo odsouzeno pět domini- kánů. Byl mezi nimi poměrně mladý páter z plzeňského kláštera Valentin Krejčí, který četl pastýřské listy, v nichž biskupové, a především kardinál Beran, vyhlašovali právo na svobodu náboženského života, a dali tak na srozuměnou, že s režimem nepůjdou - považovali jsme to za svou povinnost, říkat lidem nahlas to, co jsme sami věděli. Tak za to byl odsouzen na tři roky těžkého žaláře, a na jeho následky brzy zemřel. Potom byl zatčen páter Habáň, velmi vzdělaný muž, kterého jsem dobře znal, byl odsouzen na dva roky těžkého žaláře. Dále páter Jakub Zemek, převor znojemského kláštera, který dostal osmnáct let. To bylo v roce 1948, v září. Byl jsem přítomen jeho procesu. Vedl si celé tři dny velmi statečně. V Jablonném v Podj. byl zatčen strážce hrobu blah, paní Zdi- slavy O. Alfons Hutař a pankráckým soudem byl mu vyměřen trest na osm let žaláře. Tím pátým byl páter Silvestr Breito, odsouzen na čtrnáct let ztráty svobody. Pak jsme tedy přišli na řadu my. Red.: A vůči vám bylo vzneseno nějaké obvinění, na jehož základě jste byli odsouzeni? Sva.: Ne. My jsme chtěli být souzeni, ale nikdy se nestalo, aby za námi někdo přišel a řekl: Z rozhodnutí státu, ministerstva kultury či úřadu pro věci církevní byl váš řád rozpuštěn a vy, protože jste se dopustili těch a těch zločinů, musíte být potrestáni. Nic se nedělo na základě práva, třeba i překrouceného nebo obráceného naruby. A tak zničehonic těm mladším oznámili, že byli zařazeni k „pétépákům“ a mají jít stavět mosty, do dolů a podobně. My představení jsme byli posláni do Žcliva a jen někteří, nejstarší a nemocní byli propuštěni, protože jim nebyli už nijak užiteční a měli by s nimi jenom starost. Želiv, to je kapitola sama pro sebe. Tam to bylo horší než v kriminále, poněvadž jsme tam neměli žádná práva. V kriminále existuje alespoň určitý řád, který předpisuje, na co máte jako vězni nárok. V Želivě nic takového nebylo, mohli si s námi dělat, co chtěli. První, co bylo, když nás tam v noci přivezli, velitel začal křičet, že nám ukáže, že se tu povalovat nebudeme. Hned ráno jsme museli do práce a od toho okamžiku začal krutý režim. Když se ti naši dozorci rozzuřili, byli horší než zvířata, to jsme si nemohli být jisti ani životem, a tak jsme se řídili zásadou zbytečně je nedráždit, neprovokovat, ale v zásadních věcech jsme neus- tupovali. My řeholníci jsme byli odděleni od diecézních kněží, abychom se nemohli navzájem stýkat. Z nich byl v Želivě internován biskup Tomášek, biskup Hlad a některé jiné významné osobnosti. V Želivě jsem prožil celkem sedm let. A byly mezi nimi těžké roky. 105 [pageend107]Nejtěžší byl rok 1952. To byl zdislavský rok, sedm set let od úmrtí paní Zdislavy. A tak se splnilo to, co říkal vídeňský kardinál Gruscha, totiž že zdislavští ctitelé musí trpět. Mám celý svazek literárních prací o Zdi- slavě určený do Říma, jmenuje se „Zdislavský rok v Želivě“. Využil jsem toho, že kněží byli vzdělaní, a tak jsem je požádal, aby mi do něj něco zdislavského věnovali - jeden báseň, další studii, třetí modlitbu. A dokonce jsme tam našli jeden zdislavský dokument. Byl to latinský dopis, který psal P. Angelus Freisieben, dominikán z Jablonného, r. 1752 opatovi želivskému Antonínu Schindlerovi o kultu bl. Zdislavy. Byl vyhozen z archivu ven a asi by ho čekal neblahý osud, kdybychom ho neuschovali. Na vlastní oči jsme totiž viděli, jak se hlídač z dlouhé chvíle strefoval z pistole do královských pečetí. Takže kdybych měl toto období nějak shrnout, řekl bych tuto zkušenost: Jsem rád, že jsem to mohl prožít, poněvadž jsem si vyzkoušel, co všechno člověk vydrží, když má víru a když není trestán za opravdové zločiny. Jak káže svátý Petr: „Je přece lépe, abyste snášeli utrpení - chce-li to tak Bůh - za to, že jednáte dobře, než abyste museli trpět za to, že jste udělali něco špatného.“ ( I Petr 3,17.) V roce 1956 nás odstěhovali na Králíky. Tam byl také přísný režim, ale přece jen mírnější než v Želivě. Pro mne všechna ta léta byla školou různých profesí. Pracoval jsem v lese, spravoval jsem střechy, chodili jsme do kamenolomu, do Jihlavy jsme jezdili stavět estébákům ubikace, ale nejčastěji jsme chodili na státní statek vybírat brambory a pak je třídit na velkém stroji na nádraží v Humpolci. Osm kněží vždy stálo u pásu, vybíralo kameny a třídilo dobré brambory od shnilých. V létě jsme obvykle jednotili řepu nebo mrkev. Slunce do nás pražilo, a my už nevěděli, jak se posadit, záda bolela, a k tomu ta ubíjející jednotvárnost, bylo to prostě hrozné. Delší čas jsem pracoval v prádelně a žehlírně a jako uklízeč chodeb. Po propuštění z Králíků v roce 1957 jsem se dostal do ústavu v městě Albrechticích k sestrám Boromejkám jako duchovní. Oficiálně jsem tam však byl zaměstnán jako skladník. Pobyt v Albrechticích mi přinesl nové krásné setkání s osobností blahoslavené Zdislavy. Přišel jsem tam totiž do styku s Oldřichem Bubeníkem, bývalým gymnaziálním profesorem v Jevíčku, který byl pro své náboženské přesvědčení se svou rodinou vyhozen na dlažbu. Měl přítele učitele Skácela. A bratr toho učitele Skácela, dominikán Dr. Bernardim Skácel, vyzval pana profesora Bubeníka, aby napsal něco o paní Zdislavě. A on se do toho tedy pustil. (Mám od něho celkem pětadvacet opusů o paní Zdislavě.) Navštívil samozřejmě také místa s ní spojená. A to mi pak všechno vyprávěl. Přijel do Jablonného, klekl si a všechno požaloval paní Zdislavě: „Ty jsi patronka rodin - podívej se na moji rodinu.“ A teď zvedl oči, a zdálo se mu, že Zdislava, jejíž tvář byla vyšita na antipendiu, na zácloně pod oltářem, visící před ním, najednou otevřela oči, a on pohlédl do celého jejího 106 [pageend108]života. Byl to blažený pocit a inspirace, takže mohl potom psát o paní Zdislavě nádherné věci, které mi dával, a já jsem je opisoval na stroji, dělal kopie, takže jsem se také mohl podílel na literárním krásném díle o paní Zdislavě. A potom přišly volby, to bylo tuším v padesátém sedmém roce už za Novotného. Tehdy jsem říkal řeholním sestrám: „To po mně, prosím vás, nežádejte, abych takhle vlastně podpořil režim, který mě o všechno obral.“ Sestry namítaly: „Dovedete si představit, jaké divadlo tady bude? Budou nás vyvolávat rozhlasem!“ Tak jsem šel, ale za plentu. To mně vyneslo, že mě prostě vyhodili. Pak nevěděli, co se mnou, tak mě nakonec přemístili na Moravec, kde byl charitní domov pro staré a nemocné duchovní. Měli jsme tam vedoucího estébáka, který chtěl z nás zorganizovat pod svým dozorem samosprávu a mě požádal, abych jí jako provinciál dělal představeného. To jsem pochopitelně nemohl přijmout, a tak jsem se musel rozloučit i s Moravcem. Odtud jsem byl přemístěn, to už bylo v roce šedesátém, do Slatiňan u Chrudimi, do ústavu sociální péče, kde jsou opatrovány debilní děti od tří do šestnácti let. Protože jsem musel být nějak zaměstnán, vykonával jsem funkci vrátného a holiče. Každý měsíc jsem dal do pořádku devadesát kluků. Měl jsem v tom praxi už ze studentských let, kdy jsme se vzájemně jako študáci stříhali, tady jsem ale používal elektrický strojek, který mi sestřičky koupily. Ve Slatiňanech bylo jinak velice pěkně, poněvadž jsem se ocitl ve svém rodném kraji, a žili zde ještě moji rodiče. Red.: Jak jste se v této době věnoval práci pro řád, která vyplývala z Vašeho postavení provinciála? Sva.: Měl jsem spojení s rakouským dominikánským provinciálem ve Vídni, který přijížděl do Československa přes České Budějovice do Veselí nad Lužnicí a tam předával různé řádové zprávy a vzkazy dominikánu O. Jiljímu Dubskému, který se vrátil z vězení, když byl před tím odsouzen vojenským soudem za velezradu a pracoval v uranových dolech a nyní sloužil na dráze jako závorář. S nimi jsem se scházel a získával tak jakýsi přehled o tom, co se právě děje v celém řádě v zahraničí a u nás v provincii. Jinak jsem korespondoval, pokud to šlo, s řádovými bratry. A když někdo z řádových bratří zemřel, sešli jsme se na pohřbu. V tom nám nemohli zabránit, poinformovali jsme se, duchovně se posilnili a zase se rozešli. Takže já jsem vlastně o provincii a jejím životě stále věděl a mohl jsem vydávat i nejpotřebnější instrukce. Red.: Pane exprovinciále, vstupovali i v těchto letech do řádu noví duchovní? Sva.: Tehdy vyrostla celá nová generace, k níž patří mimo jiné současný provinciál řádu, páter Dominik Jaroslav Duka. Vstupovali k nám stále 107 [pageend109]noví adepti duchovního života, dokonce i diecézní kněží. Takže kontinuita řádu nebyla ani v padesátých a šedesátých letech přerušena. V době, kdy jsem byl spolu s dalšími bratry internován, stáli jsme před problémem, zda-li máme přijímat mladé zájemce, když nemáme s nimi osobní kontakt. Já jsem byl toho názoru, že ano, že máme přijímat toho, kdo je zkoušen. Že je to volání Boží. Bůh je volá. Když někdo přichází za těmi, kteří jsou zavření, je odvážný, riskuje, nebojí se pronásledování, máme před ním zabouchnout dveře? Mohlo to ovšem také znamenat, že je to špicl. Toho jsme si byli vědomi, a museli jsme proto být stále opatrní. Kontinuita byla ale zachována nejen fyzicky. Byly tu naše modlitby, naše vnitřní utrpení. Utrpení bylo v tom, že nám bylo vše vzato a byla nám ponechána jenom naděje. Red.: Přivádíte mě k otázce, která mě velmi zajímá. Odkud pramenila Vaše naděje v této strašné době, pocházela pouze z vědomí o poslání řádu, které je věcné a nemůže jím nic otřást? Nepocítil jste někdy pochybnosti, jestli není vše marné, jestli tato doba neznamená konec lidské svobody a zda ji řád vůbec dokáže přežit? Sva.: Já jsem vždycky doufal, že se mi nakonec všecko podaří. Nechtěl jsem nic jiného, než čemu jsem se zasvětil. A to je láska. Musíme být zamilovaní. Mám to rád a jsem ochoten za to život položit. To, co nás potkalo v padesátých letech, potkalo již dříve církev a řeholní řády v jiných zemích. Bylo to Španělsko v roce 1936, když tam řádili komunisté. Byla to Itálie, Francie, Německo, jak jsme o tom byli poučeni v historii. Kláštery byly rušeny za Josefa, Josef II. pohřbíval církev. A najednou v polovině 19. století nastává znovu renesance, josefinismus zkomírá, až posléze úplně zhasne. A tak jsme si říkali, všeho do času. Historie je magistra vitae, učitelka života. A my máme víru v život věčný. 1 když zemřeme, i když padneme, hlavní je, abychom nepadli se zlomenou páteří. Nejhorší by bylo, kdybychom zradili svůj ideál. A to jsme nechtěli, raději zemřít než se dát zlomit. Dodávalo nám to naději. I když zemřeme, tak z toho zasetého zrna, které musí odumřít, v té zemi vyroste nové. Máme poučení, že krev mučedníků je semeno nových křesťanů. To se teď například ukázalo ve Vietnamu. Vietnamci také byli strašně pronásledováni v minulých stoletích. A dnes máme takových padesát svátých dominikánů z Vietnamu. Všichni ti mučedníci byli prohlášeni za svaté. A když se nám dozorci smáli, že jsme blázni, proč se neoženíme a co z toho máme, celý život být zavření v klášterech, nechápali, že jsme si takový způsob svobodně zvolili. My jsme v něm nesmírně šťastní, je to náš živel. Mohl bych vám vyprávět malou historku. Bylo to v Želivě, já jsem tam uklízel ty chodby a záchody, a při tom jsem si užil posměchu ažaž. 108 [pageend110]Jednou jsem šel přikládat do kamen na vrátnici. V té místnosti ležel na kavalci jeden esenbák nebo estébák. Měl tam na návštěvě manželku, a zřejmě se chtěl předvést, jaký je frajer. Vstal, rozkročil se a začal si ze mne dělat neslušné šprochy. Já jsem si toho nevšímal. Najednou jeho žena k němu přiskočí, dá mu přes hubu a říká: „Takhle sprostě mluvíš?!“ Styděla se za něj. My jsme vítězili naším klidem, a kdybychom je dneska potkali, řekli bychom jim: My se nechceme mstít, my odpouštíme, ale žijte slušně. Anebo jednou, jdu s kbelíkem a koštětem po chodbě, a zničehonic: „Jak se jmenujete?“ „Svatoš.“ „Jak jste tady dlouho?“ „Pět let.“ „Člověče, jak to můžete vydržet? Já jsem tady tejden a stýská se mi po rodině.“ A já na to: „To se mně líbíte, to jste pravý manžel, když se Vám stýská po rodině.“ - Vytáhl portmonku a ukazoval mně svoji královničku a svoje princezňátka. Já mu povídám: „Pane vrchní, já mám také svoji rodinu. Ať jsem v kriminále, ať jsem kdekoliv, já mám kolem sebe lidi, já je mám rád, takže se mně nemůže stýskat. Všude, kam přijdu, mohu působit jako duchovní otec.“ Tak takhle jsme vítězili. Já jsem vždycky říkal: „Podívejte se, bratři, jsme tady zavření, ale to není trest, to je zkouška. A to je veliký rozdíl. A víte, co je po zkoušce? Maturujete a postoupíte výš. Už se těšíme, co nám Bůh připraví, když dobře budeme maturovat.“ Takže já jsem byl nepolepšitelný optimista. Red.: Mohl byste nám říci, jak se ve Vašem životě i v práci řádu projevilo společenské uvolnění, ke kterému postupně docházelo v šedesátých letech? Sva.: Před 68. rokem jsem byl ve Slatiňanech u Chrudimi a tam sloužily dcbilním dětem vzdělané sestry františkánky, které dříve vedly gymnázium v Praze. A ony chtěly, abych jim přednášel o koncilu. Tehdy probíhal II. vatikánský koncil. Red.: Takže už jste mohl přednášet? Sva.: Ano, sestrám při duchovní formaci. Také se třeba stalo, že za mnou přijel jeden můj bývalý žák z Kanady. Kdysi jako náš pražský juvenista mi sdělil: „Otče, já necítím povolání do řádu.“ V roce 1948 emigroval a udělal si v zahraničí doktorát z medicíny. A ten mě informoval, co nového v Římě, a já jeho, co u nás v provincii. Takže už bylo možné navazovat kontakty. A to bylo podhoubí, ze kterého vyrůstala nová generace, páter Gaizler Duka, Mička a další. Red.: Pane exprovinciále, v roce 1968jste působil nějaký čas ve Spojených státech. Můžete nám přiblížit, jak se liší život dominikánského řádu za oceánem a u nás? 109 [pageend111]Sva.: Pane doktore, když se uvolnily poměry, dostal jsem pozvání na generální kapitulu do Chicaga. Moje zásada byla, když je člověk někde hostem, má si hledět spíše toho dobrého, než aby hledal ve všem mínus a potom o hostiteli špatně mluvil. Mohu říci, že jsem se v USA setkal se všemi provinciály našeho řádu a jejich poradci. Nerad to říkám, ale byl jsem středem jakéhosi obdivu. „Vy z Československa, vy ještě žijete?!“ Ale abych odpověděl na vaši otázku. Já jsem tam získal hodně dobrého ze styku s americkými dominikány v tom konventě, kde jsme měli shromáždění. Běžný život těžko mohu srovnávat, ale organizační podstata je stejná: jedna řehole, jedna provincie, podřízená generálnímu magistrovi. Za oceánem pracovali bratři dominikáni v naprosté svobodě, u nás ovšem zcela zotročeni. Pobyt v Americe pro mne byl jako zázrak. Když jsem byl v Želivě, vysmívali se nám: Vy si myslíte, že vás přijedou osvobodit Amerikáni, co? My vás tady postřílíme jako kočky! A pak jsem najednou seděl v letadle a říkal jsem si, to je sen. Já jsem se v USA úžasně duchovně obohatil. Mám tam teď přátele i mezi laiky. Poznal jsem velký kus Ameriky, v Texasu jsem dělal misii. Jenom do Kanady jsem se nedostal, tam mě za žádnou cenu nechtěli pustit. Ve Spojených státech jsem měl rovněž možnost uskutečnit přednášku, na požádání magistra řádu, ve které jsem před celým dominikánským fórem vylíčil dvacetileté období komunismu v Československu. Při té příležitosti jsem definoval komunistický systém jako „bestia rubra“ - to je podle Apokalypsy. Bylo tam dost bratří z latinské Ameriky, kteří cítili ke komunismu určité sympatie. A těm jsem řekl: „Já jsem poznal komunismus na vlastní kůži. Vy si myslíte, že jedině on udělá ve vašich zemích pořádek, že vyrovná rozdíly mezi chudáky a boháči? Ten vám naslibuje, na co jen pomyslíte, ale nakonec vám všechno vezme a nic vám za to nedá. Nejcennější poklad je svoboda. Československo je jako zoologická zahrada. A vy byste chtěli taky žít jako zvířata v kleci?“ Red.: Pražské jaro probudilo v celé společnosti novou naději, o to hlubší bylo zklamání, které následovalo. Jaká byla léta tzv. normalizace pro váš řád a pro Vás osobně? Sva.: Rok 68. byl pro nás dobou oddechu, kdy jsme načerpali sil a jako řád se poněkud zkonsolidovali. Získali jsme dorost, obsadili některé uprázdněné fary, dokonce se projednávaly naše rehabilitace. V 70. letech se poměry znovu utužily, ale přece jen už to nebylo tak kruté. Řády sice oficiálně neexistovaly, avšak působily. Byli jsme na svobodě, konaly se poutě. Ty řeholní kořeny se prostě nepodařilo vyrvat, holá existence řádu byla zajištěna. Když jsem z Jablonného odešel do Střelíc u Brna, protože tamní sestry dominikánky, pracující u debilních dětí, potřebovaly kněze, začal jsem 110 [pageend112]od StB dostávat anonymní dopisy. „Pane Svatoš, my všechno o Vás víme. Hrajete si s ohněm. Víte, co se stalo s Habáňem, víte, kde je Veselý. A vy se všemi udržujete kontakt. Dejte si pozor, tohle je naše poslední napomenutí...“ To bylo tedy nepříjemné. Často si mě také předvolávali k výslechu do Brna, kdeže máme ty tajné komunity a jaké pikle chystáme. Ale já jsem cítil, že jim dochází dech, že už prohrávají... Red.: Od druhé poloviny osmdesátých let se sta! zjevnějším jistý pohyb ve společnosti, který zahrnoval jednak odvážnější vystupování disidentské opozice, její postupnou politizaci, jednak oživení zájmu, zejména mladých lidi, o náboženskou viru. Jistým mezníkem v odhodlání veřejnosti otevřeněji projevovat vlastní názory byla petice Augustina Navrátila, kterou podepsalo asi šest set tisíc občanů. V této souvislosti bych se Vás, pane exprovinciále, chtěl zeptat na dvě věci. Za prvé, jak se tento pohyb projevil ve vašem řádu? Podíleli jste se nějakým způsobem na těchto svobodomyslných aktivitách? Za druhé, soudíte, že rozmach náboženského života u nás je trvalejším jevem, anebo byl spjat spíše se specifickou situací, kdy víra se nabízela jako alternativa duchovní vyprahlosti ideologizované, ochromené společnosti. Respektive, jakou má víra perspektivu dnes, kdy lidé preferují především materiální, ekonomické zájmy? Sva.: Přirozeně jsme sledovali všechny důležité trendy celořádové a ce- locírkevní, jako byl II. vatikánský koncil. Ten pro mě znamenal nesmírně mnoho. A to byly ty zdroje, ze kterých jsme se duchovně napájeli, to byla ta „znamení času“, o kterých mluvil papež Jan XXIII. Sledovat znamení času, to byl předpoklad, abychom zachytili puls současného světa, abychom dovedli rozeznat jeho potřeby a choroby. Nesmírně jsme obdivovali takové statečné laiky, jako byl Augustin Navrátil, o němž jste se zmínil. On, otec mnoha dětí, riskoval a svým venkovským rozumem se dokázal skvěle obhájit před celou státní mocí. Takže do takovýchto akcí jsme se samozřejmě zapojovali, a když byly nějaké podpisové akce, tak jsme je vždy podepisovali. Pokud jde o druhou Vaši otázku, máte pravdu, pane doktore, že víra, která dokáže naplnit, je reakcí na každé duchovní vakuum. Teď nám hrozí nebezpečí, že z radosti nad náhle nalezenou svobodou začínáme jančit a dopouštět se extrémů. Projevuje se skupinový egoismus, zejména nacionálního ražení. My jsme Slováci, my jsme Moravané, chceme vlastní stát. Jako bychom se vraceli do časů svátého Vojtěcha, kdy každou oblast obýval samostatný kmen. Kdy přijdou s takovými nároky Olomoučané, Hanáci, Valaši? Každý region by si měl vážit pokladů, které vlastní, ale silný bude jenom tehdy, když ve svých požadavcích bude vystupovat společně s ostatními. V náboženském životě by mohl nastat tzv. konzumismus. Každý člověk se má o sebe starat, pracovat, aby se měl dobře. To je jeho povinnost 111 [pageend113]a církev to podporuje. Ale nesmí se to stát prioritou priorit, poněvadž člověk žije také duchovně, a čím více duchovně žije, tím lépe ocení skutečnou hodnotu materiálních statků. Tímto problémem dnes stůně Západ. Blahobyt nastolil určitý konzumní přístup k životu. A toho bychom se chtěli vyvarovat. My našim věřícím říkáme: Nezanedbávejte své tělo, vždyť vám slouží, ale nezapomínejte, že nejdůležitější jsou hodnoty duchovní. A v tomto ohledu je naším ideálem Svatý otec Jan Pavel II. Já jsem se s ním setkal v roce osmdesát sedm, když jsem byl v Římě, a to mě okouzlil, jak je po všech stránkách vzdělaný, duchovně zralý, jak žije. Skvělá osobnost. Vrátím se ještě k našemu řádu, k jeho poslání. My skládáme slib chudoby, slib čistoty a slib poslušnosti. Ty sliby jsou evangelijní rady, Spasitel nikoho nenutí je zachovávat. Ale Bůh nás k nim volal, a my vidíme, jaká je to výhoda. Že jsme chudí, neznamená, že bychom nepotřebovali peníze, nechceme žebrat a být na obtíž. Znamená to, že nechceme hromadit. Chtít jen to, co nutně potřebujeme. To je duch chudoby. A když se dívám zpět na léta padesátá a pozdější z hlediska toho poslání, tak my jsme prošli takovou zkouškou. Říkám to teď ve vší skromnosti, z vděčnosti k Pánu Bohu, řádovým sestrám a bratřím, ale s čistým svědomím, že v té zkoušce jsme dobře obstáli. Red.: Pane exprovinciále, letošní rok byl v rámci desetiletí duchovní obnovy zasvěcen blahoslavené Zdislavě. Vy se celý život věnujete zdislavské problematice, angažujete se v úsilí o kanonizaci Zdislavy, k níž má již v blízké době dojít. Co pro Vás blahoslavená Zdislava znamená, co podle Vašeho názoru může říci dnešnímu člověku tato žena, která žila ve 13. století? Sva.: Pane doktore, razil jsem heslo: „Láska a zájem o paní Zdislavu je láska a zájem o každou rodinu.“ Když řeknu Zdislava, hned slyším rodina. My potřebujeme v dnešní krizi, kdy se nám rodiny rozpadají, chránit dobrou rodinu, pomáhat mladým lidem, dobrá manželství podporovat, a tam, kde se to nějak viklá, chápat je a poradit jim, a i kdyby se manželství rozpadlo, nekopnout do nich, ale zase se jich ujmout. Rodina, to je první řád, na kterém spočívá celá společnost a všechny její instituce, a nezaložil tento řád svátý Benedikt, svátý Dominik, svátý Don Bosko apod., ale sám Bůh v ráji. Je to tedy nejstarší a nejpočetnější řád božského původu. Je to regule, řehole, ta když se věrně zachovává, je zárukou všeho dobra. Zdislava žila v manželství, věděla, co je to rodinný život, znala to riziko, když žena rodí děti. Jako matka věděla, co to znamená oběť. Proto ji ctíme jako patronku rodin. A to je také důvod, proč neustále propaguji Zdislavu. Ve Znojmě v dubnu 1991 otázky kladli Milan Drápala a Václav Růžička 112 [pageend114]INTELEKTUÁL NENÍ ŽÁDNÉ ZVLÁŠTNÍ ZVÍŘE (rozhovor s Martinem J. Matuštikem) PhDr. Martin J. Matuštík se narodil v roce 1957 v Bratislavě. V prvním roce vysokoškolských studií, v roce 1977, jako devatenáctiletý emigroval do USA. Studoval pak filosofii na Loyola University, St. Louis University, Fordham University, ve Frankfurtu se stal žákem Jürgena Hakennase a nyní trvale přednáší na Purdue University v Indiane. V Československu publikoval od roku 1990 ve Filosofickém časopise, Tvaru, Přítomnosti a Kidtúrnom životě. O svém vztahu k Československu říká: Mat.: Můj otec byl z Moravy, matka Slovenka a do základní školy jsem chodil jak v Bratislavě, tak v Praze. Dnes i kdyby se vlast rozpadla na dva státy, budu si moci uchovat vlastní československou identitu. Bylo by však smutné, kdybych mohl pocházet z Československa jen jako občan USA. V kulturně smíšené čtvrti New Yorku, Bronxu, kde jsem v době studií bydlel, a v Mexiku, kde jsem pracoval s kalifornskými Jezuity mezi chudými, jsem se naučil milovat bohatost a pestrost multikulturální společnosti. Odtud se mi nacionalistický zápas ve vlasti jeví jako faus- tovské pokoušení Středoevropanů. Odešel jsem neznámý a neznámý se vracím. Jsem dosud mladý a nemám moc či postavení, které bych musel bránit. Ani zde o ně neusiluji a to mi umožňuje určitý odstup. Přednáším občas v Československu, ptám se, když je mi to dovoleno, na věci, které mě zajímají a o kterých není vždy příjemné hovořit, a rád bych také umožňoval tázání druhým. Dnes jsem takovým tím intelektuálem a filosofem, který chce náležet mnoha kulturním a duchovním tradicím. K této nové identitě vidím cestu skrze existcnciálně opakovaný exil z přináležení tradici, v níž má člověk své východisko. Red.: Myslíte si, že by se intelektuálové měli angažovat v politice, a když ano, tak jakým způsobem? Mat.: Podle mne není intelektuál žádné zvláštní zvíře, je občan jako každý jiný a platí pro něj stejné povolání účastnit se věcí veřejných, demokratického procesu. Občanství je jednak principem, který legitimizuje národní a kulturní scbcurčcní člověka, jednak občanská politická kultura je tím polem, na kterém může intelektuál něco sdělovat a o něčem hovořit. Souhlasím s Michelem Foucaultcm, že role globálního intelektuála, který třímá ideologickou vládu nad věcmi, se přežila. 113 [pageend115]Red.: Intelektuál je často chápán jen ve své úloze kontemplativní, která je s vykonáváním politické moci neslučitelná. Ještě je v živé paměti pobouření, které vyvolaly některé Havlovy projevy, kde již jako president, tedy vykonavatel moci, zůstával intelektuálem v pochybnosti nad přijatými východisky politických řešení i nad svou vlastní rolí. Mat.: V otázce, jakým by měl být intelektuál politikem, se skrývá utopie. Očekává se od něj, že se stane vůdcem, který rozhoduje až ideologicky bezpochybně. Havel ironizuje tu roli globálního intelektuála, i když se stal intelektuálem u moci. Role intelektuála dnes může být dvojí. Může se pozitivně vyjadřovat k problémům společnosti, které nalézá. O jejich řešení však může vypovídat jen negativně, tj. v tom smyslu, že dosud neobjevil nic lepšího. Sokrates, pokud mluvil pozitivně k věcem, pak mluvil kriticky. Tato praxe nikdy nemá pozitivní dogmatickou jistotu, ale zůstává rizikem. Ve vztahu k druhým intelektuál otevírá pole komunikace, a umožňuje tak legitimní demokratický proces. Zde je jeho role nepřímá, neboť legitimita nespočívá v intelektuálních prohlášeních ex cathedra, ale v samotném demokratickém procesu. Red.: Takže si nemyslíte, že v představě filosofa na trůně je obsažen rozpor? Mat.: Ne, pokud nechápeme filosofa v jeho stránce kontemplativní. A sokratovský princip filosofa je aktivní. Kontemplace je jen určitým životním bodem a filosof je potom povolán, aby se vyjádřil ke statu quo. Red.: Na přednášce, kterou jste přednesl v Jednotě filosofické v květnu 1991 v Praze jste překvapivě interpretoval Kierkegaarda a uváděl ho ve spojitost s Havlem právě v tematizaci úlohy intelektuála. Mat.: Opírám se o poslední výzkumy konané v Americe. Tam je velmi diskutován Kierkegaardův existenciální postoj k oblasti sociální a politické. V Československu je Kierkegaard chápán zatím jen v problematice odtažité od sociálněpolitických otázek, proto bylo při diskusi takové pohoršení. Myslím, že vertikální dimenze u Kierkegaarda se hned od počátku dotýká sociální oblasti. Red.: Mohl byste vysvětlit, co je vertikální dimenze? Mat.: K idei vertikality se dostáváme třeba při sledování terapie ve skupinách alkoholiků. Podmínkou možnosti jejich léčení je, aby si přiznali, že ztratili sílu dostat se ze závislosti sami. V horizontální linii pak probíhá tímto umožněná komunikace mezi nimi a všichni společně se vztahují k něčemu mimo sebe, co jim dává sílu, naději a co je v linii vertikální. 114 [pageend116]Pomocí horizontally a vertikality se pak popisuje ideálně komunikující společenství. Red.: Ve spojitosti s převratem v komunikaci jste mluvil o existenciální revoluci. Tento termín jste převzal od Václava Havla. Jak existenciální revoluci vysvětlujete? Mat.: Já jsem to interpretoval jako jistý existenciální obrat v komunikaci. Z pasivního pozorovatele, intelektuála nebo kohokoli jiného se stávám existcnciálně autonomním jedincem ve smyslu Kierkegaardovy volby sebe. Volba sebc sama má vztah k tomu, jak se později angažuji v dalších vztazích. Tato volba je sama politickým aktem, protože se odehrává uprostřed společnosti. Tato volba je antipolitickou politikou, protože její „političnost“ se odehrává mimo politickou scénu, jakou je třeba politická strana. Existenciální revoluce v podobě volby sebe sama s politickým dopadem není závislá na tom, zda jsem účasten mocenských struktur. Avšak v existenciální volbě nevidím žádnou překážku účasti v politických strukturách, nepovažuji to za protikladné, ale naopak za nutné, pokud se zachová vztah mezi horizontalitou a vertikalitou. Red.: Problém je v tom, že politické struktury nejsou jen ovlivňovány tím, kdo do nich vstoupí, ale že doslova ony vstupují do člověka a přizpůsobují si ho. U některých bývalých intelektuálů z podzemí se to stalo dokonce zázračně rychle. Mat.: Z toho hlediska já se taky ptám, zda není právě existenciální revoluce podmínkou možnosti uchování demokratických struktur jako takových, právě proto, že státní struktury nepůsobí jen demokraticky. Jde mi právě o to, zdaje možno spojit tento existenciální či vertikální postoj, který je velmi typický pro střední Evropu, ovšem vždycky se vysvětloval apoliticky a kontemplativně. Ptám se, zda právě jedinci, kteří prošli touto existenciální revolucí a jsou s to autenticky komunikovat, nejsou podmínkou trvání státních struktur jako demokratických struktur. Demokracie, zdá se, předpokládá takové jedince a bez nich ztroskotává. Těžko dělat prognózu, jak by měla demokracie vypadat; já tematizuji uvedené otázky a poukazuji na to, že jsme dosud oddělovali sociálně politické a existenciální, nebo se existenciální ve spojitosti s politickým pod vlivem jak národního, tak levicového socialismu ideologizovalo. Formulaci existenciální revoluce v této podobě jako u Havla nelze v Kierkegaardovi pochopitelně přímo nalézt. Nové americké interpretace Kierkegaarda však ukazují jeho anti-politickou političnost. Red.: Další ne zcela jasný Havlův termín, který popisuje úlohu intelektuála, je „život v pravdě“. Jak jej interpretujete? 115 [pageend117]Mat.: Interpretujeme-li existenciální postoj jako něco čistě subjektivis- tického, kontemplativního a asociálního, co člověk dělá sám pro sebe, pakje život v pravdě velmi těžko komunikovatelný, těžko ho lze přiblížit druhým lidem. Jenže je chybou vidět existenciální východisko jako asociální. Pokud vidíme existenciálního jedince jako Kierkegaard nebo Levinas, vidíme jej již jako sociálně vázaného a komunikujícího člověka, takže každý začátek filosofie je dialogický. Potom je život v pravdě určitý postoj, který já musím zaujmout ve vztahu k druhým, je to to, co činí komunikaci otevřenou, neautoritativní, co ji činí citlivou vůči opravdovým diferencím ras, kultur, pohlaví, náboženství. O těchto problémech se tady příliš nemluví. Podle mne je život v pravdě schopen nalézt a žít identitu takovým způsobem, že je to identita otevřená vůči identitám druhých. Ten druhý je kterýkoliv druhý, nejen někdo z mé kultury a skupiny, u Levinase je však tím druhým míněn i ten vertikálně jiný. Red.: Je ale ideálně v sobě spočívající a zároveň otevřená identita možná? Je legitimní stavět nedosažitelný cíl? Mat.: Já nevycházím z utopie, já vycházím z problémů, které nás nutí hledat určitá řešení, protože starý způsob řešení se vyčerpal. Nyní je třeba myslet na solidaritu otřesených, to je například také solidarita mezi ženami nebo africkými Američany. K této solidaritě patří také úcta k všelijakým menšinám. A život v pravdě je pak otevřenost tomuto širšímu poli solidarity. Red.: V čem intelektuálové v posledních desetiletích podle vás nejvíce selhali a v čem je naopak jejich zásluha? Mat.: Považuji-Ii se také za intelektuála, bude dobře, když poukážu na to máslo, které mám sám na hlavě. V létě 1977 jsem odešel do exilu, neboť jsem se nechtěl nechat přimět ke spolupráci s StB na universitě a v kruzích Patočkových seminářů. Bylo mi devatenáct a ta emigrace nebyla jen ze strachu před šikanací, ale také z určitého duchovního, snad legitimního sobectví. Chtěl jsem studovat a nechtěl jsem ztratit možnost na sobě pracovat. Nebyl jsem známým disidentem, a tak jsem odešel do exilu jen sám pro sebe. Možná jsem se tak vyhnul dnešním lustracím, ale ne intelektuální odpovědnosti. A tak ptám-li se dnes, jaký je plod této mé studijní a duchovní cesty v existenci, pak vím, že někdy musím mluvit a psát i o tom, co se zde nerado slyší. K tomu mě to poslední desetiletí na amerických a evropských universitách zavazuje, jinak by snad ta emigrace byla selháním jednoho intelektuála. 116 [pageend118]Red.: Co by podle vás měli intelektuálové dělat právě nyní, v dnešní situaci? Mat.: Myslím, že by se mělo hovořit o tom, jak církve po listopadu 1989 naprosto selhaly v ochraně proti vlně nacionalismu a jak se u nich naopak mnohdy snoubí nacionální a mocenské ambice v naprostém protikladu k nadnárodní lásce k bližnímu. Také by se mělo hovořit o tom, jak intelektuálové selhávají ve svém elitářství, jak jsou nepřipraveni na novou, multikulturální tvář Evropy. Mělo by se mluvit o tom, jak intelektuální obzor těch u moci je převážně mužský a ignorantní k ženám a ženskému. Myslím, že intelektuálové by měli takto tematizovat právě tuto post- tradicionální, postnacionalistickou, postfalocentrickou a posthomogenní životní formu a identitu. Zde ani ultralevice ani ultrapravice nemá, co by bylo k užitku. Situace však nevypadá tak, že někdo drží moc a ostatní jenom čekají, třeba na novou ideologii. Existenciální revoluce se má odehrávat v jedinci uprostřed společnosti a děje se nadále. Neskončila se listopadovými událostmi, kdy v ulicích určitě došlo k prolomení komunikační bariéry, ale ne zcela, všude a natrvalo. V kritických dnech podzimu 1989 skutečně formulovala program skupina intelektuálů, která ale dnes může začít hájit získané postavení (anebo pouze zadní vrátka?) pro postavení samo. Ukazuje se, že charismatický vůdce, jako byl Masaryk, může bránit vývoji demokratických struktur právě proto, že je charismatický. květen 1991 Rozmlouvala Barbora A. Kultová Boj proti osvícenskému zpovrchnění, uvědomování pravé podstaty a nedostatku autonomie osvícenských snah, proti nedostatku měřítek a neproblematičnosti, prostě proti absenci hlubšího a intenzivnějšího života musí tedy být jednou z podstatných složek našeho dalšího úsilí, máme-li svébytně žít. (J. Patočka, Česká vzdělanost v Evropě, 1939) 117 [pageend119]ALENA WAGNEROVÁ Ä ODSUNUTÉ VZPOMÍNKY vzpomínky sudetských Němců Připravuje: PROSTOR v roce 1991 U Prašné brány 3, Praha 1, 11629 [pageend120]REPORTÁŽ Reportáž dlouhá patnáct měsíců Na Slovensko jezdím dost často již téměř rok a čtvrt. Od chvíle, kdy se tam začaly probouzet vášně, které, jak se zdá, postihnou všechny vícenárodní postkomunistické státy. Byl jsem na Slovensku při „pomlčkovém" boji, zažil jsem ružomberské náměstí při oslavách Andreje Hlinky, byl jsem svědkem triumfálního vstupu „demokratických" Bratislavami na náměstí SNP obsazené „nacionalisty" v den výročí 17. listopadu, viděl jsem pokus o inzultaci prezidenta státu 14. března a byl jsem vyváděn zadním vchodem SNR večer poté, co byla napadena pro- mečiarovským davem. Josef Kroutvor ve svých Potížích s dějinami píše: „Zdůrazňování morálky, solidnosti, tolerance a duchovních kvalit je pro 1. republiku typické. Tak se vytvořila jistá ofícialita, jistý civilní patos, jistá norma myšlení a chování, jistá etiketa spojená s etikou. Idea státu se více méně dotýkala každého občana, protože také každý občanem byl.“ Bohužel, je to pouze velmi „český" pohled. Vztah Slováků k předválečnému státu je velice, velice jiný. Ti nacionálnější jej zcela odmítají, tzv. demokraté se na něj dívají mnohem kritičtěji než my. Zcela pak rozdílný je pohled na politické osoby té doby. Jestliže Masaryk je přijímán jaksi neutrálně, byť s velkými výhradami, pak Beneš je postava jednoznačně záporná. A není to pro Mnichov či kvůli roku 1948 (pro tato dvě data bývá kritizován někdy v Čechách). Důvodem je i podle vzdělaných a inteligentních Slováků jeho údajná snaha „počeštit" je. Některé jeho výroky, které jsou častým „soustem" nacionálního tisku, tomu, bohužel, nasvědčují U těch nejvyhraněnějších separatistů platí každý „argument". Epizoda: Paní na náměstí SNP mi při debatě odpoledne 14. března, tedy na výročí vzniku Slovenského státu, řekla: „Masaryk tady nechal střílet do dělníků." Řekl jsem: „V Čechách se přece také střílelo do demonstrantů. " Odpověděla: „ To bylo něco jiného." Diskuse s těmito nejzásadnějšími iredentisty jsou občas jarmarkem absurdity. 119 [pageend121]Obavy ze zítřka Mnoho povrchních českých pozorovatelů nazývá současné události na Slovensku jakýmsi „národním obrozením", bohužel, vzhledem k tomu, jak už se vyvinula Evropa, obrozením pončkud „zastydlým ** . Upřímně řečeno, jsem tomuto klamu podléhal dlouho také. Teprve později jsem začal chápat podhoubí, ze kterého muchomůrka šovinismu vyrůstá. Jsou to jednoznačně sociální obavy. Kupodivu ani vzpomínky na Slovenský stát nejsou většinou vyvolávány motivem národní samostatnosti. Argumentace bývá jiná, mnohem přízemnější. Za Slovenského státu se totiž měli Slováci nejlépe ve své historii. Slova o tom, že se návratem k Československu roku 1945 zdevalvovala jejich „zlatá ** koruna, uslyšíte na každém kroku. Ekonomické obavy také evokují „staré zlaté časy ** socialismu. Překvapivá symbióza - mečiarovská platforma Za demokratické Slovensko, Strana demokratické levice (bývalá KSS) a Slovenská národní strana - není vlastně až tak překvapivá, podíváme-li se na ni z tohoto přísně ekonomistického úhlu. SNS vyvolává neustálé reminiscence na Slovenský stát. SDL (KSS) pak stejné reminiscence na léta 1948-1989. Často tu uslyšíte, že jsme Slováky během minulých let vykořisťovali, ale... Je nesporné, že investice do Slovenska byly v komunistickém státě relativně mnohem vyšší než do Čech. Zejména v letech 1970-1989 bylo Slovensko „upláceno ** tím, že se tu budoval průmysl, na který místní potenciál prostě nemohl stačit. „Je-li člověk činný a svobodný, jedná ze své vlastní vůle, ** píše J. J. Rousseau ve Vyznání víry savojského vikáře. Tento předpoklad se na Slovensku nenaplňuje. Ti Slováci, kteří mají negativní vztah k našemu soužití (a jejich počet stále roste), zdůrazňují, že jejich dějiny byly historií útisku. Nejprve Maďaři, někteří připouštějí i Němce, pak Češi. Text z transparentu na demonstraci 14. března 1991: „My Slováci máme pech, nejdřív Maďar, potom Čech. ** Fedor Gál k tomu řekl: „Negativní přístup k historii poškozuje nás samotné. S někým jsme žili, spoluexistovali a vytvářeli hodnoty. Negativistické vymezování vlastní historie je rezignací na vlastní produktivitu, na vlastní potenciál. ** S rezignací na sebe sama jsem se na Slovensku setkal velmi často, byť tato rezignace byla skryta pod emancipačními touhami. Jenomže pood- halí-li člověk zástěrku „národněosvobozeneckého“ nadšení, najde špinavé kalhotky nejprimitivnějších ekonomických zájmů. Slovensko se mělo relativně nejlépe za komunistů a za Slovenského státu. Proč tedy netleskat před budovou SNR předsedovi SDL (KSS) Weissovi a proč současně nezbožšťovat Tisa? Svádí to říci, že na tradovaných kontaktech mezi Šaňo Machem a Gustavem Husákem přece jenom asi něco bylo. Jeden slovenský disident mi řekl: „Co chcete? Kdo tady byl za minu120 [pageend122]lého režimu pronásledován? U vás, v Čechách, byl i úplně normálně žijící člověk proti běžnému Slovákovi na hranici disentu. “ Myslím si, že i to hraje roli. Znovu však opakuji: za nejdůležitější považuji hlediska ekonomická, a to ne ekonomická ve smyslu makroekonomickém, ale postoje vyvolané obyčejnou „kuchyňskou“ ekonomikou. Je nesporné, že na Slovensku stouply ceny o něco víc než v Čechách a na Moravě. Ceny potravinářského zboží se zvedly v Čechách o 30,8%, na Slovensku o 32,2%. U spotřebního zboží a služeb je poměr 32,9:35,9%. Ceny veřejného stravování vzrostly v CR o 44,7%), zatímco v SR o 45,1%. V oblasti životních nákladů jsou na tom slovenští dělníci a zaměstnanci hůře o 3%, zemědělci pak o 4,9%o a důchodci o 2,4%o (srovnání prosinec 1990 - březen 1991). Kromě toho panuje na Slovensku úzkostlivá obava z nezaměstnanosti. Je pravda, že je tu více než dvakrát vyšší než v Čechách. Na druhé straně jsem ovšem neviděl žádnou studii o jejím rozložení mezi jednotlivé profese, regiony či vzdělanostní vrstvy. Může být proto pravda to, co tvrdí někteří zástupci české vlády, že nezaměstnanost na Slovensku nezasahuje ani tak okresy ohrožené konverzí jako spíše ty, kde převládá romské obyvatelstvo. To by pak hodně měnilo jádro problému. Nezaměstnanost je slovenským strašákem. Chvílemi se řeči o ní dostávají až do oblasti jakési démonizace či do světa mýtů. Především je ale obrovskou politickou zbraní. Jestliže řekne expremiér Mečiar, že jeho cesta do SSSR zajistila pracovní příležitosti pro 100 tisíc lidí marně ministr zahraničního obchodu Bakšay vysvětluje, že je to nesmysl, protože v době, kdy obchod se SSSR nejvíce vzkvétal, zajišťoval pouze 40-50 tisíc pracovních příležitostí. Mečiar je pro občany spasitel, Bakšay „Jidáš“. Změříme-li slovenskou současnost prizmatem ekonomické úzkosti, zjistíme cosi, co na první pohled uniká: touha po nacionální emancipaci je důsledkem neschopnosti emancipace občanské. Slováci ať už vědomě či nevědomě tíhnou k silnému státu, pokud možno vedenému silným mužem. Je to zřízení, které je sice omezuje, leč dává jim záruku pomocné ruky. Odmítání reformy Důsledkem ekonomických obav je postoj k ekonomické reformě. Postupně se mění z nejistě podezíravého ve zcela odmítavý. Oba muži, kteří vedli Slovenskou republiku od voleb - Vladimír Meči ar a Ján Čarno- gurský, sice reformu přijímají, leč v jakési jiné verzi - slovenské. Je to ošidné a nebezpečné. Slovensko mi v tomto ohledu připomíná jednu knihu Williama Saroyana: „Thomas Tracy měl tygra. Vlastně šlo o černého pantera, ale co na tom, pro Tracyho to byl tygr.“ Jestliže ovšem 121 [pageend123]Tracy a jeho tygr, vlastně černý panter, jsou postavy laskavé, ve slovenském pojímání ekonomické reformy nic laskavého není. Za Mečiarovy vlády měla být pro Slovensko transformována v duchu reformně socialistickém, Čarnogurského vedení nabízí jakési „sociálkatolické" pojetí. Ne nadarmo nazývá poslanec Jan Stern KDH „jediným levicovým křes- tánsko-demokratickým hnutím na světě ** . Vzhledem k tomu, že situace na Slovensku není vůbec stabilizována a nátlakové akce, požadující vypsání mimořádných voleb, mohou mít po dalších ekonomických otřesech úspěch, sotva odhadnout, která z variant se na Slovensku bude realizovat. Pochybuji ale, že to bude varianta třetí - ta bolestná, přinášející jenom slzy a pot, která se zatím rozbíhá v Čechách a na Moravě. Ve chvíli, kdy vznikne na Slovensku jakási specifická ekonomika, diametrálně odlišná od ekonomiky české, tedy když vznikne rozpor mezi individualistickým tržním systémem a systémem státně řízeným, bude třeba vytvořit dvě měny, dva zahraniční obchody, a tedy i dva typy politických zahraničních vztahů. To jako první kroky. Že pak může následovat jenom rozdělení státu, je nasnadě. Několikrát mi bylo na Slovensku „vyčiněno", že z Prahy k nim byl „vyvezen" komunismus. Naráželi na výsledky voleb v roce 1946. Mám obavy, aby nám to Slováci brzy neoplatili. Na celý tento vývoj hledí východní soused a raduje se. Roztržení Československa a zachováníjakési podoby „přestavbového" typu zřízení na Slovensku by bylo přesně to, co potřebuje. Pro Slovenskou republiku by pak mohla vzniknout jakási varianta let 1939-1945. Samostatný stát pod patronací silného (a nemylme se, SSSR stále silný je) patrona. Jsem přesvědčen, že na nějakou dobu by se dala státní ekonomika ještě udržet a s pomocí injekcí od „moudrého východního otce" (které by jistě na úkor vlastních lidí poskytl) by dokonce mohl být nějakou dobu na Slovensku relativní blahobyt. Jenomže všechny systémy tohoto druhu vedou dříve či později ke krizi a krachu. Sousedit se státem v takové krizi (byť státem menším, než jsou Čechy a Morava) není nikdy nic příjemného. Zvlášť proto, že, jak jsem přesvědčen, okamžitě by se dostavily evokace let minulých, let společného státu. Znovusjednocení by stálo mnoho peněz, ještě více let a nekonečně sil. Leonard Cohen: Izákův příběh: „Oslovuješ mě jako bratra / dovol, a bych se zeptal spa tra /jak vlastně vznik! tenhle plán ? /Až se vše rozpadne v prach / stane se ze mě tvůj vrah / či - půjde-li to - tvůj pomocník. /Až se vše rozpadne v prach /stane se ze mě tvůj pomocník / či - půjde-li to - tvůj vrah / Muži míru i muži boje -/- slitování nad naším stejnokrojem! / Pá v už svůj vějíř rozprostírá. ** Sotva si hrát na téměř identické bratry. Jsme totiž velmi, velmi rozdílní. Více nežsi myslíme. Mnoho slovenských intelektuálů to ví. Ivan Hoffman dokonce tvrdí, že podobnost našich jazyků je spíše na škodu než k užitku. 122 [pageend124]Díváme-li se totiž na sebe skrze ni, domníváme se, že jsme si hodně podobní i v ostatním. Není tomu tak. Mohli jsmesi připadat blízcí v „žaláři národů“ - Rakousko-Uhersku. Mohli jsme se tak cítit v etatizovaném „socialistickém“ Československu. Okamžitě, kdy docházík občanskému sebeuvědomování, kdy jsme postaveni před úkol starat se každý sám o sebe, rozhodovat o sobě a nespoléhat se na pomocnou i trestající ruku nějakého systému, rozdíly mezi oběma národy se vyhrotí. Slovensko odmítá „pražský“ paternalismus, ale podvědomě, a mnohdy i vědomě, po nějakém paternalismu touží. Silný stát, silný vůdce, silný spojenec. To jsou slovenské alternativy. Důsledkem těchto tužeb může být, že budou fungovat všechny tři najednou. Uvědomíme-Ii si, že podstatou reformy je naopak oslabení těchto prvků a posílení individuálního občana, vzbuzuje vývoj na Slovensku obavy. Nezříkal bych se zcela Marxe. Jeho teze o určování politiky ekonomikou, domnívám se, není až tak zavrženíhodná. Jakémukoliv „změkčování“ reformy na Slovensku je nutné postavit se čelem. Připomenul bych Přísloví Šalamounova (kniha druhá, kapitola 15, přísloví 23): „Člověk má radost, když může dát odpověď, jak je dobré slovo v pravý čas!“ Dalo by se i parafrázovat: „Jak je dobrý čin v pravý čas!“ Žide a Nežidé Je charakteristické, že kancelář židovské obce v Bratislavě nemá označení na domě. Jako by byla v poloilegalitč. Antisemitské tendence jsou stále otevřenější. Transparenty jako „ VNP - šance pro Izrael!“ či „My máme Morice, vy máte mórícky!“ „zdobily“ řadu tzv. národnostních demonstrací. Diskutoval jsem o problému slovenských Židů těsně po jednom mítinku. Mým oponentem byl devatenáctiletý chlapec. Tvrdil, že Židé chtějí uchvátit moc v tomto státě a že se ji to už vlastně podařilo. Příliš by mě to nepřekvapilo, kdyby to byl nějaký jednoduchý, nevzdělaný člověk. Bohužel, studoval medicínu. Ve slovenském antisemitismu se spojuje řada faktorů. Především trauma z doby Slovenského státu, kdy byly desetitisíce Židů „předány" nacistům. Za to, že za ně Němci převzali „odpovědnost“ a že se o ně museli „starat“, vyplácela vytoužená samostatná slovenská republika říšským orgánům 500 marek za jednoho člověka-nečlověka. Vyrovnat se s tím je samozřejmě pro kolektivní svědomí velmi složité. Jednodušší, než připustit vinu něčeho, k čemu se hlásím, je hledat provinění oběti. Iracionální démonizace židovského „spiknutí“ je cesta nejjednodušší. Další, co tu hraje roli, je tehdejší tzv. „arizace“ majetku. Ta se dotýká na Slovensku mnohých a mimo Slovensko, v řadách íudáckých emigrantů, je důvodem ještě dramatičtějším. 123 [pageend125]Poslední příčinou, nevědomým „argumentem“, který je pro obyčejného člověka nejpřijatelnějším, je sociální nejistota. V ní se pozornost na Židy obrací historicky velmi často. K tomu lze ještě připočíst religióznost slovenského venkova. Naivní přesvědčení, že židé ukřižovali křesťanům Ježíše Krista, by mohlo, byť zcela anachronicky znamenat mnoho. „Nad hlavu mu dali nápis o jeho provinění: To je Ježíš, král Židů.“ (Matouš, 27, 37) Sotva se ubránit emotivním náladám, manipulovaným racionálními ambicemi některých slovenských politiků. Jako by se nad zemí vznášelo echo výkřiku: „Eli, eli, lcma sabachthani?“ Arogance a násilí Útok na prezidenta nebyl tak varující jako příhoda, jejímž jsem byl svědkem. Před SNR po jejím „historickém“ zasedání vznikla jakási „ulička“, kterou procházeli poslanci. Někteří byli vítáni ovacemi, například předseda SDL (KSS) Weiss či vůdce Matice slovenské Markus. Jiným bylo spíláno. A byli i tací, kteří byli fyzicky napadeni. Patřil mezi ně i Peter Tatár. Když ho policisté osvobodili, scházel od SNR Vantur- skou ulicí k sídlu VPN. Po celou dobu za ním kráčel hlouček, který vykřikoval urážlivá hesla, posléze mu jeden muž podrazil nohy a hrubě mu nadával. K fyzickému útoku chyběl jenom krůček. Násilí se stává běžně používaným „prostředkem“ zfanatizované ulice. Kdo stává v prvních řadách manifestantů? Situace je pozoruhodná. Když šlo o jazykový zákon, byli v čele lidé, kteří hrubě uráželi premiéra Mečiara, protože podpořil návrh SNR proti návrhu Matice slovenské. Když promečiarovští demonstranti rozbili dveře slovenského parlamentu, ukázaly se stejné tváře. Úvahy o řízených akcích, či alespoň o tom, že kdosi velmi schopný dokáže využít okamžitých nálad, jsou nejspíše pravdivé. Kupříkladu pana Veselovského, bývalého vysokého důstojníka VB, je možné vidět všude. Od oslavy Andreje Hlinky v Ružomberoku, přes demonstraci k jazykovému zákonu až po promečiarovskou „vůli lidu“. Minulost pana Pánise, bývalého pracovníka Domu Českosloven- sko-sovětského přátelství a vedoucího hudební skupiny, jehož největším přáním bylo, jak se vyjádřil při přebírání ocenění za zásluhy o českoslo- vensko-sovětské přátelství, vyjet na zájezd do SSSR, je jistě také zásadní „kvalifikací“ pro to, aby moderoval nacionální mítinky. Vliv StB, bývalých milicionářů a militantních funkcionářů a případné propojení na zahraniční služby lze sotva pominout, zvlášť uvědomíme-li si, jak složitě se probojovávají na Slovensku lustrace. 124 [pageend126]Konec konců Situace na Slovensku se samozřejmě stále vyvíjí. Byl odvolán Vladimír Mečiar, premiérem se stal Ján Čarnogurský. Kde jsou ovšem záruky toho, že budou zachovány zásady polistopadového vývoje? Současný slovenský předseda vlády přece také žádá jinou ekonomickou reformu a jeho tlak na vytvoření tzv. státní smlouvy neustává. V souvislosti s jeho vizí, že Slovensko vstoupí do Evropy jako samostatný subjekt, to nedává příliš velké naděje. Navíc Mečiarova karta není zdaleka odsouzena k porážce. Tlaky se objevují - kupříkladu k tomu, aby byla schválena slovenskými odbory generální stávka na jeho podporu, stačila nadpoloviční většina základních odborových organizací, což bylo zhruba něco kolem 430. Nakonec jich bylo „pouhých“ 400, takže politická stávka byla zatím odložena. Fedor Gál odstoupil z funkce představitele koaličního VPN. Jenomže změnila se situace tím, že odešel nejnenáviděnější z nenáviděných Židů (na budově SNR je nápis - Satane Gále, my se tě nebojíme!) a jeho místo zaujal Jozef Kučerák, nejnenáviděnější z nenáviděných „Jidášů“ (dav před budovou SNR skandoval: „Každý chlap má svého ptáka, jenom Klaus má Kučeráka!“)? Ulice Jiráskova byla přejmenována na Venturskou a Wolkerova na Bielou. Čeští spisovatelé nejspíše uráželi střed hla vního města SR, a proto se jejich jména nenápadně „uklidila“ do sídliště Petržalka. Domnívám se, žesoužití Čechů a Slováků právě prochází nejsložitějším obdobím. Složitějším než byl vznik Slovenského státu. Tehdy totiž byl vliv z vnějšku rozhodující. Nyní jsou Slováci stále víc a víc manipulováni k tomu, aby „svobodně“ vyjádřili svůj názor. Neexistuje žádná záruka, že požádá vky kladené z Bratisla vy nebudou stále vypjatější a nepřijatelnější. Rád bych upozornil na slova Marca Tu Ilia Cicera z díla „O povinnostech „Především je celému rodu živočichů přírodou dáno, že chránísebe, svůj život a své tělo, že se vyhýbají tomu, co se jim zdá škodlivé, a vyhledávají a snaží se získat to, co nezbytně potřebují k životu, jako potravu, skrýše a jiné životní podmínky. (...) Ale mezi člověkem a zvířetem je největší rozdíl v tom, že zvíře jako tvor řízený smysly přizpůsobuje se pouze svému okolí a přítomnosti a jen zcela málo vnímá minulost nebo budoucnost, kdežto člověk obdařený rozumem vnímá jeho pomocí dějovou následnost, vidí příčiny věcí, uvědomuje sijejich podmínky a předpoklady, srovnává jevy podobné, spojuje těsně s přítomností budoucnost -a tak vidí běh celého života a předem si zařizuje věci nezbytně potřebné. “ Domnívám se, že v tuto chvíli bychom si měli zařídit mnoho nezbytně potřebných věcí. Především politickou prozíravost, ostražitost a schopnost konat. květen 1991 Vladimír Kučera 125 [pageend127]Jindřich Chalupecký NA HRANICÍCH UMĚNÍ Osm příběhů našich předních umělců (V. Boudník, J. Balcar, J. Kolář, M. Knížák a další) Vydal: PROSTOR v roce 1990 U Prašné brány 3, Praha 1, 116 29 [pageend128]ANKETA Anketa na téma Intelektuálové a moc __________________________________________________________________________________ Účastníkům ankety jsme položili tyto tři otázky: 1. Mají se intelektuálové angažovat v politice? (Pokud ano, jakým způsobem?) 2. V čem intelektuálové v posledních desetiletích podle Vás nejvíce selhali a v čem naopak byla jejich zásluha? 3. Co by podle Vás měli intelektuálové dělat právě nyní, v dnešní situaci? * * * Radek Chlup, student ČVUT 1. Touha intelektuálů zasahovat do dějin a měnit chod světa je plně pochopitelná - koneckonců je to právě ona, kdo udržuje naši civilizaci v chodu. Praktická realizace takovýchto zásahů je však již otázkou složitější a myslím, že stojí za to se nad ní zamyslet. Dějiny se nám většinou jeví jako náhodné spojení na sebe navazujících historických událostí, a nutně tedy vyvstává dojem, že ke změně světa stačí na tuto řadu navázat a připojit takovou událost, která náš vývoj posune jiným směrem. Podle mého názoru se ale věc má poněkud jinak. Když totiž začneme dějiny zkoumat blíže, zjistíme, že ony historické události - viděné většinou v rovině politické - nejsou skutečnými tvůrci dějin, nýbrž jen jejich vnějším projevem. Pravá historie je skryta kdesi vzadu. Podstatné události v dějinách lidstva nepřicházejí zvenčí, ale zevnitř a mám důvodné podezření se domnívat, že skutečný klíč k nim není ukryt nikde jinde než v lidské duši. Dějiny netvoří politici, ale my 127 [pageend129]sami. Politika sama o sobč je zcela bezmocná - je to jen nástroj v rukou lidského ducha. Tím se ovšem celá otázka dostává do jiného světla. Je jistě důležité mít správně fungující nástroje. Skutečným tvůrcem je však ten, kdo je ovládá - což jsme v tomto případě my. Důraz kladený tolika intelektuály na politiku se mi jeví značně přehnaný. Jsem pevně přesvědčen o tom, že přeměna světa „seshora“ je nemožná. Pokud chceme skutečně svět změnit, musíme začít někde jinde - totiž u sebe samých. Namísto vnucování svých názorů ostatním bychom se jich měli chopit a žít podle nich. Pokud je člověk skutečně sám sebou, pak na tom, zda je ministrem či venkovským učitelem, vůbec nezáleží. Dějiny vytváříme všichni. 2. Politika není původcem dějin, nýbrž nástrojem k jejich vytváření. Selhání intelektuálů spočívalo v tom, že si to neuvědomili. Nástroj chtěl ovládnout svého tvůrce následky vidíme všude okolo nás. Zásluhou intelektuálů bylo, že neselhali všichni. 3. Být sami sebou. Jan Kerbr, vysokoškolský učitel 1. Napadají mě intelektuálové literáti, činní v diplomacii, Claudel, Carpentier, Milosz také však to, že mise v cizí zemi byla pro ně často východiskem (u startu k emigraci lze vedle Milosze připomenout třeba i našeho Egona Hostovského). Situace po listopadu 89 u nás imperativně vyzývala k angažovanosti. Havel a Pithart jsou jistě víc niterní (a tím pádem nutně pochybující) intelektuálové než političtí pragmatici, a jak se jim bude nadále dařit, těžko odhadnout. Vybral-li jsem si tyto dva jako příklad - trochu je lituju, trochu je obdivuju, trochu se o ně bojím... Přímá odpověď na otázku bude znít asi trochu hloupě: ano, ale nechť žádný z těch, kteří se tak rozhodnou, k tomu nepřemlouvá další. 2. Obávám se, že knížka J uliena Bendy Zrada vzdělanců není zcela od věci ani při posuzování naší čerstvé minulosti (a přimlouval bych se za její vydání). Slušní a stateční vzdělanci byli, podle mého, takoví i přesto, že byli intelektuální. Z toho vyplývá, že pochybuji o vzájemném vztahu mezi intelektem a mravností. To, co je v lidech kvalitního, nesouvisí s rozvíjením racionality. Selhali jsme ze zbabělosti, která je většině vzdělanců vlastní, neboť čím více víme, tím lépe si dovedeme představit pád, standard i vzestup. A mravní fundament, jak už jsem zmínil, je z jiného materiálu. Zásluhy některých jsou nepominutelné - především práce v samizdatu a organizování alternativních politických a kulturních aktivit. 128 [pageend130]3. Intelektuálové by měli reflektovat svoji činnost v posledních letech a ve velké většině dávat své práci smysl pokání. A ti mladší? Stejně si musí všechno zkusit sami. Jen doufám, že ne znovu stejně. Karel Krejza, intelektuál 1. Politika by měla být normální zaměstnání jako každé jiné. U nás je to dějinné poslání. V tom je ten průšvih. Intelektuál v politice je typický nouzový stav. Vstupuje do politiky, protože se od něj očekává, že bude revolucionalizovat, reformovat, budovat - a výsledek je ten, že se dostane do postavení dobroděje, které je stejně nevděčné jako směšné. A nebezpečné, protože hrozí, že naděje do něj vkládané ho strhnou s sebou. Už sám fakt, že politiky se ujímají intelektuálové, je výrazem krize, v níž se společnost ocitla. A kterou způsobili předtím jiní intelektuálové tím, že se pokoušeli společnost revolucionizovat, reformovat, napravovat atd. Je to bludný kruh bludných idejí. Já vím, že je třeba dát věci konečně do pořádku a že to u nás opět mohou udělat jen intelektuálové, kteří mají vůbec představu, jak vybřednout z této krize. Problém je v tom, že se politika znovu a znovu zatěžuje řešením něčeho, co vyřešit nemůže. Proto přirozeným doplňkem intelektuála v politice bývá vždy „lid“, očekávající od politiků když ne rovnou spásu, tak alespoň vyřešení všech svých existenčních a existenciálních problémů. Jak se má politik-inte- lektuál ubránit tomuto pokušení, když má beztak hlavu plnou právě takových „řešení“? 2. Zmýlit se může každý. Ale rozeznat svůj omyl znamená diskvalifikovat svůj intelekt, a tím selhat jako odborník. A setrvat vědomě ve službě lži, to prozrazuje nedostatek dobrého vkusu. A ten většině intelektuálů chybí. Navštívil jsem nedávno přednášku jednoho amerického filosofa. Mluvil o Dostojevském a o jeho hrůzné vizi bezvěreckého světa, v němž je všechno dovoleno. Uvědomil jsem si při tom, kolik tato věta pozbyla dnes ze své děsivosti. Z dnešního pozdního hlediska je v ní ještě příliš živého vzdoru vůči nejvyšší Autoritě, bez níž tato vzpoura proti Božímu řádu nedává smysl. Co před sto lety děsilo Dostojevského se mezitím významově posunulo do věty Všechno je možné (oč je to děsivější!) a odtud nakonec do věty Všechno je jedno, jen když já... Z hlediska této věty už žádné selhání neexistuje. Jsou jen různé způsoby, jak se zařídit. 3. Intelektuál, který vstoupí do politiky, by měl přestat být intelektuálem a stát se politikem, pokud ovšem k tomu má nezbytné předpoklady. Vůbec nemusí být na škodu, zůstane-li vzdělaným a zachová-li si širší rozhled a zdravě skeptický odstup. Ale musí pracovat, chovat se a myslet jako politik, nějako čtenář Prousta. 129 [pageend131]Petr Verner, inženýr chemie 1. Podle mne je intelektuál člověk s vysokoškolským vzděláním, nebo je to ten, který má rozhled, přemýšlí o věcech kolem sebe a vzděláním mu bylo odepřeno. Myslím, že definice není nutná, přibližně víme, o koho se jedná. Já se třeba za intelektuála. Myslím, že by se intelktuálové rozhodně v politice angažovat měli, protože politika není jen boj o moc, ale chápe se taky jako služba lidem. Intelektuálové často díky vzdělání a svému založení mají schopnost odstupu od tohoto mocenského boje, pro který zůstává správa státu stranou. Na druhou stranu se někdy pro samé přemýšlení nedovedou rozhodnout. Pakje tu ještě jedno nebezpečí, na které nás upozorňoval už jeden profesor na střední škole: On se in- telektuálrád ohne, je jeksi zranitelný. 2. V poslední době zklamali intelektuálové nejednou, ale to zklamali všichni. Zklamali jako součást celéí společnosti, tak jako většina lidí zklamala ve své lidskosti. Intelektuál má podle mne větší zodpovědnost, protože si ji uvědomuje, ale nemám dojem, že by intelktuálové nějak zvlášť zklamali či se zasloužili ve své zvláštní úloze. 3. V dnešní době by se intelektuálové měli angažovat, ne uzavírat se do nějakého svého zvláštního filosofického světa, ale připadá mi to problematické, když je vidím v nejvyšších státních funkcích. Máme presidenta intelektuála, no zatím to, zdá se, funguje. Já se, protože nemámn přístup k politice, angažuji v sociální práci v rámci církve a snažím se najít, kde bych byl prospěšný jako řadový občan, ne člen nějaké strany. Mám dojem, že specielně církve mohou udělat mnoho pro to, aby naše společnost byla demokratičtější a lidštější. Dr. Luděk Hřebíček, orientalista 1. V havlovské politice, té chápané jako služba veřejnosti by se intelektuálové samozřejmě angažovat měli. Je-li však politika pouhýmbojem o moc, pak účast na ní se zdá být přímo kriteriem nepříslušnosti ke skupině zvané intelektuálové. 2. Na otázku po selhání intelektuálů řeknu, v čem, podle mne, selhali vloni. Někteří intelektuálové uctívaní lidem hned jak stanuli před ním, vmetli mu, jak je mravně zbabělý. Jen někteří intelektuálové přeskočili vysokou laťku morální odpovědnosti. Při takových prohlášeních si nevšimli, že lid dlouhá léta tiše a neokázale vzdoroval. Pak se divili, že přišly obecné pocity znechucení a deziluze, vykládali si je konzumní orientací. Z elity se stalielitáři a rozbili jedno krásné občanské hnutí, doufám, 130 [pageend132]že nc docela. Když jsem nedávno četl Český snář Ludvíka Vaculíka, žasl jsem, jak v roce 1979 geniálně předvídal konce z roku 1990. 3. Teď by měli intelektuálové hlavně dělat svou práci a cvičit se v pokoře. Radka Konvičková, úřednice 1. Celá otázka, co má intelektuál dělat v politice a jestli tam vůbec má co dělat mi připadá nesmyslná. Intelektuál se tím intelektuálstvím živí, to znamená, že má humanitní vzdělání a pracuje třeba ve filosofickém ústavu. Takový intelektuál se o politiku pochopitelně nestará. Může samozřejmě pověsit profesi na hřebík a udělat politickou katiéru, ale tím by přestal být intelektuálem. Já si totiý myslím, že být politikem je jedno zaměstníní a být intelektuálem druhé. Z toho se vymyká sorta kotelníků s vysokoškolským vzděláním nebo bez něho, kteří si studují jen tak pro sebe. Pořád chodá do divadla a na koncerty, čtou všechna knížky, které vyjdou. Jenže tihle intelektuálové, kteří v kotelnách zůstali i po revoluci, nikdy nic nenapíšou a do politiky taky nepůjdou. Jsou si tak sami pro sebe, a proto si myslím, že intelektuál je člověk, jehož aktivity jsou převážně duchovní, ale s nějakou odpovědností se to nemusí pojit. Pan prezident Havel by chtěl být zároveň intelektuálem i politikem a podle toho jeho veřejné projevy taky vypadají. Je to jako osel mezi dvěma kupkami sena. Když všude vidí ncdořešitelné problémy, to se pak politika špatně dělá. Ono ho to prezidentování musí nudit a tak seznamuje veřejnost s osobními reflexemi a člověk pak neví, co si má myslet. 2. - 3. Jestli intelektuálové selhali nebo mají zvláštní zásluhy? Mně se intelektuál neliší od normálního člověka, proto nevím, proč by měl obzvláštně selhávat nebo mít obzvláštní zásluhy. A otázkou, co by měl dnes intelektuál dělat jsem se nezabývala. Pro mne jsou podstatné úplně jiné věci. Chci studovat, ale je mi úplně jedno, jestli jsem nebo budu intelektuál, a proto se takovými otázkami nezabývám. Barbora A. Kultová, inženýrka chemie 1. - 3. Intelektuála chápu jako člověka, podobného všem ostatním, který je navíc s to teoreticky myslet a tázat se na věci tradičně samozřejmé. Tato kontemplativní stránka je více či méně rozsáhlá, ale neexistuje člověk, který by měl jen tuto stránku a žádný smysl pro čin a praktické věci. Zvenčí je někdy těžké rozhodnout, zda je kdo intelektuál, protože se někdy s odstupem táže a jindy je úplně ponořený do každodenních 131 [pageend133]záležitostí. Pakje tu ještě postoj odpovědnosti, který je zvláštního druhu a je zcela jen osobním rozhodnutím. Obsahem této odpovědnosti je mluvit o tom, co člověk při onom teoretickém myšlení nalézá a mluvit o tom veřejně, i když je to riskantní. Je to riskantní zvláště proto, že má-li být intelektuál hledající, pak šije málokdy jist, že má pravdu. Existuje představa intelektuála, jako nepraktického vzdělance, který mluví po kavárnách cizími slovy, ale tento druh bych nazvala pseudointelektuálem. Za další poznávací znamení intelektuála považuji to, že se cítí stát trochu stranou a chce i nechce přináležet k celku společnosti, chce i nechce být něčím zvláštním a dokonce privilegovaným. Nenacházím žádnou normu pro to, jak se má intelektuál v politice angažovat. Myslím si, že mu v podstatě nejde o moc, ale o vliv na veřejné mínění a politická funkce mu často slouží jako tribuna jeho intelektuálních názorů. Výhodou je nedogmatičnost takové politiky, nevýhodou malá akceschopnost. Je věc každého intelektuála, zda najde místo ve státních či občanských strukturách, jeho místo je však tam, kde vládne nejistota. Sylva Daníčková, novinářka 1. Proč ne? Záleží na tom, co si pod pojmem intelektuál představujeme. Myslíme-li člověka, který je schopen užívat k řešení vlastních i obecných problémů intelekt, ano. Jde-li o někoho, kdo je opojen možnostmi intelektuálního řešení, myšlenkových konstrukcí, raději ne. Víme navíc, pravě v našem století, že velmi inteligentní jsou i ďáblové. Proto by jedinci zasahující do politiky měli být ideálně lidé obdarovaní intelektem osvíceným. Jak ho použít? To jim napoví stupeň osvícení. 2. Nejen v naší zemi intelektuálové tohoto století, myslím, selhali v tom, že intelekt přecenili. Že ho povýšili na poslední míru věcí. Proto je svět dnes, jaký je. Skutečnou mírou věcí a rozhodující kvalitou života není ale intelekt. Je to, podle mého názoru, láska. Ale intelekt a láska se nevylučují. Jejich síla vychází ze společného zdroje, ze světla. Nicméně se intelektuálové v zemích východní Evropy projevili jako jediná složka totalitní společnosti, která byla s to postavit se - nikoli ve zbrani, ale obhajobou duchovních hodnot - diktatuře na odpor. Stali se podobně jako v čase obrození v 19. století a v roce 1968 předpokladem a oporou proměny, kterou prožíváme. 3. Měli by v pohybu, kterým zaniká staré a vzniká nové, zachovávat věrnost zdroji svého poznání a měli by toto poznání, které souvisí s hledáním pravdy, pěstovat a uchovávát pro budoucnost, děj se co děj. Měli 132 [pageend134]by mít pevnou víru, že tma nikdy nezvítězí nad světlem a měli by světlo v sobě a kolem sebe proti tmě aktivně hájit. PhDr. Jiří Hejlek, náměstek ministra kultury 1. Je třeba se především zamyslet nad tím, kdo je to intelektuál a co si od člověka vyžaduje politika. O intelektuálech se v posledních desetiletích mnoho hovoří i píše. Někdy jsou takto označováni obecně příslušníci inteligence jakožto skupiny vymezené socioprofesně, nebo dokonce sociálně. Častěji se výrazu „intelektuál“ užívá v užším smyslu. Tu pak naráží na příbuzné označení „vzdělanec“. Nezřídka se oba pojmy zaměňují. V takovém případě je míněn člověk zpravidla humanitně vzdělaný, jehož erudice má široký záběr a patřičnou hloubku. Všimněme si však, o jakých lidech se dnes mluví jako o intelektuálech. Jsou to spíše umělci, historici, politologové a žurnalisté. Tedy vzdělanci, jejichž erudice často nebývá dostatečně široká, nebo hluboká. Racionalita u nich občas ustupuje do pozadí a souvislosti se buď zužují, nebo naopak rozšiřují až do nepřehlednosti, přičemž sebereflexe je nezřídka téměř pohlcuje. Zdá se tedy, že intelektuál přece jen není totéž co vzdělanec. Politiku je možno definovat různými způsoby; do toho se tu pouštět nebudu. Jedno je zřejmé: aby politika nedegenerovala, musí se opřít o určité ideje a koncepce. Ona je vlastně jakýmsi druhem umění. Podobně jako třeba literatura potřebuje myšlenku nebo - chcete-li - poselství, aby neklesla na úroveň kýče. Ty myšlenky a koncepce jí mohou dodat intelektuálové, lépe řečeno vzdělanci, avšak zpracovat je musejí politici. Vzdělanec se samozřejmě může stát politikem, ale musí přitom dávat dobrý pozor, aby se nestal ideologem. Použiji opět srovnání s literaturou. Pustí-li se do umělecké tvorby literární kritik nebo teoretik, jen zřídka odolá svodům tezovitosti, strojenosti a prkennosti. Podobně ti, kteří o politice výtečně píší, tedy esejisté, analytičtí žurnalisté, historikové a politologové, většinou dělají praktickou politiku špatně totiž ideologicky - podle šablony, strojeně a prkenně. Shrnující odpovědna první otázku tedy zní, že intelektuálové se mohou (nikoli mají) angažovat v praktické politice, pokud udrží na uzdě své sklony k zjednodušující ideologičnosti. Jestliže se zabývají politikou jako předmětem své činnosti teoreticko-odborné nebo žurnalistické, měli by zůstat při tom. 2. Nemyslím si, že intelektuálové celkově selhali za komunistického režimu (proč užívat eufemismů, jako např. „totalita“, „poslední desetiletí“ apod.?) více nebo naopak méně než ostatní. Zdá se mi ale, že tam, kde intelektuál selhal, tam selhal více než kdokoli jiný, zatímco tam, kde se osvědčil, osvědčil se také více než kdokoli jiný. To je dáno jeho odpo133 [pageend135]vědností (zdůrazňuji, že individuální) za kontinuování kulturní a civilizační identity národa. 3. To vyplývá z předchozích dvou odpovědí. Je věcí intelektuálů a hlavně vzdělanců, aby byli příkladem ostatním. Především musejí sami sebc i ostatní vést k zodpovědnosti, která je - jak jsme v současné době svědky - pro lidi spíše břemenem než vítanou družkou svobody. Anketu připravila redakce FRAGMENT K vydává VYDAVATELSTVO ARCHA Staroměstská 6, 81336 Bratislava 134 [pageend136]KULTURA výročí Zemřel Jiří Mucha Některá výročí si jen připomínáme, jiná se nás ale bezprostředně dotýkají. S nedávným úmrtím Jiřího Muchy si uvědomujeme, že ztrácíme nejen významného českého spisovatele, ale také originální osobnost s bohatými, téměř dobrodružnými osudy. Rok narození přiřazuje Muchu ke generaci, která se narodila ještě za starého Rakouska, poznala první republiku, zažila válku, stalinské procesy i pozdější úmorné období normalizace. Ani se nechce věřit tomu, co všechno se může vejít do lidského života, pokud se ovšem člověk životu nevyhýbá. Muchův život sám je něčím mezi deníkem a románem, do nichž ostatně pravidelně ukládá své zkušenosti. Po mnichovském diktátu zůstává Mucha ve Francii a vstupuje do československé jednotky. Jako válečný zpravodaj prošel téměř všechna významná bojiště druhé světové války, nevyjímaje ani Dálný východ. Z popisů, úvah a vlastních zážitků vzniká jedinečný válečný deník Oheň proti ohni, srovnatelný s Curzio Malapartem či Romaincm Garrym. Poválečný návrat do Československa přinese Muchovi další utrpení, spojené s vězením a pobytem ve stalinském lágru. Ale i tady, ve stižených podmínkách, je Mucha literárně činný, píše a zapisuje do malých sešitků vše, co vidí, cítí a prožívá. Horník jménem Lambert pak tyto popsané stránky tajně vynáší, shromažďuje materiál, z něhož se později zrodí kniha Studené slunce. Mucha si prý sám této práce vážil nejvíce, vždyť v ní také říká, že kriminál je pro spisovatele našeho století podmínkou řemesla. Tato hutná knížka by měla vstoupit i do školních osnov, aby jako doporučená (ne povinná!) četba poskytla studentům představu o tom, jak zrůdný byl komunistický režim. Muchův otec, Alfons Mucha, malíř a slavný afišista, našel ve svém synovi toho nejlepšího vykladače. Velkoryse pojatá monografie Kankán se svatozáří vysvětluje „fenomén Mucha“ v širokých historických souvislostech. Pochopíme nejen podstatu a smysl Muchova umění, ale také 135 [pageend137]se leccos dovíme o době, v níž žil, a lidech, s nimiž se stýkal. Za kosmopolitní elegancí, kterou mu vytkl i básník Karel Hlaváček, se skrývá upřímný, skoro „naivní“ vlastenec, duchovně spojený s tradičními národními ideály. Bylo by ovšem nespravedlivé opomínat pro Muchovu memoárovou literaturu jeho tvorbu románovou, stejně obsáhlou a čtenou. Nicméně i ta často čerpá z deníků, vzpomínek a líčení vlastních příběhů. Poválečný román Spálená setba řeší asi vlastní otázku identity, svědomí a svobody jako volby a vědomého rozhodnutí zůstat v této zemi. Muchovy románové skladby Marieta v noci či Lloydova hlava opět parafrázují autentickou látku vlastní biografie a potvrzují domněnku, že román byl pro Muchu především způsobem života. Poslední velkou knihou jsou Podivné lásky, líčící Muchův citový vztah ke skladatclce Vítěslavě Kaprálové milované Vitce. Ať už to jsou me- moáry či román, na tom nezáleží, každopádně je to krásná a silná kniha. Blízkým přítelem Kaprálové byl Bohuslav Martinů, nazývaný Špalíček, a tak se díky Muchovi přiblížíme i k tomuto pokornému, laskavému člověku a velkému skladateli. Muchova kniha je jímavým svědectvím jedné „moderní lásky“ na pozadí blížící se válečné katastrofy. Nic není snadné, i Vitka zápasí se zákeřnou nemocí a nakonec umírá v Muchově náručí. V té době nacisté brutálně bombardují Rotterdam, kde v troskách hynou statisíce lidí. Evropa hoří, ale to je teprve začátek M uchovy dlouhé, strastiplné válečné cesty. Listopadová revoluce zastihla Muchu ve Francii, kde se podrobil náročné operaci srdce. Jeho myšlenky jsou v Praze, kam posílá poselství, v němž nabízí všechny své poslední síly. Zvolení do čestné funkce předsedy Pen klubu vyjádřilo úctu literární obce, která mu vskutku náleží. Poslední zápis ve velkém deníku, který si Jiří Mucha psal po celý život, je z 5. dubna 1991, pak už následující jen prázdné, čisté listy. Josef Kr out vor * * * Jménem všech svých druhů padlých v bitvách od Cíny po Normandii, padlých v leteckých bojích na všech bojištích války, jménem všech, kteří zahynuli a jsou pohřbeni na dně sedmi moří světa, jménem umučených jménem popravených jménem všech, kteří strávili životy ve věznicích a předčasně zemřeli, děkuji národu, Vám miliónům, že jste splnili sen, kterému obětovali své životy, ačkoliv tolik toužili žít a milovat. Děkuji také osudu, že mi dovolil být svědkem dní, které konečně a věřím navždycky smazaly dvojí hanbu kapitulace. 136 [pageend138]Jediný čin někdy škrtne v dějinách desetiletí, za které se i děti dovedou hanbit. Žádný teď nesmí ustoupit, v sázce je příliš mnoho - naše čest a naše dějiny, které nám třetí příležitost nedají. O svobodu se nežádá, o svobodu se bojuje. Jsem s vámi a jako tolikrát předtím jsem připraven dát to jediné, co mi náleží. Život. * * * Jiří Mucha 27. 11. 89, 21.00 h nemocnice Broussait, Paříž Kam se poděla moje trochu prostomyslná, trochu akademická víra v lidi? Jsou jako motýli. Krásní, pokud je člověk pozoruje ze svého vzdáleného, odloučeného stanoviska. Ale motýl pod zvětšovacím sklem je příšera. Pozorován zblízka předčí ošklivostí všechnu fantazii. Hledím-li nazpět, přirostli mi k srdci za poslední rok pouze dva lidé: jeden řezník a jeden falešný hráč. Jak vidět, morálka v tom nehrála roli. Bůhví proč tohle všechno píšu skrčený na trámu pod uhelnou stěnou, v přestávkách mezi odbíháním vozů. Jedině že si psaním objasňuje člověk myšlenky, které by jinak zůstaly pouze beztvarými pocity. Existují, ale nejsou. Tvoří součást cítění světa. Celý ten útržek hmoty, která vykonává pouť prostorem, jako by zůstával uzavřený v duši, s obrazy jeho krajin, moří, hor a pouští, s životem jeho lidí, s minulostí i budoucností. A z toho jako z podhoubí pak rostou myšlenky. Slova. Tábor, obehnaný dvojitou hradbou z ostnatého drátu, je velice přesnou replikou celé země. Je v něm všechno, i poměrné zastoupení obyvatelstva. Většinu tvoří zemědělci všeho druhu, od dvacetihektarových sedláků až po nádeníky. Pak jsou zaměstnanci, řemeslníci, obchodní příručí, železničáři. Po nich přijdou živnostníci a konečně to, co se nazývá inteligencí. Skutečně inteligentních lidí pramálo. Dva nebo tři opravdoví vědci, několik vyšších úředníků a dokonce jeden Švýcar, který o sobě tvrdí, že je šlechtic. Velice nepodařená bytost s mnoha tělesnými vadami. Pak jsou zde ovšem kapsáři, půdaři, lupiči, podvodníci, defraudanti, mezi kterými patří k bontonu předstírat politický delikt. Snobismus galerky: „Když jsem byl na STB...“ (Po vzoru paniček z první republiky: „Když jsme byli v Monte Carlu...“) 137 [pageend139]Velké lodi s sebou vozí na dně podpalubí spousty písku. Nemá jinou funkci než udržovat loď ve správné poloze, i když vlny narážejí sebep- rudčcji. Pozoroval jsem, že lidé bez balastu vědomostí činí překotné závěry a velmi často se mýlí. Včera byla neděle, výplata a žádná směna. Nakoupili jsme do tří kbelíků na mytí podlahy pivo, upekli jsme na sádle brambory, přidali k tomu uzené od oběda a pozvali do světnice muzikanty, aby nám hráli. Je to prvotřídní jazzový orchestr z jednoho pražského podniku, zavřený komplet i s bubeníkem. Později přišel k oknu ten malý strážný. Protože je Slovák, vylezl na mříže, seděl tam na římse a dal si hrát čardáš. (Z knihy Studené slunce vybral J. K.) cli vadlo „Ty, který odmítáš pomyšlení na blížící se smrt...“ (rozhovor s Ninou Vangeli, režisérkou Studia pohybového divadla) Red.: První z témat, které mi napadlo, když jsem promýšlela náš rozhovor, byla hra, hravost jako tvůj bytostný rys, který je natolik přirozený a dominantní, že nemohl být potlačen ani výrazným intelektem. Hravost všechny další rozvíjené danosti oplodňovala a přiváděla je k původním kořenům: tvořivosti. Divadelní představení jako svého druhu umělecký rituál se ti stal nejvlastnějším prostředkem k sebevyjádření-a to jak tvému autorskému subjektu, tak i tvému ženství. Do osob herců přenášíš svou jakoby zmnoženou reflexi a svou hravostí je režijně podněcuješ. Připomíná mi to obřady mytických mágů či kmenových šamanů, kteří vkládali své tajuplné duchovní výtvory do duší pozemšťanů. Fantazie mě ponouká k představě, jak tvým inscenacím předchází magické zaříkávání, kolem stoupají omamné páry z vařících se čarovných bylin a odkudsi z podzemí duní satanské tóny. Vraťme se však do reality, zpět ke hře a hravosti. Způsob hraní si, v původní nezkalené dětské podobě, u mne souvisí s nezbytným předpokladem exhi- bicionismu jako spontánní vlastnosti. Lze jej chápat i jako neodmyslitelnou podmínku pro divadlo vůbec, které si už svou podstatou vynucuje potřebu či touhu předvádět se. N. V.: Nebudu zapírat. Jistě, exhibicionismus je mi vlastní a jsem v něm 138 [pageend140]o to hříšnější, že se nepředvádím sama, ale prostřednictvím exhibicio- nismu dalších lidí. Slovo hravost mi úplně nekonvcnuje, má odstín jakési nevážnosti, neohraničenosti, je synonymem skotačení. Pro mě je hra vážným zaměstnáním, aktem z nezbytí, jevem, který je vnitřně strukturován a vymezen. A o poznání těch vnitřních struktur jde, i když se to v divadle neprovádí uvědomělými verbálními znaky nebo definicemi, nýbrž intuicí a spontánně. Dětské hry byly pro mne prvními rituály, s nimiž jsem se setkala. Jistě bychom našli bod, v němž se protíná zážitek hry jako jevu a zážitek sama sebe jako hrající, předvádějící se bytosti. U mě to byla ZÁVRAŤ. Red.: Pohyb a tanec jsou v tvých inscenacích hlavními prvky rituální seance v divadle. Pohyb má zřetelnou přednost - jako fyzický projev hry, jako vyjadřovací prostředek i vizuální znak nebo oživlý výtvarný ornament. Zajímá mne, jak překonáváš distanci režisérky (a současně i choreografky) a svého osobního výrazu skrze těla jiných. Lze provést takto zprostředkovaně tělesné „přepodstatnění“? Navíc za předpokladu, že od svých hercu požaduješ nejen pohybovou reprodukci svých pokynů, ale i jejich osobní tvůrčí podíl? N. V.: Jsem zamilovaná do lidských těl. Vychutnávat těla v pohybu, ke kterému jsem dala podnět a námět, v tom spočívá ta moje pofidérní profese. Musím se hodně ovládat, abych se nezarděla, když někdo tuhle činnost nazve režií. Tělo je záhada, spojnice mezi narozením a smrtí, člunek, který nás unáší vstříc velké zaoceánské lodi, na kterou přesedneme pak... Přítomnost živého těla je prvním a hlavním předpokladem divadla; živého těla s jeho hranicemi viditelnými i neviditelnými, s jeho vyzařováním, s jeho subtilnějším dvojníkem. S touto záhadou se může divák setkat jedině na divadle. Proto se o divadlo nebojím, v tomto smyslu je pevně usazeno v sedle vůči všem modernějším spektakulárním žánrům. Nemám ráda ten typ divadla, který tělo odtělesňuje, znemožňuje tělu, aby bylo na jevišti přítomné. Dávám přednost tanečnímu divadlu před divadlem slova. V lidském těle jsou archivovány encyklopedie odvěkých gest, která se v tanci zpří- tomňují; tanec dovoluje erotický, ale přitom i duchovní kontakt každého s každým, tanec shrnuje naše představy o kráse, řádu, je rituálním soustředěním i relaxací, je univerzální i výmluvný, konkrétní i abstraktní. A také je výsostně očistný. Řeknu to jednou větou: V TANCI JE SPÁSA LIDSTVA. A já se potloukám na periférii tance, sbírám banální, každodenní gesta a snažím se v nich objevit zapomenutý tanec, zasutý rituál. Už jen denodenním opakováním prostých hygienických gest provádíme jakousi „archeologii těla“ sami na sobě, vracíme se ke svým lidským kořenům, gestickým archetypům. Základní lidská gesta se proto ani nemohou příliš proměňovat. Člověk musí být „tradicionalista“, aby se mohl 139 [pageend141]umýt, milovat, porodit dítě, umřít. Omýváme-li se , činíme nejen tělesný úkon, ale i duchovní očistu. Věčným opakováním základních gest vznikaly rituály, které v průběhu věků upadaly, ohrožovaly se, znovu upadaly, ale vymizet nemohou nikdy. My jsme kdykoli schopni vyvolat si je ze své gestické paměti. Z gestické paměti svého těla a případně i z ges- tické paměti těl předchozích, předchozích životů. Red.: Přejděme z úvahy o anonymním těle ke konkrétní tváři jedince. U tvého souboru, i po různých personálních změnách, mne vždy překvapuje, jak zvláštní, tajemné a nevšední vizáže mají herci; jejich tváře skrývají tajemství, dráždí svou přitažlivou neprostupností. Někdy se mi dokonce zdá, že jsou živými obtisky pradávných archetypů. Jak se podařilo seskupit takové společenství? Přece není tak snadné vybírat si zvláště pro donedávna amatérský soubor typy nejen podle talentu, ale navíc i podle vzezření... N. V.: Tady chválu potěšené přijímám, neboť jsem na vzezření svých herců hrdá. Ano, toužila jsem, aby herci už svou tváří a typem vnášeli do inscenace jakési tajemství. Je to záměr, ale i dílo štěstí; nebo náhody či osudu? Asi si to tak strašně přeji, až se mi to splní; tvář herce je ostatně to nejdůležitější, co strhává „jeho“ diváka. Dokonce takzvaný herecký výkon mi často připadá jako konstrukce, protože při hodnocení herce hraje skrytou, ale intenzívní roli fakt, zda se herec hodnotiteli líbí, zda ho oslovuje jeho tvář, jestli cítí jeho fluidum, jeho erotický „dech“. A talent? Nevím, co to je herecké nadání. Podle mne nejde o nadání, ale spíše o volbu, rozhodnutí. Divadlo je spíše než profese životní styl. Je to velikánský podvod a posvátná služba i oběť zároveň. Pokud bych měla u herce mluvit o nějakém nadání, pak by to bylo nadání pro tělesný kontakt. A to více pro kontakt než pro tělesnou exhibici. Nadání pro vzájemnou fyzickou citlivost. Tento druh vlohy jsem si nazvala ABSOLUTNÍ HMAT. Kromě citlivosti na těla druhých k němu patří ještě orientace v prostoru a smysl pro rovnováhu. Řekla bych, že více než vlohy „umělecké“ potřebuje herec vlohy erotické (sit venia verbo) a socializační. Red.: Sama většinou ve svých inscenacích nehraješ, zato jsi velmi brzy přivedla na jeviště své děti. Poprvé v Shakespearově Bouři (1981). Uvažuji o tom, nakolik byla v tomto „rodinném obsazení“ obsažena tvá mateřská láska a hrdost a kde začíná hlubší úmysl projektovat se ve svých potomcích. N. V.: Divadlo je pro mě formou poznání, na němž jsou přirozeně účastny i moje děti. Nejde ani tolik o projekci, i když role, které děti hrají třeba v Requiem, nesou dokonce mé jméno i příjmení. Jde spíš o pro mne nejpřirozenější formu komunikace s kýmkoli. Bouře byla jedním velkým voláním zmnožených Arielů s černými křídly po svobodě. To 140 [pageend142]volání se neslo od postavy k postavě, až ho žvatlavě volalo i malé dítě, aby ho vzápětí pohltila velká ryba. Křídla Arielů byla zlomena. Moje tehdy čtyřletá dcera ztělesnila malou Mirandu, dvouletý syn malého Ka- libána, který se na scéně narodil čarodějnici oděné do fialového kostýmu ověšeného hady. Nahý, líbezně usměvavý chlapeček svou dětskou čistotou usvědčoval ze lži Prospcra. V mém výkladu Prospero totiž nebyl laskavý a moudrý vladař, ale mocí posedlý člověk, z jehož promluv, plných patologických výrazů, kapala špína. Nechce se mi věřit, že by podobné výrazy vložil Shakespeare do úst postavě, kterou by chtěl mít hrdinskou a moudrou. V naší Bouři všechno dopadlo tehdy špatně: svoboda zůstala pouze nedosaženým ideálem, „látkou, z jaké stvořeny jsou sny“. Red.: Vzpomínám si, že Bouře hýla inscenována v tzv. halovém prostoru, sálu, kde diváci seděli podél zdí v obdélníkovém prostoru a herci s nimi byli v těsném kontaktu. Vybavuji si v té souvislosti jedinečný zážitek z blízkosti pobíhajících nahých postaviček dětí uprostřed stylizované scénografie a mezi ostatními herci. Další tvá představeni byla odkázána na kamenné divadlo s kukátkovým hledištěm. Vlastně mi zastaralé pódium a podchla- zená atmosféra hlediště v Branickém divadle, kde váš soubor zakotvil, neodbytně připomínají sály někdejších sokoloven a pokaždé si tento rušivý fakt musím při vnímání vytěsňovat. N. V.: Dnes už nepřikládám otázce prostoru takový význam jako ve svých začátcích. Tehdy byl netradiční prostor téměř jakýmsi fetišem, conditio sine qua non moderního divadla. Spatřovala jsem v otevřeném kontaktním prostoru až jakési etické imperativy: „volnost, rovnost, bratrství“ v kontrastu k „přežilému“ buržoaznímu, společensky hierarchizo- vanému prostoru „kukátka“. V divadelní avantgardě šedesátých let byly vůbec formální znaky velmi akcentovány. Dnes - a myslím, že nejen pro mě - je důležitější sdělení. Tvrdím, že kukátkové jeviště je geniální vynález, který nebude hned tak překonán. Právě tak jako snová konvence zhasnutého hlediště. Ani „paměť“ zdí starých divadel není bez důležitosti. Žádný otevřený, ale duchovně nezabydlený prostor to nemůže nahradit. Otevřený divadelní prostor je vlastně prostorem dětské hry. Hra a hravost v šedesátých letech na divadle velmi vzkvétaly. Tenkrát jsem si říkala, a dodnes si za tím stojím, že veškerá divadelní avantgarda byla už obsažena v našich dětských hrách doma i na žižkovských ulicích. Jenom jsme jako děti netušili, jakou to provozujeme uměleckou revoluci. Red.: V př edstaveni Lučavka královská (1982) jsi realizovala pozoruhodný, bezmála psychoanalyticky projekt na scéně: tématem hry byly autentické sny herců, jimž - na základě jejich vylíčeni -jsi dala scénickou vizuální podobu. Živě si vybavuji scénografický nápad vyjádřit znejasňování a mat- 141 [pageend143]nost snü pomoci igelitových zástěn, ke kterým se postavy herců přibližovaly (rozpomínáni) a opět oddalovaly v rozpitých obrysech. Vůbec motivy rozostřeného viděni, případně slepoty se v tvých inscenacích objevovaly odedávna, například v Labyrintu světa a ráji teď to byla improvizace herců se zavázanýma očima, slepci a lidé v tmavých brýlích vystupují v Requiem, kde je výrazným předmětným detailem okluzor na dětských brýlích; nebo astrální tělo neviditelně pro ostatní a marně se pokoušející o komunikaci v Bardo thödol. Jaký máš poměr ke snům jako plodům podvědomí? N. V.: Sny jsou paralelní stavy, které se snaží lidská společnost vyloučit z vědomí, podobně jako smrt. Spánek, sen a smrt v metaforickém slovníku lidstva, jenž se nepochybně napájí z podvědomých vjemů, spolu souvisejí. A tak se téma snu objevilo zcela přirozeně v naší práci na cestě k tématu smrti. Klíčem pro výběr snů v Lučavce královské bylo propojení smrti a erotiky. Základní cíle představení byly dva. Vzhledem k divákům poukázat v životě člověka na rovnoprávnost fenoménu snu se stavem bdění, a vzhledem k hercům - vypěstování hereckého „autorství“ skrze sen. Představení se odehrávalo za clonou igelitového kubusu, který roz- ostřoval vidění diváků, nedovoloval jim dokonale uchopit zrakem tvar, děj, podobně jako je tomu ve snu. To rozostřené vidění snových vizí nám napovídá, že celý život vidíme rozostřeně, pouze tušíme, tápeme, a klademe si tudíž otázku, kdy, kde, za jakých okolností můžeme prohlédnout. Red.: Pokusím se domyslet tento tvůj výklad. Mluvíš o prozření, k němuž je téměř nemožné pro běžného smrtelníka dospět. Zbývá pak ono konečné prozření ve smrti. Není však živého člověka, který by dosvědčil, zda smrt nám otevře oči. My naopak vidíme u mrtvých víčka navěky zavřená a můžeme jen doufat, že oni už k prozření oči nepotřebují. Smrt. Zamysleme se nad tím, proč jsme jí za života tak uhranuti, proč s ní lidé i umělci vedou nekonečný a většinou bezútěšný zápas. Když sleduji tvou divadelní dráhu, tvůj vztah ke smrti jako k jednomu z konstantních témat ve tvých autorských inscenacích zraje a vy hranuje se. V Requiem (1988) i v Bardo thödol (1991), v němž se inspiruješ Tibetskou knihou mrtvých, je téma smrti uchopeno odlišně. V obou však smrt rozdvojuješ do dvou poloh a ke každé zaujímáš autorsky i inscenačně poněkud jiný postoj. Smrt v rovině metafyzické (té vznešené, nadčasové a tajemné) a smrt přijímaná světsky, ve zvykových, provozně pokleslých obřadech. Tedy z jedné strany smrt jako „vysoký ** úkon, před nímž se koříme, a vedle toho všední, zprofanovaná banalita, podobající se grotesknímu panoptiku. N. V.: Smrt je mé ústřední téma. Nejsem do ní zahleděna, ale chci ji zkoumat. Život se kolem ní pořádá jako kovové piliny kolem magnetu; zajímá mě jako tento „pořadatelský“ faktor, jako neustále se připomí142 [pageend144]nající, ale pro nás neznámý stav, a konečně mě zajímá i jako „tyátr“. V Requiem se jednalo o smrt duchovní jakožto úděl člověka, žijícího ve světě, do něhož jsem se narodila. Ve světě totality, řekli bychom dnes. Mě však zajímala více totalita mentální než politická, více metafyzická úzkost člověka v tomto světě než politické souvislosti. I když morbidnost systému byla z představení Requiem jasně čitelná. Bouřila jsem se v něm proti duchovní smrti, fatálně číhající na člověka, který má v sobě naději na dítě. Mluvím teď o okrajové, a přece svým způsobem hlavní postavě, kterou hraje moje dcera; o dítěti, které je na začátku představení mrtvé a ve zpětném pohledu nás pak celou inscenací provází, aby nám předvedlo příčiny své - především duchovní - smrti. V Bardo thödol jde zas o smrt fyzickou. Proti ní se nevzpírám, tu přijímám jako nezvratný fakt a jsem na ni strašně zvědavá, jakkoli nikterak netoužím uspíšit její příchod. V intencích Tibetské knihy mrtvých se smrt jeví jako příležitost, jako nabídka jiných, vyšších zkušeností, pokud se jí budeme umět správně chopit. Samotná smrt je důstojná, není v ní nic morbidního; to morbidní kolem ní vytváří až lidská dezinterpretace. Red.: V Requiem z mnohých scén vyplývá tvůj velmi osobitý (možná až provokativní) výklad náboženství a víry v Boha, což platí i o tvém pojetí Krista. Utkvěla mi scéna, v níž malé děvčátko - tvé dětské vtělení - stojí před křížem a náhle oživlý Kristus se začne hýbat, naklání se k dívence a shora ji „straší“ posměšnými škleby. Jaký je tvůj osobni vztah ke Kristu? N. V.: Byl předurčen mými nejranějšími dětskými zážitky. Tehdy jsem přirozeně a spontánně přilnula k obrazu Krista-dítěte, k Ježíškovi, jistě i díky tomu, že tu ve spojení s dětskou rolí Krista hrála roli Panna Maria, ženský a mateřský princip, dítěti blízký a srozumitelný. Dodnes cítím před jejich obrazem hlubokou pokoru. Naopak obraz dospělého Krista vyvolával ve mně odjakživa nepříjemně rozporuplný pocit, rozpaky, bei fyzický odpor, dokonce i jisté známky studu. Tváří v tvář ukřižovanému a polonahému Kristu se vlastně stydím. Za nás oba. Respektuji ho, samozřejmě je přece jedním z ústředních pojmů tohoto světa. Nejsem však schopna k němu zaujmout spontánní vztah. Nemohu se smířit s typem jeho tělesnosti; je mužem, a přitom obětí, mužem, který vystavuje své utrpení, svou mužskou nahotu, ale je neplodivý. Cítím z něho ono „noli me tangere“, jako by se ode mne štítivě odtahoval, vzdaloval se mi. Bůh-Otec mi dodává více jistoty. Pohanské modly, mužská božstva chápána jako plodivé síly mají u mě větší autoritu. Red.: Máš ke Kristu, respektive k jeho ikonografické podobě, nároky čistě lidské, pozemské. Ale to, co je v něm plodné, daleko přesahuje naše chápání a je obsaženo v duchovní i tělesné podstatě bytí každého z nás. Je víc než 143 [pageend145]ploditel, skrze stvoření světa Bohem-Otcem se i on podílí na vzniku života a lidských „plodech“. Krista nelze nazývat mužem, protože ač v něm Bůh nabyl lidské podoby, nebyl člověk jako my, nýbrž bohočlověk. Chápu však tvůj pohled jako tvořivý a inspirativní. Bylo by asi neopravdové předstírat názor ušlechtilý či umravnělý, který by ti nebyl vlastní a byl umělecky mrtvý. Ta tvoje tragicky úzkostná distance ke Kristu, způsobená strachem nevědomého dítěte před trpícím Kristem na kříži, má pro mne hlubší smysl. Ukřižovaný ve chvílích bolesti cítil také naprostou opuštěnost od Boha-Otce i od lidského společenství. Chtít po něm, aby právě v tomto stavu vyzařoval blízkost a ochranu, bylo by egoistně necitlivé (dítě v tvém případě je omilostněno svou nevinností). Křesťan chápe Krista na kříži velmi osobně, protože s ním nejen soucítí, ale ví, že v tomto činu je obsaženo i jeho vy- koupení, že utrpení se děje i kvůli němu. Věří, že Kristovou obětí a zmrtvýchvstáním byl „zlomen osten smrti“, jak bylo někde krásně řečeno. Zůstaňme ještě u tématu religiozity v souvislosti s pojetím smrti, s níž svádíš na divadle dramatický - tvůrčí i lidský - zápas. N. V.: Religiozita je projevem zdravého organismu, zdravého fyziologicky i sociálně. Jakmile se chceme vymanit ze společenského a existen- ciálního marasmu, začneme uvažovat v duchovních intencích. Bůh je úběžníkem každého emocionálního i intelektuálního konání člověka. Každý svým myšlením i cítěním odvádíme Bohu tantiémy. Myslet si, že se tak děje mimo něj, je čirá domýšlivost. A divadlo bylo vždy profanací nějakého náboženského systému. Po celá staletí se divadlo mělo k náboženství jako jeho souběžný heretický proud. Divadlo - to je věčný pokus laika vést s Bohem dialog svými vlastními slovy, pomocí vlastních znaků. Předpokladem hereze je víra. Heretik je více věřící než člověk vlažný ve víře. Možná tato moje slova budou v mnohých budit pohoršení, ale Pánbůh si to už přebere. A koneckonců služba, kterou na sebe bere divadlo, obnáší i povinnost vystavit se pohrdání a pohoršení... Red.: Ano, z ortodoxního hlediska se tvůj „světonázor“, v němž včleňuješ do duchovní osnovy přízemní tělesnost jako sex, naturalistickou syrovost těla, magii pohlaví, musí jevit jako zpupné kacířství. Sestupme ale do světa divadla a umění. Začali jsme hovor hrou a dospíváme ke smrti. Hra se smrtí - finální varianta hravosti. Není nakonec jakýmsi sebezáchovným pudem člověka, jak se ji během života bránit? Není tento motiv ukryt i v tvých „smrtonosně“ hravých inscenacích? N. V.: Bardo thödol chce být rituálem proti strachu ze smrti. Ovšem strach, který zmítá námi, je něco jiného než strach vyznavačů buddhismu, a tedy i autorů Tibetské knihy mrtvých. My se nejvíc bojíme fyzického konce, v Tibetu měli strach, že neobstojí v boji s temnými silami, které na ně po smrti zaútočí, a oni budou vrženi zpět do pozemského světa. 144 [pageend146]Tedy na to místo, kde my naopak toužíme setrvat a které tvrdošíjné odmítáme opustit. Z úděsného strachu a úzkosti ze zániku vyplývají i současné sociální choroby - krutost, sklon k násilí, morbidnosti. Měla jsem „skromný“ záměr v Bardo thödol vytvořit jakési „didaktické“ představení o neopodstatněnosti strachu ze smrti. Red.: Smrt je i jakési zdůstojnění člověka, zakončení a završení celosti jeho bytí, kdy je definitivně určena jeho jedinečnost. K tomu, abychom tuto pravdu přijali, je však třeba oprostit se od přílišného lpění na životě, který je jen jednou, poznatelnou polovinou naší existence oproti té druhé, neznámé, a proto obávané. Pregnantně to vyjádřil Václav Černý v Monologu o osobnosti: „Člověk je povinen děkovat smrti, neboť jen dík tomu, zeje smrtelný a že jistě zemře, může se vytvořit jako osobnost. Smrt, to je lidmi cítěno jako jejich největší zkrácení, je jediným umožněním jejich úplnosti. (...) Aktem, jímž sebe volí, aby se splnila, jest však lidské bytosti na sehe vzít i souhlas s vlastní smrtí. A taje nejvlastnější oblastí jedinečná.“ N. V.: S tím nemohu než souhlasit. V představení jsem neznevažovala smrt, její smysl a význam, ale groteskní rituály, které se kolem ní tradují. Možná jsem spíše sub specie aeternitatis znevážila život, který se z odstupu jeví jako podivný koloběh gest a zvuků. Člověk se rodí, pláče, směje se, volá o pomoc, zemře. To opakování je za ty tisíce let téměř anekdotické. A přitom jaká sílaje v tom, jaký pud rodit se znovu a znovu i za cenu utrpení! Jak směšný, tragický a obdivuhodný fenomén je život, říká inscenace Bardo thödol. Smrt chápu jako odevzdání jakéhosi životního rukopisu, život jako povinnost, které se nelze vyhnout. Byli jsme do života vysláni, abychom vykonali službu. Uctívám smrt a kořím se jí jako závažné, vrcholné zkoušce. Pokud jsme na ni celým životem připraveni a zdaří se nám ji složit, jsme oprávněni postoupit do „vyšší třídy“ - do božího „mistrovského kursu“. Rozmlouvala Stanislava Přádná Nejostřejší krize přišla po převratu. Bylo zde náhle tolik bohatých možností a s nimi tolik pokušení, že náš život v tomto novém větru neobstál. Přišli jsme do nové situace s mravními kořeny nahlodanými a místo, abychom hleděli dospět na její výši, snižovali jsme ji někdy k sobě. (J. Patočka, Česká vzdělanost v Evropě, 1939) 145 [pageend147]film Antický svět bratří Tavianiových (Italský film Kaos; scénář a režie: Paolo a Vittorie Tavianiové; hudba: Nicola Pio váni) „ Vytváři-li Fellini skutečnost v divadle, vytváříme my divadlo ve skutečnosti/ * (P. a V. Tavianiové) K sedmi největším záhadám bývalého totalitního režimu nepochybně patřila i filmová distribuce. Logika, s níž nakládala s hodnotami a pa- hodnotami filmového umění, byla neproniknutelná a zůstane již navždy tajemstvím. Jediný racionální princip, který lze v dlouhodobé praxi filmové distribuce vystopovat, je „princip iracionální averse“ vůči každé skutečné hodnotě, která se čas od času ve světové kinematografii objevila. Takový film, jako je například Kaos bratří Tavianiových, se v důsledku uplatňování tohoto principu musel nutně ocitnout - po jednom či dvou uvedeních v pražských kinech - tak říkajíc na smetišti filmové historie. Filmoví kritici pak psali své vzorné školní úlohy, vyšperkované rádoby poetickými přívlastky, o filmech, které prošly tímto výběrovým sítem a které příliš nerušily klid onoho znormalizovaného světa všeobecného průměru. Přitom film, o němž tu chci hovořit, již zmíněný Kaos, který podle Pirandellových povídek natočili bratři Tavianiové, je ve Filmovém přehledu 3/88 označen jako „film vhodný pro systém Mládež a kultura“. Zároveň je tu ovšem uveden jako mládeži nepřístupný. Podivný systém. Naštěstí zbývá ještě video. Ti bohatí a šťastní, kteří šije mohou dopřát, mají v rukou opravdu účinný prostředek, jak čelit masové kultuře. Je jiná věc, že mnozí z nich používají videa k tomu, aby masovou kulturu dostali přímo do svého domova a nemuseli se trmácet do divadel a kin. Jsem rád, že první video-film, který jsem měl možnost vidět, byl právě Kaos. Bylo by totiž opravdu škoda jej nevidět, protože to je film, který patří k tomu nejlepšímu, co ve filmovém umění posledních let vzniklo. Je to film velkolepý a krásný, ovšem zároveň nesnadný. Protože nás přenáší do světa, který je nám tisíce let vzdálený a v důsledku toho i mentálně do jisté míry cizí, přinejmenším v tom, kde se střetává s dějinně následnou vrstvou křesťanské Evropy, která - ať už si to uvědomujeme nebo ne - utvářela náš dnešní způsob vidění a hodnocení světa. Na rozdíl od jiných filmových tvůrců, například Pasoliniho, kteří se pokoušeli vyvolat vidinu antického světa pomocí důmyslných stylizací, zvolili bratři 146 [pageend148]Tavianiovi jinou cestu. Vydali se za starým Řeckem na Sicílii, o níž zhruba táž, jaká je na řeckém poloostrově, vybrali si několik dokonalých hereckých typů, které jako by sestoupily z maleb na řeckých vázách, a pro své filmové děje si jako základ zvolili několik povídek Luigiho Pirandella, které lze stylově bez nadsázky označit za moderní pokračování antické prózy - a antický svět tu najednou byl v celé své bohaté a neuvěřitelně věrohodné podobě. Dokonalý tmel pro toto dílo poskytla hudba Nicoly Piovaniho, sama o sobě malý zázrak filmové hudby - navíc na několika místech citlivě doplněná neobyčejně působivými lidovými zpěvy a na konci filmu překrásnou barokní árií. Svět řecké antiky přetrvává nadále i na dnešní Sicílii, bez ohledu na změny, jimiž země i lidé prošli během staletí. Leccos se změnilo, ale to lidské typy a oči dívající se na svět, zůstává stále stejné. Film začíná pohledem na antický chrám na vrcholku hory nejdůležitější, totiž sicilskému dramatikovi Pirandellovi, jehož postava se objeví v závěrečném Epilogu filmu. Je to svět, v němž vládnou bohové - mocnosti určující osud člověka a řídící běh věcí. Člověk je tu součástí Přírody ve smyslu „fysis“, kterou filosof Patočka kdysi krásně charakterizoval jako „mohutné drama, do něhož my sami patříme, a to ne jako diváci, nýbrž tak, že my i věci jsme na ně vynakládáni a v něm spotřebováni... Je to děj, který jako oheň zachvacuje a stravuje všechno a v němž nic netrvá než toto zachvacování a stravování samo.“ Bohové sice vládnou, ale o bezprostřední život lidí se příliš nestarají. Ani lidé sami se proto o svůj život příliš nestarají, přistupují k němu s jakousi odevzdanou nezaujatostí, která nám připadá cizí a dráždí náš vyvinutý smysl pro moderní pojetí života jako seberealizace. Antický svět je proto charakteristický - z našeho hlediska - zvláštní atmosférou lhostejnosti, jistého téměř kosmického chladu a nepochopitelnou samozřejmostí, s jakou člověk přijímá svou osudově nevyhnutelnou roli v tomto božském dramatu. Snad právě tento odstup a nadhled má ve filmu představovat havran vysoko nad krajinou, kroužící vždy nad místem, kde se odehrává jeden z příběhů. Přes tuto atmosféru lhostejného neosobního plynutí času a událostí není tento svět paradoxně prost vášní. Právě naopak. „Pathos“ ve smyslu vášnivého zaujetí je tu hybnou silou lidských osudů. Tento „pathos“ není něčím, co by člověk vlastnil nebo ovládal, je to něco, co naopak ovládá běh světa. V povídce Měsíční běs je to Luna-Seléné, která v době úplňku přepadá svou démonickou mocí život muže propadajícího pod jejím vlivem ničivému lunatickému šílenství. Pathologie v tomto přirozeném smyslu je tu organickou součástí života. Náš moderní svět by v takovém případě nejspíše projevil tendenci vydělit nebezpečného náměsíčníka z normálního života a učinit z něho v sociálním ohledu člověka 147 [pageend149]nenormálního, pacienta ústavu pro duševně choré. Novomanželka, kterou si nešťastník přivedl do svého statku, vzdáleného hodinu cesty od nejbližšího městečka, se ocitá před nadlidským úkolem, má-li se vyrovnat s pathologickými sklony svého muže. Lze je buď přijmout jako součást svého vlastního osobního údělu, nebo také zneužít, například pro milostné dobrodružství se vzdáleným bratrancem, který jako ženich nepřicházel v úvahu pro svoji chudobu. Ale odmítnou nelze. Vládnoucí „pathos“ a samozřejmý požadavek přijmout svůj osud, ať je jakkoli těžký, propůjčuje tomuto světu ráz krutosti, jaký je pro dnešního člověka nepřijatelný. Život je drsný jako příroda, rodící zde kamení, a otázka individuální spravedlnosti, ono moderní - Proč právě já? - je tu utlumena už v zárodku. Drsný instinkt je však velmi často zdravý instinkt a soucítění může být, jak se ukáže, silnějším instinktem než pověstně nepřemožitelný pud sexuální. V povídce Rekviem se jako takový zdravý instinkt projeví potřeba být po smrti uložen do vlastního kousku země. Tak jako k sobě neoddělitelně patří zdraví a nemoc, krása a ošklivost, čistota a špína, bohatství a chudoba, patří k sobě i život a smrt, a nemůže být proto lhostejné, kde a jak člověk po smrti spočine. Našemu modernímu cítění připadá tato otázka naopak zcela bezvýznamná. Stejně tak máme sklon vidělit, nebo raději rovnou odstranit ze světa nemoc, chudobu a ošklivost. Nejsme již schopni ani ochotni žít s nimi spolu a čelit jim přímým pohledem: proto nás přepadají - zneuznané - zákeřně zezadu. V antickém světě je smrt naopak vskutku součástí, nikoli jen koncem života, právě tak jako nemoc a veškerá pathologie vůbec. Zvláštní nezúčastněnost, s níž tito venkované přijímají tragiku svého osudu, neznamená proto paradoxně nezájem o smrt, naopak, je brána velice vážně, včetně pohřebního rituálu, pro nějž my už rovněž ztrácíme smysl. Že v tomto světě antické „fysis“ ještě není přítomen křesťanský Utěšitel, ať už si dnešní filosof o něm myslí cokoli, o tom svědčí další povídka, nazvaná Jiný syn. Je to příběh tak naprosté životní bezútěšnosti a krutosti, že je pro naši mentalitu, která se již neobejde bez určitého druhu „metafyzické“ útěchy, jen stěží snesitelná. Žena pátrající po svém muži spatří, jak bandité při hře v kuželky koulejí jeho useknutou hlavou. Jejich vůdce ji znásilní. Syna, který sejí narodí, žena - dnes již zestárlá a napůl šílená - nesmiřitelně nenávidí, i když on sám se stále snaží získat si ji a přiblížit sejí. Její starší dva synové odjeli před lety do Ameriky a ona zůstala sama opuštěná. Nikoli však bezmocná nebo rezignovaná - nenávist k přítomnému a láska k nepřítomnému (nepřítomným) propůjčují její bezútěšné existenci nejen smysl (pathos), ale i velikost vskutku antickou. V povídce nazvané Džbán jako by se skrze individuální lidské osudy utkávaly tři božské mocnosti - Luna, Saturn a Dionýsos. Bohatý a panovačný statkář z rodu tavianiovských „padre padrone“ si nechá v roce zvlášť bohaté úrody oliv udělat obrovský džbán (Saturn). V noci za 148 [pageend150]úplňku (Luna) však džbán záhadně praskne. Statkář povolá k opravě hrnčíře s pověstí kouzelníka a ten džbán opraví. Zůstane v něm však uvězněn - pro svůj hrb se nemůže dostat ven. Vzniká neřešitelná situace. Statkář samozřejmě odmítá džbán znovu rozbít, aby hrnčíře osvobodil. Ten však sáhne ke lsti. Vyplacenou mzdu věnuje čeledi, která se za svitu Luny oddá dionýsovskému veselí a tančí za doprovodu uhrančivé hudby kolem džbánu. Je to jedna z nejpůsobivějších scén filmu. Orfický Dio- nýsos měl u Řeků přízvisko „Lyseus“, což znamená „ten, kdo uvolňuje pouta“, kdo osvobozuje z pout Saturna. V tomto zápase Dionýsos nakonec zvítězí, v extatickém reji je džbán rozbit a hrnčíř vysvobozen a oslavován čeledí jako vítěz nad krutým a chamtivým statkářem. Zvláštní atmosféra tajuplnosti a zlověstného veselí a jakási nutkavost jednání tu opět naznačuje neosobní - nadosobní - povahu dění. Bratři Tavianiové mají skutečně mimořádný smysl pro mocné nadosobní - božské -síly. Jsou v jejich světě trvale přítomny jako jeho další dimenze, odkazující k věčnosti, a lidský život se tu odehrává tváří v tvář mocnostem, které přesahují jeho chápání, ale které zvláštním způsobem souzní s jeho instinkty. V poslední části filmu, v Epilogu, se spisovatel Pirandello, již zestárlý a unavený životem, vrací na Sicílii, do opuštěného domu, kde strávil své dětství. V tomto důvěrném prostředí si vyvolá obraz své matky a vede s ní stejně důvěrný a usmířený rozhovor. A tak jako v předcházejících povídkách absurdita příběhů nebyla absurditou, jak ji známe z našeho „kafkovského“ dvacátého století, a bizarnost, jíž se příběhy vyznačovaly, nebyla bizarností, jak ji chápe náš dnešní zjednodušený pohled, nebyla ani nostalgie provázející toto snové setkání tak docela tím, co později evropský romantismus vložil do tohoto pocitu. V závěru filmu se odehrává jedna z nejkrásnějších filmových scén, jaké jsem kdy viděl. Na spisovatelovo naléhání (hraje ho Omero Anto- nutti, kterého známe z titulní postavy filmů Padre padrone a Noc svátého Vavřince) matka mu znovu, už po sté, vypráví, jak se kdysi jako dítě plavila se svou matkou a sourozenci na rybářské bárce s červenou plachtou za otcem do exilu. Cestou zastavili u ostrova s bílým sopečným pískem. Děti se vyšplhaly po svahu vysoko nahoru a potom se drobnými skoky snášely jako pápeří po bílém písku do azurového moře. Dokonalá harmonie této scény a její hluboká symbolika patří k téže nadosobní dimenzi věčnosti jako uhrančivé a démonické síly předešlých povídek, a tvoří tak poslední nezbytný tón do celkového akordu díla. Bratřím Tavianiům se tak podařilo tímto filmem přiblížit tajemnému zdroji života, který je ničivý i tvořivý zároveň a k němuž měla antika mnohem důvěrnější vztah než naše rozumářská civilizace. Jak to řekl náš filosof? „Je to děj, který jako oheň zachvacuje všechno a v němž nic netrvá než toto zachvacování a stravování samo.“ 1991 R. Starý 149 [pageend151]Znamení na cestě K mému setkání s páterem Josefem Zvěřinou, významnou osobností církevního a společenského života v Čechách, došlo prostřednictvím filmu. Přesněji díky videokazetě natočené v roce 1987 Vladimírem Suchánkem a několika dalšími nadšenci tehdy ilegálního videostudia Velehrad. Videosamizdat nazvaný Den pro Agapé zvěčnil charisma Zvěřinový osobnosti a stal se jedinečnou schránkou, tajně přenášenou a půjčovanou, jakousi zpředmětněnou vizuální pamětí na kněze, jeho duchovní bohatství i nezdolnou životní radost všemu navzdory. Od chvíle, kdy jsem se s ním takto seznámila, začala se mi zjevovat v jeho jménu i v obyčejných událostech zvláštní znamení nabádající k větší vnímavosti a citlivosti při hledání duchovních souvislostí. Podivuhodný dvouapůlhodinový film má v názvu řecké slovo agapé, které označovalo hostinu plnou lásky a usmíření, kterou pořádali první křesťané vždy po bohoslužbách. Začátek filmu zahajuje časné ráno, v němž kněz vzdává díky jitru a oživuje smysl zevšednělého a bezděčného pozdravení „dobré jitro“: prostá slova oslavují každodenní vzkříšení člověka po probuzení z temnoty noci do jasu dne. Zvěřina prochází ve filmu celým jedním dnem, od rozbřesku až do večerního soumraku. Od první scény - ranní rozpravy u skromné snídaně - nepřímo vyzývá diváka jít po společné cestě, která se vine malebnou vysočinou, i po cestě myšlené obrazně. Zvěřinová civilní totožnost přibírá ještě další metaforickou podobu: je moudrým, laskavě usměvavým poutníkem na věčné pouti životem. Poutníkem, který je sice ve filmu sám, nikoli však osamělý, nýbrž s posláním průvodce těch, jež oslovuje. Tiché očekávání svítání. Krajina utopená v mlze se pozvolna probouzí až do oslepující záře vycházejícího slunce. Dlouze prodlévající záběry jsou němou meditací o živém, tepajícím srdci krajiny. Stáváme se očitými svědky Božího zázraku: zrození dne. Na jakémsi soukromém výletě přednáší kněz pod širým nebem katolickou dogmatiku, avšak nenasloucháme okázalé řeči shůry kazatelny ani uzavřené akademické mluvě samotáře. Zvěřina se sice nedívá do objektivu kamery, ale přitom se obrací ke skutečnému, i když pro něj neviditelnému posluchačstvu. Kněz ve filmové roli sebe sama si přestává uvědomovat, že „je“ ve filmu. Žije nadále svůj život, bez obav vystavený oku kamery. Po cestě lesem se zastaví na mýtině, usedne na poražený kmen a s potěšením se zadívá do otevřené krajiny. Pokračuje polní cestou, přivoní ke kvítku chrpy, rozemne v dlani pár obilných zrnek. 1 tento den jako každý jiný, ač žitý ve filmu, má svůj pevný řád, prokládaný modlitbami, nerušený diskrétní kamerou. Scénář si zkušený kazatel určil sám podle dějin spásy. Mnohá témata 150 [pageend152]věrouky jsou vyvolána na cestě krajinou konkrétními „kótami“, u nichž se poutník zastavuje (potok, kříž, kaple). Navzdory zdánlivé ncdčjovosti a nevzrušené obyčejnosti, jak by se Zvěřinův celodenní pobyt v přírodě mohl zdát, nabývá den na závažnosti a stále víc se odkrývá v jeho všednosti neopakovatelná svátečnost. Vše, co se cestou zjevuje, je znamení: rozkošatělý strom, k němuž se chodec zvolna přibližuje, rotunda, do níž vstoupí, kříž na rozcestí i oheň v nočním tichu, který vede poutníka ve finále jeho putování k rozjímání o smrti a posledních věcech člověka. Při velkolepém rozhlížení českou krajinou, kdy zní Janáčkova Gla- golská mše a čisté dívčí hlasy v liturgických zpěvech, se Zvěřina uprostřed výkladu odmlčí a s dětsky dojemnou vroucností se přizná k mocnému pocitu: „To je strašné krásné, cítit se jako v Božím náručí.“ A po chvíli ještě podotkne: „V náručí Božím je nám dobře a my se odtamtud nedáme vyhnat.“ Dotkla se mne tato slova jako kratičké vhlédnutí do duše věřícího, naplněné blaženstvím jen z pouhé existence před tváří Boha. Hle, jak film - tolikrát zprofanované médium - naplňuje pastorační poslání: bez velkých slov, jen tím, že nám představí kněze jako blízkého člověka, velkého, a přitom prostého ve svém lidství... Napsat o Zvěřinoví jsem si předsevzala krátce po jeho náhlém úmrtí. Zpráva mi zazněla jako výzva vykročit na cestu po stopách tohoto vzácného člověka. Na cestu, která se stane i mou cestou osobní, neboť mi umožní hlouběji proniknout do sebe. Znovu jsem si oživila film, v němž vystupuje, a post mortem jsem se s ním setkávala - v hovorech s těmi, kteří ho znali, v četbě jeho úvah, rozhovorů, nekrologů... Všechna drobná i větší setkání byla dalšími články v řetězci znamení. O svatodušních svátcích přirozeně vedly mé kroky ke Zvěřinovu hrobu na Vyšehradském hřbitově, kde na návrší i za slunečného podzimu vydatně profukovalo. Místo posledního spočinutí na návětrné straně, ničím nekryto, je víc než symbolické: právě na místech odlehlých, ošlehaných větrem a nepohodou, v odklonu od marnosti světské slávy, i na výspě žalářní samoty - tam všude bylo Josefu Zvěřinoví souzeno za života hlásat a šířit svou víru v Agapé - Boží lásku jako absolutní princip veškerého jsoucna. Toto poznání, jakoby zjevené umístěním hrobu, se mi překrylo a potvrdilo závěrečnou scénou ve filmu se Zvěřinou, jež se mi tam připomněla. Monolog o smrti, která je člověku buď světlem, nebo temnotou, přestupem do Božího království, nebo zánikem. Sugestivní scenérie západu slunce ve zšeřelé krajině je vhledem do rozevřené prohlubně nebes. V této úchvatné přírodní kulise usedá poutník na konci své cesty k ohni, z něhož vystřelují jiskry do tmy. Smrt jako poslední zkouška, po níž vzplane oheň lásky. Zvěřinová tvář pak ještě dlouze zahleděná do dohořívajícího ohně. Přijala jsem jeho vyznání nyní už zpečetěné na věčnosti - jako nejvyšší znamení. Stanislava Přádná 151 [pageend153]literatura Transit. Europäische Revue (Osteuropa - Übergänge zur Demokratie? - Transit. Europäische Revue. Heft 1, Herbst 1990) Koncem loňského roku nás oslovilo první číslo nové revue - revue Transit, označené podtitulem Evropská revue. Její redakci, redakční radu a přispívatele tvoří především politologové, a to jak západní politologové zabývající se zejména vývojem regionu „východní střední Evropy“, tak politologové z Maďarska, Polska, Československa včetně emigrantů z těchto zemí (mnozí z nich pracují na západních univerzitách), a pak i znalci duchovního stavu tohoto regionu (např. slavistka a překladatelka Hrabala a Kundery S. Rothová). Problematika dalších východních zemí vstupuje do revue, soudě podle prvního čísla, pouze ojedinělými příspěvky. Cleny redakce jsou mimo jiné i u nás dobře známý britský historik a publicista T. Garton Ash a francouzský historik, politolog a publicista J. Rupnik. Členy redakční rady jsou např. slavný liberál a někdejší profesor London School of Economics R. Dahrendorf, za Československo P. Pithart (zde je třeba mít na paměti, že idea revue se zrodila již před 17. listopadem 1989), za Polsko historik a politolog B. Geremek. Revue reaguje na fakt rozdělení Evropy po druhé světové válce, na skutečnost, že obě části Evropy se vyvíjely více než čtyřicet let odděleně, což dalo vzniknout odlišným zkušenostem, odlišnému vidění světa, odlišným hodnotám a postojům. Revue chce vytvořit dosud chybějící rámec pro komunikaci západoevropských a východoevropských zkušeností, aby tak přispěla k integraci dřívější „východní Evropy“ do Evropy, a chce se tak stát médiem evropského sebeporozumění a médiem artikulace evropské identity. Nadto redakce revue vyjadřuje názor, že i Západ se nalézá tváří v tvář současným problémům v kritickém přechodném období, a stojí před velkým přehodnocováním, a že tedy i východoevropské zkušenosti mohou obohatit Západ. V této otázce můžeme mít ale oprávněné pochybnosti, nejedná-li se jen o nekritickou fascinaci „bojem proti totalitě“ - a skutečně se ukazuje, že autoři, kteří se pokusili tuto inspiraci pro Západ určit, neuspěli (viz příspěvek A. Arato). Naštěstí existují i tací, kteří této víceméně scestné fascinaci nepodléhají (viz příspěvek J. Rup- nika). Nakladatelem revue je Institut pro vědy o člověku ve Vídni. Vychází v němčině (jedná se především o překlady), dvakrát do roka, jedno číslo stojí 20 DM. Jednotlivá čísla přinášejí přes dvě stě stran textu (jsou do152 [pageend154]plněna černobílými uměleckými fotografiemi; nyní i dvěma vynikajícími fotografiemi z Prahy). První číslo revue, datované podzimem 1990, je věnováno tématu Východní Evropa přechod k demokracii?; formou analýz, esejů, politických stanovisek a osobních reflexí se zamýšlí nad obtížemi, úskalími a okolnostmi, resp. možným neúspěchem tohoto přechodu. V předmluvě odkazuje editor na obavy Západu, kde se množí hlasy varující před nebezpečím vyplývajícím nikoli z komunistů a „z hospodářských, sociálních a politických struktur jimi zanechaných“, hlasy, které nebezpečí spatřují příhodně „v nových společenských a politických silách“: v autoritářských tendencích, nacionálních rozepřích, xenofobii, antisemitismu, strašidle „balkanizace“, a s přispívateli do revue bychom měli ještě dodat, v neschopnosti politických elit a politické nezralosti obyvatelstva. Obsah prvního čísla je rozdělen do čtyř oddílů. Vzhledem k rozdílné úrovni jednotlivých příspěvků a hlavně jejich rozdílné povaze není toto dělení jednoznačné; projdčmež ve volném sledu analýzy prvních tří oddílů poslední oddíl ponechám mimo pozornost, neboť přináší pouze literární díla týkající se středoevropského prostoru: autobiografickou reflexi maďarského spisovatele G. Dalose Moje německá otázka. Úvahy k jednomu výročí, povídku B. Hrabala Love Story a básně „východoněmeckého“ spisovatele M. Wüstefelda. * * * Bezesporu nejlepším příspěvkem revue je stať Timothy Gartona Ashe s názvem Po potopě, my. která vyšla již v srpnu 1990 v The New York Review of Books. O jejím obsahu není již třeba zde referovat - čtenář se měl možnost s ním seznámit v Prostoru č. 15, s. 25-28 (mezitím byl nadto její překlad publikován i v 16. čísle Střední Evropy). Spíše je zde místo k položení příhodné otázky, čím je dána kvalita příspěvku, co dělá politickou analýzu dobrou politickou analýzou. Právě srovnání s některými dalšími, „vědečtějšími“ příspěvky Transitu inspiruje k odpovědi. Zdá se, že onen „vědecký“ přístup se vyznačuje snahou rozložit realitu na jednotlivé prvky a ty pak systematicky zkoumat. Přitom ale většinou dochází k redukci reality, „logicky“ analyzované vztahy již realitu složit nedokáží, zůstává jakési torzo. Naproti tomu ona dobrá politická analýza skutečnost nerozkládá, nýbrž je nesena celkovou autorovou intuicí, citem pro situaci a celek, což se manifestuje v autorově schopnosti na vhodně vybraných jevech nechat vystoupit nikoli jednotlivostem, ale právě porozumění celku. Zkrátka se ukazuje, že dobrý politický publicista nestojí daleko od dobrého politika, oba musí mít především specifický politický smysl, který žádné metodické postupy nahradit nemohou. Příspěvku T. Garton Ashe se svým charakterem blíží stať Jacqua Rup- nika Lednice, nebo očistec. Konec komunismu a procitnutí nacionalismů. 153 [pageend155]zabývající sc nacionalismy ve střední a východní Evropě (stať vyšla již v říjnu 1990 v Přítomnosti). J. Rupnik konstatuje, že „návrat nacionalistické ideologie a jejích projevů však není přímo úměrný počtu skutečných nevyřešených problémů národnostních menšin“, a vlastně tak upozorňuje, že nacionalismus nevyvěrá z národnostních problémů, ale že v prvé řadě představuje ideologii. A pak se vyjadřuje nepřímo, ale podstatně k otázce, čím mohou bývalé východoevropské země přispět Západu. Postřehuje, že existují dvě teorie současného nacionalismu v tomto regionu. První - Rupnik ji označuje jako teorii očistce - předpokládá, že čtyřicet let komunistické totality a boje proti ní bylo takovou školou demokracie, že idea demokracie a plurality lehce převáží nad starými nacionalismy (tuto teorii zastává např. V. Havel). Druhá kterou Rupnik nazývá teorií lednice - tvrdí, že komunismus zmrazil život národů i s jejich problémy, v tom i s problémy jejich sousedských vztahů a s nacionálními ideologiemi, které se dnes - v době taní - vynořují s původní silou. Kdyby platila první teorie, snad by se i mohl Západ něčemu u nás přiučit, ale dosavadní vývoj ukazuje, že platí spíše ona druhá. Co zde vzít za vzor? Krátký příspěvek Adama Michnika, známého polského historika, publicisty a politika, Dvě tváře Polska, dvě tváře Evropy (převzatý z konference Střední Evropa na cestě k demokracii) není již asi politickou analýzou, ale každopádně si žádá být označen za prohlášení Evropana, za výzvu k demokracii a toleranci. Michnik především hájí občanskou sebeúctu Evropy, když popírá, že Gorbačov je otcem „přestavby“ a upozorňuje jmenovitě na Solženicyna a Sacharova a zmiňuje tři oblasti an- titotalitárního odporu v Polsku: církev, nekolektivizované zemědělství a relativně svobodné intelektuální prostředí. Za druhé odmítá odplatu na poražených politických odpůrcích, neboť podle něj odplata s sebou přináší násilí, novou diktaturu. Za třetí, a zde tkví jádro jeho příspěvku, vyjadřuje obavy z nových nedemokratických sil, jež charakterizuje jako směs šovinismu, xenofobie, populismu a autoritarismu. Ukazuje, že tyto nové „naciocentristické“ směry jsou sice antikomunistické, ale nestaví se proti diktatuře - chtějí se vyhnout „úpadku mravů Západu“ a obnovit autoritativní formy vlády a někdy i kolektivistické formy hospodářství údajně odpovídající tradičním strukturám daných zemí. Daří se mu preg- nantně formulovat zdroj těchto směrů: Frustrace typická pro velké sociální přelomy vyvolává potřebu ideologie a v situaci smrti komunismu dává jednoduché, jednoznačné odpovědi na obtížné otázky doby šovinismus; naproti tomu demokratická idea, křesťanské myšlení, které Michnik zastává, jsou dosti komplikované, nedávají jednoduché odpovědi. Michnik míní, že šovinistická opce může zvítězit, ale Evropané mají povinnost proti ní ve jménu hodnot židovsko-křesťanské kultury bojovat. Svojí statí Politika, hospodářství a svoboda s sebou přináší jisté zklamání Kalf Dahrendorf, bezesporu nejslavnější přispívatel tohoto čísla revue. Sice působí sympaticky jeho antiintelektuální antropologie, respek154 [pageend156]tující všední život, s přesvědčením, že samotné svobody, která chápe jako lidské šance, jsou bez zajištění materiálních podmínek života nedostatečné. Jádrem jeho příspěvku je silná teze, že není pravda, že ustavení občanských práv nutně uvolňuje síly ekonomického růstu. Nicméně jeho argumentace není zcela nesporná. Danou tezi dokládá jednak historicky odlišuje průmyslovou revoluci v Anglii jako ekonomický rozkvět a Francouzskou revoluci jako revoluci politickou-, jednak odkazem na průmyslové státy Asie (Japonsko, Jižní Korea, Tchai-wan, Honkong, Singapur apod.), kde došlo nebo dochází k hospodářskému růstu pod tvrdým a nedemokratickým režimem. Aleje sporné, zda právě v případě Anglie lze oddělovat rozvoj ekonomický od rozvoje „občanských svobod“, třebas politicky uskutečňovaných jinak než tomu bylo ve Francii, a je také nejasné, co může pro Evropu znamenat příklad asijských států, států se zcela jinými tradicemi. Nadto sám Dahrendorf na několika místech zmirňuje ostrost své teze, takže nakonec stojí pevně za tím, že demokracie nevede bezprostředně k hospodářskému rozmachu a naopak: „Přinejmenším existuje značná časová prodleva mezi hospodářskými a politickými proměnami.“ Ač se tedy podle Dahrendorfa jedná o nezávislé procesy, uznává, že východní země je potřebují uskutečnit oba. Pro odpověď, jak, se obrací k dějinám, připomíná úspěch německé a španělské reformy, který podle něj spočíval v tom, že předsedové vlád a jejich ministři (Adenauer, Erhard; Gonzales, Boyer) při vzájemném respektu a podpoře sledovali každý vlastní program, jeden politický, druhý ekonomický. Jako zcela nemístný svým celkovým zaměřením a provedením vystupuje příspěvek Francois Fureta nazvaný 1789-1917, zpáteční lístek, převzatý ze sborníku věnovaného výročí Francouzské revoluce. Zajímavá by mohla být konstatace, že levice a pravice ve Francii, rozštěpené svým poměrem k Francouzské revoluci, již dnes nalezly politický konsensus, který opírají o základní zásady z roku 1789 (tuto myšlenku vyjadřuje i Furetův rozhovor s kardinálem Lustigerem, uveřejněný ve Střední Evropě č. 16). Předkládá spíše esej než analýzu. S východní Evropou spojuje článek téma lidských práv. Furet tvrdí, že Francouzská revoluce představuje zlom, z něhož vznikl moderní svět, moderna. Tvrdí, že Francouzská revoluce zajistila obrovskou rezonanci novým principům, univerzálním občanským právům. V tomto smyslu lze oddělit to, co ji provázelo, od toho, co je v ní univerzální: „původní filozofické snažení o osvobození člověka vůbec“. Zde se bohužel oddává Furet jen tvrzením a ani v náznaku se nepokouší vyrovnat se standardními námitkami právě proti univerzalismu lidských práv, tj. jejich nezakořeněnosti v konkrétní společnosti, jejich „vymyšlenosti“, a proti názoru, že zrůdnosti Francouzské revoluce z nich přímo pramenily. V dalším vývoji došlo, jak uvádí Furet, k oddělení demokratické ideje a revoluční ideje, k odmítnutí revoluce. A dnešní definitivní pád komunismu prokazuje kapitalismus a demo155 [pageend157]kracii jako klíčové prvky moderny - Francouzskou revoluci jako její východisko. Co k tomu říci? Esej se pohybuje v mlhavém prostředí, některá tvrzení mohou být sice správná, ale každopádně zde chybí konkrétní analýzy Francouzské revoluce (a Furet je přitom jejím znalcem) a především zasazení těchto tvrzení do správných proporcí, takže esej působí jako celek silně nepřesvědčivě. Mnohé příspěvky zdůrazňují, že k procesu rozpadu totalitních nebo autoritativních režimů nedochází v tomto období jen ve východní Evropě, ale že se jedná o celosvětový přechod k demokracii, který započal již dříve v jižních zemích Evropy (Portugalsko, Řecko, Španělsko), v Latinské Americe (Argentina, Brazílie, Chile, Nikaragua), v Asii (Filipíny, Jižní Korea). Nejsoustavněji se na tuto okolnost zaměřil příspěvek Adama Przeworského Hra, do níž je vsazeno. Procesy demokratizace v Latinské Americe, východní Evropě a jinde, který se snaží na základě zkušeností z těchto zemí a i zemí východní Evropy zformulovat obecný, „formální“ model procesu přechodu od autoritativního režimu k demokracii. Na základě těchto modelových analýz se snaží Przeworski postihnout vývoj ve východní Evropě, který odhaduje snad až příliš pesimisticky. Zdá se, že situaci zemí východní Evropy posuzuje skutečně více prizmatem vývoje ve zkoumaných neevropských zemích než na základě detailních znalostí zdejšího regionu. Takovéto bezprostřední srovnávání východoevropských zemí s neevropskými zeměmi odmítá ostře Aleksander Smolař ve své úvaze Pouští. Dilemata přechodu. Jeho příspěvek se nevyznačuje přílišnou jasností celkové myšlenky, působí spíše dojmem nahodilých poznámek k různým tématům. Tématem příspěvku je občanská společnost, kterou Smolař určuje jako „sféru, která prostředkuje mezi osamoceným individuem a státem“. Tato charakteristika může být u nás podnětná - zde se pojem občanské společnosti spojuje až příliš s myšlenkou občanské odvahy a angažovanosti. Občanská společnost se neomezuje zdaleka na politické strany a politický život občana, ale ještě ve větší míře je vytvářena nepolitickými spolky, sdruženími, organizacemi, institucemi..., které v normální společnosti normálně fungují, aniž by vyžadovaly na svých přívržencích nějakou zvláštní občanskou odvahu. (Význam právě nezávislých spolků a sdružení pro život svobodné společnosti plasticky předvádí ve svém příspěvku E. Hankiss.) Smolař především upozorňuje na zásadní rozdíly mezi autoritativními a komunistickými zeměmi, jejichž důsledkem je to, že postkomunistické země jsou nuceny budovat demokratické instituce za podmínek neexistence svobodného tržního hospodářství a při nerozvinuté občanské společnosti. Vitalita občanské společnosti je podle Smolara oslabena nikoli plnou přítomností elementárních hodnot a norem. Poukazuje na nebezpečí plynoucí z toho, že lidé byli dlouho vychováváni v paternalistickém a rovnostářském duchu. Zajímavá může být, i když je jistě diskutabilní, poznámka zpochyb156 [pageend158]ňující jednoznačnost hesla cesty do Evropy poukazem na to, že „existují rozdíly (mezi oběma částmi Evropy),... nevznikly teprve v letech komunistického panství. ... již v době Karla Velikého běžela dělící linie Evropou, která odpovídéí Jaltě a ... od 16. století šly obě části rozdílnými cestami.“ Další příspěvky se opět snaží systematičtěji a koncentrovaněji analyzovat jednotlivé úkoly či obtíže transformace. János Mátyás Kovács ve stati Velký experiment. O hranicích našeho ekonomického vědění označuje transformace nastoupené ve východní Evropě jako velký experiment, a to proto, že musí být prováděny v podstatě improvizovaně, protože představují unikátní situaci, k jejímuž řešení sama věda zvlášť přispět nemůže. Tato situace přináší téměř neřešitelná praktická dilemata: „Východoevropská hospodářství mají být současně stabilizována, modernizována, decentralizována a - přes deregulaci, privatizaci a otevření na Západ - liberalizována. V politice se podniká úsilí simultánně vytvořit demokracii a uskutečnit sociální spravedlnost - vše povětšinou v tápání ve tmě.“ Předmětem článku je zkoumání vztahů provázanosti a rozporů jednotlivých cílů transformace a dokonce jednotlivých dílčích opatření. Jde přitom o logický model, o logické vztahy, autor si bohužel neklade za úkol zkoumat reálné podmínky jednotlivých zemí ani se zde nevy- slovuje pro určitá řešení. Velkou část své analýzy věnuje Kovács nedostatečnosti vědeckých znalostí „transformátorů“. Konstatuje, že „transformátoři“ mají jasno, „odkud“ „kam“, jen zkoumají „jak“. Nesouhlasí s jejich jistotou v prvních dvou odpovědích. Tvrdí, že se jim nepodařilo překonat interpretaci socialistického hospodářství jako totality (podotýká, že mezi transformačními programy se s touto interpretační tradicí nejrozhodněji rozchází Klausův). Podle autora totiž ekonomika (a společnost) sovětského typu nebyla totalitní totalitní chápe ve smyslu „plně řízené jedinou politickou stranou“, měla v sobě zabudovány netotalitární techniky, instituce a způsoby jednání, a to už od doby NEPu, vyvinula „poloviční“ trh, stínové hospodářství a socialistického „občana“. Úkolem tedy je tyto quaziliberální instituce přeměnit ve skutečný trh, skutečné hospodářství a skutečného občana. Ale to představuje jiný úkol, než když se vychází z představy totalitního hospodářství. Ač Kovács zřejmě přeceňuje „liberální“ prvky komunistické ekonomiky, praktický závěr jeho úvahy, vzat v rozumných mezích, je schůdný. Požaduje nedívat se na lidi spojené v minulosti úzce s tehdejším režimem jako na zločince, nebát se jich, ale využít jejich zkušeností, schopností, známostí..., zapojit je do nové ekonomiky (i v soukromém sektoru) a postupně z nich učinit skutečné občany. Pak nebude potřeba posilovat úlohu státní byrokracie a tlumit privatizaci, aby se mohlo kontrolovat, zda staré elity nezískávají opět hospodářské pozice. Zcela zvláštní místo zaujímá v revue svým příspěvkem Revoluce, civil society a demokracie Andrew Arato. Patří k lidem, kteří usilují o zdoko157 [pageend159]nalení samotné západoevropské demokracie, o to, jak píše, aby parlamentní forma vlády byla „jiná a demokratičtější“, tedy k západoevropským levicovým intelektuálům. Zde už není třeba co dodávat... Za východisko kýžených změn považuje Arato občanskou společnost. Odmítá jak liberalismus, tak sociálně demokratický postoj. Liberalismus spojuje s neregulovaným trhem, považuje jej za minulost Evropy. Ale v těsné souvislosti s ním vidí dnešní „elitářskou demokracii“ západních zemí. Má na mysli stranický politický systém, s jeho „manipulujícími elitními stranami“, který omezuje politický vliv občanské společnosti, demobili- zuje ji a který je ztělesněn v „západních praktikách“. Sociálně demokratický postoj je podle Arata skutečností dneška, je ztělesněn v sociálním státě, jenž se ale nalézá se svými státními intervencionistickými opatření také v krizi. Cílem je podle něj „vypracovat nové perspektivy sociálního státu, v protikladu k čistě státně řízenému hospodářství a svobodnému tržnímu hospodářství bez jakéhokoli státního zásahu, model založený na společenské autonomii“. Pokud jde o jeho hodnocení vývoje ve východní Evropě s povděkem dochází k závěru, že revoluční převrat proběhl jako „sebeomezující se revoluce“. Ale to, že se tato transformace vyznačovala ideou vybudování elitářsko-pluralistického systému více stran a cílem vytvořit liberální trh, hodnotí jako vývoj směřující proti rozvoji občanské společnosti. V této souvislosti vyzývá bývalé komunistické země, aby si povšimly krize západních modelů a nekriticky je nepřcjímaly. Poslední příspěvky se již orientují na jednotlivé země střední a východní Evropy. Elemér Hankiss ve své čtivé historicko-sociologické stati Mezi dvěma světy. Proměna hodnot v Madarsku zkoumá, do jaké míry se podařilo komunistům rozbít evropský charakter maďarské společnosti, a to v oblasti hodnot. Za základní evropské hodnoty považuje individualismus, podnikatelského ducha a pluralismus. Stručně připomíná, jak se tyto hodnoty v maďarské společnosti instalovaly, a sleduje, jak se po druhé světové válce tyto jednotlivé hodnoty staly objektem plánovité komunistické destrukce. Velice přesvědčivě ukazuje, jaký význam má pro svobodnou společnost instituce soukromého vlastnictví, existence svobodných sdružení a spolků, náboženství... Zároveň líčí, jak se tyto hodnoty a instituce začaly obrozovat s ústupem komunistické ideologie v Maďarsku v šedesátých a především v letech osmdesátých. Tyto analýzy prokazují, že v mnohých sférách vykročila maďarská společnost přece jen dříve než naše. Uvedený historický nástin doplňuje autor zajímavými empirickými výzkumy postojů z posledních let. Každopádně lze tento příspěvek považovat za dobrou nabídku možnosti poznat významný sousední národ. Zoran Djindjic, spoluzakladatel jugoslávské nadregionální strany De- mokratska stranka, podává ve svém příspěvku Jugoslávie: Eintopf nacionalismů, a silně okořeněný jednak stručný přehled vývoje vztahů jugoslávských národů, jednak hodnotí současný stav jejich vztahů a nabízí 158 [pageend160]i svůj odhad dalšího vývoje otázky společného jugoslávského státu. Stručná rekapitulace ukazuje, že napětí mezi národy Jugoslávie je skutečně hlubší, dlouhodobější a mnohostrannější než např. napětí slovcn- sko-české. Z. Djindjic konstatuje, že Jugoslávii se tradičně nedostává integrujících sil. Přesto s rozpadem Jugoslávie nepočítá: Slovinsko se zdržuje odtržení od Jugoslávie de facto. Ale autor až přeceňuje nacionální otázku, než aby mohl podat skutečně plastickou a přesvědčivou analýzu. Chorvatsko a Srbsko se podle něj bez svých etnických menšin žijících na území sousedních států neodtrhnou a o násilné připojení těchto území se nepokusí. Nacionalismus tak paradoxně přispěje k udržení nadnárod- nostního státu, ať už v jakékoli podobě. Nepůsobí v nacionalismu však i mnohé další emocionální a racionální politické motivy, které by mohly vést buď k dramatičtějšímu nebo naopak smírnějšímu řešení? * * * Co říci závěrem? Revue Transit neuspokojí jistě ty, kteří by v ní chtěli nalézt hotové odpovědi na otázky, jež nám klade naše doba, naše situace. Až na výjimky se nejedná o podrobné analýzy aktuální situace, většina autorů se pohybuje na škále obecnosti. Nicméně revue představuje další tematicky orientovaný zdroj příspěvků do diskuse o současných problémech. Jako celek se prokazuje jako to, čím chce být - vnáší do této diskuse skutečně pro náš méně obvyklé pohledy a hodnocení. U autorů snažících se o obecné postižení naší situace se prokazuje nadhled lidí, kteří nežijí „uvězněni“ v našem ovzduší, našich problémech, kteří snad někdy neznají různé podrobnosti, ale díky tomu vidí - nikoli snad nutně lépě - ale jinak. Výsledkem je, pokud jde o shodné rysy jejich příspěvků, vážnější připouštění nezdaru demokratizace ve střední a východní Evropě, než je tomu u lidí žijících v těchto zemích, vážnější obava ze ztroskotání demokratizace v nacionalismu, autoritářství, nebo prostě v ekonomických problémech. Tito autoři obdobně s obavami sledují i obtíže utváření politického systému více stran a další destabilizující prvky chování nových politických elit. Specifickým společným znakem velké části příspěvků je jejich odkazování na souvislosti celosvětového vývoje k demokracii, jejich srovnávání nynějšího vývoje ve střední a východní Evropě s vývojem v jižní Evropě a především Jižní Americe, což zůstává pro obyvatele našeho regionu cizí, dokonce někdy až urážející. Souhlasně apelují na pomoc Západu. Nemalou hodnotu mají i příspěvky odkrývající nám naše sousední země, o nichž se přes jejich obdobný vývoj, jenž by umožnil srovnat a poučit se, ví tak žalostně málo. Všichni přispívatelé revue patří bezesporu k demokratům, i když možná netvoří reprezentativní vzorek, ale vzorek zvláštní povahy - společenské vědce vztažené právě k regionu bývalé východní Evropy. Na spo- 159 [pageend161]léčné demokratické bázi rozvíjejí však množství politických a názorových stanovisek. První číslo revue vykazuje tematickou uspořádanost, pokrývá v systematickém rozložení široké spektrum problematiky, nevyčerpává ji, ale otevírá, nebo alespoň naznačuje, množství témat a otázek. A na závěr ještě jednou: nic neřeší, ale muže se, ovšem dostojí-li ještě vyšším kritériím, opravdu stát jedním ze svébytných médií sebepoznání tohoto geopolitického regionu. Martin Pokorný výtvarné umění Artificialia Karla Machálka O českých literátech, historicích a publicistech žijících v exilu víme už celkem dost, máme k disposici dokonce i slovník, ale o výtvarných umělcích jsme už informováni méně. A přece i oni po odchodu ze země pokračovali v tvorbě, malovali či sochařili a vystavovali svá díla v zahraničních galeriích. Mnozí se i úspěšně prosadili a splynuli s místní kulturou těsněji než jejich kolegové literáti, stále svázaní s rodným jazykem. Karel Machálek, dnes už Pařížan a stále více a více francouzský umělec, se ovšem narodil ve Zlíně v roce 1937. Po studiích na pražské akademii Machálek už v Praze zůstal, spojil se s její tradicí a pronikl až do její duše. Manýristický labyrint s rafinovanými zákruty a magickou atmosférou se stal jeho útočištěm i zdrojem básnických a výtvarných inspirací. Melancholický císař Rudolf II., velký mecenáš a sběratel, proměnil kdysi svůj pražský dvůr v jedinečnou galerii. Skladba rudolfínské Kunstkammer nezahrnovala jen artificialia umělecká díla, ale také naturalia přírodniny a scientific^ - vědecké instrumenty. Na pražském dvoře, křižovatce Evropy, se mísily myšlenky a vlivy ze všech koutů světa. Pražský manýrismus je pojem, a dokonce stále živý, který se obnovuje z vlastní psychické i kulturní podstaty. Myšlenka ideálního pokoje, jakési soukromé galerie či kunstkomory je přitažlivá i dnes, a není divu, že zaujala právě Karla Machálka. Ještě v Praze, v typickém pražském činžáku, vznikl kabinet, který by tam člověk stěží hledal. Machálek pečlivě shromažďoval starý nábytek, astroláby, bibliofilie a vzácné tisky, mušle, krystaly a všelijaké kuriozity. Součástí sbírky byly také Machálkovy vlastní obrazy, mosazné objekty 160 [pageend162]a symbolické jehlany. Byl to zcela artificielní, hermetický svět, muzeum přísně střežené svým svrchovaným tvůrcem a nejvyšším kustodem. Oeuvre katalog Machálkova pražského období obsahuje vedle anti- kvit, artificialií a scientific také pozoruhodné a nezvyklé kombinace malovaných obrazů se žlutým kovem. Ve výřezech a lunetách se objevují malé italské krajiny. Inspirace starými astronomickými přístroji je zřejmá a Machálek se k ní hlásí jako znalec, napůl mechanik a napůl astrolog. Vždyť není vůbec snadné určit, kde končí umění a kde začíná věda, co je experiment a co básnická intuice. Precizní Machálkovy vitríny představují vlastně jakousi kombinaci obrazu s objektem, symbiózu schematického znázornění s uměleckou představou. Nic netušící vědci si budou asi lámat hlavu nad těmito qua- sivědeckými modely, ale snad pochopí, že se jedná o tvůrčí mystifikaci. Ano, to je to správné slovo! Machálkův historismus velmi často mysti- fikuje diváka, neboť parafrázuje tradiční námět moderními prostředky. Machálkova vzdělanost, která si zahrává i s vědou, prostupuje celé dílo a rezonuje v mnoha podobách. Trvalý zájem o Itálii je dalším výrazným motivem Machálkovy tvorby, ať už se jedná o Pompeje, quattrocento, manýrismus či Neapol. Pro člověka ze Střední Evropy je Itálie už tradičně zaslíbenou zemí a každá cesta dolů na jih za italským sluncem, světlem, přírodou a uměním je téměř rituální záležitostí. Za alpským masivem už začíná jiný svět, plný sladkosti a štěstí, o němž si Středoevropan spřádá krásné iluze a sny. A sen byl i na začátku Machálkovy Itálie a tento sen se po odchodu do exilu stal skutečností. Machálkův pozdější stipendijní pobyt ve Villa Medici a jeho toulky po krajině kolem Vesuvu jen potvrdí to, co dávno tušil a znal z knih. Po umělcově odchodu z Prahy do Paříže v roce 1976 se k rudolfínskému manýrismu a vysněné Itálii připojí i vlivy francouzského klasicismu. Machálkův historismus se podstatně rozšíří, kulturní problémy malé země se spojí s osudy velké Evropy. Rozhodně ubude české bizarnosti, pražský šerosvit ustoupí přílivu nových vjemů. V novém, prostorném ateliéru s dalekým výhledem na Paříž vznikají i nová, svěží a zářivě barevná díla. Původní myšlenku pražské kunstkomory připomínají jen půvabná zátiší, manýristická seskupení jehlanů, bibelotů a hodin. Věčný dialog mezi přírodou, vědou a uměním pokračuje i zde v rue de Louvre, ale těžiště tvorby se přenáší do velkých pláten, k nimž patří i stohy kreseb. Kromě toho Machálek i fotografuje a odlévá do bronzu své sochy a vede si jakési studijní leonardovské skicáky. Karel Machálek chytl v Paříži druhý dech, exil zbystřil jeho sensibilitu a podpořil krystalizaci nových forem. Zpočátku znamenal exil ztrátu komunikace, mlčení a velké ticho. Nezbývalo nic jiného než tvořit, usilovně pracovat, navazovat rozhovor s lidmi prostřednictvím díla. Teprve když do ticha exilu pronikly živé hlasy žen, vstoupil do tvorby život a dal smysl metafysickým konstrukcím, labyrintům a manýristickým ar161 [pageend163]chitekturám. Udiveni stojíme před alegoriemi, jejichž poněkud teatrální gesta připomínají však vystoupení nejslavnějších sopranistek a tenorů. Několik těchto obrazů přešlo i do sbírek francouzského presidenta Mitte- randa, od Machálka mimochodem pochází i Mitterandova novoročenka. Zdá se, že výtvarné dílo přesto není pro Machálka konečným cílem tvorby, tím je asi poetika, umělecká doktrína jako řád světa. Machálek je také básník, a to nejen jako píšící autor, ale také jako svědek výsostných okamžiků poesie, které se promítají do běžné umělecké praxe. Jeho první básnickou sbírku vydalo v roce 1969 jihočeské nakladatelství Růže, ta další vyšla o deset let později už v Paříži. Exil posílil Machálkovu potřebu universální poetiky, přítomnost poesie byla jistotou a obranou před chaosem skutečnosti. Z četby veršů pochopíme lépe i Machálkovo výtvarné umění a úsilí jeho tvorby po dokonalosti a čistotě. Machálkova doktrína vede až k absolutizaci krásy, k dandysmu a estetické despocii. Snad právě proto Machálkova křišťálová poetika tak často zápasí s obrazy zmaru, chladem a nepochopitelnou krutostí. Karel Machálek je umělec elitní, noblesní, intelektuálně založený a esteticky neobyčejně rafinovaný. Nic neponechává náhodě, logika proti vší logice podporuje citové exaltace a naléhavé projevy neosobní vášně. Manýrista se nikdy nenechá strhnout bezprostřední událostí, estetika manýrismu potřebuje vždycky křišťálový hranol, aby mohla odrážet skutečnost. Rudolfínská Kunstkammer je prvním předpokojem, za nímž leží další zrcadlové sály umění, Machálkovy imaginární galerie, dekorativní interiéry a muzea mistrů. Jen ti nejpovolanější mohou vstoupit dovnitř a pokračovat po širokém reprezentativním schodišti až k nejvyššímu platónskému ideálu. Vždyť Machálkovo umění nám nabízí hodnoty ryzího idealismu, tak vzácného v tomto banálním světě: nabízí nám věčnou krásu, vybraný vkus a vznešenost ducha. Josef Kr out vor hudba Hudba ve „staré poště66 Řeč je o státním rozhlase. Nahlédněme do institucionálních útrob tohoto ochablého organismu a zamysleme se nad možnostmi terapie. Otázka zní, zdaje vůbec možné učinit z nástroje hromadného oblbování kulturní instituci a jaká role by přitom měla být vyhrazena hudbě... 162 [pageend164]1 na bývalou „starou poštu“ - do budovy rádia na Vinohradské-přišli v době polistopadové ti, kteří tu kdysi pracovali. Jenomže jaksi zapomněli... Přišli ti, kteří tu kdysi byli, zoceleni bojem a naplněni revolučním odhodláním. Zapomněli, že rozhlas je něco jiného, než si ve svých hlavách po dvacet let udržovali. Nelze se proto divit, že nezvolili správný postup očisty od nánosu totalitní rzi a kalu. Podařilo se jim, že během necelého roku nastal odliv nejlepších mozků, nejschopnějších redaktorů a programových pracovníků. Kádrovalo se ve stylu padesátých let, jenže s menší důsledností a hlavně bez detailní analýzy, kdo je skutečně vinen a co kdo opravdu umí. Byli skálopevně přesvědčeni, že zhřešil každý, kdo tu během posledních dvaceti let pracoval. V jejich očích neuměl nikdo nic. Tento pohrdavý postoj, plný hořké zášti jim zaslepil oči a změnil sc v patologické staromilství. Přitom byli tito bývalí majitelé modrých košil tak zranitelní. Cožpak kořeny zla v naší zemi sahají pouze do roku 1968? Zásadní chybou bylo to, že místo pofiderního kádrování, před jehož tvrdým dopadem unikli spíše vykutálení jedinci než schopní pracovníci, měly být provedeny atestace odborných schopností redaktorů. Také nově formulované úkoly nejlépe ukáží, na co kdo stačí. Tragickou pravdou současnosti je to, že na mikrofon může jít hovořit každý, pokud má v ústech dost sametu a proklíná totalitu. Mnozí, kteří ještě včera pracovali v redakci marxismu-leninismu nebo se vehementně před několika lety ucházeli o členství v KSČ (mezi rozhlasovými pracovníky se nic neutají!), pod úderem pendreku na Národní třídě přeměnili své přesvědčení takřka z noci na den. Učinili to prostým obratem kladných a záporných znamének. Při tomto kvazireformním běsnění zůstal zachován rozsáhlý byrokratický aparát, který stále razí heslo: „Pracujeme v dobré instituci, jen kdyby to vysílání nenarušovalo její plynulý chod.“ Škoda, že za dva roky nebyla provedena modernizace, která by prostřednictvím výpočetní techniky odstranila přebujelou administrativu (v odbavování programů do vysílání na každý pořad: devět křestních listů, dva texty a šest podpisů). Navíc se v rozhlase rozšířila programová nekázeň, jejímž „zářným“ vzorem je vysílání Radiofóra. Nikdo totiž přesně neví, kdy končí (18.15 nebo 18.30?). Je to podle zásady: Až co slina na jazyk přinese, oni už to muzikanti nějak srovnají. Dalším projevem programového diletantismu je nepromyšlené zabírání vysílacích časů. Mezi politickými publicisty panuje názor, že nejméně bolestivé je to v krácení hudebních pořadů. Nepohlížejí na hudbu jako na svébytný umělecký žánr, který by mohl vystupovat také v jiné úloze než jako pouhá vata. Příliš se zažilo rozhlasové klišé: „A teďsi zahrajeme, abychom si chvíli odpočinuli...“ Hudba není magnetofonový pás položený na stroj, jak se říká v rozhlasové hantýrce. Krátce po listopadové revoluci na počátku roku 1990 začaly zasedat 163 [pageend165]reprofilační komise. Byly to mnohahodinové plané debaty, při nichž se semlelo všechno možné. Marnost nad marnost - musel si říci každý, kdo alespoň jednu z těchto nekonečných porad absolvoval. Výsledkem bylo nejen to, že je dnes rozhlas v podstatě přemluveným médiem, ale podařilo se setřít charakteristiky jednotlivých okruhů (není vyhraněný sound určité stanice). Všichni chtěli dělat všechno, pokud možno v poslechově nejvýhodnějších vysílacích časech. Stálo často veliké úsilí vysvětlit těmto „profesionálům“, že je nutno myslet na protiprogramy, že není dobré, když se ve stejnou dobu vysílá obdobný typ publistického pořadu na dvou stanicích. Ještě za totality, několik měsíců před revolucí, se podařilo přesvědčit bývalého ústředního ředitele Československého rozhlasu Karla Kvapila, že každý vysílací okruh by měl mít určité programové zacílení na konkrétní skupinu posluchačů. Hudebně (ale z toho se odvíjí i celkově estetické zaměření okruhu) byly tyto polohy odstíněny takto: stanice Hvězda (Československo) měla vysílat střední proud populární hudby, Praha dechovou a populární symfonickou hudbu, Vltava vážnou hudbu s výrazným zastoupením hudby soudobé, EM hard rock, folk, underground a Melodie plynulý proud klasické hudby v duchu Bayern IV. Melodie vysílala pouhých pět měsíců v čase od 15.30 do 24 hodin pro posluchače v Praze, Brně a Bratislavě. Vysílání určené pro intelektuální vrstvy obyvatelstva bylo zprovozeno ze světa jako plod direktivně administrativních metod řízení bývalého totalitního vedení rozhlasu. Boj o charakter stanice se odehrával na pozadí ostrých osobních sporů mezi Jánem Riškem a Karlem Kvapilcm. Okruh s tímto názvem zahájil totiž vysílání už 1. května 1986 a mohli jsme tu tehdy slyšet melodickou instrumentální hudbu tzv. sweet music. Po kritice na sjezdu Svazu skladatelů v roce 1987 Kvapil navrhl, aby Melodie byla cele věnována vážné hudbě. Tuto trofej pak nakrátko třímal, když v polovině roku 1989 vystřídal Jána Riška v jeho funkci ústředního ředitele. Jak to však v historii bývá, vylilo se nakonec dítě i s vaničkou. Jen v únorových dnech 1990 se objevil zvláštní úkaz - krátce před tím, než Melodie dohasla nadobro, vysílala tato stanice ve střídavé periodicitě sweet music s brahmsovsko- mahlerovskými půlhodinkami. Došlo sice pár kritických dopisů adresovaných novému ústřednímu řediteli, tehdy už to byl František Pavlíček, které jsme odbyli oním známým rčením: „Vážíme si každého podnětu... vaši závažnou připomínku...“ Na „staré poště“ se však časem ukázaly i příznivější vyhlídky pro hudbu. Poměrně ideální prostor pro hudební pořady se otevírá na stanici Vltava. Od 4. února 1991 odsud zmizely vysílání pro školy, jazykové kursy a od března se rozšířila vysílací plocha o tři hodiny. Škoda jen, že nejzajímavější hudební pořady jsou odstaveny do pozdních nočních časů, např. Gramoolymp, Hrají světoví sólisté, Z hudebních archívů či Hudba starých mistrů. Přínosem je jistě Kulturní magazín s hudbou, 164 [pageend166]informacemi a recenzemi, určený intelektuální veřejnosti. Na druhé straně se značně zkrátil Ranní koncert (původně 8.00-9.00) na pouhé patnáctiminutové torzo v pořadu Staří mistři. Otázkou je, zda na stanici Vltava patří tolik relací o šansonech a velký podíl jazzové hudby. Je nutno také konstatovat, že ačkoliv hudební redakce spolupracuje již řadu let se souborem Musica antiqua Praha, jeho snímky se objevují ve vysílání Vltavy poskrovnu. Tento umělecký ansámbl, provozující u nás jako jediný autentickou barokní interpretaci, by si rozhodně zasloužil větší pozornost. V Československém rozhlasu je zakořeněn názor, že hudba je něco podřadného, co musí ustoupit slovu. Představa, že toto umění má vlastní svébytnou řeč a může vystupovat samostatně bez většího komentáře, je pro rozhlasové pracovníky většinou nepřijatelná. Není bez zajímavosti, že i v minulosti se vedení Českého rozhlasu zaměřovalo na festival původní rozhlasové hry Prix Bohemia v Plzni, zatímco Prix musical de Radio Brno s mezinárodní účastí probíhal téměř nepovšimnut. Se stejným postojem jsme se mohli setkat na každoročních rozhlasových Žatvách, kde hudební kategorie byla odsouzena do role odstrkované Popelky. V západní Evropě už dávno prakticky uznávají význam hudebnosti to, jak smysl pro hudební hodnoty kultivuje vkus a zvyšuje kulturnost lidí. Rada rozhlasových stanic se přímo zaměřuje na vysílání klasické (vážné) hudby. Jsou to např. France musique, Bayern 4, Österreich 1 a další. V krátké době očekáváme záplavu různých komerčních stanic, které budou chtít na sebe upozornit nejsnažším možným způsobem. Pro nejbližší léta nelze předpokládat, že by kromě státu někdo prahnul po tom, aby pečoval o zanedbanou oblast estetické výchovy. Nebude tak bohatý, aby to mohl z lásky k lidem dělat. Z tohoto hlediska je konstituování zvláštní stanice určené výhradně vážné hudbě ve státním rozhlase více než žádoucí. Hudba neměla v Československém rozhlase nikdy na růžích ustláno. O její postavení ve vysílání, kvalitní výběr i společenské docenění musela už bojovat generace Karla Boleslava Jiráka, Mirko Očadílka a Anny Hostomské. Jako zlý duch nechtěl vputit nic múzického a povznášejícího, co by hovořilo k lidským srdcím. Možná, že ve „staré poště“ postačí prostá generační výměna... Jiří Šibravský Český člověk má rád život neproblematický takřka se samozřejmostí přírodního člověka, a tak samozřejmost se mu stává nebezpečnou. (J. Patočka, Česká vzdělanost v Evropě, 1939) 165 [pageend167]Josef Kr out vor po t íže s d ějin a mi Literárně historické eseje o české existenci v rámci střední Evropy Vydal: PROSTOR v roce 1990 U Prašné brány 3, Praha 1, 116 29 [pageend168]Do PIsY, NÁZORY, POLEMIKY Autor tohoto milého a myšlenkově pozoruhodného dopisu-úvahy, který obdržela redakce PROSTORU z francouzského Robionu, se sám představuje takto: „Jsem tím, co se běžně označuje jako kulturní filosof, a publikuji především anglicky, německy a portugalský. Některé mé knihy vyšly ovšem i v jiných jazycích (česky však dosud ne). V roce 1968 se skupina pražských intelektuálů pokoušela přeložit můj esej O filosofii fotografie. Nyní se opět začínají obnovovat (pro mě bohužel poněkud pozdě) zpřetrhané vazby: narodil jsem se v roce 1920 v Praze.“ NÁVRAT DOMŮ Vilém Flusser (Psáno pro časopis PROSTOR, Praha) České slovo „domov“ označuje, stejně jako německé „Heimat“, uzavřený prostor, který je zdí oddělen od veřejného, politického světa. V němčině k tomu přistupuje ještě význam čehosi tajemného („des Geheimen“) až tajnůstkářského, zatímco v českém „domově“ zaznívají pravděpodobně latinsky příbuzná slova „dominace“ a „domestikace“ („domov“ má totiž stejný kmen jako latinský „domus“). Je proto podezřelé, jestliže se slovo „Heimat“ znovu objevuje v politickém slovníku německé jazykové oblasti: lze z toho soudit na podvědomé odpolitizování společenského života. V latinských jazycích a v angličtině je tomu jinak. Jak je tomu v češtině, nemůže autor těchto řádek posoudit, protože se již více než padesát let češtinou nezaobírá. Časopis PROSTOR (jemuž je tato úvaha určena) se mu dostal do rukou před několika málo dny díky jeho japonské přítelkyni Keiko Sei. Bylo to dvanácté číslo a on je pročetl jen zběžně (dokáže ještě česky číst, ale ne už psát). Přitom se náhodně začetl do článku Josefa Kroutvora Pražské průchody, pasáže, korsa a pěší zóna. Zasáhlo ho to až do morku kostí: většina průchodů, o nichž se tu píše, se při čtení vynořovala ze zasutých koutů jeho paměti a stala se, jinak než pomyslné prostory, součástí jeho přítomného vědomí. A právě to jej postavilo před otázku návratu domů. Jestliže „domov“ je prostorem odděleným od okolního světa zdmi, pak se nelze vrátit domů, aniž by mu ti, kteří zůstali doma, otevřeli domovní dveře. Je málo platné, jestliže před několika měsíci byly strženy zdi typu 167 [pageend169]„Berlínské zdi“. Neboť tento druh zdí odděluje politieke sféry, nevymezuje však domov. Republika se muže otevřít tomu, kdo se chce vrátit, to však ponechává zdi domova nedotčené. Může se sice pokusit znovu najít klíče od domova a sám si dveře otevřít, ale brzo zjistí, že zámek byl za dobu těch padesáti let vyměněn. Nedokáže si už svůj domov sám otevřít (zapomněl už například, jak se píše česky). Co však může udělat, je zaklepat na dveře- v naději, že mu bude otevřeno. Tímto zaklepáním je tato úvaha. Je to zvláštní rozpor, který tu přichází ke slovu. Úvaha je zveřejněním soukromého názoru. Jak může napomoci otevření soukromého světa? Že je to paradoxní, na věci nic nemění. Ten, kdo tuto úvahu píše, je Pražák, Praha je (nebo byla) místem paradoxů, a proto je autor ještě paradoxnější než ostatní lidé. A přitom mu jedna okolnost přichází neobyčejně vhod: Tento časopis se jmenuje PROSTOR, aniž by se tento prostor blíže vymezoval. Takové neurčité vymezení prostoru autor velmi vítá, neboť: možná právě proto jej PROSTOR přivítá. To by byl návrat domů. (Z němčiny přeložil R. S.) * * * OTÁZKA DRUHÉ KULTURY Nedávná televizní minidiskuse ( M-session 21.3.) pojednávala o významu pojmu druhá kultura. Druhá kultura prý byla určitým stylem kulturní práce za totality (o tom už není dnes třeba mnoho vědět), a dnes druhou kulturu zastupuje radikální časopis V okno. Divák prostě získal dojem, že se jedná o marginálii v naši kultuře. Uvedená prezentace pojmu druhá kultura nesouhlasí s nárokem v tomto pojmu obsaženým. V pojmu druhá kultura mohu slyšet například — lepší alternativa obvyklé kultury, esoterní kultura, autentická kultura atd... Mohu tedy slyšet významy revoluční, mystické nebo existenciální, v každém případě však vím, že se jedná o něco důležitého. Rozpor výše zmíněného populárního výkladu termínu „druhá kultura ** s verbálním významem tohoto termínu volá po vysvětlení. Vyjasnění rozporu může přinést zkoumání toho, o čem byla řeč-tedy zkoumání druhé kultury jako českého kulturního fenoménu sedmdesátých let. Výkladem takto omezeného fenoménu se otevře možnost srovnání s podobnými kulturními jevy jiných dob a zemí, posléze se stane přístupný obecný význam terminu. Během takových úvah se uvidí, nakolik je obecný (televizní) soud o druhé kultuře oprávněný a jak takový soud vypovídá o prostředí, kde mohl být beze všeho pronesen. Tímto prostředím je běžné kulturní povědomí českého člověka. Název „druhá kultura“ (synonymem byl termín „underground ** - podzemí) označoval v druhé polovině sedmdesátých let hnutí mladých lidí, kteří se odmítli účastnit normalizační kultury. Mytickým Uměleckým centrem 168 [pageend170]druhé kultury bylo prostředí okolo skupiny The Plastic People of the Universe s ideovým vůdcem Ivanem Jirousem a textařem-levicovým básníkem Egonem Bondym. Existence druhé kultury závisela také na publiku této a jiných hudebních skupin. Publikem nebyla pouze výlučná vrstva radikálních intelektuálů, ale především proletarizovaná mládež, která nebyla schopná (pro své mládí) normalizační přetvářky. Druhá kultura byla v nejširším slova smyslu kulturou této mládeže. Účastníci druhé kultury vytvářeli sociální spektrum od mladých intelektuálů, kteří byli schopni přes obecnou (tedy i svou) nevzdělanost prohlédnout ideologickou lež, až po mladé násilníky, výrobce drog a zloděje. Člověk mohl snadno patřit k oběma pólům spektra. Vratkou solidaritu takové společnosti posilovala (pokud ji nevytvořila) stejná míra pronásledování ze strany státní moci. Společnost undergroundu odmítla životní styl normalizované české společnosti a jako svůj ideál zvolila životni styl amerických hippies. Životní postoj uvnitř undergroundu byl tedy modifikací obvyklé revolty mladé generace proti generaci staré. K extrémnosti undergroudu patřilo, že taková revolta mládí byla tehdy ihned kriminalizována. Životní styl hippies v sobě ovšem obsahoval rozpory, také jeho aplikace na české poměry nebyla právě bez potíži. Praxe hippies je inspirována hnutím New Age, „děti květin * přejaly především onu stránku učeni New Age (Timothy Leary), která doporučuje užívat některé moderní technické prostředky k vytržení ze starostí všedního dne, k vystoupení do světa nadsmyslové, náboženské zkušenosti. Praxe užívání drog byla obvyklá u hippies, český underground nahrazoval marihuanu a LSD alkoholem. Příslušníci českého „podzemí ** nemohli organizovat svobodné komuny daleko od civilizace, žili podvojným životem svobody a všedního dne. Konflikty se světem všedního dne často řešili „dovolenou * v ústavech pro duševně nemocné. Vedle užívání drog přijali čeští napodobitelé hippies od svých vzorů odpor ke konzumní kultuře, pacifismus, libovolnost názorů a volnou lásku. Výše podaná charakteristika revolty mládeže sedmdesátých let je velmi vnějšková. Proto je předčasné jakékoli odsouzení. Pokud se nějaký společenský zvyk českého undergroundu jeví jako svod ( alkohol, vulgární erotika, nesvéprávnost), pak každý účastník podzemní kultury nemusel nutně upadnout do jeho osidel. Kniha Jana Pelce „...a bude hůř ** líčí proces podlehnuti svodu, ale její líčení je pouze jednou alternativou účasti na kultuře podzemí. Cena Pelcovy knihy spočívá v předvedení důvodu, proč k takovému podlehnutí svodu mohlo dojít. Underground-podzemí se stane podsvětím, pokud ztratí idealismus mládi a začne jednat podle mravních norem „první kultury ** , tj. kultury, od níž se chce osvobodit. Revoltující mládež se přestává lišit od generace otců, v její otevřenosti se drasticky demonstruje upadlost světa otců. Pozdější výklad ukáže, jak mohl v českém undergroundu proběhnout návrat k morálce starší generace. 169 [pageend171]Existovala nějaká pozitivní alternativa vývoje undergroundu? Výše byla zmínka o možnosti užívat alkohol jako prostředek k vyjití z hranic všedního dne, jako prostředek k získání zkušeností, které by nahradily náboženské, duchovní zážitky. Revoltující mládež sedmdesátých let přirozeně odmítala primitivní materialismus výchovného systému, její idealismus se uplatňoval v touze po ideálním světě, případně po ideálních vztazích mezi lidmi. Alkohol se mohl stát prostředkem přenesení do ideálního světa a mohl také být nahrazen jiným a vhodnějším prostředkem. Účastník undergroundu mohl řešit své existenciální problémy bud nalezením tradiční křesťanské víry, anebo pokusem osvojit si nějakou východní náboženskou techniku. Evangeličtí i katoličtí duchovní se těšili úctě v prostředí druhé kultury (to je charakteristické i pro obecný fenomén druhé kultury), jedním z vrcholů podzemního umění jsou Pašije od Plastiků, konverze především ke katolictví je v undergroundu běžná (i když často jen povrchní). Touha po vykoupení, naplněná vstupem do církve, mohla být realizována také šťastnou láskou nebo filosofickým odstupem. Taková „vykoupení“ vždy znamenala ztrátu absolutního (byť třeba nesnesitelného) horizontu druhé kultury ve prospěch partikulárního cíle. Umělecká produkce hnutí undergroundu, hnutí druhé kultury sedmdesátých let v Cechách, bývá rovněž nazývána druhou kulturou. Termín pak označuje užší smysl. Václav Havel v přednášce „Opomíjená generace“ z roku 1988 popisuje tři variace české kultury období normalizace. První variace je dílem autorů zakázaných (a jejich protějšků - národních umělců), druhou variaci mají na svědomí autoři „šedí“ (povolení, ale neposlušní), třetí třídou jsou autoři nikdy veřejně nevydaní. Do třetí kategorie tvůrců lze zařadit autory druhé kultury. Přes listopadový převrat uvedené variace existují, část třetího proudu se ještě dnes nazývá „druhou kulturou“. Takové tradiční označení však již zakrývá, oč šlo ve hnuti druhé kultury sedmdesátých let, zakrývá obecný a časově neomezený fenomén druhé kultury, který se v Čechách druhou kulturou sedmdesátých let představil. Ivan Jirous označil hnutí mladé opozice proti normalizaci jako druhou kulturu a předvedl tak, že dohře pochopil smysl společenského a kulturního dění sedmdesátých let. Jmenujme nejbližšíparalely k Jirousověpojmu druhé kultury. Obvyklý marxismus rozeznává oficiální kulturu vládnoucí třídy a lidovou kulturu třídy utlačované. Teorie amerického undergroundu (která byla inspirací sebereflexe i názvu českého undergroundu) vychází z kruhů levicových intelektuálů. Starší paralelou je představa romantiků o nezkaženém životě lidu, jímž je vždy obrozena dekadence dvora a města. Takový názor prakticky uplatnili například hudební skladatelé jako Bartók, Dvořák, Janáček, pro které byla inspirace v lidovém prostředí sestupem ke zdroji umění. Přirozená lidová kultura tedy je zdrojem „vyšší“ kultury. Opačný názor říká, že naopak lidová kultura je ohlasem „vznešené“ kultury a za příklad se dává zlidovělá protireformační kultura v Čechách, jejímiž inspirátory jsou ze zahraničí příchozí jezuité. v r v r 170 [pageend172]Obě kultury, dvorská i lidová, první i druhá, se určitě ovlivňuji navzájem, přitom kulturní ovlivnění ze strany první kultury má jen tehdy účinek, pokud se uplatňuje prostřednictvím náboženství. Každý jiný způsob ovlivnění druhé kultury vede nejspíše k jejímu potlačování. Ze stručného výkladu o vztahu první a druhé kultury lze vyvodit, že tyto pojmy označují více způsoby kulturní angažovanosti jedince či skupiny lidí, než aby definovaly dva kulturní směry. Pojem lidová (druhá) kultura označuje schopnost každého člověka být kulturní, možnost přirozeného setkání s kořeny své existence ve světě, s kořeny národními, náboženskými, dokonce obecně lidskými. Každý člověk má v tomto smyslu svou kulturu a dokáže o svém životě něco říci, zazpívat atd. Nestává se však umělcem, umělecký výkon není účelem jeho jednání. Příslušník první kultury je již osobou, která se prostřednictvím světské aktivity odděluje od okolí, především umění pak slouží k nalezení jeho jedinečnosti. Umění je vědomě pěstovanou disciplínou, proto je lze dovést k velké dokonalosti. V rámci první kultury však není umění existenciálně založeno a jeho funkce pro individuaci člověka může být nahrazena (třeba matematikou nebo sportem). Krize umění v rámci první kultury proto nutí hledat jeho existenciální kořeny v kultuře druhé. Řečeno ještě extrémněji: Termín druhá kultura označuje více předpoklady kulturního jednání (uměleckého výkonu), první kultura je výsledkem konkrétních kulturních činů. Pokud člověk vystupuje jako umělecký tvůrce na veřejnost, je již vždycky příslušníkem první kultury, druhé kultuře můžeme nanejvýš přiřadit umělecké výkony, které na veřejnost nevstupují, které se neuplatní při tvorbě veřejné první kultury. Česká druhá kultura sedmdesátých let proto je historickým fenoménem, který poukazuje na obecný jev přirozené (vrozené) kulturnosti každého člověka. Českému undergroundu bylo zakázáno stati se veřejnou kulturou, byl odsouzen zůstat kulturou neprojevenou, mohl si tudíž uvědomit svůj stav „druhosti“, ve svém těhotenství si uvědomil sebe sama. Sebe-uvědomění druhé kultury tedy mělo za příčinu agresi totalitní moci, která usilovala nikoli pouze o kontrolu nad projevy kultury, ale o manipulaci s lidstvím každého člověka. Mládež byla vystavena této agresi bezprostředně, měla však ještě možnost manipulaci svého lidství odmítnout a účastnit se nebezpečného dobrodružství druhé kultury. Nebezpečí druhé kultury spočívalo ve vydanosti svodům, jak byla řeč výše, navíc ve faktu, že člověk byl nucen kráčet takovým svodům vstříc, aby zachoval svou identitu. Odkud taková nutnost? Underground, společnost druhé kultury, se projevil uměleckými činy, které ve svém celku svědčí o druhé kultuře. Underground vyzdvihl ze svého středu umělecké výkony, které uznal za projev své kultury, zároveň odmítl veškerou jinou kulturu. Takový revoluční, sektářský čin byl nutnou obranou. 171 [pageend173]Deklarací neoficiální kultury byla rehabilitována česká kultura vůbec, člověk mohl být jejím prostřednictvím chráněn před normalizačním tlakem zmanipulované kultury. Od té doby, od doby ustavení druhé kultury jako alternativní veřejné kultury, se počíná společenský vývoj, který popisuje Havel v interview „Nechci emigrovat ** z roku 1983. Státní moc zasáhla proti elitě druhé kultury roku 1976 procesem s Plastiky, jenž se stal podnětem k založení Charty 77. Undergroundová společnost se stala základem společného Jára českého disentu a Jirousova druhá kultura se stala vzorem pro existenci neoficiální a polooficiální „kultury“ osmdesátých let. Druhá kultura, představená souborem uměleckých výkonů českého undergroundu, ovšem přestala být druhou kulturou, lidovou kulturou ve smyslu dříve popsaném. Underground přestal být přirozenou „lidovou “ společnosti, ztratil svou nevinnost, stal se „novou společností“ v revolučním smyslu, stal se sektou, která měla za cil uskutečnit ideální svět zde na zemi. Takový krok, ke kterému byl underground donucen totalitní mocí, nemá ovšem legitimitu „přirozenosti ** Jako ji má existence lidové kultury. Takový krok je krokem doleva, snahou o uskutečnění utopické společnosti. Pokusy stáhnout ideál z nebe na zem končí špatně, jak svědčí už historie marxismu. Podle evropské tradice je řád společnosti od Boha, v podobném smyslu lze říci, že existence lidské společnosti je nutné zlo, které je třeba snášet. Pokud si vezme společnost za hlavní cíl svou vlastní organizaci, zasahuje do práv Boha, propadá zlu. Výlučný zájem lidské společnosti o sebe je monstrózní forma egoismu. Nová společnost, která se stará pouze o sebe, nebude lepší než je společnost stará, ale stane se zlou karikaturou společnosti staré. Pokud je ve staré společnosti člověk vykořisťován, v nové bude vykořisťován ještě víc, pokud stará společnost zbrojí, nová bude zbrojit ještě víc. Nová společnost undergroundu rovněž degenerovala, až se stala karikaturou i tak dost špatné normalizační společnosti v Čechách. O takto degenerovaném undergroundu nás tedy zpravuje kniha Jana Pelce. Na závěr: Společenské a kulturní drama druhé poloviny sedmdesátých let, které se projevilo existencí „druhé kultury“, nelze přejít povrchními poznámkami v televizi. Druhá kultura nám ukazuje odvrácenou stranu normalizace, která je lepší než strana přivrácená (ačkoli nepřestává být stranou odvrácenou). Jako druhá kultura v Čechách sedmdesátých let roste z normalizačních poměrů, pád druhé kultury je předpokladem vytvoření neoficiálních společenských struktur, které koncem let osmdesátých normalizační režim nahrazují. Neznalost dějin druhé kultury (jak ji televize představila) dokazuje obecnou neznalost normalizačního vývoje Čech, jeho nereflektovanost. Bez reflexe však není člověk schopen zbavit se návyků jakéhokoli způsobu myšlení tedy ani návyků myšlení normalizačního, které je tudíž v kultuře české společnosti aktuálně přítomno. 5. 4. 91 Petr Holub 172 [pageend174]Milá redakce, Dostaly se mi do rukou tři PROSTORY, čísla 13, 14 a 15. Velice se atd.) Vaší nezávislé revue. Jsem ročník 1952, humanitního zaměření, výtvarnice-grqfička. Z Vašich textu mě především dávné minulosti u nás (Generace zpožděná, Generace pokoušená, Máme hladovýho psa), články z „Kultury“ a „Náš rozhovor“, ale i jiné. Myslím si, že PROSTOR reprezentuje typ časopisu, který u nás dlouho chyběl, vlastně, pokud si vzpomínám, ani takový a v takovém rozpětí a obsažnosti nebyl. Bojím se jen, aby většina lidí (čtenářů) nedala přednost lehčím a spíše záhávným textům před těmi Vašimi náročnými, zasvěcenými, které si skutečně vyžadují soustředění a čas. Přesto, nebo právě proto si myslím, že je třeba vytrvat ve Vaší naplánované a nelehké koncepci; nejde přeci jen podbízet se čtenářům, ale i vychovávat je (svým způsobem), vzdělávat, rozšiřovat obzor. Vím, že Vaše situace je nelehká, ale za sebe slibuji, že zůstávám a budu Vaším odběratelem a poctivým čtenářem. Vážím si Vaší práce, děkuji za ni a srdečně zdravím. Alena Laufrová Praha Za dopisy a jiné příspěvky redakce všem autorům co nejupřímněji děkuje. Pokusy o překonání úpadkové tendence kulturního života nebyly postiženy samy nejasnostmi a dvojsmysly, jež úpadek znovu podpořily a rozšiřovaly. Naše hlavní úpadková tendence tkvěla... ve zpovrchnělém osvícenství, zpovrchnělém racionalismu a euro- peismu českého ducha, a všechny pokusy o její překonání směřovaly proti nim. (J. Patočka, Česká vzdělanost v Evropě, 1939) 173 [pageend175]l iber á l n í ek o n o mie (Sborník statí předních představitelů liberální ekonomie F. A. Hayeka, M. Friedmana, F. Machlupa a dalších) Připravuje: PROSTOR v roce 1991 U Prašné brány 3, Praha 1, 11629 [pageend176]SLOVNÍK POLITICKÉHO MYŠLENÍ Konzervatismus Rudolf Vierhaus Mnozí se dnes hlásí ke konzervatismu. Vzniká tak potřeba ujasnit si, co konzervatismus opravdu je, resp. potřeba odlišit různé druhy konzervatismu. K tomu nám může pomoci i heslo ze standardního slovníku Dictionary of the History of Ideas, New York 1973. Jeho autorem je sice liberál, což se projevuje ve volbě některých hodnotících pojmů, nicméně heslo předkládá přijatelné rozlišení významů pojmu. Bohužel nezahrnuje poválečný konzervatismus. M.P. I. ÚVOD 1. Současné užití slova „konzervatismus“ (...) Pojem konzervatismus označuje ... postoj, jenž připisuje větší důležitost uchování toho, co je tradiční, starosti o to, co trvá, něž inovaci a změně. Typický konzervativec brání individuální a společné hmotné a kulturní bohatství, bojí se revoluce a staví se proti ní, a akceptuje pokrok jen jako postupný vývoj vycházející z existujícího politického systému. To pak staví ty, kteří myslí a cítí konzervativně, do stálé obranné pozice, z níž buď inklinují ke kulturnímu pesimismu, nebo musí dokazovat že „čistý“, „pravý“ konzervatismus není ve skutečnosti nepřátelský změnám, ale je díky své vážné starosti o udržení kontinuity nepostradatelný pro stabilitu společnosti. 2. Etymologický přehled V latině znamená conservare ochraňovat, uchovávat, šetřit; podstatné jméno označující činnost, conservator, se objevuje jako synonymum substantiv custos, servator. Stejně jako bylo řecké Soter (Spasitel) převzato z náboženské stránky helenistického kultu vládce, tak také conservator se vyskytuje u Římanů počínaje Augustovou érou (jako epiteton Jupitera a císaře). Augustus vystupoval jako Novus Romulus (Nový Romulus), jako ochránce mos maiorum (mravů předků) a pater patriae (otec vlasti), jemuž senát věnoval pomník s nápisem Parenti Cons(ervatori) Suo (otci, ochránci svému). V křestanství se conservator objevuje v některých případech vedle vlast175 [pageend177]ní ho jména pro Spasitele (Salvator). Počínaje třináctým stoletím, s přijímáním římského práva, se conservator objevuje severně od Alp jako právnický a administrativní termín pro císařské, královské a církevní funkcionáře pověřené zachováváním nebo obnovou práva; v Anglii to byli předchůdci smírčích soudců (doslova „soudci míru“, pozn. překl.). Ve francouzštině je slovo conservateur užíváno zhruba od roku 1400 do konce osmnáctého století ve smyslu „úředně pověřený ochranou a hájením jistých práv, jistého veřejného vlastnictví“. Politické užívání slova „konzervativní“ je odvozeno od francouzského conservateur a začalo se objevovat teprve po Francouzské revoluci, a to značně váhavě. Ve svých Reflections on the Revolution in France (1790) používal Burke sloveso „konzervovat“, zatímco jejich německý překladatel, Friedrich Gentz, později mluvil o „tendenci konzervovat“. Ve Francii conservateur ve smyslu umírněnosti a konzervace pravděpodobně odkazuje v prvé řadě k idéés libé- rales. V tomto smyslu bylo užíváno mezi jinými madame de Staěl (1798) a Napoleonem... Moderní politický význam: „ten, který je přívržencem udržování ustaveného sociálního a politického řádu“, se odvozuje z Chateaubriandova týdeníku Le Conservateur (založeného v roce 1818). („Le Conservateur chce podporovat náboženství, krále, Listinu /ústavní listinu Ludvíka XVIII., pozn. překl./ a loajální, úctyhodné lidi...“) Slovo „conservateur“ se nikdy neobjevilo jako oficiální název některé strany ve Francii. Charakteristická politická konotace anglického termínu „conservative“ získala svoji konečnou podobu ve dvacátých letech ve shodě s francouzským užitím. V roce 1827 očekával Wellington od „parti conservateur“ Anglie jednotu všech sil zasvěcenou zachovávání monarchistických a aristokratických privilegií v opozici k radikálním požadavkům; v bojích o konečnou podobu Reform Bill po roce 1830 bylo „konzervativní“ často chápáno ve smyslu „místní, ústavní“ a jako antiteze k „anarchistické, radikální“. Jako název strany a jako výraz změněné koncepce její vlastní politiky se název „konzervativní strana“ objevil u „strany toryů“ poprvé v roce 1830, ač jeho význam zůstal rozporný. Byla to osobnost Peele, který podal interpretaci slova „konzervativní“, která asi platí dodnes: obrana zákona a řádu spolu s ochotou reformovat některou instituci v případě, že skutečně vyžaduje zlepšení, ale reformovat ji v postupných a opatrných krocích. II. NEIDEOLOGICKÝ KONZERVATISMUS Ve všech dobách a ve všech společnostech žijí lidé - nejen ti, kteří patří k „establishment“ - kteří touží po kontinuitě hodnotových systémů a po prostředí, v němž vyrostli nebo které přijali. Právě v té míře, v níž se bojí odchylky od toho, co důvěrně znají, a v níž dávají přednost jistotě známého před rizikem inovací, se jim tradiční způsob života bude zdát závazný a posvátný a jeho ohrožování rouhavé. Tak mnohem více než ti, kteří se považují za liberály, demokraty, pokrokáře nebo socialisty a kteří disponují více či méně intelektuálně vypracovanými pojmy toho, co by mělo být, vnímají konzervativci svět 176 [pageend178](a chovají se podle toho) ve struktuře tradičních hodnotových systémů a modelů chování, které považují za samozřejmé, spíše než by o nich přemýšleli: jejich ideologický charakter obvykle popírají. Pro ideologii konzervativce a jeho pohled na život skutečné neexistuje žádný velký rozdíl mezi náboženstvím, etikou, každodenní mravností, filozofií, politikou a chápáním současné doby. Místo toho pro néj platí důvěra v individuální a kolektivní zkušenost života vycházejícího z přednostního vztahu k dané době, v historický vývoj chápaný v analogii k procesu biologického růstu; v řád, který není intelektuálně předpokládán, ale je předepsán přírodou, a v autoritu osob a institucí, jejichž legitimnost považuje za evidentní z nich samých spíše než vyzývající ke kritické zkoušce. Konzervativní mentalita je jaksi „přirozeným“ fenoménem, především v etablovaných sociálních skupinách: mezi představitely a úředníky tradičních institucí stejně jako mezi místně či profesionálně relativně stabilními částmi společnosti (zemědělci, řemeslníci). (...) Kritéria hodnot a vkusu korespondující s touto mentalitou se spoléhají na předem utvořené představy, o „vyzkoušené a ověřené“ a vyšší statut je eo ipso připisován „věčným“ hodnotám, jež jsou považovány za nezávislé na přechodných módách a frakcích. Intelektuálství, racionalismus a kriticismus jsou samozřejmě odmítány jako abstrakce, ale takto jsou odmítány stejně jejich protivy: citová extravagance, extatické sebeodříkání a požitkářství a mystické stáhnutí se do sebe. V kontrastu s těmito postoji se konzervativní mentalita prohlašuje za realistickou a „praktickou“, nadto se orientuje většinou k minulému modelu, který považuje za dokonalý. Její poměr k přítomnosti je tedy často obranný nebo selektivní, odmítá určité tendence jako destruktivní a prohlašuje jiné za konstruktivní a zdravé. Tato „tradicionalistická“ mentalita zůstává latentní tak dlouho, dokud není konfrontována se změnou nebo útokem na nezadatelná práva a nezadatelné zájmy. (...) Z povahy těchto mentálních forem sociálního chování vyplývá, že jsou určeny smyslem pro rodinu, místo a sociální stabilitu a uznáním rozdílů uvnitř společnosti. (...) Rodinné a regionální skupiny organizované podle stavovských dělících linií vytvářejí vnitřní kostru konzervativního sociálního jednání, takže individualismus je podezřelý stejně jako rovnostářský kolektivismus; koncept univerzální svobody je pro konzervatismus stejně nepochopitelný jako koncept univerzální rovnosti. Církev a její přikázání jsou schvalovány a chráněné jako sociální síly nebo sociální činitelé; normy chování a morálky dřívějších generací mají stále zavazující sílu zákona. Konzervativci připisují sociálnímu původu vyšší prestiž než osobně dosaženému postavení, zdědéné vlastnictví hodnotí výše než majetek získaný vlastním přičiněním... Konzervativní sociální chování funguje ve struktuře předem utvořeného názoru na třídní a hierarchický řád obklopující celek společnosti, v němž má každý člověk přiznané místo a v němž je chráněn platnými zákony a vyšší autoritou, legitimovanou jejím místem ve společnosti (nikoli demokraticky nebo lidovým hlasováním). (...) 177 [pageend179]III. KONZERVATISMUS JAKO POLITICKÁ IDEA A IDEOLOGIE 1. Předrevoluční konzervatismus V předrevoluční, předindustriální a stavovsky strukturované společnosti byla konzervativní sociální a politická mentalita normální vlastností. Spočívala na předpokladu, že zákon není vytvářen, nýbrž odhalován a vládnutí není legitimováno souhlasem ovládaných, ale božským právem. Zménám v právu, náboženství a společenské struktuře bylo tedy přísné bráněno; jejich hlasatelé byli shledáváni vinnými z kacířství, narušování „přírodního“ řádu a lése ma- jesté ustavených sil. Konzervativní mentalita je manifestována například v Ci- ceronově standardizaci staré konstituční res publica a v idealizaci starého římského způsobu života u římských historiků jakož i obecně ve vzorových naučeních předkládaných historií (historia magistra vitae). Na základě týchž představ ale reformátoři a rebelové - mezi nimi Tiberius Gracchus, Cola di Rienzo, John Wycliffe a vůdci německé selské války - chápali a ospravedlňovali svůj cíl jako restauraci, obnovu (renovatio, restauratio, reformatio, renesance). Leopold von Ranke nazval Luthera: „jeden z největších konzervativců, který kdy žil.“ Slavná revoluce z roku 1688 byla vysvětlována jako restaurace tradičního zřízení vlastního Anglii. Teprve poté, co „revoluce“ byla pochopena jako záměrná úplná změna v souhlasu s normami univerzálně platných rozumových a přírodních práv, jako odstranění zlořádů a jako prostředek k vystoupení z dobrovolného dětství, nemohla již být prezentována jako restaurace, obnova. Místo toho se restaurace stala vědomým pokusem zvrátit revoluční změny a konzervatismus se stal vědomou opozicí k revolučním tendencím. Změna z nálady převládajícího „radikalismu“ v náladu reakční opozice a aktivní obrany pozic před útoky, ze zvykového konzervatismu k vědomému konzervatismu nebyla důsledkem pouze politických revolucí, ale udála se v opozici ke kriticismu a změnám ve vládnoucí náladě... Nejranější přerod antagonismu mezi obhájci tradičního sociálního a církevního řádu a jejich protivníky do stranického systému politického konfliktu se uskutečnil v Anglii během sedmnáctého století; ovlivnil veškeré politické myšlení v Evropě a Severní Americe. V Anglii tento vliv vykonaly politické instituce (parlament, státní církev, zvykové právo) a sociální faktory (aristokracie zcela neodolná vůči panice, nastupující venkovská šlechta a ekonomicky silná buržoazie v Londýně). Také široký rozsah politických postojů, od patriarchalismu Filmera přes Hobbese, Hookera, Locka a Miltona k radikalismu Winstanleye, artikulovaných během bojů mezi zastánci stuartovského absolutismu (těsně spojeného s anglikánskou církví) a puritánskými nezávislými oponenty v anglickém parlamentu, které trvaly po desetiletí, poskytl nutný popud. Stejná základní ideologická a politická východiska ještě formovala základní principy těch parlamentních skupin, které byly okolo roku 1679 podle svých přízvisek nazvány „toryové“ a „whigové“, i když tyto strany se postupně během osmnáctého století začaly řídit politickými koncepcemi. 178 [pageend180]Východiska a jádro tradicionalistické obrany a formulace konzervativní pozice spočívaly v odmítání kritiky dogmatu, autority církevního učení a jeho vlivu na oblast světské výchovy, která se stávala stále více nezávislou. S rozšířením této kritiky vůči celé hierarchické a aristokratické kultuře sedmnáctého století a vůči tradičním stavovským a náboženským institucím Evropy se konzervatismus vyvinul v obecné sociální a politické hledisko stojící proti smluvní teorii. (...) Konzervatismus nedosáhl nikdy systematické jednoty a ortodoxie jako ja- kobinismus nebo demokratický radikalismus nebo dokonce jako liberalismus. Do šedesátých let zůstal výběrem politických idejí, politickým krédem, které bylo jasněji vymezeno tím, co odmítá, než nějakým pozitivním programem. Ten podstatně závisí na hloubce problémů dané doby. A tak konzervatismus je chápán jako protirevoluční myšlení (Burke), jako protirevoluční apel (de Maistre), jako „konzervativní revoluce“ (Hofmannsthal). I když má za to, že je protiideologický, toto nepochopení sebe sama ukazuje ideologické rysy. Ve „věku ideologií“ nebyl ani konzervatismus schopen uniknout ideologickému zařazení; nicméně konzervativní ideologie zůstávají relativně neartikulovány do systematických teorií; mezi významnými reprezentanty politického konzervatismu je tedy velký počet praktických státníků, zatímco může být jmenován jen malý počet těch, jejichž vliv byl dán výlučně jejich psaním. 2. Protirevoluční konzervatismus (...) Politika potlačující síly, které ohrožovaly existující řád, se mohla vždy spoléhat na souhlas těch, kteří pohlížejí na řád, bezpečnost a silnou autoritu jako na nejvyšší politické hodnoty, dokonce i když tato autorita - při přísně konzervativních měřítcích - je pochybné legitimity. Ve skutečnosti se ale politický konzervatismus stále více od osmnáctého století nalézal v pozici, kde se nemohl spoléhat na ustavenou autoritu - nejen v těch případech, kdy byla převedena ve vládu většinové vůle suverénního lidu, ale dokonce za absolutistické monarchie - protože tato autorita sama způsobovala změny v tradiční sociální situaci a v politických institucích („revoluce shora“, jak se o ní mluví např. u Josefa II.). (...) Praktická konzervativní politika, ať provozovaná vládami nebo politickými skupinami a stranami, se prokázala - jednoduše díky svému neideologickému základu - jako mimořádně přizpůsobivá. Jen zřídka (Metternich!) konzervativci rozuměli své pozici s odvoláváním se na abstraktní principy; ty mohou být obecně charakterizovány jako sledování politiky s určitými vůdčími konzervativními prvky v zájmu uchování vlivu vládnoucích tříd, které považují svoji sociální a politickou pozici za nutnou pro fungování jejich vlastních zemí (Bismarck, Disraeli). (...) Je obtížné načrtnout vývoj nových idejí v protirevoluční politice konzervativních vlád, skupin a stran během jejich přizpůsobování se měnící situaci ve společnosti. Konzervativní politická filozofie v podstatě vyjadřuje znepokojení a popisuje, jak v zásadě vypadá stabilní model společnosti, který sice nevy179 [pageend181]lučuje změnu, ale svoluje ke změnám jen při zachování historické kontinuity řádu určeného sociální povahou člověka. (...) Tedy rychlost a směr vývoje konzervativního myšlení byly zásadně určovány oněmi silami, které dávaly v sázku tuto kontinuitu. Ti, kdo se vzdálili obranné pozici, byli romantičtí konzervativci (A. Müller), nacionální konzervativci z Action Frangaise (Maurras) a němečtí neokonzervativci Výmarské republiky. Ale i zde pozitivní hodnoty, jejichž významnost vyhlašovali, byly v onom čase popíráním těch principů, které konstituují základní zdůvodnění moderní sociální filozofie a politického myšlení. (...) Nadto nebyl konzervatismus schopen uchránit sama sebe od osvícenských liberálních idejí, které převládaly v politickém vědomí devatenáctého století. Obecný pocit pokroku a nezvratnosti směřování k emancipaci a rovnostářství byl pro konzervatismus příliš silný, než aby se nedostal do jeho vleku. Na druhé straně stoupající počet liberálů stanovil vzhledem k rostoucímu tlaku rovnostářské demokracie hranici pro pokrokářství... Tak se odlišila oblast politického myšlení, v níž se konzervativní a liberální představy přitahovaly ..., především ve svém společném souhlase s historickou kontinuitou, „organickým vývojem“ a „umírněným“ pokrokem, v odmítnutí revolučního převratu, v uznání státu jako ztělesnění síly předepisující řád všem třídám a stranám a v ochraně práva a majetku jako základu společnosti. Většina politických myslitelů kolem půle devatenáctého století byla aktivní v této oblasti: mezi jinými A. de Tocqueville, Robert Peel, F. J. Stahl. Do konce devatenáctého století zde pak ale došlo k posunu; počínajíce kritikou kultury (Kulturkritik) a navazujíce na hnutí mládeže a utváření elitářských skupin, vepsaly si politické filozofie s protiburžoazními a protiliberálními stejně jako protidemokratickými, protisocialistickými a protirovnostářskými stanovisky na své standarty vědomé odmítnutí devatenáctého století a po první světové válce splynuly v ideologicky autoritářský neokonzervatismus. IV. RŮZNÉ TYPY KONZERVATIVNÍHO MYŠLENÍ 1. Edmund Burke a anglosaský konzervatismus V opovrhování snahou o poměrně zásadní jednotu a stabilitu svých základních hodnot ukazuje konzervatismus rozmanitost nuancí, založenou na rozdílných sociálních zkušenostech svých přívrženců v různých dobách a v různých zemích. To bylo vždy zřejmé v poměru k demokratické revoluci konce osmnáctého století. Edmund Burke, který jako kritik Francouzské revoluce podal první (a dodnes nejdůležitější) formulaci konzervativního politického postoje, důrazně odmítl abstraktní politické teorie a úsilí založit na nich zřízení, protože za vyšší, než je racionalita filozofů, pokládal příčinu, která utvářela sociální a politické instituce v souhlase s přírodními a božskými zákony, působícími v historickém procesu. Není úkolem lidí závádět řád věcí, ale uznat řád v nich implicitní a jednat podle něj. Se svým smyslem pro praktickou politiku 180 [pageend182]a filozofickým sklonem ke ztotožňováni přírody a historie měl Burke přílišnou úctu k tradičnímu sociálnímu řádu, než aby byl ochotný připustit jeho zkázu ve prospěch ratio a vymyšlených plánů současných autorů, a byl příliš skeptický znalec lidí, než aby měl důvěru v jejich prvotní dobrotu (Rousseau) nebo v jejich rozumovou prozíravost. Souhlasil s reformami, ale odmítal revoluci, protože ruší tradici a kontinuitu. (...) Burkeovy myšlenky byly zvláštního významu pro evropský a americký konzervatismus: Burke připisoval prioritu historickému vzdělávání generací spíše než plánům individuálních osob a revolučnímu jednání mas; nepřipustil oddělení přírody a historie; prohlásil za oprávněné cit a tradici jako síly utvářející přítomnost, přičemž považoval náboženství za „základ občanské společnosti“, a poskytl arzenál argumentů proti revoluci, o nichž se ukázalo, že mají váhu historické zkušenosti na své straně. 2. Restaurační konzervatismus Burkeovy Reflections on the Revolution in France nalezly rychle ohlas v Německu, kde byla jejich recepce připravena historickým odporem vůči radikálnímu osvícenství - především u J. Mösera, E. Brandese, A. W. Rehberga a Friedricha Gentze. Ačkoli zpočátku poznamenáni osvícenstvím, nalezli všichni v Burkovi spojení politické zkušenosti s konkrétním uvažováním, sebejistého vědomí svobody se skeptickým postojem vůči inovacím a emancipaci, které nemohlo v německých podmínkách vzniknout nezávisle. Jejich odmítání revoluce nebylo zaměřeno pouze proti jakobínské hrůze. Protože poznali, že to nebyla již pouze otázka „změny režimu" co do starých zvyků, ale „totální revoluce“ (Gentz), dokonce ač byla prováděna jen částí národa, odsoudili revoluci jako „porušení sociální smlouvy“, porušení nepřátelské vůči každému řádu ve společnosti, a tedy jako „amorální konání“ (Gentz). Proti požadavku revoluce přestavět společnost postavili stejně důkladné napadnutí revoluce jako přestoupení zákona a rozbití základů řádu evropské společnosti a státu, ale ještě nepředstavovali protirevoluční kontraideologii, ani program restaurace. Ty se objevily ve francouzských aristokratických katolických emigrantských kruzích z pera hraběte J. M. de Maistrea a L.G.A. de Bonalda. Oba se postavili vědomě proti liberálnímu osvícenému myšlení, považovali revoluci za prosté zlo a podporovali místo toho zpětně očištěný „řád“, který byl tradiční, hierarchický a povstávající přímo z vůle Stvořitele; proti revolučním změnám nabízeli moudrost dějin jako učitelky politiky. Stát neměl být organizován podle racionálních ústavních principů: svoji formu musí odvodit z dějin národa a suverénní moc, která ho ustavuje, má původ v Bohu, a tak získává svoji legitimitu. Psané zákony jsou jen formulací nepsaných, věčně platných zákonů; trvat mohou pouze ty instituce, které jsou založeny na náboženských představách. Pro de Maistrea je individuální rozum troufalost odsouzená k omylu, a filozofie je destruktivní síla. Poněvadž monarchie je pro něj tradiční spravující síla, a to téměř „přírodní“, přeje si, aby byla obnovena, nikoli však ve své absolutistické 181 [pageend183]podobě, ale v patriarchálních a decentralizovaných zvycích, ovládajících společnost rozdělenou na stavy a v nejužším vztahu ke katolické církvy jako univerzální síle tradice a řádu. Nadřazováním církve nad stát a papeže nad krále učinil de Maistre církev a papeže nejmocnějšími nástroji kontrarevoluce a restaurace, překážkou osvícenství a individualismu a oporou monarchie a stavovské struktury. Ještě jasněji než de Maistre zdůrazňoval hledisko, že pouze ve společnosti je lidská přirozenost opravdu realizována, de Bonald, poskytl tedy výraz oněm protiindividualistickým rysům konzervatismu, které mu umožnily rozpoznat sociální problémy průmyslové společnosti v procesu vývoje... Bonald také nejjasněji formuloval rozdíly mezi individualistickou a abstraktní podobou republiky (která nemohla prosadit důležité sociální cíle) a skutečnou „sociální monarchií“; jeho kritika se stala v konzervativní argumentaci ústřední. Stejně jako de Maistre usiloval o restauraci, ale nespokojil se s prostým odsouzením revoluce; spíše vyšel z předpokladu, že k ní došlo, aby tak z jejích abstraktních principů odvodil konkrétní podobu restaurační politiky. Obsah a styl jeho myšlení ovlivnily později Action Franpaise. Ve střední Evropě nalezl restaurativní konzervatismus nejprudšího zastánce ve Švýcaru K. L. von Hallerovi, který považoval patriarchální vůdcovství, výsadu občanského práva a stavovský (dědičný) stát za „přirozené“ instituce, na druhé straně pohlížel na celý vývoj moderního státu jako na chybnou cestu, a tak nalezl souhlas u pruských konzervativců blízkých Friedrichu Vilémovi IV. Západoevropský a středoevropský restaurační konzervatismus nalezl ohlas v Rusku a - spolu s ideami mysticismu, kvietismu a romantismu - měl vliv na cara Alexandra I.; Svatá aliance, jež byla z jeho popudu založena a která reprezentovala protirevoluční program, usilovala o stabilitu a opírala se o předpoklad soudružnosti všech křesťanských panovníků a lidí. 3. Romantický konzervatismus Zatímco romantický konzervatismus v Německu byl prakticky vtahován do restaurační politiky, jeho ideály a záměry se vyvinuly v dialektické opozici k osvícenským teoriím státu a společnosti, založeným na rozumových zákonech, a v opozici k politice osvíceného despotismu. Tyto teorie a politika, a nikoli primárně revoluce, byly činěny odpovědnými za zřeknutí se obdivuhodného hierarchického řádu (rodina, stavovský stát, monarchie, církev), který se vytvořil ve středověku. Cesta k revoluci sledovala nepominutelnou stezku od reformace k racionalismu a individualismu, k administrativnímu centralismu a k rozkladu stavovských výsad. Spíše než aby pohlíželi na revoluci pouze jako na neštěstí, romantičtí konzervativci chápali revoluci tak, že jak bezduchý, nenáboženský stát, tak troufalý pokus ho rekonstruovat na důkladných racionálních principech byly odsouzeny k neúspěchu. Naproti tomu se romantičtí konzervativci spoléhali na starý řád a předpovídali lepší budoucnost idealizovaného a harmonického křesťanského státu (Novalis, A. Müller, F. von Baader). Jelikož zlou realitu přítomnosti považovali za neesenciální jev, jediné 182 [pageend184]východisko vidéli v novém estetickém sjednocení protiv. Romantické konzervativní politické myšlení v Německu bylo úzce spojeno s historismem, s Schel- lingovou filozofií identity a s nacionálním hnutím. Upřednostnění nezadatelných práv před vědomě hledaným „pokrokem“ a přesvědčení, že každý člověk musí sledovat linii svého vlastního, jedinečného organického vývoje, společně probouzely ve vzdělaných třídách rostoucí tendenci k politickému konzervatismu. Tento postoj také pronikl řady moderního liberalismu v jeho rostoucím znepokojení z radikální a sociální demokracie. 4. Neokonzervatismus Od konce devatenáctého století konzervatismus různými způsoby ustoupil od defenzivního postoje, v důsledku vlivu industrializace a kapitalismu, rostoucí sociální mobility, pokroku ve vědeckém a technologickém myšlení, liberalizace státu a ekonomiky a sekularizace myšlení a veřejného života. (...) Kritika civilizace u Nietzscheho, Renana, Tainea, Dostojevského a J. Burkhardta, mezi jinými, stěží spadá do rubriky „konzervativní“; nicméně tito muži vybavili politického konzervativce dvěma základními filozofiemi civilizace a širokým po- sluchačstvem. Konzervativní „intelektuál“ předstoupil, aby vyjádřil nespokojenost pociťovanou ze světa buržoazního měšťáckého kapitalismu a z programů socialismu; v jeho formulovaci nových mýtů, předpovědí a záměrů nechyběl skeptický, někdy dokonce nihilistický akcent. Tento typ konzervativce se stále méně projevoval aristokraticky nebo třídně orientován, a stále více jako intelektuální a elitářský a dosáhl svého nejširšího vlivu ve spojení s mi- litantním a integrativním nacionalismem. Nejznámějším jevem tohoto typu byla Action Frangaise, jejíž představitelé, Maurice Barrés a Charles Maurras, pohlíželi na národní příslušnost jako na nezadatelný rozlišovací rys člověka. Kombinací protisekularizačních a antisemitských tendencí s myšlenkami odvozenými od Sorela podporovali autoritativní koncepci státu bez přílišných rozpaků, co se týče jeho legitimity apod. Maurras požadoval ustavení dědičné neparlamentní monarchie, strukturované hierarchicky a stavovsky organizované, mezi jejíž pevné opory by měla patřit katolická církev. V Německu před první světovou válkou byl konzervatismus tohoto typu programem malých a izolovaných, ač vlivných skupin. P. de Lagarde, opíraje se částečně o romantismus, požadoval stát odpovídající charakteru německého národa jakož i „německému“ náboženství a své naděje opíral o nový elitní typ výchovy. J. Langbehn převzal tento přístup a rozvinul jeho protimodernis- tické tendence: domovina, Volk, příroda a uměni vytvářejí u Langbehna silné emocionální ideologický syndrom, který měl svůj vliv na hnutí mládeže. Tento neokonzervatismus nebyl již „restaurační“; nesnažil se uchovat existující, ale odstranit to, co vzniklo; nikoli obnovit nějaký středověký řád, ale vytvořit prostor pro poburžoazní, pokapitalistický svět. Jeho nepůvodní představy sociálního řádu rozhodně nebyly stejné; ale zde existuje značná shoda mezi neokonzervativci v té míře, že byly protiliberální, protidemokratičtí a proti- 183 [pageend185]sociální. Volk musí být nadřazen státu, národ lidstvu, pospolitost jednotlivci a společnosti. Sociální organizace lidu (Volk) byla vnímána podle profesionálních dělících linií, správa státu jako autoritativní: Kultuře zakořeněné v půdě musí být věnována větší pozornost než kultuře kosmopolitní „civilizace“. Neokonzervatismus tohoto druhu přišel ke slovu na evropském kontinentu zejména po první světové válce. Byl schopen se představit jako nový národní socialismus (soudržnost) a byl užíván jako oficiální ideologie nacionálních hnutí a nacionálních diktatur, takže někdy se značně přiblížil fašismu. Musí se ale obezřetně rozlišovat mezi „pravicí“ a fašismem. (...) (Vybral a přeložil M. Pokorný) PIŠTE NÁM! • NÁZORY • NÁMĚTY • KRITIKY • STANOVISKA PROSTOR nakladatelství a vydavatelství U Prašné brány 3 Praha 1 11629 184 [pageend186]Mark H. McCormack CO VÁS NENAUČÍ NA HARVARDSKÉ OBCHODNÍ ŠKOLE aneb JAK ÚSPĚŠNÉ PODNIKAT Cenné rady úspěšného amerického podnikatele Americký bestseller No 1. Připravuje: PROSTOR v roce 1991 U Prašné brány 3, Praha 1, 116 29 [pageend187]ALENA WAGNEROVÁ DVOJITÁ KAPLE román Připravuje: PROSTOR v roce 1991 U Prašné brány 3, Praha 1, 116 29 [pageend188]LITERATURA ANGLICKÁ LIGA Josef Pavlát Pan Eliáš stál nad deskou potaženou vikslajvantem. Dlaní starostlivě přejížděl zelenou plochu, uhlazoval záhyby a napínáčkem se chystal vypnout povrch. „Co to je?“ zeptal jsem se. „No co to může být? - Zelená nalajnovaná plocha.“ Teprve teď jsem si všiml bílých čar. „Hřiště,“ řekl jsem, „fotbalové hřiště.“ „Jasně, hochu.“ „A co tohle?“ zeptal jsem se a prstem ukázal na vlepený pruh tmavší barvy. „To mi matka položila žehličku na levý křídlo.“ „Aha.“ „To víš - ta deska slouží pořád k ledasčemu - není zákonem chráněná.“ „Škoda,“ řekl jsem. „Nevadí - teď se podívej,“ poodešel ke skříňce a přinesl dvě malé krabičky z tenkých latiček a tvrdého papíru. „Branky,“ řekl. Sklonil se nad hřiště a dvěma kancelářskými spínkami připnul první branku na zadní čáru doprostřed brankoviště. „Ukažte,“ řekl jsem a vzal druhou bránu a připnul ji na protější stranu. „Tak a tady,“ zabrumlal zálibně pan Eliáš a otočil se a z vitrínky hned u krbu vzal dva dřevěné válečky s drátěným očkem nahoře a s dvěma lopatičkami z tvrdého papíru. „Brankáři,“ řekl a postavil je do brány. „A teď mužstva. Jen se hoši pěkně rozestavte.“ Z krabičky polepené barevnými proužky papíru bral knoflíky a kladl je mezi lajny. „Manchester,“ podotkl na vysvětlenou. „A teď Arsenal.“ Z vitrínky vzal další krabičku a sázel jednoho hráče za druhým na protější stranu hřiště. Pak postavil doprostřed na půlící čáru bílý knoflíček - "Balón,“ podotkl. „A můžeme začít. Ale moment - rozlosování,“ zarazil se. Z kapsy vytáhl korunu a hodil. „Á - orel. Rozehrává Arsenal.“ 187 [pageend189]A už se rozjel jeden z knoflíků, vymrštěný rukou pana Eliáše, vyzbrojenou bílou kosticí. Hráč nadzvedl balón a lehkým obloučkem ho poslal na levé křídlo. „Krásná přihrávka,“ řekl pan Eliáš. „A jaká jsou pravidla?“ zeptal jsem se. „Jako ve fotbale.“ „Aha. Á...“ „Fišboun - půjč si můj.“ Pan Eliáš mi podal kostici. „Pravý velrybí kostice. Můj otec s ní rozřezával dopisy. Trochu jsem ji přibrousil, a je to ideální nástroj. Nenahraditelný.“ Vzal jsem fišboun a neuměle rozehrál. „A maso - vidíš, atakoval hráče bez míče. To bude volný přímý,“ řekl pan Eliáš, když můj hráč těsně minul míč a vrazil do protihráče. „Tak hoši, rozestavte se, ty sem, ty sem a tihleti dva hoši před brankáře.“ „A prásk - krásně to vyrazil.“ Pan Eliáš se shýbl a sebral míč, který se zřítil do autu. „Měli namále. Tady máš fišboun a rozehrávej.“ Rozvinula se tuhá hra. Záhy se ukázalo, že Arsenal pod mým mana- žerováním se řítí do skandální porážky. Nedalo se nic dělat - pan Eliáš vzal oba kluby do svých rukou. Od té chvíle stáli proti sobě rovnocenní soupeři a ze mne se stal divák. Arsenal dotahoval tříbrankový rozdíl. „Prásk, a máme vyrovnáno - krásný padáček,“ řekl pan Eliáš a odložil fišboun. „Nechceš se napít? Uděláme si pauzu.“ „Rád,“ řekl jsem. „No - já taky rád. Mám tady schované pití a teď je ta nejlepší příležitost, když mladí s matkou odjeli pro meruňky. Jestli se zdrží přes noc, sehrajeme pár bezvadných utkání.“ Pan Eliáš přistoupil ke knihovně, vyndal pár slovníků a vytáhl láhev JB. „A cigárko?“ nabídl mi krabičku gauloisek. „Díky.“ Zapálili jsme si. „Když hraješ anglickou ligu,“ řekl pan Eliáš, „jsi jako na ostrově. Rozumíš - žádný hloupý tahanice jako tady na kontinentě, ale ušlechtilá hra.“ „Ach tak - anglická liga.“ „Co sis myslel - Arsenal a Manchester, to je anglická liga.“ „Rozumím.“ „Napij se,“ řekl pan Eliáš. „Tak na hru,“ napil jsem se. „A nemyslíš si, že jsem blázen?“ „Ne - proč?“ „Každý to nechápe.“ „Já to chápu.“ „To jsem rád. Tak - řeknu ti něco o mužstvech. Rozumíš - každý hráč má své jméno.“ 188 [pageend190]„Tak co tenhle?“ zeptal jsem se. „To jen Don Rcwie - stará hvězda. Už dávno měl hrát za Old Fellows.“ „A tenhle?“ „To je Revri - nová akvizice - jedno z těch fotbalových mláďat.“ Zmlkl jsem údivem. Pan Eliáš bral jednoho hráče za druhým; každého znal jménem. „Anglická liga, hochu, to není jen těch pár kluků tady na hřišti. Podívej se - tamhle ve skříňce mám třicet čtyři anglických mužstev, každé má svou kabinu. Jedenáct hráčů a samozřejmě náhradníci. Všechno jedineční fotbalisti." „Podívej se,“ řekl a zvedl jeden z knoflíků, „každý ten hoch je individualita.“ Také jsem vzal do ruky jednoho hráče a prohlížel si ho. „Drake - levé křídlo,“ poznamenal pan Eliáš. Všiml jsem si, že hráč se skládá ze dvou knoflíků; spodní byl větší a měl zabroušenou hranu. Přejel jsem po ní prstem. „Trenýrky,“ podotkl pan Eliáš, „ty jsou důležité. Podívej se spodní hrana musí být krásně hladká, jinak nemá hráč rychlost. A tohle zkosení ti nadzvedá míč.“ „A tohle? položil jsem prst na menší horní knoflík, připevněný čtyřmi dřevěnými, čistě vypracovanými svlaky k trenýrkám. „To je dres,“ řekl pan Eliáš. „Podívej se,“ ukázal na hranu dresu, „tohle zkosení zachytí míč načechraný spodní hranou a dá mu směr. A když bereš přihrávku, dres ti zachytí míč a pošle ho rovnou na kopačky. Tak se zpracovávají vysoké přihrávky - na prsa, ztlumíš míč a hned ho šoupneš dál. Podívej se tady na Drakeho - spodní hranu má už omlácenou. Má něco za sebou; je to jeden z Old fellows. Ale je pořád výtečný. Když jde o to, zvednout míč a nad hlavama zadáků zavěsit krásný gól, je to pořád ještě starý Drake, kdo to dokáže. Každý z nich má jednoduše svou individualitu. Podívej se - tady ti dva hoši, Perry a Strong, mají trenýrky z dudlíků. To když byli moji kluci malí, napadlo mne, že by z těch dudlíků byli nádherní hráči. Nějaký čas jsem s tou myšlenkou zápasil, ale pak mi to nedalo - musel jsem to zkusit. A taky že jo - byla to jedinečná akvizice. Pro ty dva hráče jsem pak musel vyslechnout spoustu nepěkných řečí to víš, že se na to přišlo. Nic není zadarmo. Sestavit mužstvo je vždycky veliká práce.“ „A teď se podívej, ukážu ti dva hráče z Old fellows. Jsou to moji oblíbenci - prožili se mnou mládí.“ Pan Eliáš vstal a ze dvou kabin vyndal staré hráče. „Podívej se na ně - tihle staří hoši mají trenýrky ještě kostěný. A mám tam v kabinách pár hochů s dřevěnými dresy - ti mají jedinečně měkoučkou přihrávku. Nejnovější akvizice ale, to už jsou lautr umělý hmoty - zkrátka mládí.“ „Úžasný,“ řekl jsem, „musíte mi vyprávět, jak je získáváte.“ „To ti vylíčím - některé hráče jsem získal opravdu kuriózní cestou. 189 [pageend191]Jenže nejdřív si zahrajeme. Jsme tu sami, a tak to využijeme. Vyprávět si můžeme, i když přijedou s těma mcruňkama. Teď je vhodná chvíle na fotbal. Tak pojď, máme tam rozehranou zajímavou situaci.“ Vstali jsme od pití a zamáčkli cigára a dali se do hry. Já jsem to moc neuměl, takže když se Arsenal octl v prekérní situaci, pan Eliáš hrál chvíli za mne a napravil to. Zeptal jsem se, zda to neškodí duchu hry, a pan Eliáš mi vysvětlil, jak to je. Říkal sice vždycky, že hraje, ale když přišla řeč na jeho roli v lize, zdůrazňoval, že mužstva pouze manažeruje. „Podívej se,“ řekl mi, „já jen manažeruju. Když hraju sám, tak hraju spravedlivě za každé mužstvo stejně a oni si to rozhodnou sami. Každé mužstvo má své síly a slabiny. Ovšem, musím se ti přiznat, mám i své oblíbené hráče, a na těch si dávám zvláště záležet, to ano; takoví jsou v každém mužstvu. Ale jinak jsem naprosto spravedlivý. A když teď hraješ ty, je to, asi jako kdyby mužstvo nebylo ve formě - to se stává. Jde přeci jen o hru. Až se to naučíš, sehrajeme spolu zápasy, na které budeme dlouho vzpomínat. Také si třebas oblíbíš některé hráče. Stejně jako já a moji kluci. Ti také se zapálili pro anglickou ligu a hráli se mnou. Byly to skvělé zápasy. Až přijede Vašek, zahrajeme si.“ „S Vaškem si rád zahraju,“ řekl jsem. „Jo, jestli ho nezapřáhnou do těch meruněk/' povzdechl si pan Eliáš. „Á, gól,“ zvolal hned nato. „To byl Dokery - podívej se na starýho Dokeryho - je to už starý pán, ale pořád dovede zahrát. To je celý on: někdy dá na milimetr přesnou bombu a někdy je to beznadějně vedle. Ale za ty bomby si ho oblíbíš - některý jeho střely nemůžeš zapomenout. To jsou bomby, o kterých se dlouho mluví - celý šatny jsou auf. Šatny, to jsou ty malé skříňky, které támhle vidíš,“ ukázal rukou k vitrínce, odkud bral hráče. „Přivezl jsem si je ze Švýcar - prodávali v nich doutníky; moc dobrý. Já jsem je kupoval, a teď má každý mužstvo kabinu.“ „Byla to opravdu skvostná střela,“ řekl jsem. „Vidíš - taky na tebe Dokery zapůsobil. Jako na Filomcna - ten ho stavěl do každého mužstva. Také proto jsem měl Filomena tak rád.“ „Co se s ním vlastně stalo?“ „Zabil se.“ „To jsem netušil.“ „To nic - chtěl jsem ti jen říct, že i on ho měl v oblibě.“ „Dokeryho.“ „Ano Dokeryho.“ Získal ho totiž. Byl to riskantní podnik. „Když bylo klukům osm nebo deset, přišla k nám opravdu noblesní návštěva. Ředitel mlíkařský firmy z Dánska. Žena ho i s jeho paní chytla na ten nápad, že bych pro větší slávu jeho sýrů mohl udělat turné pod jejich hlavičkou. Byl to velký kšeft. Jenže já si hned všiml, že ta mlíkařská dáma má na kožichu jantarový knoflíky!“ „Cože! Dokery má jantarový trenýrky?“ „Samozřejmě - ale nech si to vyprávět. Tak - já jsem hned viděl, že 190 [pageend192]na kožichu, jeden vedle druhýho, se válí pět perfektních hráčů. Já to viděl na první pohled - to je cit. Ale hned také jsem chtěl definitivně zapomenout, co jsem viděl. Byla to nemožná situace. Dobře - seděli jsme, mluvilo se anglicky, já jsem byl houslový virtuos, žena byla roztomilá, a přitom jsem pořád myslel na ty hráče. Mně to nedalo. Ale bylo mi jasný, že je nikdy nedostanu. A tím víc jsem po nich toužil. Přestal jsem myslet na housle a na Dánsko, uvažoval jsem jen, jak dostat alespoň jednoho z nich. A pak jsem přišel na geniální nápad: omluvil jsem se a šel vedle, kde kluci házeli šipky do papírmašový busty Klementa Gottwalda. Vzal jsem Filomena a vysvětlil mu, o co jde. Chápal raz dva. Dal jsem mu svůj nožík a klidně jsem se znovu zamíchal do hovoru. Bylo mi skvěle, protože Dokery byl můj. To jsem věděl předem. Když jsme se loučili s návštěvou, spodní knoflík byl pryč. Filomen vypadal jako vyložené neviňátko, ale rozuměli jsme si: udělal to.“ „A jel jste do toho Dánska?“ „Samozřejmě. To je to, že jsem situaci perfektně zvládnul. Nikdo nic netušil - ani žena nemá do dneška nejmenší ánunk, jak jsem přišel k Do- kerymu. To jsem věděl jen já a moji kluci. A z Dokeryho se vyklubal prvotřídní hráč. Tím víc mne to dodnes těší.“ „To je úžasný příběh,“ řekl jsem. „Každý hráč má svůj příběh,“ řekl pan Eliáš. „Jako lidi - svůj příběh má každý. Tak - teď jsi na řadě ty.“ Slušným zvedáčkem jsem poslal míč do malého vápna. „Slušná rána,“ poznamenal pan Eliáš, „to byl Strong. A teď je to práce pro zadáky. Lawton - á, mistrovsky, kličkou hluboko za půli.“ Hráli jsme, a jak jsem se lepšil, hra mě začínala bavit. „Vidíš, už tě hra bere,“ řekl pan Eliáš. „Měl jsem kamaráda, s kterým jsem hrál dvacet, jestli ne třicet let; vždycky v neděli, za každý situace. A ženský to nikdy nesnášely. To jeho první žena! Co se nareptala, že dupeme, kouříme a zbytečně se rozčilujeme. Jednou také za mnou přišla a říkala: ,Pane Eliáši, nechte ho vyhrát alespoň poslední hru vy netušíte, co já s ním zkusím, když se mu nedaří hra! Jak to u nás vypadá, když vy odejdete a necháte ho samotnýho! Nedovede se vyrovnat s tou porážkou/“ „A kam až to vedlo, chlapče,“ pokýval pan Eliáš hlavou. „Jednou, když jsme hráli a jeho paní se nazlobila a zalezla do vedlejšího pokoje a začala se nudit a my hráli pořád dál, z nudy a ze vzteku se pustila do přehrabování jeho stolu a tam našla deník, který si Ferda psal. A byl z toho rozvod - od té doby šlo jeho manželství z kopce a za půl roku se rozvedli. Ale Ferda hrál pořád dál.“ „Tak, hochu, prokecali jsme spoustu času. Což takhle dát si něco k jídlu?“ „To bychom mohli,“ řekl jsem. „Tak se na to podíváme; ještě než přijde paní.“ 191 [pageend193]„Vajíčka?“ zeptal jsem se. „Vajíčka, ty ne - nevím, co by tomu řekla paní. Ale podívej se,“ sáhl do spíže, „tady jsem přivezl kousek uheráku.“ „Výborně, tak uherák.“ „A pivo. Dáš si pivo? Dáme si plzeňský, když tu jsme sami.“ Večeříme. Ale jaksi skromně a tiše - necítím pohodu a radost z jídla nepřichází. Co to? Tuším, že chladnoucím horkým vzduchem se vznáší a blíží zlověstné klepání déčka, mercedesu s úsporným motorem, jímž se paní Eliášová se snachou a synem vypravili pro meruňky. Blíží se zavařování. Dnes večer asi už nesehrajeme nádherná utkání. Ano, už jsou tady - úsporný motor klepe na dveře. Pan Eliáš zneklidní, odbíhá a chvatně odklízí zelené fotbalové hřiště, bere hráče a rychle je ukládá do šaten. Ze stolu mizí pivní láhve, popelníky spěchají na záchod a vracejí se čisté, s tváří plnou čerstvě nabyté nevinnosti. Chvatně polykáme poslední sousta, pan Eliáš se pouští do nádobí. A již jsou zde-andělé pomsty. Vchází paní Eliášová, bílé vlasy stažené do přísného ohůnku, růžově bledá tvář a rožeň zubů přikrytý tenkými rty. Přehlídne šplíchajícího muže a utkví na mně pohledem. Chvíli setrvá. Rázně projde kuchyní a otevře obě okna. „Ten smrad nesnáším - vy kouříte, pane doktore?“ „Aaa... ano, trochu.“ „Tak u nás se nekouří. Dým stoupá nahoru do ložnic a dusí mě. A copak to nevíte - je tu malé dítě!“ Ano - je tu i Marcela; s dítětem na rukou vchází, vyzbrojena mlčenlivou výčitkou, s pohledem, který neutkví na mé tváři, ale jde přes rameno a zabodne se v rohu, kde se válí zapomenutý vajgl - corpus delicti, výsměch čistým popelníkům. Věc je jasná - tady se kouřilo! Den se sklání, je šero, atmosféra je napjatá. Čím vším jsem se v životě provinil! Konečně vchází Vašek s dvěma bedničkami meruněk. Přihlouple se usmívá. Teď se ukáže, že to on mne pozval. Lidičky - já přeci za to nemohu! Že jsem tady, že existuji a kouřím! „Ahoj,“ Vašek ukládá meruňky do spíže; stále se hloupě usmívá. Je to směs vítání, omluvy a studu. „Ukaž, pomůžu ti.“ Vybíhám s Vaškem do chodby. Venku je opravdu svěží vzduch. „Ahoj, kdy jsi přijel?“ ptá se Vašek. „Odpoledne,“ říkám. „Co se děje?“ „Nic,“ říká Vašek, „nic. Pomoz mi s meruňkami; bude to dobrý. To je první moment - nečekaly tě.“ „Cože?“ „No nečekaly - to musíme překonat.“ „Já jsem myslel...“ „Nic jsem jim neřekl. Nebyl vhodný moment. Rozumíš - když jsem 192 [pageend194]tě zval, byla příhodná atmosféra. Včera ale jsem s otcem hrál fotbal a všechno se pokazilo. Až zvládneme meruňky, bude to v pořádku.“ „Rozumím.“ Nosíme meruňky - žasnu, co meruněk se vejde do jednoho auta. Ten úsporný auťák má bezedný kufr - opravdu: po všech stránkách výhodný vůz. Zatraceně, říkám si. Meruňky jsou naskládány ve spíži, opadlo první napětí. Vcházím do pokoje, kde jsme ještě před chvílí tak krásně hráli fotbal a zastihuji pana Eliáše. Má zjevnou chuť na cigaretu - vidím to na něm. Oba jen pokrčíme rameny. Chvála bohu - přichází Vašek a přináší si improvizovanou večeři. Ženy jsou v kuchyni - vypadá to na separátní mír. To je dobré. Pan Eliáš vytahuje krabičku gauloisek a zapaluje si. Také si beru. Rozkošnicky vypouštíme krásný namodralý dým a s úlevou zapadáme do klubovek. Nejhorší je za námi. „Hráli jste fotbal?“ ptá se mne Vašek. „Hráli,“ říkám. „Zahrajeme si?“ „No,“ říká Vašek rozvážně, „ještě počkáme, až se situace usadí. Nechtěl bych to pokoušet.“ „Všechno přejde, člověk všechno vydrží,“ říká pan Eliáš. „Chce to jen statečnost. Ovšem - nic se nedá lámat přes koleno.“ „Trochu si pokecáme a půjdeme spát,“ říká Vašek. „Celý den jsem visel na stromě. Ráno jsme vstávali v sedm hodin.“ „Musíš mít morálku,“ pokračuje pan Eliáš. „Chce to zachovat si styl držet si svou linii. Musím vám vyprávět, že my jsme hráli i za války. V Anglii nebylo na fotbal ani pomyšlení, ale my dva - Ferda a já - jsme ligu nepřerušili. Všude kolem zuřili udavači a fízlové, ale my dva jsme hráli anglickou ligu. A také si pamatuji, že když byly ve čtyřiačtyřicátém poplachy, tak jsme často nechodili do krytů. Ten nejhroznější nálet v zimě v pětačtyřicátém, to jsme taky hráli. Bylo jasné odpoledne a najednou vidíme, že ve vzduchu se vznášejí malé černé obláčky. Protiletadlová děla, řekl jsem si. A v tu ránu se rozječely sirény a po celém domě bouchaly dveře a lidi se hrnuli do krytů. Ale já právě jsem měl Kidda, centerforwarda Manchesteru ve vyložený pozici pamatuji si na to jako dneska. Podíval jsem se na Ferdu, ten se podíval na mne, a pak kývl hlavou - hraj. Do krytu jsme zkrátka nemohli - rozumíš; Kidd byl a pořád ještě je kanonýr, jaký se rodí jednou za deset za dvacet let, a stál tam v pozici, ze který dával nádherný bomby; a ovšem, v tom je ten háček, z té pozice, ve které byl, také střílel tak vedle, že se ti chtělo plakat nad tou spálenou šancí, když se to stalo. Opatrně a soustředěně jsem tenhle íišboun, který mám tady v kapse, přiložil na hranu Kiddových trenýrek, a najednou se všechno roztřáslo a nad Prahou se rozestřela mračna kouře, a Kidd vypálil takovou bombu, že brankář, který ji chtěl vyboxovat, se roztočil jako čamrda a v bráně to jen luplo. 193 [pageend195]V tu chvíli se rozdrnčela skla a v tom to prásklo kousek od nás, a ta rána vyrazila okna, a celý hřiště i s kompletníma manšaftama letělo vzduchem ze stolu a my oba, Ferda i já, jsme letěli s nima, a když jsme přistáli, bylo už ticho a já jsem se sťastně usmál a řekl jsem: to ale byla bomba. Dole v krytu ječely ženský, ale jinak byl klid, přestaly praskat i proti- letadlový kanóny a všude kolem se pomalu usazoval prach. My jsme se zvedli, zkompletovali jsme manšafty a šli jsme se podívat ven. Šli jsme naší ulicí a já jsem si najednou vzpomněl, že mám zkoušku v rozhlase, tak jsem se vrátil, vzal jsem housle a šel jsem do starýho kina U Macáků, kde jsme tenkrát zkoušeli. To kino bývalo jen kousek od nás, a tak jsem tam dorazil za malou chvíli. Místo kina jsem ale viděl ruiny a svoje kolegy s pouzdýrkama v rukou, jak tam postávají a dívají se na sebe a pak lezou těma ruinama a ptají se: co teď, kde že budeme zkoušet? To tedy byla ta velká rána. Tak kluci, dokouříme, ještě si dáme loká, ty po těch meruňkách si ho zasloužíš, Václave, a budeme sekat dobrotu; půjdeme časně spát.“ Pan Eliáš vyndal láhev a všem nám nalil. Vašek si po celodenní práci sklenku opravdu zasluhoval - proti tomu nemohl nikdo nic namítat a my jsme se s ním krásně svezli; celé odpoledne jsme hráli fotbal, a tak by nám nikdo právo na pití, kouření a pokecá vání nepřiznal. Dokonce jsme si dali ještě další cigáro; přestože bylo jasné, že ohavný cigaretový kouř se šíří po celém pokoji a stoupá ke stropu a malými škvírkami se prodírá celou chalupou skrznaskrz a zahaluje nešťastné nemluvně a dusí ho stejně nelítostně, jako bude dusit paní Eliášovou a Marcelku, až si půjdou lehnout. Tuhle skutečnost nám taky připomnělo ostentativní zakašlání paní Eliášové, k němuž se záhy připojil i tenký, dosud nevyzrálý kašel Vaškovy ženy. Beze slova jsme na sebe pohlédli a zamáčkli cigarety. „Pojď, ukážu ti, kde budeš spát,“ řekl Vašek. Zavedl mě do úzké komůrky s okénkem do střešního štítu, která, jak jsem později poznal, měla tu vzácnou polohu, že v ní bylo všechno slyšet byla zkrátka neobyčejně hlučná, studená a nepohodlná. Ale což - jsem skromný a vzhledem k tomu, že jsem se zcela neočekávaně octl v pozici nevítaného hosta, byla luxusní až až. Šlo jen o to, sehnat si nějakou přikrývku. A tak v té komůrce, zatímco jsem rozbaloval své zavazadlo, jsem musel vyslechnout, jak dole v kuchyni bojuje můj přítel Vašek o přikrývku pro hosta. Odpověď byla rázná - na hosty tu nejsme zařízení a přikrývky tu nejsou. Na nesmělou námitku směřující k jakési truhle jsem znovu slyšel krátké a nekompromisní: přikrývky tu nejsou. Pak už jsem naslouchal Vaškovým krokům; stoupal po schodech, zastavil se a po chvíli zaváhání vešel do pokoje, který, jak jsem vytušil, sdílel s nemluvnětem a svou ženou. Po chvíli přišel a podával mi peřinu - byla to bezesporu jeho vlastní. Ale ani jeden jsme o původu peřiny neřekli ani 194 [pageend196]slovo. Chvíli jsme si ještě povídali o mé cestě sem a o výletu, který možná zítra podnikneme, a pak jsme si dali dobrou noc. Dal jsem si ruce za hlavu a zadíval se do malého okénka ve štítu nade mnou. Chtěl jsem spát; ale za dřevěnými stěnami se zatím odvíjel život rodiny, do níž jsem tak neočekávaně vpadl. Nevím, proč právě já jsem se musel do toho zaplést. Zezdola ke mně doléhal ostrý hlas paní Eliášové, která teď, když jsme já a Vašek odešli, se konečně dostala k tomu, aby si promluvila se svým manželem. Mnoho jsem nerozuměl, ale vycítil jsem, že je to nerovný boj. Pan Eliáš však brzy odešel - zdálo se mi, že jen tak z ničeho nic uprostřed všech řečí - měl už nejspíše své obranné tahy. Pak nastalo krátké ticho a už se mi zavíraly oči, když do vedlejšího pokoje přišel Vašek a po něm jeho žena. Teď se prošvihne peřina, napadlo mne. Samozřejmě: ozval se vzrušený šepot a přidušené vzlyky. Co je moc, to je moc - sebrat ženě peřinu je barbarství. Ale měl jsem snad vyskočit, přiběhnout i s peřinou a prohlásit, že spát jen tak v pyžamu na čerstvém horském vzduchuje můj dlouholetý koníček? To nešlo. Tak museli jsme to překousnout - já i Vašek. Abych se otřepal z morálního šoku, dal jsem si cigaretu. Když jsem dokouřil, vyhodil jsem vajgla okénkem a konečně usnul. Peřina příjemně hřála. Ráno, když jsem se probudil, stálo už slunce vysoko nad hřebeny kopců. No dobře - na tom by nebylo nic tak zlého. Rádný spánek nelze nikomu zazlívat - ale přesto: Když jsem se oblékl a vykoukl do chodby, abych obhlédl situaci a nenápadně se umyl, zaslechl jsem zezdola cinkání sklenic - ano, tak to je: zavařování je už v plném proudu. Plížil jsem se do koupelny. Měl jsem už ruku na klice, když se stalo to, čeho jsem se obával: otevřely se dveře a přede mnou stála paní Eliášová. Byla opásaná zástěrou a v ruce třímala malý nožík, kterým zřejmě ještě před momentem, než uslyšela moje kroky, obratně vylupovala meruňkové pecky. „Na momentek, pane doktore,“ řekla, „chtěla jsem vám říct, že není možné, abyste si dělal z našeho auta popelník - jen sejděte podívat - ten nedopalek na střeše, to je určitě vaše práce.“ „AAano - promiňte, netušil jsem.“ „A ještě něco: jsme tu zvyklí zachovávat určitý denní řád. Není zkrátka možné, abyste klábosili do noci a vstávali v deset hodin. Hmmm.“ Zabodla oči do mé rozespalé tváře a přísným pohledem přejela i rozcuchané vlasy. Uvědomil jsem si, že v pracovní zástěře a s nožíkem v ruce je její morální převaha nezlomná. „Bylo by dobře, pane doktore, kdybyste si našel děvče, které by vás vedlo k normálnímu životu.“ No tohle - ještě se snad ukáže, že jsem homosexuál! „To jistě, paní Eliášová, to jistě,“ řekl jsem a zavřel za sebou dveře. Jen se nedat zlomit, řekl jsem si - do toho, hochu, člověk musí ledacos 195 [pageend197]překousnout. Učesán a umyt jsem z koupelny vyrazil rázným krokem. Nahlédl jsem do pokoje, abych vyhledal pana Eliáše nebo Vaška potřeboval jsem spojence. Pokoj však byl prázdný a na stolku, kde jsme včera hráli fotbal, stály zavařovací láhve. Musel jsem do kuchyně sám. V kuchyni kromě Vaška a nemluvněte byla celá rodina. Všichni čile zavařovali. „Dobré ráno,“ pozdravil jsem. „Ehmerrr.“ Ten zvláštní zvuk vydala Vaškova žena. Místo na mne pohlédla na kuchyňské hodiny. Sakra, půl jedenácté, uvědomil jsem si. Vyslal jsem SOS k panu Eliášovi. Ten se ale od kvedlačky, kterou stlačoval meruňkové půle do lahví, neodvážil vzhlédnout. „Nádherné meruňky,“ nadhodil jsem. „Vašek je na zahradě,“ řekl rychle pan Eliáš. „Ááá,“ vyrazil jsem radostně, jako kdybych si přišel právě pro tuhle neobyčejně příznivou zprávu. Tak na zahradě. Dobrá. Opravdu - Vašek seděl na lavičce a pohupoval kočárem. „Nazdar,“ řekl jsem. Pokynul mi. „Co takhle snídaně,“ hned jsem nadhodil. „Jo,“ řekl Vašek, „všechny potraviny jsou v kuchyni a tam se teď zavařuje.“ „Aha.“ „Víš co - houpej ho chvíli a já se podívám, co by se dalo udělat,“ zvedl se. Za chvíli přinesl hrnek mléka a několik oschlých koláčů. „Víc se mi nepodařilo,“ omlouval se. Začali jsme probírat program na dnešní den, ale ukázalo se, že s Vaškem nic nebude. „Nejde to,“ uzavřel. „Chápu, chápu,“ řekl jsem. „Musíš to brát s humorem,“ řekl. „Tak to taky beru,“ řekl jsem. „Rozumíš, nemohl jsem předpokládat jejich reakci. Právě než jsi přijel, bylo tady pár nepříjemných scén.“ „No - to se může přihodit.“ „Situace se upraví,“ řekl Vašek, „zase bude klid.“ „Nemyslíš, že bych měl vypadnout?“ „Néé! V žádném případě. Zítra to bude dobrý.“ „Dobře - dneska si udělám větší samostatnou procházku a přijdu odpoledne. Někde se stavím na oběd.“ „To bude ideální,“ řekl Vašek. Snědl jsem koláče a vydal se na procházku. Přijel jsem koneckonců 196 [pageend198]kvůli přírodě, říkal jsem si. A příroda tu byla dobrá. Procházky výborné. Dokonce jsem si dal slušný oběd. Když jsem se vrátil, zavařování bylo skončené. Ve vzduchu se vznášel separátní mír. Pan Eliáš se ke mně zase normálně měl a paní Eliášová mne pozvala na kávu. Seděli jsme na zahradě a běžně konverzovali. Obě ženy byly víceméně pacifikované. Dlouhá řada zavařených meruňek je naplňovala velmocenskou převahou. Byly ochotné tolerovat i neškodného příživnická. To bylo dobré. Před námi se rýsoval klidný večer. Poté co paní Eliášová i Marcelka odešly s tím, že obstarají dítě a podívají se, co by se dalo připravit k večeři, se zdálo, že je všechno v nejlepším pořádku. V té chvíli určitě nikdo netušil, že tahle idylka špatně skončí. Tak to ovšem chodí: žádná lepší tragédie nezačíná tím, že někdo přijde a rovnou udělá něco hrozného. Naopak - začátek bývá lehký, spíše žertovný, řekl bych téměř nezávazný. A přesto otevírá cestu k tragickému konci, který se pak blíží krok po kroku s osudovou neodvratností. Také v ten podvečer začalo vše docela nevinně. „Co takhle zahrát si fotbal,“ navrhl pan Eliáš. Ještě ovšem malou chvíli bylo možné, že události budou pokračovat jinak, než pak pokračovaly. „Myslíš, že by to bylo rozumné?“ zeptal se totiž Vašek. „Rozumné!“ zvolal pan Eliáš, „celý den jsem zavařoval!“ Vašek se podíval na mne. Já však, věrný své roli zhýralého příživnická, jsem rozložil rukama: „Proč ne.“ Takový byl tedy začátek. Pak už jsme se bez větších zábran začali bavit o fotbale. Objevily se cigarety a první vajgl byl zašlápnut do trávníku. I velký zločin začíná často malým přestupkem. „Kluci,“ rozzářil se pan Eliáš, „vždyť my jsme hráli anglickou ligu i v padesátých letech. Víte, co to bylo! Každý den jsem si kupoval Morning Star, jediný anglický noviny, který tu byly k dostání. Kromě výsledků ligy nejsou ovšem ke čtení, a sledoval jsem, jak to hrajou. Každý ráno jsem šel do trafiky a těšil se na výsledky a současně jsem čekal, že ke mně přistoupí nenápadný pán a řekne mi: Tak vy půjdete se mnou, pane Eliáši. Kupovat si denně anglický noviny bylo úžasně podezřelé.“ „No vidíte,“ přisadil jsem si. „Moji kluci se mnou už tenkrát začínali hrát a nedovedli pochopit, že mají držet jazyk za zuby. Filomen dokonce, ve druhé třídě, když měl dát korunu na fond solidarity, se zeptal, s kým to vlastně solidarizujeme. Už tenkrát chtěl všechno přesně vědět. Učitelka mu řekla, že to není přesně známo, že snad s pokrokem a nejspíš s Korejcema, a on jí odpověděl, že žádnou korunu nedá, protože on drží s Anglánama. To byl průšvih. Zavolali mě do školy a já to tam jen taktak zahrál do autu. Musel jsem tvrdit, že myslí jen na fotbal a nemá žádný rozum. Udělal 197 [pageend199]jsem z něho stejného blbce, jakého dělám půl života ze sebe. Doma jsem mu pak vysvětlil, že paní učitelka nemá fotbal a Anglány ráda stejně jako maminka - že se zlobí, když hrajeme, a že bude nejlíp moc o tom nemluvit.“ „Jak pan Eliáš vyprávěl tyhle staré příběhy, utvrdil ve mně dojem, že fotbal se tu vždycky hrál v konspiraci a že to tedy nemůže být nic mimořádného. Hrálo se tu, i když to bylo zakázané, pilo se a kouřilo a kecalo, i když ani to nebylo dovolené. Proč bychom si tedy dnes nemohli zahrát a popovídat, říkal jsem si, abych uchlácholil poslední zbytek špatného svědomí. „Jak jsme hráli, to si pamatuju,“ řekl Vašek, „pamatuju si, že byly celé týdny, kdy jsem nemyslel na nic jiného než na fotbal. To bylo úžasný. „No vidíš,“ řekl pan Eliáš, „to je mládí - ty ses fotbalu mohl oddat celý; nic jsi netušil. Netušil jsi žádné nástrahy; zatímco já jsem v tom lavíroval. Ted’ už víš, jak to chodí: manželka, rodina, peníze a tak dále. Ale řeknu ti - kdyby si člověk občas nezahrál, byl by konec. Bože, jak rád si vzpomínám na všechna dobrodružství, která jsem zažil, když jsem získával nové hráče. To je tak - člověk vždycky chce získat nového hráče. Asi proto, že si pořád myslí, že ta nová akvizice bude prvotřídní; že bude lepší než všichni ti skvělí hráči v šatnách. Rozumíš - že to bude hráč, který dá z každé pozice a nebude mít žádnou slabinu. Ale každý hráč má nějakou slabinu. S tím musíš počítat - ale smířit se s tím nemůžeš nikdy. To by byl konec hry, kde každý hráč musí být prvotřídní.“ „Vzpomínám si,“ řekl Vašek, „jak jsi v tramvaji uřízl jedné paní dragoun.“ „Ano - za to se dodnes trochu stydím. Bylo to tak, že jsem jel nacpanou tramvají a přímo přede mnou stála paní v huberťáku a vzadu měla dragoun přišitý dvěma mysliveckými knoflíky. A já samozřejmě, jak už mám cit pro talenty, jsem si těch knoflíků hned všiml a hned jsem zatoužil mít je. Byla to zase naprosto nemožná situace. Představ si, že chlap v nacpaný tramvaji zatouží po knoflíkách, které má na zadku nějaká bába. První, co tě napadne, bude, že je úchylný. No dobře to mně samozřejmě napadlo také, a také jsem se s tím musel vypořádat. Byl to opravdový zápas. Ale pak jsem sáhl do kapsy - to už jsem myslel jen na to, že alespoň jednoho z těch hráčů musím získat - nahmátl jsem svůj švýcarský nožík, virtuóznč, jednou rukou ho otevřel a šmik, a už se dragoun houpal na jednom knoflíku. Polila mne hrůza - ale ta paní a ani nikdo z okolí nic nezpozoroval. A já jsem se díval, jak se ten dragoun houpe na zadku té báby, a tak dlouho jsem se na to díval, až jsem uřízl i ten druhý knoflík a kompletní dragoun spadl na zem. Ale já jsem měl dva nové hráče, a dodnes je mám - po večeři, až se pustíme do hry, ti je ukážu,“ otočil se ke mně, „to je Kennedy, pravá spojka, a Simpson, levý zadák, oba z Aston Vila. Zajímavé je, to už vidíte z jejich 198 [pageend200]postů, že ti hoši, vlastně dvojčata, mají každý úplně jiný vlastnosti. Zkrátka individuality.“ „To je vynikající, jak jste získával hráče,“ řekl jsem, „to se mi líbí.“ „To víš, v době, kdy jsem stavěl nová družstva, jsem potřeboval opravdu spoustu hráčů. To jsou taková období; někdy zase jsem se o nové hráče příliš nestaral. Ale nadějného hráče si všimnu vždycky - alespoň ho zaregistruju. Neženu se třebas, abych ho získal - vím, že nemohu mít všechno, co vidím, ale vím o něm. Byly ovšem doby, jak jsem říkal, kdy jsem po hráčích opravdu aktivně šel. To ti tady Vašek může vyprávět, jak jsem jim jako klukům uřezal plastiková kolečka od lokomotivy. To také byl jediný případ, kdy jsme se s klukama kvůli fotbalu chytli. Když ale viděli, že z koleček vznikla nepřekonatelná sestava - dvě křídla, center forward a nezapomenutelný libero Perry, který pak pravidelně nominoval do All Stars Teamu - rychle se udobřili. Samozřejmě - srovnávat kolečka od lokomotivy s útočnou řadou Ipswiche není možné. Kluci brzy pochopili, že jsme těm mizerným plastikovým kolečkům vdechli život. A Perry se nakonec stal nesmrtelný. Sehrál kombinace, kdy si soupeř ani neškrtl, a vstřelil góly, na které se nezapomíná.“ „A já jsem dostal nařezáno, že jsem zničil lokomotivu,“ řekl Vašek. „Vzal jsem to na sebe.“ „Hergot - tos mi nikdy neřek!“ „Udělal jsem to pro hru.“ „Hergot!“ rozzářil se pan Eliáš. Pozoroval jsem, že hovor je čím dál tím prudší a že oba, pan Eliáš i Vašek, jsou každou minutu bojovnější. Ted’ už bylo jasné, že dnes už nic nezabrání opravdu velikému mači. Večeři jsme absolvovali hladce. Drobné ústrky jsme snášeli s pevným klidem lidí, kteří vědí, že jejich místo není zde na zemi, ale někde výš. Zkrátka - jednou nohou jsme už stáli na zeleném trávníku hřiště. Jeden po druhém jsme vstali od stolu a vytratili se. Každý jsme šli po svém a za půl hodiny, když už nikdo nemohl nic tušit, jsme se sešli ve velkém pokoji. Nálada byla slavnostní. Pan Eliáš stál nad stolem, který se konečně zbavil zavařovacích lahví, a pečlivě uhlazoval hřiště. Vyndali jsme kabiny a nastalo představování hráčů. Padala samá slavná jména - bylo totiž dohodnuto, že dnes se utká All Stars Team s Family Circle v přátelském zápase. „All Stars Team,“ vysvětloval mi pan Eliáš, „to jsou ti nejlepší z nejlepších. Fotbalová smetánka. A Family Circle jsou zase ti, které jsem si nejvíc oblíbil. To jsou hoši, kteří patří do mé rodiny. Není to jedno a totéž. Chlapík z All Stars je vynikající hráč; ale může mít čistě profesionální přístup. Hraje třebas trochu chladně; tak bezvadně, že z toho jde hrůza. No a oproti tomu hoch z Family Circle má pokaždé jasnou 199 [pageend201]slabinu - je to zkrátka člověk z masa a kostí. A protože je to ryzí člověk, dovede taky zahrát způsobem, na který je profesionál krátký. Má své životní zápasy; některý dokonce své životní góly. Podívej se tady na Martina - ten, co si pamatuju, nikdy příliš nevynikal. Do Family Circle ho vynesly dva míče. V zápase, kdy Everton hrál o sestup. V téměř ztraceném mači dal z nemožných pozic dva góly. Od té doby hraje za Family Circle a musím ti říct, že už nikdy nedal gól - je to smolař; ale v rozhodujícím zápase zachránil svůj klub před sestupem. Jednoduše charakter.“ Pan Eliáš postavil Martina na levou spojku, na pravé křídlo usadil Jancho, rozmístil záložníky a střed a obsadil i bránu. Family Circle byl připravený k výkopu. „Můžu si zahrát za Family?“ zeptal se pan Eliáš. „Samozřejmě,“ řekl Vašek, „my s Josefem si vezmeme Stars - tak se vyrovnají šance.“ Bez velkých řečí se začal zápas. Spíš jsem přihlížel a jen tu a tam zahrál lehčí míč. Hrát dobrý fotbal nebylo snadné - to už jsem viděl. První poločas proběhl bez velkých incidentů; hráči šli do šaten za stavu 3:1 pro Stars. My jsme si sedli do klubovek a napili se. Byla to příjemná přestávka, kterou jsme, proti pravidlům, protáhli. Přišla totiž chvíle, kdy nám zachutnala JB. Probírali jsme hráče a filozofovali. Pan Eliáš nám vyprávěl, jak se v Bernu vydal nakupovat hráče. Nejdřív nám vylíčil, jak vyděsil prodavače, když vyndal z kapsy fišboun a začal v krámě na pultě zkoušet, jak to asi půjde s čerstvými, dosud nezabroušenými trenýrkami. To byla legrace musel prodavači vysvětlit, o co jde. Pak ale, když takhle vyšlo najevo, že pan Eliáš sestavuje mužstvo, vycítil prodavač příležitost. „Vedl mne dozadu,“ vyprávěl pan Eliáš, „nastoupili jsme do zdviže a sjeli do skladu. Když otevřel dveře, stály přede mnou obrovské regály plné knoflíků. Ten prodavač mne zavedl k velikosti, kterou našel podle předtištěného plánku, a otevíral zásuvky. Přede mnou byly stovky a tisíce hráčů. Ten chlapík lítal a brebentil, přinesl si lopatku a začal je nabírat, vážit a počítat, sypal je do pytlíků a přesvědčoval mne, že právě u nich mohu za své peníze dostat nejlepší hráče ve všech kvalitách, v jakémkoli množství. Hochu - to byla hrůza. Na mne dýchla obrovská neosobnost. Představ si, že ten chlap byl schopen prodat mi půl kila knoflíků a byl schopen zařídit mi za zvláštní cenu, aby z nich vyrobili hráče a poslali mi je na dobírku. Ne - to nešlo. Každý by byl stejný, bez historie, neměl by své vlastnosti. Já jsem se otočil a upaloval z toho obchodu. Musel jsem se vzpamatovat z představy, že by v kabině vedle mých klubů dupalo stádo cvičených mloků.“ „Ale principiálně je možný, že by nějaká firma okoukla tuhle hru, to, jak se zhotovují hráči, a začla vyrábět cvrnkací fotbal. Takových her jsou přeci stovky,“ řekl jsem. „To je možné a nic proti tomu nemám,“ řekl pan Eliáš. „Jenže tak 200 [pageend202]vznikne podobná a ve své podstatě jiná hra. Podívej se - já jsem každého hráče sám vyrobil. Vím, jaké svlaky který má, z jakých sirek - někteří mají svlaky z japonských párátek, vím taky, kdy jsem jakého hráče získal a jaké vlastnosti jsem mu chtěl dát, když jsem ho zhotovoval. Vím, co jsem od něj čekal a jak pak hrál, a vím taky, jakého hráče měl v oblibě Ferda a jakého Filomen, a dovedu ti vyprávět, jakou prošli dráhou a jak se některým olámali spodní hrany a zestárli. Jako třeba Harper - ten hrál za Liverpool. Ještě jim dělá trenéra.“ „Na toho si vzpomínám,“ řekl Vašek, „jeho brácha byl Sherwood.“ „To je neuvěřitelné, jak si je pamatuješ,“ divil jsem se. „Pamatuju si je ještě z dětství. Oba ti bráchové hráli v útoku.“ „A jsou pořád tady,“ ukázal pan Eliáš na kabinu Liverpoolu. „To jsou,“ řekl Vašek. „Jo - moc kecáme a zanedbáváme fotbal,“ řekl pan Eliáš. „Musíme si považovat, že nás matka nechává hrát.“ „Myslíš, že šla spát?“ zeptal se Vašek. Pan Eliáš pokrčil rameny. Vstali jsme a pustili se do hry. Druhý poločas byl dramatičtější, jednak proto, že Family Circle vyrovnal na 3:3, a jednak proto, že jsme se úplně ponořili do hry. Začali jsme hlasitě fandit. Vykřikovali jsme, dupali, kouřili cigarety jednu za druhou a pili whisky. Dostali jsme se do ráže. Lítali jsme okolo stolku a bědovali, když některý z našich hochů spálil šanci. Rázné zabušení na strop, jež nepochybně pocházelo od paní Eliášové nás upozornilo na nemístnost takového jednání. Podívali jsme se na sebe, pan Eliáš udělal past a hráli jsme dál. Samozřejmě za pět minut jsme dupali stejně jako předtím. Ozvalo se další, nanejvýš výhrůžné zabušení. „Ale, ale,“ pozvedl pan Eliáš s lehkou alkoholickou nerozvážností prst ke stropu, „matka se hněvá, pssst!“ Zápas se nám podařilo dohrát v decentním tónu. Přeci jen jsme měli za to, že noční klid se nemá porušovat. Když jsme se rozešli a já jsem odcházel do své komůrky, byl jsem si vědom určitého přestupku. Ale v žádném případě jsem nečekal uragán, který přišel. Ležel jsem už v teplíčku pod Vaškovou peřinou, když pan Eliáš po- lehoučku vkročil do ložnice. Ve své komůrce, nešťastně umístěné, jsem slyšel každý jeho krok. „Ty idiote,“ ozvalo se tak náhle a zvučně, že jsem leknutím strnul. „Ale Adélko, no Adélko,“ slyšel jsem konejšivý hlas pana Eliáše. „Jsi ožralý; nechoď mi do ložnice.“ „Adélko - vždyť jsme jen chvilku hráli fotbal.“ „Fotbal! Jsi opravdu idiot. Že se ten náš kluk nechá takhle zblbnout pomateným dědkem. A tak to bylo vždycky - fotbal a housle. A já se 201 [pageend203]o všechno starala. Já abych ti všechno obstarala. Všechny kšefty. Beze mne bys neměl nic. A ty se chováš pořád stejně!“ „Já vím, Adélko, - samozřejmě že máš pravdu. Jen se, prosím tě, uklidni.“ „Já se mám uklidnit - když ty si celý život vedeš svou. Nad tebou jsem zlomila hůl ale ty kluky jsi zničil. Udělal jsi z nich stejné blbce, jako jsi ty.“ „Dost, tak dost, tohle neříkej.“ „Právě tohle ti budu říkat. Proč myslíš, že se Filomen zabil! Proč? Protože jsi z něj vychoval změkčilce.“ „Ne - o Filomenovi nemluv. O Filomenovi, prosím tě, ne.“ „Teď prosíš, ale já o něm budu mluvit. Právě teď o něm budu mluvit.“ Strnul jsem. „Bylo to tak,“ pokračovala paní Eliášová, „že jste hráli fotbal, když se měl připravovat na školu, a že jsi ho podporoval v děvkaření. Byl jsi vždycky kurevník. A když jsem to zakázala, když jsem tu jeho frajličku vyhodila, byl jsi proti tomu. Tak dlouho jsi to s ním oplakával, až si pustil plyn. Aby tys měl trumfy v ruce - že já jsem satorie. Aleje to tak, že ho máš na svědomí. Ty to dobře víš.“ „Dobře, dobře, ale teď už mne, prosím tě, nech.“ „Tak to vidíš, takhle je to vždycky - nakonec prosíš. A s takovým chlapem mám žít. To je můj život. Zítra ale odjede ten budižkničemu, ten doktůrek, a vy budete pracovat. Jestli ještě sáhneš na fotbal, uvidíš.“ Nastalo ticho. Byl jsem strnulý po celém těle. Proč jsem musel tohle slyšet? Pak jsem pochopil, že jsem to musel vyslechnout já a že to musel vyslechnout Vašek a jeho žena, aby se pan Eliáš mezi námi zítra objevil jako ubohá figurka a aby bylo všem jasné, že stejně jako s ním, může zatočit s kýmkoli z nás. Ráno jsem se probudil a trvalo mi dost dlouho, než jsem se odhodlal sejít dolů, abych se umyl. Věděl jsem, že musím zmizet, a přál jsem si, aby se to podařilo co nejrychleji. Nejraději bych se vypařil a znovu se objevil nejméně sto kilometrů odtud. Ale nešlo to tak snadno, jak jsem si přál. Hned jak jsem sestoupil ze schodů předsíně, objevila se paní Eliášová. „Podívejte se, pane doktore,“ řekla hned, „chci vám něco říct. Vy asi už víte co.“ Zareagoval jsem neutrálním gestem. „Tak podívejte se - je vám doufám jasné, že tady nemůžete zůstat. My nejsme na hosty zvyklí. Nejsme zvyklí na to, aby se tu kouřilo, aby se hlučelo, pilo a chodilo pozdě spát. Vy tady rozkládáte rodinnou atmosféru a máte špatný vliv především na Vaška. Vašek se oženil, má dítě a potřebuje určitý řád. A vy ho porušujete - nemyjete po sobě sklenice, děláte si popelník z našeho auta, Marcele jste úplně sprostě vzal peřinu - to už mi také řekla - klidně přenášíte oheň z jedněch kamen 202 [pageend204]do druhých, když je třeba šetřit, a může se stát, že spadne uhlík a my třeba vyhoříme, kdy se vám zachce. Nedovedete pochopit, že náš vžitý a zaběhaný řád není možné porušovat. Jsme spořádaná rodina a jsme tu proto, abychom si v klidu odpočinuli, a ne proto, aby se tu kouřilo, klábosilo, aby se odhazovaly vajgly, hlučelo a chodilo po schodech. Nakonec ještě hrajete cvrnkací fotbal a ponocujete. Když Vašek někoho pozve na kafe, to je něco jiného - ale takhle to nejde; já i Marcelka jsme proti tomu, abyste tu byl. Když si Vašek uměl najít tichou a pracovitou ženu, s kterou se výjimečně dobře shodnu, měl by si umět vybrat i kamaráda.“ „Jistě,“ řekl jsem, „umyju se a pojedu.“ „Jsem ráda, že jste to pochopil,“ řekla paní Eliášová. „A ještě bych vám poradila, abyste si našel děvče - vypadáte opravdu špatně.“ „Jistě,“ řekl jsem. Umyl jsem se a sbalil si věci a pak sešel dolů, abych se rozloučil s Vaškem a s panem Eliášem. Našel jsem je na zahradě, jak každý v jiném rohu trhá rybíz. Paní Eliášová seděla za zahradním stolkem a zbavovala natrhané kuličky stopek. Co chvíli zvedla oči a přísným zrakem přehlídla zahradu. Přistoupil jsem k Vaškovi a rozloučil se s ním. Udělal jsem to rychle, protože mi bylo trapné dívat se, jak málo se vyrovnal s tím, co se stalo. Pak jsem přistoupil k panu Eliášovi a sedl si k němu na bobek. „Zdravím tě, hochu,“ řekl mi. „Musím jet,“ řekl jsem. „Dobře,“ řekl, „někdy si spolu zase zahrajeme.“ „Je mi líto, že to takhle dopadlo,“ řekl jsem. „Toho nelituj,“ řekl. „Obdivuju, jak jste klidný.“ „To jsem se naučil.“ „Ale stejně si myslím, že to je život nanic.“ „Ale kdepak,“ usmál se pan Eliáš, „já jsem pořád mezi prvotřídními hráči.“ „Ach tak.“ „Řekni, komu se podaří žít jen pro čistou hru.“ „Málokomu.“ „Tak vidíš.“ „Teď už musím jít,“ řekl jsem. Vstal jsem a vzal si svoje věci. Odcházel jsem okolo zahrady a byl jsem rád, že jdu, protože mi rvalo srdce vidět toho geniálního hráče, umělce penalt a nemožných úhlů, skloněného uprostřed plantáže keříků, s rukama rozežranýma nekonečným množstvím rybízových kuliček. Bylo mi, jako by, stejně jako za druhé světové války, do božsky zelených trávníků klubových hřišť dopadaly rakety V-zwei. 203 [pageend205]IVAN WERNISCH Tři Fuové V Potutváře, jen kousek od sídelního města, tři Fuové, Fu, Fu a Fu obdělávají malé políčko. Rostou na něm vycpávky do vysokých hodnostářských čepic. Pakliže celou úrodu nesežerou sousedovy krávy a císařovi draci, či nezaplevelí-li ji houšť vycházkových hůlek, sesbírají ji Fuové do nůše, tu naloží na některou ze svých žen a odeberou se do města na trh. Leč, jak už to bývá: urodí se čapky, neurodí se hodnostáři. A tak tři Fuové přinesou úrodu domů na otop, svalí se na své ženy a třou bídu. Jednou po deštích Fu osedlá ženu a jede se podívat, zda hodnostářské vycpávky již dosti nabobtnaly. Co však nespatří: na poli se utábořilo vojsko. Vše pošlapáno koňmi, ženy vaří vojákům kaši. I rozkřikl se Fu před setníkovým stanem a setník přikázal eunuchům, aby Fuovi vyplatili pytel. A nyní příběh dostane spád. Samozřejmě, Fu chce bratry ošidit a místo domů spěchá do hor. Fuové však se o tom brzy doslechnou, skočí do sedel a štvou ženy za ním. A protože dva vždycky běží rychleji než jeden, dostihnou ho právě ve chvíli, kdy na čerstvé ženě vyjíždí ze vrat hraniční stanice. Vrhnou se na Fua, setnou mu hlavu, useknou tlusťoučký pytel, pak přivážou ženy a jdou se občerstvit. Jenomže mají smůlu: hospodský je sice samý úsměv, je to však starý zkušený démon. Konec se odehrává za svitu měsíce. 204 [pageend206]Jednou Jednou jen kousek od nádraží potkal ženu v lidovém stejnokroji se dvěma kufry byla zřejmě v nesnázích přistoupil k ní a vše se seběhlo tak rychle že se nezmohl na slovo okamžitě zatčen odsouzen a propuštěn z výkonu trestu stál zcela ohromen před nádražím hleděl na všechno to hemžení kolem Zašli Zašli, tak co, tak zašli Zašli na štamprdli, však na tu štamprdli nezašli Šli, dali si štamprdli, na všecko se vyprdli Dny míjejí a teď je snad pondělí čtvrtek nebo sobota Míjejí mne a já jsem rád že je nemusím počítat do svého života (Poezii vybírá M. A.) 205 [pageend207]Vladimír Kozlík HOVORY S CHAN-ŠANEM Meditativní staročínská poezie v překladu Marty Ryšavé a s půvabným doprovodem barevných fotografií Vladimíra Kozlíka Vydal: PROSTOR v roce 1990 U Prašné brány 3, Praha 1, 116 29 [pageend208]TEOFIL B. KULKA Odchlípená podešev a jiné prózy román Připravuje: PROSTOR v roce 1991 U Prašné brány 3, Praha 1, 11629 [pageend209]HORUS Revue pro filosofii, hermetismus a duchovní vědy * Uveřejňuje prvořadé dokumenty Nového Aeonu jako předbíhající publikace nejdůležitějších návodů a pokynů nové duchovní práce ohrožujícího se lidstva. Prastaré moudrosti, filosofie, mystika, magie, psychologie, esoterismus, přírodověda, náboženství, umění, politika facety jediného briliantu — nebo barvy úplného spektra světla duchovního Slunce: časopis koncipuje tyto obory ze společného stanoviště. * HORUS soukromé nakladatelství a vydavatelství Martin Mrskoš adresa redakce: Pražákova 9, Brno, 61900 [pageend210]PROSTOR kulturně politická revue čtete nezávislý časopis prostor PROSTOR, soukromé nakladatelství a vydavatelství Aleš Lederer, U Prašné brány 3, Praha 1, 11629 [pageend211]16 [pageend212]