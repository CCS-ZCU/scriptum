český zahraniční časopis POLYG ON reportér ročník 9 číslo 8 11. prosince 1992 JAN KRISTOFORI [pageend1]Do nového po novotě Ruku na srdce: Slibuji - je to již skutečně naposled, co o tom bude řeč - o rozpadu Československa a vzniku dvou samostatných států České a Slovenské republiky. Zavinil to vlastně přelom času - konec roku 1992, počátek roku nového. Přesně ve 24.00 hodin dne 31. prosince 1992 nastane totiž ona „Hodina H". Hodina rozpadu a o vteřinu poté budou obě republiky vteřinová nemluvňátka. Dočkali se tedy ti, kteří, když zákon o rozpadu Československa získal jen tu vůbec možnou většinu ve federálním parlamentě, začali nadšeně zpívat, provolávat slávu a objímat se. Byli to jak Češi tak i Slováci, kteří s takovým nadšením oslavovali konec snu těch dávno mrtvých - T. G. Masaryka a M. R. Štefánika. Ale právě proto, že si o půlnoci onoho dne rozpadu budeme v kruhu blízkých a přátel připíjet na to, aby všechny nové dny roku 1993 byly šťastné a radostné; aby nám přinesly pohodu a zdraví; neměli bychom zapomenout i na přání těm právě zrozeným státním nemluvňatům. Vždyť teprve nyní nastává čas, kdy se ukáže, co bylo pro občany těchto nových států dobré, co jim přineslo užitek a prospěch. Ukážou se ovšem také i ty negativní stránky rozdělení. A že i těch bude dost, o tom hluboko ve svém nitru asi nepochybuje ani ten nejhorlivější zpěvák písně „Hej Slováci" v plenárním sále pražského parlamentu. Nedělejme si iluze. Mnohé z oněch více než dvou tuctů dohod, které podepsali v rámci dělení pánové Václav Klaus a Vladimír Mečiar, nebudou platit na „věčné časy". Spíše naopak. Naprostá většina odborníků je třeba přesvědčena, že do poloviny roku budou dvě rozdílné měny. A každý, kdo má jen sebemenší znalosti ekonomiky, si dovede vypočíst, že Slovensko na tom bude - alespoň dočasně - hospodářsky hůře než Česká republika. Vědí to ostatně i mnozí občané Slovenska, kteří si v českých a moravských a slezských bankách zakládají svá konta. Nedělejme si ale iluze ani o tom, že vše půjde při dělení tak snadno, jak se o tom doma i v zahraničí snaží přesvědčovat ti, kteří se s rozdělením a rozpadem Československa ztotožňují. Mnozí na špici obou republik z toho všeho budou mít ještě dlouho zamotanou hlavu. A mnohý, který se dnes sluní pod novými státními symboly, zmizí vbrzku z politického nebe a z povědomí lidí. Tak tedy, zvedněme číši, přátelé! A připijme si na počátku onoho osudového roku 1993 lahodným jihomoravským, slovenským či mělnickým vínem. Na zdraví a úspěchy nových republik. I my v exilu si přejeme, aby nové státy vzkvétaly - k dobru a prospěchu všech. Všech, kteří vědí, že pojem domov a vlast je něco víc, než pouhé slovo... RUDOLF STRÖBINGER Sdělení příznivcům POLYGONU v Československu Vážení přátelé, doposud jsme vyhověli všem, kteří si nejpozději ještě v září objednali náš časopis a platili předplatné v korunách (10 Kčs za číslo). Další objednávky jsme již nemohli z finančních důvodů přijímat. Nemusíme podotýkat, že to byl „obchod" ztrátový. I kdyby byl časopis sám o sobě zdarma, jen poštovné se nyní zvedlo z původních 2 na 7 Kčs, obálka téměř 2 Kčs, takže do těch 10 Kčs už zbývá jen jedna jediná koruna na výrobu časopisu, který se vyrábí bohužel v zemi v Evropě snad nejdražší. Kdybyste se chtěli ptát, proč jej netiskneme doma, v Československu, že by to bylo levnější, byli bychom v rozpacích, který ze všech důvodů jmenovat nejdříve. Ale snad se to časem zlepší. Nemyslete si však, že vás chceme nechat bez Polygonu. Spojili jsme se totiž s jiným časopisem, který vychází v Praze, má zajištěnou distribuci a povolenou novinovou sazbu poštovních zásilek. Ten bude přebírat většinu článků z Polygonu, takže nepřijdete o zajímavosti, které přináší Polygon. Navíc v něm najdete články se zajímavostmi pro „lid domácí". Ten časopis se jmenuje „Český dialog" a od 1. ledna 1993 ponese rozšířený název „Český dialog ve spojení se zahraničním časopisem Polygon". Vychází čtrnáctidenně, má 24 stran, stojí 5 Kčs/číslo (malé zvýšení není však vyloučeno). Jeho adresa: Český dialog, K lipám 24,19000 Praha 9. Telefon 881169. Vydava- telkou je paní Eva Střížovská. Dosavadní odběratelé Polygonu v Československu dostanou číslo 1/1993 automaticky. A nezapomeňte doporučit odběr svým známým! Dále tu máme ještě kategorii odběratelů v Československu, jimž zaplatili předplatné Polygonu příbuzní nebo známí některou západní měnou. Ti budou samozřejmě dostávat originál-Polygon dále. Z OBSAHU: Rudolf STRÖBINGER: Do nového po novotě - úvodník [2] - Jaroslav BOHANES: Život v našich republikách [3] - Vladimír VALENTA: Ex-Česko- slovensko na dně propasti? [5] - Milan HULÍK: Z právníkovy palety [9] - Vlastimil RADKOVICKÝ: Nebožka ještě dýchá [11] - Alexej ŽÁK: Mé poznatky a zkušenosti [13] - Arnošt WAGNER: Stav hladiny na diplomatických tocích [15] - Dušan NOVÁK: Nesnáze Škody Plzeň a jiné další nesnáze [17] - Jan JIRÁSKO: Duchovní stát? [19] - J. TEPLÝ: Po třech létech [19] - Zdeněk LEINER: 0 vlku, koze a komunistických zločinech v Československu [21] - Josef KOLÁČEK: A přece se točí [22] - Pavlína PILCOVÁ: Vánočníkouzla[23] - Pavel STILLER: Naposledy společně také ve filmu [24] - Adolf F. J. KARLOVSKÝ: Brněnský Mikuláš [26] - NECHUTNOSTI [27] - M. SWINKELS-NOVÁKOVÁ: Důmyslný rytíř Bolek Polívka [28] - DOPISY ČTENÁŘŮ [29] Kresby v tomto čísle: Jan KRISTOFORI [-<-] - Radek KUČERA [R. K.] Toto číslo vyšlo 11.12.1992. - Číslo 1/93 vyjde 22.1.1993 (redakční uzávěrka: 12.1.1993). 2 POLYGON 8/92 [pageend2]JAROSLAV BOHANES Život v našich republikách (11. října - 26. listopadu 1992) Rychlým krokem k zániku - s překvapeními cestou Po schůzce vlád v Kolodějích se na chvilku zdálo, že je konečně shoda o dalším postupu a že se nebudou opakovat nedorozumění. Ale již za tři dny - 13. října - se tato naděje rozplynula, slovenská reprezentace opět překvapila. Národná rada Slovenska pověřila premiéra Mečiara některými pravomocemi, které příslušejí presidentovi, např. dojednáváním a ratifikováním mezinárodních smluv, přijímáním a pověřováním vyslanců, propůjčováním vyznamenání, udělováním amnestie, zahlazováním trestů apod. Tento zčistajasna učiněný krok, neprojednaný ani neoznámený české straně, je ve zjevném rozporu se stále ještě platnou ústavou a znamená další krok k rozkladu Československa - protože dále rozšiřuje dvojprávní stav. Další nečekané překvapení připravilo předsednictvo Mečiarova HZDS. Na novém zasedání 17. a 18. říjná v Kremné se rozhodlo doporučit ratifikační referendum na Slovensku ještě v tomto roce, a to 15. prosince 1992. Otázka by měla znít: „Souhlasíte se státoprávním uspořádáním podle smluv mezi českou a slovenskou stranou?“ Překvapení vyvolalo reakci. Někdo v tomto taktickém tahu vidí opět snahu o návrat k Unii nebo unii, jiní zase snahu HZDS zbavit se odpovědnosti za rozpad státu a přesunout ji na „vychytralé Čechy, kteří se nás chtějí zbavit“. Další to hodnotí jako podvod, kterým by se HZDS „zařadilo mezi nedemokratická a totalitní politická hnutí“. I když odmítneme takové ostré hodnocení, musíme připustit, že referendum by v tomto časovém zařazení mohlo otevřít celou otázku státoprávního uspořádání zase od začátku. To by vyvolalo nežádoucí nejistotu a chaos v dosavadním relativně klidném procesu. Při této příležitosti řekl Václav Klaus redaktoru německého časopisu Der Spiegel, že je „pro Čechy nepřijatelné, aby Slováci měli na jedné straně svou vlastní armádu a na druhé straně požadovali jakousi českou pojišťovnu. Obojí mít nemohou.“ Nehledě na tyto „drobné příhody“ pokračoval proces rozpadu. Federální vláda schválila návrh zákona, podle něhož ČSFR zaniká k 31.12.1992 a s ní i všechny federální orgány. Tento zákon byl připraven pro setkání vlád v Javorině v Tatrách 25. -26. října. Stejnou měrou se na zániku federace podílejí i obě republikové vlády a oba republikové parlamenty. Experti obou stran vypracovali v Praze za pouhé tři dny osm návrhů mezistátních česko-slovenských smluv o vnitřní bezpečnosti a pořádku, o osobních dokladech, o zrušení vízové povinnosti, o pobytu cizinců z třetích států, o vymezení hranice, o finanční kriminalitě, o boji proti terorismu, pašování drog, a další. Také tyto návrhy byly připraveny pro jednání v Javorině. V těchto říjnových dnech tedy obě strany výrazně pokročily v přípravě konce Československa. Nevyřešenou zůstala zatím otázka občanství. Slováci navrhovali dvojí občanství, kdežto Češi jen jedno - s cizineckým režimem se značnými úlevami. Javorina byla místem schůzky republikových vlád 25. a 26. října. Přítomni byli i předseda Národné rady Slovenska I. Gaš- parovič, guvernér Čs. státní banky J. To- šovský a na části jednání i federální premiér J. Střáský. Nejdříve byla uzavřena dohoda o celní unii. Obsahuje jednotné celní území s volným pohybem zboží a služeb a společnou celní a obchodní politiku vůči třetím zemím. Celní unii má koordinovat Rada celní unie, složená paritně, se sekretariátem. Bude zastupovat unii v zahraničí, ale nebude mít rozhodovací kompetence. Vedle ní bude zřízena rozhodčí komise pro řešení případných sporů. S celní unií bylo připraveno memorandum, se kterým premiéři odjeli 28. října do Londýna na schůzku Visegrádské trojky s představiteli ES J. Majorem a J. Delor- sem. Dále byly podepsány dohody o spolupráci v oblastech měny, zaměstnanosti, sociálního zabezpečení, životního prostředí, školství a zdravotnictví, právní pomoci v trestních a občanských věcech, při vyhledávání trestní činnosti a další. Celkem 22 smluv bylo připraveno a 15 z nich bylo schváleno, tedy nesporně dobrý výsledek. Nevyřešeno zůstalo občanství, které bylo ponecháno k rozhodnutí národním radám republik. Javorina proběhla zcela hladce, ale dva nejtěžší problémy se na ní neřešily: dělení majetku a armády. Majetková otázka byla předána zvláštní komisi expertů, která měla připravit kvantifikovaný přehled celého majetku federace, který se bude dělit. Pokračování schůzek bylo dohodnuto na 9. listopad v Židlochovicích u Brna. Tam byly na pořadu finance, daně, doprava a spoje, zemědělství a další otázky. Kurs na zánik zůstává, tempo se zvyšuje V říjnu se zformovala jednoznačná orientace obou vlád a přes obvyklá překvapení ze slovenské strany vznikl jakýsi „mezivládní konsens o zániku“. Tento konsens se v listopadu zpevnil a vývoj se začal zrychlovat. Po celní unii a 14 dalších smlouvách se vlády soustředily na dva hlavní zákony, které měly zajistit klidný zánik státu, tolikrát slibovaný jak vlastní, domácí veřejnosti, tak také - a především - veřejnosti světové: 1.) zákon o zániku federace a 2.) zákon o dělení majetku. Kromě obou republikových vlád na nich pracovala i vláda federální. Ta předložila již 4. listopadu federálnímu shromáždění svůj návrh zákona o dělení majetku. Vypracovala přehled majetku, který vykázal přes 633 miliard korun, z čehož armádní majetek činí asi 418 miliard. Návrh obsahoval tři principy pro dělení: 1.) historický, 2.) poměrný a 3.) územní. Obě vlády tento návrh projednaly v Židlochovicích 9. listopadu. Zákon o zániku federace se projednával ve federálních výborech a hned první dny ukázaly, že přijetí zákona bude ve federálním shromáždění obtížné. Židlochovice (9.11.1992) přinesly shodu o návrhu zákona o dělení majetku. Vlády jej doporučily k přijetí federálnímu parlamentu. Kromě toho se uzavřela řada dalších dohod mezi budoucími sousedy: především dohoda o dobrém sousedství a spolupráci na 15 let, dále dohody o zabránění dvojímu zdanění příjmů a majetku, o devizových otázkách, dopravě a spojích, zemědělství, potravinářství, lesním a vodním hospodářství aj. Dohody se nedosáhlo o obraně a některých finančních problémech (dělení zlatého pokladu, celní a daňová hranice, hraniční celnice aj.). Pro tyto otázky byla ustavena šestičlenná komise, aby vypracovala návrhy řešení pro předsednictva vlád na jejich setkání za 14 dnů, tj. 23. listopadu. Dosáhlo se významné shody o tom, že daňová reforma bude zahájena v obou republikách k 1.1.1993. Shoda panovala i v dalších oblastech. Vlády si slíbily, že se obě republiky uznají k 1.1.1993 a naváží normální diplomatické styky. Dohodu o volném trhu s Polskem a Maďarskem v rámci Visegrádské trojky již podepíší samostatné republiky až po Novém roce 1993. Hlavním výsledkem židlochovické schůzky bylo schválení návrhu zákona o dělení majetku, který byl také federálním shromážděním přijat 13. listopadu - i když až po složitém dohadovacím řízení ve třetím kole. Ze zákona byl přitom vynechán historický princip, který stejně představoval pouze 1,5% majetku. První ze dvou nejdůležitějších zákonů pro zánik státu tedy nečekaně prošel a zbýval již jen poslední - o samotném zániku. Po prvním neúspěšném projednávání v parlamentě byly požádány obě národní rady, POLYGON 8/92 3 [pageend3]aby se k němu vyjádřily a usnadnily svou podporou rozhodování federálním poslancům. Jako by se federální shromáždění v poslední chvíli zaleklo své odpovědnosti za konečný „absolutní“ rozsudek nad Československem, který mají vyslovit. Proto se 17. listopadu sešly zvláštní komise předsednictev obou národních rad v Jihlavě, dohodly se a doporučily plénům obou sborů tento zákon podpořit. Obě národní rady uposlechly a 18. listopadu zákon podpořily - ČNR v poměru 106 : 67 a v NRSR v poměru 73 : 16 při 42 abstinencích. Ani tato morální podpora však nestačila. Federální shromáždění jednalo v příští den a bouřlivě diskutovalo. Opozice trvala na své podmínce dodatečného, ra- tifikačního referenda, jak je navrhl poslanec ČSSD Fišera. Ve slovenské části sněmovny národů chyběly 3 hlasy - zákon neprošel. Bylo zahájeno dohadovací řízení, které nevedlo k dohodě. Schůze byla přerušena a dohadování mělo pokračovat do 24. listopadu. Rozsudek nad Československem vynesen Vypadalo to tak, že se dohody mezi koalicí a opozicí nedosáhne. Na tuto situaci zareagovala Česká národní rada svým prohlášením o převzetí odpovědnosti spolu s českou vládou za kontinuitu státní moci a za zajištění oprávněných zájmů a potřeb občanů na území České republiky. Toto prohlášení uvítal V. Klaus a schválil je i V. Havel. Překvapen nebyl ani V. Mečiar, který s ním v podstatě souhlasil. 24. listopadu mimořádná mlha zabránila slovenským poslancům odletět včas z Bratislavy do Prahy a tak se zasedání federálního parlamentu muselo odložit na příští den. Mezitím se intenzivně vyjednávalo. Koaliční strany hledaly spojence v řadách opozice a nakonec je našly. 25. listopad - den rozsudku nad Československem, tak lze nazvat tento den. Federální shromáždění schválilo po poledni - ve 13.30 hod. - zákon o zániku ČSFR. Ve sněmovně lidu jej podpořilo 92 ze 144 přítomných, v české části sněmovny národů 45 ze 72 přítomných a ve slovenské části 46 ze 72 přítomných. Kromě koaličních poslanců podpořili návrh zákona o zániku opoziční poslanci: 5 z Liberálně-sociální unie, 2 ze Strany demokratické levice, 2 z Čs. sociální demokracie a 3 ze Slovenské sociální demokracie. Federace zanikne 31.12.1992, nástupnickými státy budou Česká republika a Slovenská republika. Zákonodárné sbory obou republik mají tvořit poslanci jak národních rad tak i federálního parlamentu - tedy převod poslanců z federálního parlamentu do národních rad byl schválen (zlé jazyky tvrdí, že to byl jeden z „přesvědčovacích“ argumentů). Plné uspokojení nad přijetím zákona vyjádřil předseda federální vlády i řada dalších prominentních politiků na české i slovenské straně. Přesto konstatoval, že česká strana nemá k oslavám žádný důvod. Může jen pociťovat uspokojení z toho, že ustoupila, aby vyhověla touze druhého národa a že tak učinila včas a s plnou důstojností. Další členové koaličních a opozičních stran a hnutí českých i slovenských vyjádřilo buď střízlivé konstatování skutečnosti nebo mírně optimistickou naději na uklidnění vnitropolitického vývoje a v dobrou budoucnost nových republik. Opravdových oslavovatelů bylo v parlamentě jen málo. Zánik Československa oslavovali bouřlivě jen poslanci za Slovenskou národní stranu. 26. listopadu rozhodl federální ústavní soud o t.zv. lustračním zákonu, resp, o návrhu 99 poslanců federálního shromáždění, který tento zákon napadl pro kolizi s Listinou základních lidských práv. Ústavní soud konstatoval, že část textu zákona, která se týká důvěrníků a kandidátů spolupráce s StB, odporuje této listině, celkově však tento zákon potvrdil. Soud věnoval tomuto případu mimořádnou pozornost, protože podle soudce Zd. Kesslera není jen československou vnitřní záležitostí, ale může se stát precedentem pro další postkomunistické země. Rozhodnutí soudu je nebo bude pro nástupnické státy relevantní jen tehdy a v té míře, zda a jak jej převezmou republikové parlamenty. Jak řekl předseda ústav- něprávního výboru ČNR M. Výborný, rozhodnutí národních rad republik nemůže ústavní soud nijak ovlivnit. Slovenský parlament tento zákon jako celek s největší pravděpodobností zamítne. Příznivé ohlasy v zahraničí Především západní sousedé v Německu hodnotí kladně výsledek hlasování ve federálním parlamentě. Vidí v něm důkaz o politické zralosti, důkaz, že národní emancipační procesy mohou probíhat civilizovaně, demokraticky a bez násilí a také poučení, že tvrdošíjné lpění na Versailleských dohodách vede k nebezpečným eskalacím a střetům. Kladné hodnocení pražského rozhodnutí je slyšet i z jiných zemí, např. z Polska, Itálie atd. Jednání neskončilo, na pořadu je společný majetek V. Klaus i jiní vedoucí politikové české scény vyjádřili nikoliv radost, ale určité uspokojení a důvěru, že nejhorší je zažehnáno. Vzduch se pročistil a místo sporů a dohadování bude možno přejít k pozitivnímu a věcnému a proto i klidnému nebo aspoň klidnějšímu jednání o víceméně technických problémech, aby se rozdělení státu provedlo co nejlépe, rychle a spořádaně. Tuto naději je možno sdílet jen se značnou rezervou a již první dny po potvrzeném datu „státního pohřbu Československa“ ukazují, že rezervovaný postoj k nadějím na hladký průběh je bohužel oprávněný. Společnou scénu československých sporů opouštějí politické a státoprávní problémy a na jejich místo vstupují otázky majetkové. Ještě v tomtéž týdnu, v němž se ukončil politický boj o společný stát vítězstvím bojovníků za samostatné Slovensko, přichází slovenská strana s výraznou eskalací svých majetkových požadavků. Zdá se, že na české straně sílí vůle dále již neustupovat. Naznačil to ministr pro privatizaci v české vládě J. Skalický, který nevyloučil zásadní postup, resp. protiopatření z české strany, pokud slovenská strana nebude respektovat základní dohody o způsobu dělení majetku, kterých již bylo dosaženo. V. Mečiar zase svými výroky o změněném přístupu slovenské vlády k řešení plynovodu, kde se rýsovala dohoda, vytváří nový zdroj nedorozumění. Majetkové a hospodářské problémy přinášejí nové zdroje napětí, nové příčiny zhoršení politického vztahu mezi rodícími se nástupnickými státy. Nikdo jistě nemohl očekávat, že dělení majetku bude snadnou záležitostí. První signály však naznačují, že majetkové vyrovnání mezi Čechy a Slováky bude mnohem obtížnější a že na tomto poli není možno očekávat žádnou vstřícnost. Budeme se naopak musit vyzbrojit velikou trpělivostí a vytrvalostí, protože jednání bude tvrdé a dlouhé - určitě nepoměrně delší, než bylo tříleté ,řešení“ státoprávního uspořádání. Půjde jen o to, abychom ani v nej kritičtějších fázích, kterými bude „boj o majetek“ nepochybně procházet, zachovali na obou stranách nezbytnou míru ochoty slyšet i druhou stranu a neopustili hranice civilizovaného dialogu i v těch nejvypjatějších momentech jednání. Je třeba si uvědomit na obou stranách česko-sloven- ské hranice, že „divoká fáze“ jednání o majetku by mohla vyústit v absurdní formu jakési hospodářské války, která by pro obě slabé ekonomiky mohla vést jen k ještě hlubší hospodářské a s ní i k politické krizi, zhoubné pro obě strany. Konec Československa - jeho odkaz nesmí být opuštěn Československo zaniká, ač nebylo nikým poraženo, nikým dobyto. Zaniká „z vlastní vůle“, přesněji „z příliš slabé vůle“ občanů bránit společný stát. Na jeho území vznikají dva nové malé státy. Teprve příští léta vydají svědectví, zda naše současné rozhodnutí je šťastné a moudré. Současní aktivní i pasivní účastníci tohoto dramatu, my všichni, občané budoucích nástupnických států, stojíme před nesmírně těžkým a odpovědným úkolem vytrvat v zápase o vybudování skutečně demokratických společností na obou stranách Malých Karpat a zachovat co nejužší česko-slovenské vztahy, vzájemné porozumění a přátelství, hospo4 POLYGON 8/92 [pageend4]dářské a zvláště kulturní společenství bez ohledu na politické hranice, které budou mezi nás vsunuty od počátku příštího roku. Je na místě smutek? Jistěže ano. Zaniká stát, který si za poměrně krátkou dobu svého trvání získal vysoké uznání všech slušných a demokraticky smýšlejících lidí na celém světě. Stát, pro který obětovalo všechno svoje úsilí i životy mnoho Čechů, Slováků i příslušníků jiných národů, skvělých lidí, občanů tohoto státu. Stát, který poskytoval mnoho významných výhod a ochranu pro všechny občany svým demokratickým charakterem a svou nepotlačitelnou vůli bránit demokratické ideály. Demokratická tradice je a zůstane navždycky spojena s Československem, přes všechna ta strašná léta nacistické a potom komunistické okupace. Československo je a zůstane spojeno s mravní velikostí jeho zakladatelů T. G. Masaryka, M. R. Štefánika a E. Beneše, přes všechny jejich lidské chyby a omyly, jichž se snad ten či onen z nich dopustil. Všichni jeho občané a občané nově vznikajících samostatných států ještě budou mít mnohokrát příležitost poznat, jak mnoho znamená a váží ve světovém měřítku právě ta demokratická tradice, kterou tito velcí mužové založili. Bylo by neodpustitelnou chybou, kdybychom ji nedovedli udržet. Brno, 30. listopadu 1992 H VLADIMÍR VALENTA EX-ČESKOSLOVENSKO - na dně propasti ? Prečo v tejto osudovej chvíli mlčia vedci, historici, umelci aj univerzity a Akademie? Prečo aj organizácie odboja a prečo aj odbory? Prečo sa dáme bez odporu, apaticky, sťa dobytok hnaný na porážku, postrkovať a prečo nevoláme, ktorí to vieme, z plných pľúc, že ľudia, veď to nie sú svetlá, veď sú to bludičky! Ci už nemáme ani vôle, ani sil, my, miliony takto ohrozených občanov v minute poslednej sa tomuto riešeniu vzpriečil a vzo- priet? Už skutočne nemáme? Teda čakáme na Requiem? Martin Kvetko: SKÔR AKO ZAZNIE REQUIEM, Telegraf, 30.9.1992. K záměru Slovenska uzavřít s Německem v blíže neurčené budoucnosti vlastní smlouvu, která bude „vyjadřovat zájmy Slovenska a Německa“, Mečiar dodal, ž" dosavadní smlouva byla „šita v ČSFR pro dva, teď ji chceme přesít pro jednoho“. - „Naší zemi se dobře dařilo vždy, když jsme měli dobré vztahy s Německem, “ řekl slovenský ministerský předseda. Vladimír Mečiar v zahraničním výboru Spolkového sněmu v Bonnu 14.10.1992 (Lidové noviny 15.10.1992). Pro mne nepochybně Vladimír Mečiar není osoba, se kterou bych šel na víno a měl chuť si s ním popíjet a povídat (potlesk), o tom není sporu. Na druhé straně je to reálný politik, je to reálný vítěz slovenských voleb a pokus ho démonizovat tak, jak se to děje v českém a světovém tisku, je nesmysl. Neslouží ku prospěchu nikomu. Václav Klaus 2.9.1992 v Torontu (NOVÝ DOMOV, 17.9.1992). „Teprve budoucnost ukáže, zda Československo bylo vývojovou anomálií nebo něčím, na co budeme vzpomínat s pýchou a lítostí, co už však nelze slepit dohromady. “ Stručný projev (v Brně 22.10.92) Václava Klause přerušovali Brňané často souhlasným potleskem. Potleskem přijali i jeho výzvu „k národní jednotě Čechů v Brně a Praze, Čechů v Ostravě a Plzni, Čechů v Čechách, na Moravě a ve Slezsku“. To však neznamená negaci Moravy. „ O Moravě musejí rozhodnout sami Moravané, avšak všichni, ne jenom ambiosní politikové. “ Lidové noviny, 23.10.1992. Může tento stát ospravedlnit svou existenci? Může získat důvěru, loajalitu či dokonce lásku svých občanů? Bude to stát národní nebo občanský? Jakou podobu musí mít jeho instituce? STÁT TLUČE NA DVEŘE (LN, 24.10.1992), o thematech konference Občanského institutu „Idea české státnosti“ 24. - 25.10.1992 na Pražském hradě (účastnili se i Havel, Schwarzenberg a Tigrid). Petr Vopěnka příspěvkem o vztahu Slovenska uvedl, že „křepčení kolem vatry, které dokáže i lidojed, není projev suverenity dospělého národa a český stát by neměl některé Slováky, kteří neumějí ani poděkovat, vybavovat věnem“. Luboš Dobrovský vyjádřil nesouhlas většiny přítomných tímto příspěvkem, v němž postrádal křesťanskou mravnost. Lidové noviny, 26.10.1992 z konference o idei české státnosti. Předseda ČNR Milan Uhde poznamenal, Že český stát nevzniká svobodnou volbou. „Slovenský národ se necítil s námi svoboden a my se rozhodli tento pocit respektovat, “ řekl. Vznik státu chápe jako 'navštívení'. Za příměr použil Ježíšovu rodičku Marii, která věděla, čemu se jako svobodná matka vystavuje, a stejně své 'navštívení' poslechla. „ Vykonejme vše, abychom unesli naše navštívení, abychom uspěli, “ zakončil Milan Uhde. Lidové noviny, 26.10.1992 (o „slavnosti obnovení českého státu“ na Vyšehradě v sobotu 24.10.1992). Předseda ODA a místopředseda české vlády J. Kalvoda k tomu uvedl, že česká koalice neříká, že Slovensko vystoupilo Z federace, protože by tím řekla, že pokračovatelem Československa je ČR a že Slovensko „ uteklo “. Česká vládní koalice o to záměrně neusiluje, protože chce dvoustranným jednáním dosáhnout klidného zániku státu, dodal. Na dotaz, zda může ČR vystoupit z federace, odpověděl, že nemůže vystoupit z ničeho, z čeho vystoupil již někdo jiný. Lidové noviny, 21.11.1992. „ ... ani jedna z republik nesmí používat státní symboly současné ČSFR, ani symboly, které by s nimi mohly být zaměnitelné. “ Plénum NR SR na včerejší schůzi schválilo tento požadavek a doplnilo jím usnesení NR SR k vládnímu návrhu zákona FS o zániku ČSFR. Jak A. Hmo (poslanec za separatistickou SNS) sdělil, v praxi Jde jen o státní vlajku ČSFR. Kdyby si ji CR ponechala, vzniklo by tím „nepřímé následnict- ví“ a CR by mohla profitovat z dobrého jména. Lidové noviny, 18.11.1992. Výbory (Federálního shromáždění) nakonec schválily kompromisní versi, která říká, že ČR a SR nesmíj>o zániku ČSFR užívat státních symbolů ČSFR. Lidové noviny, 18.11.1992. Jak uvedl Jiří Payne (ODS), bylo by dnes už společný stát možné udržet „snad s použitím armády“. „Nyníse však o ničem nerozhoduje. Zlom nastal před dvěma léty přijetím kompetenčního zákona. “ Z jednání ČNR, Lidové noviny, 18.11.1992. Slovensko se podle předsedy vlády SR Vladimíra Mečiara nachází na hranici vyčerpání finančních zdrojů. „ Vstoupíme do celonárodního dialogu a budeme si vyjasňovat, jak z této situace ven.“ Slovenský POLYGON 8/92 5 [pageend5]premiér to včera řekl v rozhovoru pro Slovenský rozhlas. Lidové noviny, 18.11.1992. * * * 1. ledna 1993 skončí provisorium, které hledalo cesty, jak nahradit komunistickou vládu a přitom neudělat konec se státní strukturou, kterou si komunisti vytvořili ke svému obrazu. Ukázalo se, že stát není automobil, kde stačí si sednout k volantu a ono to pojede dál. Skončí tedy „československá“ komunistická, do demokracie ne- transformovatelná federace. Nikoli Československo. To Československo, za které se dosud zaměňovala federace, existuje a bude existovat i nadále. Tak jako existovalo za Protektorátu a jako existovalo od února 1948 v srdcích a myslích těch, kteří je nezradili. A možná neměl pravdu ani Václav Havel - který má tolik dobrých kvalit, ale v předvídání politického vývoje se mnohokráte zmýlil - když říkal za svého nedávného pobytu na Slovensku: „Bylo by naivní spoléhat na to, že brzy po rozpadu federace a vzniku dvou samostatných států si to tyto státy rozmyslí a opět se spojí. “ Václav Havel na Slovensku, LN, 16.11.1992. Říkám, že Václav Havel nemusí mít pravdu, protože už jsme zažili jeden rozpad státu. Tehdy temnotou následujících šesti let mohli prohlédnout jenom ti, kteří věřili, ne ti, kteří si mysleli, že vědí. Proto také dnes nelze mlčet nikoli pouze k tomu, co se děje, ale i k tomu, jak se to děje. Jde mi o to, že ti, kteří kdysi byli nazváni šedou zónou a kteří dnes sedí ve vládních křeslech proto, že byli lepší než ti, kteří se pokoušeli naroubovat demokracii na komunistickou strukturu, i oni jako by nemysleli na to, co bude možná v blízké budoucnosti. Nepamatují na to, že demokratický vývoj na Slovensku nemůže dlouho existovat ve společenství s demagogií dnešního režimu, který je ekonomicky na lopatkách ještě dříve, než vlastně převzal veškerou moc. I já si myslím, jako většina českého národa, že musel být učiněn radikální konec nekonečným tahanicím s těmi, kteří chtěli rozvrátit republiku a na něž by neplatilo nic mimo „použití armády“. O tom budou pravděpodobně historici a příští generace dlouho spekulovat. Tak, jako my spekulujeme o Mnichovu, o únoru 1948 a o srpnu 1968: zda má demokratický stát právo i povinnost se bránit silou, když už nemá jiné prostředky. Proto vývoj, který nastal po červnu tohoto roku, a který skončí rozchodem 1. ledna 1993, se nedá zastavit. Aleje naivní, a státníka nedůstojné, se vzdávat Masarykova a Štefánikova díla a nepřipravovat už dnes budoucnost. Namísto toho jsme svědky trapné frašky, kde otrapové z bratislavské stoky si myslí, že mohou kopat do toho, co povzneslo slovenský národ ze dna propasti a díky čemuž i oni se umí dneska podepsat. Stát, který si nechává zakázat od Mečia- rova parlamentu, jaké symboly smí a jaké nesmí uctívat, nemá naději, že by jej jeho občané, či lépe obyvatelé, považovali za nástupce Masarykova Československa. A těžko se najde Čechoslovák, kterému by imponovalo náhlé křesťanské vzplanutí a podsouvání staronové duchovní idey českého státu - které navíc známe z apelů za Protektorátu. Namísto odkazu Masarykova, Štefánikova, i mužů 28. října 1918, připomínají nám prvního českého krále Vratislava II., o němž víme leda to, že pomáhal vojensky německému císaři Jindřichovi proti papeži Řehořovi a za to si vysloužil povýšení. Ti, kteří jsou ochotni zaplatit za klid a mír, aby co nejdříve ze státu sta- bilisovali to, co jim zbylo, akceptují „překřtění“ státu. Je to ovšem ironie, že netuší - nebo nedávají najevo - že se dočkají jen dalšího proviso- ria, nikoli definitivní státní formy. Nejen východní část Československa není schopna přežít. Jakkoli sametové rozdělení státu nebude schopno zabránit jejímu ekonomickému úpadku. I západní část, jakkoli ekonomicky lépe vybavená, bude nucena brzo hledat, vedle svého mezinárodně politického uznání, geopolitické zajištění jako protiváhu jiných mezinárodních tlaků. Už dnes se ukazuje, že příliv kapitálových investic nelze regulovat a nelze si vybírat. Ti, kdo o tom rozhodovali, zřejmě brzo poznají, jestli už nepoznali, že nikoli nějaká nenávist sousedního národa, ale jen fakt jeho ekonomické síly vytvoří situaci, která překračuje hospodářskou problematiku a dotýká se problémů státní existence. Vliv tohoto druhu sil pracuje tak v celém světě. Jakmile jednou v kterémkoli státě zahraniční investice jsou zapojeny do hospodářského systému státu, nelze dělat nic jiného, než nechat volně působit ekonomické síly, které diktují svoje podmínky, a provádějí integraci jeho obyvatelstva do širších, mezinárodních celků. A stát, kterému se nenabídly dosti pestré alternativy z rozličných koutů světa, se ocitá v ne právě žádoucí situaci politické závislosti, před níž jej neochrání ani to sebelepší mezinárodní společenství. Proto se budou muset i pro tuto republiku hledat nové mezinárodní konstelace, které by otevřely výhodnější možnosti národní existence. A protože i Slovensko - a asi ještě dříve - bude hledat novou orientaci, opět se objeví československá státní alternativa. Bude to nejen proto, že Československo nelze vyhladit z mysli a srdcí mnoha jeho občanů, ale i proto, že to je nejideálnější forma státní existence pro občany obou „nástupnických“ států. Ovšem podmínky nového spojení budou jiné a politici budou jiní rovněž. Než k tomu však dojde, budou pokusy s hledáním jiného řešení. Nedávno premiér Václav Klaus řekl, že jakékoli spojení do širšího celku bez Rakouska nebude bráno v úvahu. Což je ovšem zajímavý názor, ale je na čase si uvědomit, že - navzdory všemu předstírání - politické síly uvnitř Československa nejsou určovatelem směru vývoje. Ale jsou ve vleku sil, z nichž mnohé ani nelze rozeznat, kdo vlastně za nimi stojí. Podíváme-li se na všechna ta prohlášení našich politiků od r. 1989, vidíme, že se málo splnilo z jejich předpokladů a mnohé přísliby skončily v rozčarování. Neporoučíme větru, dešti, ale jsme promočeni na kůži. Musíte nám pomoci. Nikoliv z milosrdenství k chudým příbuzným, jimiž jsme, ale protože je to ve vašem vlastním zájmu. A tato pomoc se nesmí omezit jen na peníze. Musí to být rovněž pomoc politická, morální a dokonce i duchovní. (L interview V. Havla ve francouzském listu LE FIGARO 26.10.92, podle LN 27.10.92.) Před více než dvěma léty slova československého presidenta zněla hrději. Navíc je Václav Havel na špatné adrese. Francouzský kapitál měl zájem a Francie mohla v Československu sehrát zajímavou roli. Nebyli to Francouzi, kdo to pokazili. Dnes Francie akceptovala omezení svého vlivu ve střední Evropě a má jiné starosti. Ovšem mnohé větší rozčarování lze čekat i na Slovensku. Před tamními politiky nestojí alternativa ne právě ideálních kombinací se sousedními státy, ale starost, jak čelit tlakům, které uvádějí v pochybnost samu schopnost existenčního přežití. Pocit bezpečnosti, který v současnosti poskytoval československý deštník, vystřídá nejistota, v níž bude všechno zpochybněno. Možná, že ona kýžená mezinárodní suverenita a „zviditelnění“ bude stačit tak leda na něco takového, jako je trojúhelník Bra6 POLYGON 8/92 [pageend6]tislava - Bělehrad - Bukurešť, což není to nejlákavější východisko a ani v Bonnu nebo v Berlíně nebudou mít zájem z toho udělat čtverec. Co z toho vyvodí občané Slovenska, lze si snadno představit, ale při smůle, která se přilepila nám všem na paty, možná nebude už možno jiti tak, jak by radil znovu nalezený rozum. V této úvaze nelze zapomenout, že Československo samo je sice ideou, která bude pokračovat, ale bude také strašit ve snu ty, kteří jej dnes bourají. Ačkoliv souhlasím s tím, že rozdělení Československa je blbost století, jak jsem se nedávno dočetl, blbost, které se čeští politici nemohli vyhnout, tak je to také sprostá zrada, o které jednoho dne žádný slovenský prokurátor nebude moci říci, že se nestala. Premiér Klaus potřebuje i kvůli západnímu světu skončit co nejrychleji rozvodové řízení, a proto si dává tolik pozor na jazyk. Ale my nemusíme. Můžeme nazvat věci tak, jak skutečně jsou: ani Slováci ani Češi nemají šanci na trvalou sólovou státní existenci. Klaus bude moci dát Čechům vepřo-knedlo-zelo, ale těžko bude schopen se vyvarovat vasalského postavení, v jakém býval i ten první český král Vratislav II. Proto bude moudřejší být tak „naivní“ a doufat, že si to „oba státy brzo rozmyslí“. Chce to trochu myslet dopředu. Jinak Ex- Československo, jak nám brzo začnou říkat ve světě, nebude ještě na dně propasti. Stále ještě padáme. Z REPUBLIKY ZEMÍ KORUNY ČESKÉ Vytvořili jsme paradoxní situaci: zvolili jsme v červnu federální shromáždění, ale to se za celý půlrok nebylo schopno nějak uplatnit. Samo sebe vymiškovalo už dávno před volbami rozdělením kompetencí a nc ví poslanci u toho zůstali, nebo už nemohli moc, kterou rozdalo předchozí Federální shromáždění, dostat zpět. Co je vůči voličům nesprávné, je to, že nikdo - včetně presidenta - neřekl, jak se věci mají a že volí poslance do parlamentu, který už nemá žádnou pravomoc. Jediné, co poslanci FS udělali, je, že se propůjčili šaškámě s volbami presidenta republiky, čímž zatloukli poslední hřebík do své rakve. A dnes za „trafiku“ v senátu odkývali rozdělení státu. Což jen konstatuji. Skutečná moc se dávno přenesla do České národní rady, kterou si lidé sice také zvolili, ale bez jakékoli představy, že volí rozhodující politickou sílu ve státě. Ale ani tam politická oposice nebyla schopna se prosadit a hrát roli, jakou demokracie od ní očekává. Oposice zkrátka stále selhává. To je ovšem velmi špatné zvláště při tvorbě nové ústavy, k níž má připomínky i Václav Havel, budoucí president. Pro slovenské záležitosti nebyla o ní ani pořádná diskuse. Ani ne tak pro nedostatek času, ale proto, že oposice je neschopná se k něčemu vyjadřovat kvalifikovaně. Vývoj ve státě je řízen snad schopnými odborníky, ale politický proces kulhá. Demokracie není v akci. Veřejnost možná o to nestojí, protože to nikoho nikdo neučil. Ale vytvářet ústavu bez široké diskuse s občany státu, je v dnešní moderní demokracii nemyslitelné. Jako tolikrát v československých dějinách teprve pozdě veřejnost pozná, že se jednalo o ní a bez ní. Zatím jen proskakují informace o návrhu ústavy, která má být schválena už před koncem roku! Ale i z těchto informací je vidět, nakolik jde o konvenční, nenovátor- skou ústavu. Dalo by se očekávat, že v ústavě se odrazí ideály revolučního úsilí o restauraci demokracie. Není tomu tak. Zřejmě se opisovalo ze staré ústavy i z ústav jiných států, a hlavně se handrkovalo mezi partajemi. Například v případě obnoveného senátu (kolikrát jsme četli, že československou ústavu z r. 1920 nelze akceptovat i proto, že se přece nemůže zase zřizovat senát!) se uvažuje jen v mezích obvyklého vymezení, např. stáří senátorů, a už ne tolik, jak budou senátoři voleni. Nemluví se např. o většinovém zastoupení. Přitom právě to by pomohlo k nalezení nových politických osobností. Jestli v něčem v posledních dvou letech zklamal stranický systém poměrného zastoupení, pak je to právě ta skutečnost, že z něj nevyšla žádná nová politická osobnost a že dosud je československý politický život odkázán na garnituru politiků z bývalo-komunistické líhně. Vždyť můžeme konstatovat, že i Václav Havel jako nový český president nebude zvolen jako nejlepší z nejlepších, ale proto, že je jediný přijatelný a že prostě nikoho jiného republika nemá. To je ovšem nedostatek, který demokratický vývoj značně omezuje. Důsledkem jsou otevřené dveře pro demagogy typu Vladimíra Mečiara. Ale nejsou to jen státoprávní problémy, které se dnes vynořují. Dochází k přestavbě daňového systému a jistě i pro čtenáře v zahraničí je zajímavá následující daňová tabulka. Reakce na ni pak jen potvrzuje dojem, že právě sám demokratický proces se ještě plně neuplatňuje v životě státu: Poslanci (ČNR) dále schválili zákon o daních z příjmů. Např. ze zdaňovaného základu 60.000 korun zaplatí občan 15% jako daň, ze základu od 60 do 120 tisíc zaplatí 9000 Kčs + 20% z částky přesahující 60 tisíc Kčs, u základu v rozmezí 120 až 180 tisíc Kčs bude odvádět 21.000 korun + 25% z částky přesahující 120 tisíc. Vytyčují se další kategorie zdaňovaného základu. V nejvyšší kategorii, kdy základ přesáhne 1,080.000 korun, bude daň 367.200 korun + 47% z částky přesahující 1,080.000 korun. Lidové noviny. 21.11.1992. ... v tomto punktu se státní byrokracie chová nejen tržně nekonformním způsobem, ale dokonce nefér. Nevybrané daně jsou její problém, který nelze řešit tak, že se prostě vymyslí vyšší míra zdanění obyvatelstva (viz zhruba 6%ní cenový růst od 1. ledna). Kdyby si takto počínaly západní vlády, i ony by jistě dosahovaly vyrovnaných rozpočtů podle libosti. Daně jsou však v těchto zemích klíčovým politickým problémem a snaha o jejich zvýšení nezřídka vede i k předčasným volbám. Který občan by chtěl parlament, jenž takové zvýšení vládě odkývá? Ne tak zřejmě u nás. I zásluhou opozice, která - s výjimkou státoprávních tanečků - spí spánkem spravedlivých. Karel Kříž, Lidové noviny, 21.11.1992. Také tvrdohlavé lpění na „tlusté čáře, za níž se nepůjde“, totiž rozhodnutí nerehabi- litovat toho, kdo byl odsouzen, a nerestitu- ovat to, co bylo zabaveno před únorem 1948, ať to bylo jakkoli nespravedlivé, se opět připomíná. Je to soud o továrnu F. Otty v Rakovníku, která byla svévolně a protizákonně znárodněna a kterou nyní požaduje její dědic a politický vězeň František Otta v soudním procesu. Jestliže pan Klaus mluví o demokratickém systému v údobí 1945-1948 v Československu, pak i skutečnosti, přednesené před tímto soudem, jak se znárodňovalo, tomu protiřečí. Jedním z rysů demokratického soudnictví je také možnost soudního odvolání. V kolika případech byl před únorem 1948 na to vůbec čas? Stojí za to si i přečíst jedno svědectví, jak tomu bylo v praxi: Když se po válce exilová vláda vracela domů, usnesla se za nepřítomnosti mého otce (ministra spravedlnosti a později školství, dr. Jaroslava Stránského, majitele Lidových novin), že noviny budou smět vydávat jedině politické strany nebo celonárodní organisace a v žádném případě jednotliví občané. Budiž pro věčnou hanbu zapsáno, že tento komunisticko-fašistický návrh ministra Kopeckého přijal tehdy i president Beneš a že jej ve vládě odhlasovali také Jan Masaryk, Msg. Jan Šrámek a další. Lidovým novinám hrozil zánik. Jan Stránský, „Jak šel čas“, LN 14.11.1992. Pošetilost, jakou přiznal i komunista Alexander Dubček krátce před svým tragickým úmrtím („Myslel jsem, že jsme mnohem svobodnější, než jsme byli. “ Autobiografie Alexandra Dubčeka, informace v LN 18.11.92.) by měli brzo, a čím dříve tím lépe, přiznat i vůdci sametové revoluce i jejich následovníci. A to nejen o svých názorech na situaci v r. 1968 a co se dělo potom, ale i o tom, co vlastně mnozí z nich sami těžko mohou pamatovat. A kde se spoléhají jen na jednostranně zaměřené písemné prameny. Nespravedlnost, proti které se nedostalo možnosti odvolání za více než 44 let, zůstává totiž i nadále současnou nespravedlností. * * * USA: PRESIDENTSKÉ STAROSTI Volební vítězství Billa Clintona bylo překvapením jedině snad pro presidenta POLYGON 8/92 7 [pageend7]Bushe, který do poslední chvíle věřil v zázrak. K jeho cti budiž řečeno, že po volbách došlo k zásadnímu obratu a předávání presidentského úřadu a vlády začlo probíhat v gentlemanském duchu. Zájmy státu jsou prvořadé. I když skandály a lákavá příležitost k odplatám jen bublá pod povrchem i na povrchu. V tuto chvíli je těžké s určitostí říci, zda ekonomické vzkříšení, které přichází pro Bushe příliš pozdě, je skutečné a ne jen statistická fata morgana. Ale je-li tomu tak, pak Clinton dostal nečekaného Ježíška, který mu značně ulehčí úkol na počátku jeho vlády po 20. lednu 1993. Bude to však i zlomyslnost osudu: ekonomická politika, kvůli které Bush prohrál volby, by se ukázala správná, a nový president Clinton bude stát před problémem, zda má opravovat fungující organismus amerického hospodářství. Komentátoři i poradci tvrdí, že v tom případě, když se zlepšení americké ekonomie ukáže jako trvalé, bude mít Clinton možnost soustředit se na dlouhodobé plánování podle jeho teorií. Ale takové přepřa- hání ekonomických systémů bude velmi nebezpečné. Je totiž možno pozorovat, jak si demokratičtí stratégové už nyní, kdy Clinton ještě nebydlí v Bílém domě, lámou hlavu s tím, jak protáhnout jeho presidentování na osm let. Volební období čtyř let je totiž příliš krátká doba, než aby bylo možno státu vtisknout nějakou charakteristickou podobu tak, jak vtiskl své vládě - i posledním dvanácti rokům republikánské vlády - president Ronald Reagan, už dnes považovaný za nejúspěšnějšího amerického presidenta od dob Franklina Delano Roosevelta. Ovšem nejen president Clinton, ale celý svět bude potřebovat ne jenom fungující americkou ekonomickou politiku, ale i pozornost USA k otázkám světa. Není času nazbyt. USA si nemohou dovolit ztrácet další čas. Proto v koordinaci s Clintonem president Bush plánuje zásah americké námořní pěchoty v humanitární akci v Somálsku. Americké veřejné mínění přitom tone v obavách, jestli USA nestrkají nohu do pasti tam, kam by vůbec šlapat nemuseli. Ovšem, Somálsko je vlastně ten nejsnadnější oříšek, který bude muset Clinton rozkousnout. Už svými předvolebními výroky o občanské válce v Bosně a Hercegovině se zavázal k intervenci do jugoslávských záležitostí, kterým se Bush snažil za každou cenu vyhnout. A dojde-li ke zhoršení situace v Kosovu, pak vyšlehne na Balkánu i mezinárodní plamen, který USA už vůbec nebudou moci ignorovat. To nejhorší, co čeká novou americkou vládu, je ruský problém. Problém, který sami považují za nezvládnutelný a který jistě straší každého politika v západní Evropě. Jak je tomu v Praze, mi není jasné, ale z Ruska se blíží krise, která bude mít vliv na vývoj ve střední Evropě s dosud netušenými důsledky. Americké starosti s vlastní ekonomií odstavily Rusko na rok k ledu. Slíbených 24 miliard dolarů uvízlo kdesi cestou do Moskvy, pokud byly vůbec odeslány (je otázkou, jestli by pomohly). President Jelcin representuje pro Američany záruku demokratického vývoje v Rusku, ale přitom nejsou schopni něco udělat, aby jeho vládu podpořili nebo dokonce zachránili. Dva američtí senátoři, Nunn a Lugar, kteří se právě vrátili z Moskvy, začali bít na poplach. Ale to se setkává jen s rozpaky, protože nikdo nemá přesvědčující návod, jak odvrátit blížící se krisi vývoje k demokracii v Rusku. A tak president, který vyhrál volby proto, že jeho předchůdce se staral moc o svět a málo o USA, bude mít sotva čas na to, aby udělal, co slíbil, ale bude se muset vrhnout do světových záležitostí, o nichž neví o mnoho víc než průměrný Američan. Je to podivné, jak ani veliké národy si už nemohou dovolit myslet jen na vlastní problémy a ignorovat záležitosti světa. Edmonton, 30. listopadu 1992. K EXULANT -TENTOKRÁTE POZITIVNÍ Tak jsme se dočkali: v Československu (přesněji řečeno v Čechách a na Moravě) se objevil exulant jako pozitivní románová postava. Jeho jméno: Martin Rust. Povoláním kriminalista, který odešel někdy začátkem sedmdesátých let do exilu, aby se po „sametové“ revoluci vrátil. Ne ovšem natrvalo, ale jako kriminalista, který má ve spolupráci s pražskou policií řešit řadu neobvyklých, napínavých a složitých krimina- listických případů - od obchodu se ženami, drogami, pašováním aut, organizovanou kriminalitou... Exulant-kriminalista je hrdinou nové románové řady „Inspektor Martin Rust - Důvěrná sdělení“, která začala vycházet v brněnském nakladatelství MOB A. Autoři příběhů jsou přední čeští detektivkáři - Irena Kačírková, Karel Štorkán, Zdeněk Bidlo, Jana Moravcová, Roman Cílek, Inna Míro vská, Jan Čimický a další a další. „Zrození“ Martina Rusta sympaticky přivítal týdeník „Ahoj na sobotu“, který mu věnoval v rozhovoru s Romanem Cílkem celou stranu, časopis „Naše rodina“, deník „Blesk“ (vydávaný ostatně švýcarským novinovým koncernem Ringier) a řada dalších. Románová řada s příběhy Martina Rusta má vycházet - podle Romana Cílka - „do nekonečna“. A není vyloučeno, že se jí ujme nejen televize, ale možná i film. Vždyť inspektor Martin Rust je správný chlapík na správném místě... (mk) * * * DOBA ORTELŮ Tu knihu by měl číst každý, kdo má rád českou literaturu. Napsal ji Jaromír Hořec a nazval „Doba ortelů“ (nakl. Scholaris, Brno). Pojednává o pokusu komunistické strany likvidovat hned po únorovém puči 1948 svobodnou, nekomunistickou českou literaturu. Jaromír Hořec, který na knize začal pracovat již koncem sedmdesátých let, snesl desítky, ba stovky dosud převážně neznámých faktů. Umožnila mu to i skutečnost, že po roce 1989 mohl nahlédnout do archivů ÚV KSČ, kde objevil mnoho komunisty pečlivě utajovaných dokumentů. Čtenář se dovídá, jakými zákeřnými metodami se „kulturní“ oddělení ústředního výboru rodné strany snažilo a také převážně umlčovalo nepohodlné autory. Hořec to dokumentuje na řadě projevů, článků a dopisů stalinistických představitelů komunistické „kulturní fronty“ jako byl Ladislav Štoll, Gustav Bareš, Jiří Täufer nebo i pověstný ministr informací Václav Kopecký. Ale nejen oni - i řada spisovatelů-komu- nistů jako Ivan Skála, Josef Rybák, Jan Pilař i další sehráli svou hanebnou roli, když šlo o to, umlčet nepohodlné literáty. Poprvé vyšla Hořcová práce pod pseudonymem Jan Svoboda - ovšem bez některých tehdy ještě neznámých faktů - v samizdatové České expedici v roce 1982. Vybrané kapitoly uveřejňoval také exilový časopis Obrys. Je dobře, že nyní má možnost se s vynikající Hořcovou studií seznámit každý domácí čtenář, který se o to, co se dělo v české literatuře v dobách nástupu komunistické totality, zajímá. A ještě jeden moment je třeba vyzvednout: Kniha je doplněna řadou dobových fotografií a dokumentů. I to je dobře - neboť v mnohých se pozná ten, kdo o svém počínání v padesátých letech nechce nyní ani slyšet. (mk) - Praha PS: Téměř současně s „Dobou ortelů“ vychází i drobná práce Jaromíra Hořce „Nedělitelná svoboda - Podkarpatská Rus“. Autor, rodák z Podkarpatské Rusi, zde pleduje pro svobodu té části republiky, která jí byla uloupena Stalinem v roce 1945. 8 POLYGON 8/92 [pageend8]MILAN HULÍK Z pr áv n ík o v y pal et y VYROVNÁNÍ S MINULOSTÍ Konfrontace německého a čs. způsobu řešení Princip potrestání zla, problematika viny a trestu doprovází člověka od počátku civilizace. Trestní právo spolu s dalšími odvětvími práva je spolu s kulturními, výtvarnými a politickými projevy imanentní součástí lidské civilizace a historie. Trestní právo - i to nejdokonalejší - nemůže zabránit páchání zla a ochránit společnost tím, že odstraní trestnou činnost a kriminalitu. Musí však neustále bránit zásadu trestání zla a vyrovnávat se s otázkou VINY a TRESTU za spáchaný zločin. ZLOČIN a TREST jsou morální a právní kategorie, jejichž stav, závislost jedné na druhé a jejich ovlivňování trestním právem a trestní politikou státu jsou významným, možná nej významnějším znakem, charakterizujícím stát jako právní či neprávni. Komunistické totalitní režimy byly vlastně továrnami na absolutní zlo. Tragedie milionů lidí a rodin, miliony, jimž smrt přivodilo mučení, zastřelení na hranicích, násilí při vyšetřování, donucení k sebevraždám či justiční vraždy, byly kumulovaným zlem v té nejhorší podobě a tyto zločiny komunismu, máme-li na mysli jen oběti na lidských životech, se staly rovnocenným protějškem druhého děsivého totalitního režimu tohoto století - režimu nacistického. A z hlediska časové priority má komunismus v tomto směru historicky zajištěné první místo v tomto století. Pád komunistických režimů ve východní a střední Evropě přivodil vznik nových demokratických států, které se hlásí k tradicím právního státu a jako právní státy se také konstituují a prezentují. Ponechme stranou hodnocení úspěšnosti tohoto konstituování a prezentace a zabývejme se otázkou, jak a do jaké míry jsou schopny tyto nové demokratické režimy se vypořádat se zločiny komunistické minulosti, respektive se zločiny a trestnou činností představitelů a vykonavatelů komunistického režimu. Nejúspěšněji v tomto směru se s touto problematikou vypořádává Spolková republika Německo. Má k tomu také samozřejmě nejlepší podmínky a předpoklady. Ty spočívají jednak v historické zkušenosti vyrovnání se s nacistickou minulostí provedením denacifikace a pak v politických, právních a technických možnostech, provést toto vyrovnání ve východní části - na území bývalé DDR pomocí skutečně fungujícího demokratického právního státu, jakým byla a je Spolková republika Německo konstituována ve své západní části. Krátce po pádu berlínské zdi začal pracovat v původní východní části Berlína, a to v budově bývalé Generální prokuratury DDR tým šesti právníků, kteří přišli z BRD a kteří se začali zabývat tzv. Regierungs- kriminalität - vládní kriminalitou. V současné době se tento tým skládá ze 66 prokurátorů a 480 vyšetřovatelů, přičemž vyšetřovatelů není plný stav, který je předpokládán poměrem osmi vyšetřovatelů na jednoho prokurátora. V týmu pracují i odborníci - znalci z oboru ekonomiky a účetnictví, kteří vyhledávají příslušné podklady pro stíhání trestných činů hospodářského charakteru. Všichni právníci a odborníci přišli z původní BRD a nikdo z nich není zatížen, kompromitován a ani nijak spojen s minulostí v DDR. To samo o sobě vytváří jisté technické obtíže souvisící s přestěhováním, odloučením od rodin, vyplácením finančních příspěvků, odlučného, poskytováním dodatkových dovolených a odchodem některých a příchodem jiných, jejich zapracováváním, ale i takovýto rotující tým skýtá lepší předpoklady pro daný úkol, než využití, byť demokraticky orientovaných právníků z bývalé DDR. Jakékoliv eventuelní vazby na bývalý režim by totiž mohly vést ke znevěrohodnění vyšetřování či dokonce k určitému zatušování nepříjemných skutečností. Tento tým je rozdělen na dvě základní skupiny, které se zabývají jednotlivými druhy trestné činnosti. Jde o postih: A) Příslušníků politbyra SED a dalších reprezentantů mocenského aparátu, včetně vedoucích všech hlavních a samostatných oddělení na ministerstvech, soudců a prokurátorů vyšších soudů a prokuratur včetně vojenských složek, jestliže je u nich podezření ze spáchání trestných činů v souvislosti s výkonem úřední či stranické funkce. B) Pachatelů násilí a trestné činnosti na dřívější vnitroněmecké hranici včetně tzv. střílení u zdi. První skupina se dále člení na další podskupiny - referáty, které se zabývají: a) Majetkovou a hospodářskou trestnou činností v rámci oficielní hospodářské činnosti státních a socialistických organizací. Jde zejména o firmy založené a řízené stranou, o obcházení embarg, osobní obohacování. Jde o složité a náročné vyšetřování spojené s vytěžováním archivních podkladů, prováděním četných výslechů obviněných a svědků a s pátráním po veškeré možné evidenci. b) Obchodem s omamnými prostředky a zisky, které z toho plynuly státu, stranické nomenklatuře a příslušníkům nomenklatury. c) Majetkovými trestnými činy představitelů mocenského aparátu, nátlakem a vydíráním za účelem výhodné koupě, zejména nemovitostí a nezákonnými peněžními transakcemi. d) Majetkovou a hospodářskou trestnou činností bez vztahu ke státním hospodářským a obchodním organizacím. Druhá skupina (násilí na hranici) se rozděluje na následující podskupiny, které vyšetřují trestnou činnost: a) Pachatelů nesoucích odpovědnost za vydávání příslušných rozkazů - v aparátu strany - na ministerstvu státní bezpečnosti - na ministerstvu vnitra - z titulu odpovědných velitelů hraničních jednotek, jejichž rozkazy způsobily smrt uprchlíků střelbou, minami a specielními přístroji střílejícími automaticky na vše v okruhu desítek metrů po aktivování uprchlíkem - k nucenému vystěhování obyvatel z hraničního území - k vývoji a zkouškám specielních min a smrtících technických zařízení na hranici. b) Pachatelů, kteří spáchali trestnou činnost při výkonu své funkce - v Radě obrany státu - v ministerstvu národní obrany - ve velitelství hraničních jednotek. c) Jednotlivých odpovědných pachatelů, kteří přímo střelbou nebo obsluhou technických zařízení způsobili smrt nebo zranění uprchlíkům ve snaze zabránit jejich útěku; d) Pachatelů odpovědných za - zneužívání práva a falšování voleb - odposlechy telefonních hovorů - kontrolu listovních zásilek a jejich za- bavování - omezování osobní svobody - násilí na vězních. Tato struktura trestné činnosti se týká všech pachatelů, kteří stáli na rozhodujících místech stranického a mocenského aparátu, auf den Befehl und Schaltshebel- stellen, t.j. na nejvyšších, vyšších a středních místech, kde se vydávaly rozkazy a příkazy, kterými byla porušována základní občanská a lidská práva. Veškerá odpovědnost za spáchané trestné činy a trestné činy samé jsou posuzovány podle práva platného v době spáchání, t.j. podle práva DDR. Právo BRD je použitelné pouze v případě, že je pro pachatele příznivější. Tím je vyloučena zpětná působnost práva a je zachována základní právní zásada >není zločinu bez zákona, není trestu bez zákona< (nullum crimen sine lege, nullum poena sine lege). POLYGON 8/92 9 [pageend9]Pro totalitní státy bylo totiž charakteristické, že vedle obecné kriminality, která existuje jak ve společnosti demokratické, tak i totalitní, existovala kriminalita, kterou není třeba označovat za zvláštní politickou kriminalitu - jednalo se o činy, které byly trestné i podle platných komunistických zákonů, ale které právě proto, že byly páchány představiteli komunistického režimu nebo příslušníky mocenských složek na rozkaz těchto představitelů - zůstaly nepotrestány. Tyto trestné činy byly páchány ve prospěch totalitního režimu na jeho podporu a udržení a vedlejším excesem bylo vlastní obohacování a profitování představitelů totality vzhledem k jejich nomenklaturnímu postavení, které jim zaručovalo beztrestnost. Právě tato nomenklaturní beztrestnost a politická exteritorialita, kterou si pro sebe vytvořili představitelé a vykonavatelé komunistické totality, vytvořila ono základní dělítko mezi demokratickým právním řádem a státem totalitním. Postih těchto trestných činů jako součásti obecné kriminality je nejen možný, ale i nutný, protože není důvodů, proč postihovat jiné pachatele za vraždy, násilí, krádeže, loupeže a další majetkové trestné činy a nepostihovat tytéž pachatele za tytéž trestné činy, a to jenom proto, že vykonávali politickou či stranickou funkci a v těchto funkcích se trestné činnosti dopouštěli. Právě naopak, výkon těchto funkcí činí tyto pachatele dvojnásob odpovědnými, neboť souběh trestného činu „zneužívání pravomoci veřejného činitele“ je evidentní a bez onoho zneužívání by ani nebylo možné trestné činy spáchat a vyhnout se zároveň odpovědnosti. S postihem těchto trestných činů je spojena i otázka jejich promlčení. Tato námitka dosud v Československu zabránila jakémukoliv postihu pachatelů z doby totality, nepočítáme-li procesy se Štěpánem, Lorencem, Vykypělem a Kindern či Minaříkem, které mají svoji groteskní příchuť. Německé procesní právo zde vychází z pojmu tzv. „STILLSTANDSRECHTSPFLEGE“. Opírá se o rozhodnutí Spolkového soudu z období denacifikace, že promlčecí lhůta neběží, když spáchaný trestný čin není možno stíhat k tomu povolaným státním orgánem - když tento orgán neplní svoji zákonnou a ústavní funkci. Nejedná se o mezinárodněprávní normu, jde o právní názor, odvozený z německého procesního práva. Tento právní názor je zcela logický a odpovídá požadavku přirozeného práva. V tomto smyslu je třeba posoudit i institut PROMLČENÍ jako takový. Ten je založen na předpokladu, že s plynutím doby pozvolna mizí zájem společnosti na trestním postihu pachatele trestného činu, protože trest, který nenásleduje po zločinu, ztrácí svoji relevanci, jak ve významu represivním, tak i preventivním. Je tomu však jen tehdy, když orgány trestního řízení nemohou z nějakého výjimečného důvodu, v zákoně uvedeného, vykonat svoji pravomoc a postihnout pachatele podle příslušného ustanovení trestního zákona. Základním předpokladem smyslu a fungování této instituce promlčení je však existence právního státu, neboť jen ten garantuje spravedlivý postih pachatelů podle ustanovení trestního zákona v demokratické a svobodné společnosti, trestního zákona vycházejícího z přirozenoprávní kultury trestních norem vypracovaných generacemi právníků století. Tento právní stát však neexistoval v DDR po 11.10.1949 a v Československu po 25.2.1948. Podle německé teorie „STILLSTANDSRECHTSPFLEGE“ tedy v době spáchání trestného činu, který nebylo možno stíhat, promlčecí doba upadla do klidu („hat geruht“), neběžela a její běh opět započal v okamžiku obnovení právního státu, tedy státu, který stíhá všechny trestné činy, to jest v podmínkách BRD po zvolení prvního svobodného parlamentu dne 17.3.1990. Z tohoto důvodu není možno považovat trestné činy spáchané např. v padesátých létech za promlčené. Německo se podruhé v rozmezí 50 let vyrovnává s totalitní minulostí. Zatímco po roce 1945 bylo nutno denacifikovat celé Německo, po rbce 1990 stojí úkol vyrovnání se s komunistickou totalitou jen před částí Německa a tento úkol je proto snadnější, že je prováděn jeho západní částí, která má za sebou přes 40 let demokratického vývoje právního státu. Situace v ČSFR je zcela opačná. ČSFR se nevyrovnává se svou minulostí. Nedostatečné vypořádání se s minulostí se vymstilo již vícekráte v dějinách, u nás naposledy v roce 1945, kdy mnoho kolaborantů se vrhlo do náruče „rodné“ strany, která jim poskytla ochranu. A nezůstalo jen u ní, nově propůjčená moc zachutnala znovu, po zločinu nepřišel trest, ale nový zločin! Nepotrestané zlo je zárodkem nového zla, tlustá čára popírá základní etický princip, který provází člověka od pohádek až do konce života. Je to potrestání zla a odměnění dobra. Tento etický zákon je imanentní každému civilizovanému trestnímu zákonu. I těm socialistickým č. 86/1950 Sb. a č. 140/1961 Sb. Tyto zákony však mohly postihnout pouze ty, kteří kradli, loupili a vraždili pro sebe, nevztahovaly se na pachatele, jejichž činy motivovala komunistická ideologie. Ta vytvořila neprávni stát, v němž právo bylo pouze nástrojem vládnoucí komunistické třídy a sloužilo k udržení její moci a páchání trestných činů pro udržení této moci - činů dosud nepotrestaných. Stát, který se nevyrovná se svojí minulostí, se nemůže vyrovnat ani se svojí budoucností. Václav Havel napsal ve svém slavném dopise presidentu Husákovi na počátku sedmdesátých let, že nikdo neví, co může způsobit zákaz časopisů, knih a potlačení kultury pro mravní budoucnost národa. V tomto smyslu je skutečně těžké odhadnout, co může v budoucnu způsobit potlačení práva a spravedlnosti. Nejde jen o to, že ve vilách a s penězi žijí zločinci, kteří mučili a zabíjeli nebo k tomu dávali rozkazy. S nimi v tomto státě žijí i jejich oběti, političtí vězni, kteří strávili léta v kriminále a v uranových dolech, chudí a bez uznání, s minimálními důchody, jejichž jedinou sa- tisfakcí byla tzv. rehabilitace (pokud nebyli odsouzeni ještě k dodatkovým trestům), s minimálním peněžním odškodněním, na které mnozí ještě čekají a další se ho ani po revoluci nedočkali, protože přišlo pozdě. Nedojde-li k vyrovnání s minulostí - a bohužel uplynulými třemi roky byla ztracena ta nejlepší příležitost a možná i zájem veřejnosti - pak nezbývá než smířit se s tím, • že narušíme obecný, mravní a přirozenoprávní řád a poškodíme těžce etické a mravní myšlení žijících generací, • že budeme favorizovat zlo nad dobrem a popřeme základní mravní normu, kterou předávají rodiče dětem čtením pohádek, • že vytvoříme precedens, že trestu je možno uniknout a že páchat zlo se vyplatí, • že ohrozíme vytvoření právní autority a skutečného právního státu, • že budeme konzervovat křivdu a bezpráví, že popřeme princip satisfakce a smysl utrpení a oběti desetitisíců politických vězňů, jejichž morální převaha a mravní vítězství nad násilím a zlem ztratí význam, • že neodsouzením komunistické totalitní diktatury ji legalizujeme a toto poselství předáme dalším generacím. Vytvoříme tím tak předpoklad pro její možný návrat nebo návrat jiného totalitního zla, • že nepřivedeme pachatele k pocitu viny, pouze k pocitu, že se to nepovedlo. To samo o sobě vytvoří předpoklady k pokusu o revanš komunistické moci a vývoj posledních tří let, včetně chování a jednání mnohých příslušníků KSČM, tomu nasvědčuje. Nejde o odsuzování starců, nejde o politické procesy a vynášení dlouhodobých trestů odnětí svobody. Soud může vyslovit vinu, neuložit trest či trest může být amnes- tován. Jde o to, zlo pojmenovat a tím ho identifikovat a označit jeho pachatele. Tuto, byť již zmírněnou spravedlnost je nutno zakódovat do vědomí národa a tento kód předat dalším generacím. Nedojde-li k vyrovnání s minulostí, pak i přes úspěch ekonomické reformy, přes nastolení demokracie, přes zvýšení životní úrovně a míry základních občanských a lidských svobod, přes všechnu svobodu tisku a podnikání, přes všechny mezinárodní pakty, které podepíšeme - budeme stále žít v nespravedlivém světě, viníci i oběti a i generace následující, protože nepotrestané zlo z minulosti se objeví i v naší budoucnosti. Praha, 5.11.1992 ■ 10 POLYGON 8/92 [pageend10]VLASTIMIL RADKOVICKÝ NEBOŽKA JEŠTĚ DÝCHÁ... Ano, Československá republika už je prakticky na pravdě Boží - ale ještě dýchá. Není to klinická smrt, je to silná narkóza, kterou jí naordinovali chirurgové, rozhodnutí k amputaci těla v pase - s plným vědomím, že to nemocná nemůže přežít. Přesto s pevnou vírou, že násilně oddělené části těla se vzchopí k samostatnému doplnění životapotřebných orgánů, a tak prý se bude opakovat zázrak známý z rozmnožování jednobuněčných živočichů. I čas ukončení chirurgického řezu je znám přesně na sekundu. Nového roku se nemocná nedočká. Velmi zajímavý medicínský případ! Ač sám nelékař, intensivně se zajímám o stanovenou diagnosu a ptám se, na co že to musí naše blízká umřít, tedy proč je chirurgický řez nevyhnutelný, ačkoliv bude smrtelný. Diagnosu se však nepodařilo zcela sjednotit, jen ten smrtelný řez je všem jasný z hlediska nevyhnutelnosti. Že by přestár- lost a sešlost věkem? Tomu odporují příklady několikanásobně starších - a přece se čile k světu majících. Bude to nějaká choroba. Ale jaká? Nepochybně těžkal Na smutečních oznámeních potom čteme .Zemřela po těžké, dlouhé chorobě...“ a víme, že snaha po záchraně života byla mamá. Víme ale také, že zhoubnost choroby a marné úsilí lékařů-zachránců nebylo a není stejné. V minulém století záškrt, tu- berkulosa, úplavice a desítky dalších chorob kosily tisíce životů a boj proti tomu byl marný: nebyla známa podstata choroby, pokud známa byla, neexistovaly účinné medikamenty. A nebo tisíce úmrtí mělo příčinu v pouhé neznalosti - či nerespektování - pravidel preventivní ochrany. Kolik lidí ve středověku muselo zemřít na mor jen proto, že neměli vůbec ponětí, že choroba je přenosná, nakažlivá, že dodržování základních hygienických pravidel a isolace nemocných představuje snížení rizika onemocnění o více jak 70 procent! Proboha, neumírá naše už téměř nebožka - ale ve dvacátém století - náhodou na mor, nemoc středověku? I takovou diagnosu jsem vícekrát zaslechl a nemohu na ni nalézt žádný vyvratitelný element. A to je velice smutné zjištění... O zločinech komunismu dnes normální občan sotva pochybuje a také se sotva setkáme s někým, kdo by zločince odmítal trestat. Přesto ale k potrestání zločinců - a ne ledajakých, nýbrž dlouhodobých - v Československu nedošlo! Tresty za zločiny devastace všech materiálních i duchovních hodnot byly kýmsi zamítnuty, jako něco, co se do demokracie prostě nehodí! Když takové zamítnutí vzejde z parlamentu, kde sedí třetina zastánců beztrestných zločinů - a mnozí se sami na zločinech více či méně osobně podíleli - potom lze pochybovat o systému, který takovému parlamentu umožnil vzniknout a působit. Když zásadu beztrestnosti zastává významný jednotlivec či skupina s velkým vlivem - a přitom navíc se snahou totalitu změnit na demokracii - lze zapochybovat o jejich zdravém rozumu! Dochází totiž k paradoxu, snaze postavit základy demokracie nejen s nevyloučením zločinců, ale naopak s jejich přímou účastí!!! Výsledkem může být jen - kdekoliv na světě a tedy i v Československu - jakési torzo demokracie, spíše však pseudodemokracie. Se všemi důsledky z toho plynoucími! Nebezpečný mor léčíme tedy unikátním receptem: programově mícháme nemocné se zdravými a odmítáme medikamenty! A předkládáme to světu jako nejmorálnější řešení k záchraně všech. Hodnotím takový přístup jako krajně naivní a pochybený. Obsahy pojmů zločin a zločinec také činí mnohým - i velice významným čs. politikům - velké potíže. Rozlišení vraždy a zabití přijímají logickým posouzením mezi záměrem vraždit a neúmyslně zabít - třeba v sebeobraně. Přitom naprosto nepochybují o nutnosti zvažovat důkladně všechny okolnosti nutné pro rozlišení činu. A trest za vraždu, jako úmyslný čin, považují za nevyhnutelný. V případě zabití s prokázanou neúměmostí činu - třeba i v sebeobraně! - s trestem také horlivě souhlasí. Tak jako většina z nás. Ale symbolické i fyzické zabíjení lidí po dobu 42 roků komunistické totality se najednou z této logické normy vymyká, pohnutky k činům jsou náhle „problematické“ a obtížně hodnotítelné! Proč? Snad proto, že ke zločinům dala pokyn všemocná strana na pokyn strany ještě všemocnější? Tohle alibistické schéma je značně omšelé a po právní i morální stránce naprosto nepřijatelné! Za zločiny nacistického Německa mohl pouze Hitler, kterému všichni vykonavatelé nelidských činů v nějaké posloupnosti podléhali? A za ještě větší zločiny komunismu je vinen jen nebožtík Stalin? Ne! Za zločin je zodpovědný především ten, kdo jej vykonal, stejně ovšem i ten, kdo zločin přikázal. Na to dal pádnou odpověď po druhé světové válce Norimberský tribunál, později ve stejném významu také právní normy demokratických států. U trestných činů přitom promlčecí právo nastupuje až v období, kdy lze pachatele za čin stíhat, trestat! Významně je také zohledněno, zda čin byl páchán dlouhodobě a s vědomím pachatele o škodlivosti činu. Z předchozího ujasnění plyne jednoduchá otázka: Byli si pachatelé devastace všech hodnot lidských, morálních, kulturních, majetkových a mnohých dalších vědomi škodlivosti svého počínání? Odpověď je ještě jednodušší: Nemohli si toho nebýt vědomi, protože dlouhodobé páchání činů stavělo důsledky před oči všem a v mnoha podobách, pachatele nevyjímaje! Kromě pachatelů nesvéprávných, tedy lidí duševně nemocných. Přimlouvám se tedy za ty nesvéprávné, nechťje jim odpuštěno. Ale ať jejich nesvé- právnost není v období hlásaného nástupu k demokratisaci považována za hodnotný kvalifikační znak k výkonu nových politických a státoprávních funkcí! Zatím tomu tak totiž je - nikdo není volán k zodpovědnosti za svoje předchozí činy a tím ani případná polehčující nesvéprávnost není zohledněna. Zhoubný bacil moru byl nejen neodisolo- ván, ale naopak trestuhodně ponechán k rozbujnění v ideálních podmínkách. Pachatelé, zodpovědní za zbídačelé národy, dostali šanci opětně ukázat svoji dovednost - a také ji plně využili! Samozřejmě letité zkušenosti předstírání a žonglérské argumentační ekvilibristiky se jim přitom pře- náramně hodily. Hodil se jim i politicky zaostalý a nepřemýšlivý lid obecný, posty bylo nutno formálně zaštítit demokratickými volbami - ale se zcela nedemokratickým předvolebním obdobím! A na Slovensku obzvláště! Kdo je vinen za současnou nezaměstnanost a sníženou životní úroveň? Přece centralistická Praha, která nás, Slováky, jen vykořisťovala a zneužívala. Z Prahy přicházely všechny ty příkazy a povely (ne z Moskvy a od sovětských poradců!), vidíte, jak se federace neosvědčila (jako by nějaké principy federace mohly být za totality realizovány!), bylo nám dobře jen za slobodného samostatného štátu v čele s drahým presidentem dr. Tisem (dosazeným podle pokynů Hitlera a Hitlerovi také věrně sloužícím). Slovákům bude dobře, jen když si budou sami a o všem rozhodovat (samozřejmě i po úspěšném vstupu do Evropského společenství národů!) atd. Propaganda, nežádající si s tou pověstnou goebbelsovskou, měla přímo ideální podmínky ve sdělovacích prostředcích, kde za komunismu vycvičení redaktoři a novináři dobře věděli, že svoje kůže mohou před dopady skutečné demokracie - tedy skutečné spravedlnosti - zachránit jen vydatnou pomocí k vzniku totality nové. A tak se snažili, slovenský človíček byl roky pod krajně nedemokratickým tlakem - protože opozice, jejíž úlohou je takovou záludnou propagandu anulovat protiargu- POLYGON 8/92 11 [pageend11]mentací - ladná nebyla (či byla zcela zanedbatelná a také včas likvidována!). Cíle bylo dosaženo - aniž kdokoli výrazněji poukázal na ostudně nedemokratický manévr (s mnoha rysy „Vítězného Üno- ra“): Slovensko se „rozhodlo“ pro odlišnou cestu demokratickým způsobem ve svobodných volbách! Ošálen byl nejen slovenský volič, ale také světová veřejnost - a už se amputační smrtelný zákrok nedá odvrátit! Hlubší bilanční pohled na tři roky, které uplynuly od Sametové revoluce, lze shrnout do onoho známého „operace se podařila - pacient zemřel!“ Přes mnohé a významné klady a přínosy se podařilo zanedbat to nejpodstatnější - a v mnoha směrech: spravedlnost byla dále - byť i jinak - deformována, společnost prolila silný de- moralisující šok, jehol důsledky ve spojení s předchozí dlouhou devastací hodnot ještě nejsou naplno patrny! Samet revoluce přinesl nikoliv ozdravění, ale naopak umožnil nové rafinované formy „zájmových seskupení“, ve kterých nedominují jen někdy vzpomínané „staré struktury“, ale především jejich úplně nové organisace - a propojení do celků se skupinami dalšími, u nichž lze bez nadsázky poulit přívlastku „ mafiánské“. Šokující je poznání skutečnosti, že jde o „zájmová“ seskupení nejen ve sféře profesionálně zločinecké, ale i ve sféře politické, hospodářské, bezpečnostní... Mafiánsky dokonale organisované a ovládané sféry se naprosto nezjistitelně prolínají a stávají se nepostilitelné. Nové „porevoluční“ rozvrstvení společnosti probíhá „přirozeným“ vývojovým procesem: nejkalnější živly z doby totality se účelově prolínají se živly vzniklými z nedůsledné demokratisa- ce (chybějící skutečně demokratický právní řád a občanské uvědomění!). Hybrid má znaky vysoké odolnosti, zločinecké profesionality a jeho rozměry jsou jen tušitelné. Zcela konkrétní příklady k tomuto neradostnému konstatování přináší každé číslo POLYGONu: neproniknutelná mafie v případu Slušovice, ostudné obsazování diplomatických míst zprofanovanými ex-komu- nisty a kariéristy bez svědomí i cti, národnostně fanatické - a zcela nelogické - výroky oficiálních představitelů Slovenska, atd. Vše je‘podloženo demokracii odporujícími „možnostmi“: lehkovážně zanedbaná sféra práva a spravedlnosti umožňuje aktivity prohnaným darebákům - a to je tím bacilem, na který musí zemřít republika! Důkazy pro neradostný stav najdeme ovšem i na mnoha dalších místech a v jiných zdrojích. A nejen českých a slovenských! Britské komentáře k situaci hovoří jednoznačně v tom smyslu, že „Československo bude po 1.1.1993 zmatené místo“. Za nejčastější příčinu vzniklé situace nejen v Československu, ale i v Jugoslávii a bývalém Sovětském svazu, je uváděn nacionalismus, který tam našel živnou půdu ze stejných příčin, jako v některých jiných zemích náboženské ideje, povýšené na státní doktrínu. V těchto zemích je občanská uvě- domělost i všeobecný politický obzor většiny obyvatelstva na relativně nízkém stupni, čehož lze vládnoucími jednotlivci i politickými (i náboženskými) stranami dlouhodobě zneužívat k udržení často absolutní moci! Lze tedy Čechy a Slováky srovnávat a zařadit mezi balkánské, asijské a orientální obyvatelstvo? To sotva, ale v uvedeném příměru je důraz na slově „zneužívat“, k čemuž v zemích i daleko vyspělejších dochází formou demagogické propagandy - ale ta má šanci jen a jen za předpokladu chybějící demokracie, tedy jejích podstatných elementů: demokratický právní stav, zaručující spravedlnost a také plnou zodpovědnost za všechny činy a pro všechny skutečně nezávislé veřejné sdělovací prostředky, účinná a konstruktivní opozice, atd. Pevné zakotvení základních demokratických elementů bylo v Československu lehkovážně zanedbáno - paradoxně s odůvodněním, že nedůslednost v hodnocení všech činů u všech obyvatel (a tedy i u viníků za dlouhodobě páchané zlo na obou národech!) je právě znakem nastupující demokracie! Zodpovědnost za prosazení tohoto paradoxu je totožná se zodpovědností za zánik republiky! Na zjevné zasažení organismu nebezpečnou infekcí, včetně odumřelých tkání a varovného rozšíření infekce, určili léčebný postup ne lékaři, ale šarlatáni, učinili to - jak j inak! - také beztrestně. Proto se / svět diví, nechápe skutečné důvody, I nechápe rozpory mezi lichotivě znějí- / cím ujištěním o pevně nastupující de- mokratisaci - a skutky, které těmto ujištěním dokonale odporují. Častěji a stále hlubší rozpory přinášejí rozpaky a nedůvěru světa, ovšem představují také ztrátu dříve existující prestiže Československa, představují další minusové položky především pro obyvatelstvo, takže vývoj jde zpět..A Pojem „národní sebevědomí“ nabývá na důležitosti a významu. Hlavně jako zástěrka pro skrytí té skutečnosti, že spojování národů a států ve větší celky přináší podstatně vyšší formy zajištění rozvoje národních kultur, tradic, umění, vzdělání apod. Zkušenosti věků, že malé národy byly vždy více či méně většími utlačovány, odnárod- ňovány, byla jim vnucována jiná řeč, jiné a jim cizí hodnoty, ovšem byla především ohrožena existence národa jako celku, to se nyní „nenosí“, to se nehodí do nasazené ideologie o právech národů na sebeurčení... Základní hodnoty demokratického spojování sil pro dosažení prospěchu, bezpečnosti, jednotného právního řádu apod., tedy prosperity a vysoké životní úrovně pro všechny, jsou obyvatelům zejména Slovenska záměrně zamlčovány, nyní už i za pomoci nově zavedené cenzury... Naprosto archaický a v dnešním světě zcela neopodstatněně nadsazený význam národa je typicky demagogickým způsobem zdůvodňován a vnucován na příkladu, že národy bývalého Sovětského svazu se také - a právem - osamostatňují. Proces rozpadu násilně spojeného celku s totalitní mocí trvající tři čtvrtě století, celku, který nikdy nepoznal demokracii a měl k ní vždy nesmírně daleko, je zneužíván jako příklad - protože jde o příklad neadekvátní už ve své podstatě! Ale hodí se do série propagandy a mýtů, hodí se pro ospravedlnění procesu, kterým „milovaní vůdcové“ vrhají své národy do dobrodružství víceméně staronových - ale pro současnou generaci přitažlivě nových, s přitažlivostí rafinovaně infikovanou, co na tom, že lživou a nereálnou... A hlavně umožněnou „sametovým“ vývojem! Kruh se uzavírá, smrtelná amputace je nevyhnutelná, protože „lid“ ji určil v demokratických volbách... Nekrology nemívají vtipně veselý závěr. Nehodí se to! Ale naše „nebožka“ umírá za zcela atypických okolností, připusťme tedy výjimku, která podtrhne linii vývoje choroby i jejího „léčení“: Víte, kdy Mečiar naposledy manuálně pracoval? No přece letos v srpnu - když opravoval brzdy na Dubče- kově autu! Tento vtip obíhá nejen v Čechách, ale i na Slovensku. Ještě v Čechách i na Slovensku. Slovensko ještě nemá úřad pro cenzuru ústně rozšiřovaných vtipů. Ale co není, může být! Samostatné státy si do vnitřních záležitostí nenechají mluvit ani rýpat, to by byla pěkná demokracie a podivná suverenita! . zemřela programově v kraválu po těžké a neléčené chorobě... “ 12 POLYGON 8/92 [pageend12]ALEXEJ ŽÁK MÉ POZNATKY A ZKUŠENOSTI V Curychu se konala 7. listopadu 1992 schůze Sdružení býv. čs. polit, vězňů ve Švýcarsku, jíž se zúčastnili zástupci Konfederace politických vězňů z Prahy a také pan Adolf Bečvář ze Zlína. Byl jsem jako host na této schůzi a v jejím závěru jsem odpovídal na nejrůznější dotazy. Ponejvíce se týkaly známé causy Slušovice, útěku Leonarda ČÍMA do Švýcarska, mého omilostnění Václavem Havlem apod. Nakonec jsem byl vyzván, abych vše shrnul formou příspěvku pro Polygon, protože lidé jak v cizině, tak i v Československu se o tyto skutečnosti stále živě zajímají, ale narážejí na informační bariery nebo zkreslené informace. Již dost toho bylo řečeno o Slušovicích. (Dnes o nich mluvím naposled.) Podstatou problému bylo a zůstává, že funkcionáři DAK měli pevné vazby na ÚV KSČ, FMV, MV ČR, vlády a příslušná ministerstva, takže jimi páchaná trestná činnost nebyla nikdy - díky těmto vazbám - důsledně vyšetřována a hlavní pachatelé nebyli nikdy vzati k odpovědnosti za způsobné škody. Jedinou výjimkou bylo vyšetřování, vedené v létech 1980-81 mým býv. kolegou kpt. Karlem ŠIMANEM, jenž nakonec v důsledku nejrůznějších intervencí, šikanování a znemožňování další práce na tomto případu ze strany nadřízených skončil v nemocnici s těžkým infarktem a posléze byl dán do invalidního důchodu. Spolupracovníci ing. ČUBY, které měl ve vazbě, byli nakonec potrestáni na základě neoprávněné překvalifikace skutkové podstaty jejich trestné činnosti směšnými tresty - a život šel dál. Právě od kpt. Šimana jsem po svém nástupu na odd. vyšetřování VB ve Zlíně, jemuž velel mjr. Jan MACH, převzal všechny jeho poznatky a zkušenosti z tohoto vyšetřování, které jsem po prostudování spisového materiálu v dubnu 1982 zformuloval do podnětu ke stížnosti pro porušení zákona, adresované ÚV KSČ (viz odpověď z ÚV KSČ z 8.6.82) a Gener. prokuratuře ČSR. V té době jsemještě zcela naivně věřil tomu, že na ÚV KSČ i GP se najdou poctiví lidé, kteří se zasadí o nápravu a že ve vyšetřování se bude pokračovat, takže viníci tohoto stavu z řad vedení policie a prokuratury ve Zlíně budou vzati k odpovědnosti a pachatelé z vedení DAK Slušovice neuniknou spravedlivému trestu. Odezva na můj podnět byla taková, že jsem od GP ČSR obKo mu n u t u x á St r a n a Ck u l ml o v k n bk a CnAsoKí vtaoa vsaoaacx* o bbil íiii PRAHA 1. NABAXU LUDVIKA BVOOODT U Uv««» v odvevMl: CL- 11-5419/82-51 držel písemné sdělení, že podnět je shledáván oprávněným, že v předmětné věci skutečně došlo k porušení zákona ve prospěch pachatelů trestné činnosti, že byla neoprávněně překvalifikována a že v tomto ohledu budou přijata odpovídající opatření ke zjednání nápravy. (Tyto dopisy z GP i ÚV KSČ mám a mohu je kdykoliv předložit.) Samotná náprava zjištěných nedostatků pak spočívala v tom, že jsem byl na příkaz náčelníka OS SNB V. Kiliána (později byl šéfem V. správy StB a nechal si z archivu MFV vytáhnout Valešův agenturní svazek) mým nadřízeným mjr. Machem (později šéfem „ČUTAPO“ - Čubovy tajné policie) přeložen proti své vůli na výpomoc do Uh. Hradiště s nálepkou „návrat nežádoucí“ a manželka v rámci OÚNZ Gottwaldov nedostala práci. Souhra policejních a stranických bossů byla naprosto dokonalá. Došlo tak na slova mého pedagoga a zkušeného vyšetřovatele pplk. Stanislava VÁLKY ze Školního institutu MV ČSR ve Veltrusích, že jednou dopadnu ještě hůř než on. V roce 1981 jsem zde byl na dvouměsíčním školení vyšetřovatelů VB a na závěr školení byl přítomen i náměstek gen. prok. JUDr Ježek, který plamenně řečnil o tom, že máme být tvrdí a nekompromisní při vyšetřování zejména hospodářské kriminality, jež je zkázou pro naši společnost, a že gen. prokuratura nás vždy podrží. Já jsem se tehdy po jeho projevu přihlásil o slovo a zeptal, jak se jeho tvrzení slučuje s faktem, že vyšetřování trestné činnosti podnikového ředitele AZNP Mladá Boleslav ing. Zapadla, kde byla způsobena škoda řádově několik desítek milionů Kčs, bylo naprosto bezdů- rtAHAo. a, a. 1982 Soudruh npor. Alexej Žák Okresní správa SNB odd. vyšetřováni VB Gottwaldov $ Vážený soudruhu, potvrzujeme příjem Tvého dopisu, so kterým jsi ee obrátil na ústřední výbor K$ö. Současně Ti sdělujeme, že věc prošetří Generální prokuratura ÖSR a sdělí Ti své stanovisko. Vyřízení dále sledujeme. Se soudružským pozdravem vodné a v rozporu s trestným řádem přerušeno, z čehož vyplývá, že pachatelé v nomenklatuře ÚV KSČ nebudou nikdy potrestáni! Následovalo trapné ticho a byla vyhlášena přestávka. Po přestávce Ježek, brunátný jak uvařený rak, řekl, že on má svědomí čisté, že držel ing. Zapadla skoro rok ve vazbě a pak z pokynu nadřízeného a příkazu ÚV KSČ (!!) jej musel propustit, přičemž vyšetřovatel tohoto případu dostal pokyn trestné stíhání přerušit! Z případu je zcela jasně zřejmé, že prokuratura byla děvkou ÚV KSČ a jeho prodlouženou rukou, že ÚV KSČ přímo zasahoval do trestných věcí a o zákonnosti resp. potrestání komunistických funkcionářů za skutky, jež spáchali, nelze mluvit. Z toho titulu nelze ani hovořit o promlčecích lhůtách. Tehdy za mnou přišel pplk. Válka a naprosto otcovsky mi radil, abych podruhé do takových věcí nestrkal nos, protože dopadnu ještě hůř než on. Měl pravdu. Pokud se týká DAKu Slušovice, tak zde byl po zkušenostech s vyšetřováním, prováděném kpt. Šimanem, zaveden velmi dokonalý systém, který úspěšně bránil únikům nežádoucích informací o páchané trestné činnosti. Tento systém byl založen na výpočetní technice a přísné organizaci oběhu účetních dokladů mezi samostatnými výrobními jednotkami a středisky. Jednotlivé skupiny zaměstnanců dostávaly vždy jen tolik informací, kolik bezprostředně potřebovaly pro výkon své funkce a činnost střediska. Výpočetní technika byla zabezpečena proti úniku informací nepovolaným bezpečnostními kódy jednotlivých programů, a ty zase znali jen určení pracovníci. Pokud se náhodou utajovaná informace dostala ven, nastoupila ihned bezpečnostní služba DAKu, jíž velel mjr. Mach po svém odchodu ze služeb SNB, která provedla nezbytná opatření k eliminaci ohrožení vedoucích pracovníků DAKu, např. zničením příslušných dokladů nebo jejich fingovaným odcizením či tzv. nevědomým skartováním. Nerespektování skartovacích Lhůt přísně zúčtovatelných dokladů ještě nevy- vozovalo automaticky postih ve smyslu trestního zákona a příslušná sankce dle zákoníku práce byla naprosto směšná. Tuto skutečnost musí mít na paměti každý, kdo má zájem odhalit trestnou činnost páchanou v tomto agrokombinátu. Nositeli veškerých informací o hospodářské činnosti v DAKu jsou lidé omezeného kruhu. Jedná se o předsedu Františka ČUBU, jeho ekon. náměstka HURTU (oba byli tajnými spolupracovníky I. správy FMV), vedoucího informační soustavy, vePOLYGON 8/92 13 [pageend13]doucího ASŘ a ředitele vnitropodnikové banky DAKu Am. TRAXLERA. Funkcionáři DAKu Slušovice jednali vždy rychle a koordinovaně ve spojení se svými lidmi, umístěnými ve špičkách ÚV KSČ, vlády a FMV, takže nic ani náhodou neponechávali nepromyšlené. I v nových podmínkách se snažili držet uzdu všem událostem a nepouštět otěže z rukou. S pádem vedoucí úlohy KSČ urychleně zakládají Zemědělskou stranu v čele s doc. Trnkou - náměstkem Čuby - na ustavující schůzi v Motorestu Zádveřice. Strana je dotována částkou 2 mil. Kčs z pokladny Agrobanky Slušovice (viz pokladní doklad č. 5311 ze dne 28.1.1990, jejž vystavil Arn. Traxler). Ještě předtím však Cuba (18.12.89) vyhlašuje vznik a.s. MORAG- RO (viz dřívější příspěvky v Polygonu) a současně zahajuje kontakty na pány Čal- fu. Komárka a Pitharta. Pan Čalfa pak v úzké součinnosti se s. Adamcem navrhuje do funkce místopředsedy vlády ČSFR pro hospodářství ČUBU. Ten si je však vědom toho, že by díky svým záznamům u I. správy FMV dlouho ve funkci nevydržel a po konzultaci s odborníky od StB tuto funkci odmítá. Jako náhradník nastupuje s. Komárek (u něhož jako poradce působí dr. K. Koecher - agent KGB, odhalený a uvězněný v USA, v r. 1986 vyměněný za ruského disidenta Ščaranského) a na ulicích je skandováno heslo ,2a Komárka koruna jak marka“. K napojení DAKu Slušovice na FMV rovněž uvedu příklad: Dne 21.2.1990 (ve funkci je pan Sacher) byl proveden zápis do podnikového rejstříku společnosti CARGO-MOR AVIA (IČO 487 990). Ředitelem této společnosti se stává bývalý předseda CZV KSČ DAKu Pavel ČMOLÍK, který působí současně v a. s. MORAGRO, NIKA atd. Daleko zajímavější však je, že hospodářská smlouva o tomto společném podnikání mezi FMV a DAK Slušovice byla uzavřena už 17.10.1989!, kdy ve FMV vládnul František Kind, jenž začal svou kariéru jako náčelník O-StB ve Zlíně, jehož podřízený byl právě již jmenovaný Václav Kilián. Ve vedení této pozoruhodné společnosti v den zápisu do podnikového rejstříku seděli funkcionáři FMV plk. Otto Sedlák, ing. Frant. Vlček, ing. Jiří Horník a JUDr Josef Tarčák. Dále zde byl bývalý federální ministr dopravy s. Podlena a právního poradce jim dělal můj bývalý nadřízený pplk. Vladimír LAUCKÝ - bývalý šéf I. odboru S-StB v Brně a předlistopadový náčelník OS SNB ve Zlíně, kde střídal právě Kiliána. Souhlas k zápisu této společnosti do podnikového rejstříku vydal sám Richard SACHER!, kterého až do poslední chvíle - stejně jako Valeše - hájil nejspravedlivější ze spravedlivých - Václav Havel, jenž taky nedal dopustit na Mariána ČALFU, bývalého legislativce vlády ČSFR, který pomocí zákonů, jež sám připravil nebo se na jejich tvorbě aktivně podílel, šlapal po lidech a Havel bez něho nedokázal žít. Ještě dnes mám před očima obrázek, jak jej před letošními volbami posílá k presidentu Bushovi s knížkou pod paží, aby celý svět viděl, jak si americký president váží našeho převlečeného bolševika, srdečně jej vítá v Bílém domě a s dojetím předčítá Havlovo vlastnoruční věnování, napsané v tomto trapném knižním poselství. Nádherné divadlo!!! Trapnost tohoto divadla spatřuji především v tom, že nejpozději od podzimu 1990 musel pan president vědět o evidenčním agenturním čísle M. Čalfy, evidovaného u příslušné správy FMV, jakož i o jeho záznamech, o nichž se doposud v ČSFR cudně mlčí. Doufám, že V. Havel, milující pravdu, nebude chtít tvrdit, že to nevěděl, nebo že byl informován svými poradci, že soudruh Čalfa je veden u FMV v kategorii „NO“, což znamená nepřátelsky zaměřená osoba vůči socialistickému režimu. Marián Čalfa i přes veškerou podporu V. Havla (jenž ve sdělovacích prostředcích říkal, jak se mu s ním dobře vládne a spolupracuje) v letošních volbách neobstál, stejně jako Dienstbierovo OH. Po volbách pracoval do 15.10.1992 ještě na úřadu předsednictva vlády ČSFR a pak se dal na soukromé podnikání, které dříve svou legislativou znemožňoval jiným. Společně s bývalými ministry Jozefem BAKŠAYEM a Janem VRBOU založil poradenskou firmu CTL Consulting, takže neskončil u lopaty, jak by si plně zasloužil, ale sametově přistál na hřišti velkého byznysu. Jak je vidět, v cause Slušovice figuruje příliš mnoho agentů a politiků s tzv. prasečím charakterem. Je to džungle, v níž je pro nezasvěceného naprosto nemožné se správně orientovat a jedinec v ní nemá šanci obstát. Václav Havel řekl v rozhovoru s redaktorkou Jarmilou Kudláčkovou toto: „To, že se pan Žák pustil do vyšetřování Slušovic, bylo chvályhodné. Ale pokud se bál, nebo na to nestačil, mohl od toho odejít. Jeho emigrace do Švýcarska mi připadá přehnaná, spíš mám dojem, jestli nezatoužil po slávě. K vyšetřování případu Slušovic byly kompetentní jiné osoby... Těsně před svým odchodem z prezidentské funkce jsem po- depsal panu Žákovi milost pro trestný čin zběhnutí, neboť byl považován za dezertéra a nemohl by se vrátit do Československa.“ Z jeho rozhovoru je vidět, že asi nepochopil vůbec nic, nebo prostě pochopit nechce. Chtěl bych mu jen říci, že jsem se o sebe nikdy nebál a o ochranu jsem žádal výlučně pro členy své rodiny, tj. pro manželku a naše tři děti, jimž platily všechny pohrůžky bezprostředního fyzického násilí. Když jsem žádal o poskytnutí této ochrany a o prošetření pohrůžek kompetentní orgán, jemuž vévodil nezapomenutelný Tomáš SOKOL, kterého tam instaloval Havlův kamarád a vševěd Petr PITHART, připadal jsem si tam jako na sněmu hluchoněmých. Když jsem si stěžoval u téhož orgánu, že jsem sledován, bylo mi odpovězeno, že nesledují mne, ale nějakého slušovické- ho veksláka, který u nás ani nebydlel, ani se tam nepohyboval. Sledován jsem však byl já a manželka. Pokud se týká trestného činu zběhnutí, sdělil jsem švýcarským úřadům, že se necítím být zběhem, republiku jsem opustil po důrazném varování svých přátel a že si nepřeji, abych byl v tomto smyslu považován za vojenského zběha. To vše je řádně protokolováno. Na rozdíl od Václava Havla jsem nikdy netoužil po slávě, ale po spravedlnosti a po potrestání těch, kteří likvidovali právě ty, jež této spravedlnosti chtěli dosáhnout. V tom je mezi námi rozdíl. Z toho důvodu jsem nechtěl a ani jsem neměl morální právo vyšetřování slušovických mafiánů přerušit, nebo prostě odejít, jak se vyjádřil pan Havel. Nebo si snad myslí, že i Leonard ČIMO utekl do Švýcarska pro slávu? Hodnotit Václava Havla mi nepřísluší. To udělali jiní a jistě lépe, než bych to dokázal já. Například slovenský disident a signatář Charty 77, pan Vladimír PAVLÍK, který už skoro tři roky bojuje s Mečia- rem a spol., na Havlovu adresu řekl toto: „Dovolím si poznamenať, že z pána Havla je v súčasnosti ješitný a samoľubý človek. Neviem či si pán Havel spomenie na začiatok decembra 1989. Vtedy strašne vyzýval, aby ľudia v okresoch zakládali občianské iniciativy a viedli nekompromisní boj s komunistickou totalitou. Znovu som uveril a preto som v okrese Povážská Bystrica toto zakládal. Keď ma potom Vladimír Mečiar za túto angažovanosť hrubo pourážal a keď v r. 1990 som vtedajšieho prezidenta Havla žiadal o 30minutové priatie, kde som mu chcel na konkrétnych dôkazoch ukázať, kto je Mečiar, aké nebezpečie 14 POLYGON 8/92 [pageend14]od neho hrozí nielen Slovensku, ale aj celej republike, bolo mi odpísané, že nemá čas. Dnes mi doba dala za pravdu. A vo chvíľach pre mňa najťažších mi popri KAN pomohli hlavne slušní chartisti. A to, že doteraz som nebol fyzicky zlikvidovaný, je tiež jejich zásluha, spolu s ostatnými demokraticky zmýšľajúcimi občanmi, ktorí ma morálne podporili.“ (Viz Necenzurované noviny 25/92, str.24.) Nebo pan Antonín BÉLOHOUBEK, člen KAN, poradce býv. předsedy sněmovny lidu FS Rudolfa BATTĚKA a žák prof. Černého, jenž v interview s redaktorkou Jitkou Studničnou řekl následující: „Rmoutí mě dost věcí. Například to, jak dodnes zlověstně mnoho lidí setrvává ve zbloudilém obdivu k Václavu Havlovi. Hrozí nám, že tento svévolný všeodpouštěč se znovu stane presidentem. Kritické myšlení je u nás ještě v plenkách a je spíše výjimkou. Nemáme ani v nejmenším právo ohrnovat nos nad Slováky, kteří obdivují Mečiara, protože ve vztahu k V. Havlovi na tom nejsme o nic lépe... Největší provinění Václava Havla spočívá v tom, že spravedlnost ignoroval a ignoruje. Svou třetí kandidaturou na úřad presidenta předvedl, že nestydatost nebolševická nemusí být o nic menší, než nestydatost bolševická.“ Tolik tedy hodnocení těch, kteří nejsou a nikdy nebyli zaneseni v žádném registru svazků StB, vždy bojovali proti zlu a za totality trpěli ne méně, než sám Havel. Já osobně znám spoustu lidí, kteří trpěli nesrovnatelně více než Havel, přišli o všechno, mají zničené životy i zdraví, naproti tomu nemají žádná valutová konta, nikdy nebyli nikým ze zahraničí podporováni, nevozili se v mercedesu, zato chodili o ber- lích! Pokud si V. Havel vezme tyto kritické připomínky k srdci, přestane poučovat druhé a bude se řídit odkazem prof. Václava ČERNÉHO, na kterého se neustále odvolával, pak bude jenom dobře. Pokud ne, zesměšní se sám dřív, než si to vůbec stačí uvědomit a zařadí se mezi ty, které sám dříve kritizoval. Curych, 16.11.1992 ■ ARNOŠT WAGNER Stav hladiny na diplomatických tocích 1. prosince 1992, řeka Ottawa výška hladiny: nezměněna čistota vody: stále znečištěna, splašky pod hladinou průtok: zpomalen zánikem republiky Od politických změn v listopadu 1989 měli čtenáři Polygonu reportéra a kanadského Západu možnost pravidelně sledovat dopad Dienstbierovy politiky na vztahy československého exilu k domovu. Odráželo se to nejvíce na situaci československého velvyslanectví v Ottawě, kde novou Československou republiku representoval komunistický aparátčík, člen ústředního výboru komunistické strany Slovenska - Rudolf Schuster. Po sloučení redakce Západu s redakcí Polygonu považujeme za svou povinnost - hlavně vůči těm stovkám čtenářů zaniklého Západu, kteří nyní odebírají Polygon - dokončit celou „Schustergate“ a informovat o tom, jak to vlastně v Kanadě na velvyslanectví dopadlo. Na základě lustračního zákona a pod tlakem Československého sdružení býv. politických vězňů. Sokola a jiných organisací v Kanadě (kromě torontského Masarykova institutu, novin ,jNový domov“ a SVU) byl Schuster čs. vládou odvolán. Již 5. dubna 1992 se však v ottawských novinách The Citizen a The Ottawa Sun objevuje článek s nadpisem: „The Czechoslovak envoy won’t go home“. Schuster trucoval. Novinářům řekl, že se do Československa nevrátí, pokud tam nezruší lustrační zákon a že odjede do Jižní Ameriky, kde bude obchodovat. Bývalý velvyslanec poslal domů manželku, ale jeho dcera zůstala na lékařské stáži v ottawské nemocnici (kam se normální kanadský absolvent dostane jenom s velikým štěstím) a syn také zůstává v Torontě, kde za pomoci různých tóthovců a Romanů pilně podniká. Obě děti pana Schustera byly v Kanadě jenom na „návštěvě“. Po recepci na rozloučenou, která se konala na ottawském velvyslanectví 23. dubna 1992, se po tatínkovi na delší dobu slehla zem. Recepce na rozloučenou s R. Schu- sterem byla - podle novin Nový domov z 30.4.92 - náramná! Přišlo se rozloučit množství význačných krajanů, diplomatů, velvyslanců a vysokých úředníků kanadského ministerstva zahraničí. Bylo tam přes 300 hostů, píše Nový domov. Skutečnost však byla jinačí. Recepce se od 17.30 do 19.30 hodin zúčastnilo jenom 112 hostů z tří set pozvaných, vč. manželek. Většina přítomných byli tajemníci velvyslanectví z Asie a Afriky a velvyslanec Indie. Dobře byla zastoupena separatistická Slovenská liga, jež měla další, samostatné rozloučení s jeho excelencí následující den. Čechů a „ostatních“ Slováků jenom 32 (mám je jmenovat?), a to převážně dobrých znalců hlubin Schu- sterova hrubého střeva. Zvenku připomínala recepce venkovskou svatbu, díky snaživosti diplomata Ponocného a šifráře Hip- ského, kteří s paničkami z velvyslanectví roznášeli talíře s jídlem a balíčky s alkoholem a cigaretami službu konajícím policistům na ulici (v Kanadě věc neslýchaná!). Číslo policejního auta, kam se dárky ukládaly: 131 pozn. značka 309-KFD Ottawa City Police. Velvyslanectví v Ottawě převzal po Schusterovi Vladimír Rychlík, jehož si Schuster vyžádal jako zástupce hned po svém jmenování v r. 1991. Rychlík byl krajanům dobře znám ještě za Husákovy vlády, kdy léta pracoval na velvyslanectví v Ottawě a ze služební povinnosti udával jména demonstrujících exulantů. Tento bývalý stranický funkcionář na diplomatické škole v Sovětském svazu budil mezi exilem stejný odpor, jako jeho nadřízený Schuster. Všeobecně se soudilo, že i jeho dny od dubna 1992 jsou sečteny a čekalo se na nového velvyslance. Rychlík byl dočasná nepříjemnost, se kterou se exil byl ochoten smířit, aby dal čas nové československé vládě. Sedm měsíců však již úřaduje tento bývalý komunista, Chňoupkův diplomat, tři roky po takzvané revoluci vede svůj štáb, ve kterém jsou ještě stále estébáci a agenti ministerstva vnitra a obrany. „Nenahraditelný“ šifrář Hipský, jenž zná umístění mikrofonů nad postelemi diplomatů a jenž se ovšem směje do očí, spokojen, jak tu sametovku přestál. Nebo podplukovník Krampera, snad ještě ministrem generálem Dzúrem jmenován do funkce vojenského přidělence. Tento kovaný komunista stejně jako před „revolucí“, tak i poslední roky těžce pracuje osm hodin denně za zamčenými dveřmi své kanceláře a nikdo nedokáže pochopit současnou pracovní náplň tohoto komunistického dinosuara, který se dodnes na recepcích předvádí ometálovaný bolševickými vyznamenáními. Sám dočasný zástupce Československa také nelení. Dokonce byl tak laskav, že mě, občana ČSR (tamtéž platícího daně z příjmu) representoval na oslavách, které si uspořádali moji úhlavní nepřátelé: Kanadská Slovenská liga, Světový kongres Slováků a Slovenská „katedra“ ottawské university (vlastně jenom křeslo, převážně zajištěné finanční sbírkou kanadských Slováků a darem Štefana Romana, obsazené synem doživotního předsedy kanadské Slovenské ligy Imricha Stolárika Markem Sto- POLYGON 8/92 15 [pageend15]lárikem, který zachází se slovenskými dějinami na přednáškách tak, jak se to hodí slovenským separatistům) pořádaly oslavy, na kterých mě zastupovali Vladimír Rychlík, dr. Erban a JUDr Chudý z československého velvyslanectví. Přítomen byl výkvět slovenských separatistů: předseda Matice slovenské J. Markuš, Marián Šťastný, Ivan Mjartan, předseda ligy Kovačič, její ideolog Stolárik. („Po tejto slávnosti bola spoločná večera na vyslanectve, ktorú poskytli ottawskí Slováci s rozšírenou rodinou Sto- lárikovou. Dobrá vec sa nám podarila. Tešme sa a radujme!“ Imrich Stolárik v Kanadskom Slováku 24.10.92 str. 7.) Na ottawské universitě prý namísto slov vycházely z úst řečníků „čisté kvety“, a pokud to nebyla kvítka, tak to byly projevy chválící činnost a zásluhy lidí, kteří jsou již léta na seznamech kanadských vyšetřovatelů válečných zločinů v době fašistického Slovenska. Dr. Erban dokonce „čítal pozdravy od Vladimíra Mečiara, biskupa Korca a iných“. A navíc můj representant Vladimír Rychlík zajistil zdarma z československého (mého!) velvyslanectví alkoholické občerstvení (z mých daní!) pro dvě stě přítomných - na universitě - slovenských separatistů. (Kanadský Slovák, 24.10.92, str.7.) Snad to o měsíc později chtěl pan Rychlík napravit tím, že na velvyslanectví uspořádal velkolepou recepci na počest posledního státního svátku ČSR, na kterou pozval i svého bývalého šéfa, „náhodou“ přítomného v Kanadě Rudolfa Schustera, který měl tam možnost se setkat se svýnú oblíbenými českými krajany a jako šťastný Mohamed dokonce i s Horou. Pana Schustera, neoficiálního kandidáta na druhého slovenského presidenta a vicepresidenta firmy, jejímž majitelem byl synovec Štefana Romana Anton Roman, postihlo v té době neštěstí. Jeho chlebodárce Roman nečekaně zemřel, a tak - pokud nebude zvolen presidentem SR - je R. Schuster bez místa. A naopak, Vladimír Rychlík má nádhernou šanci na slušné zaměstnání. Podle slov dr. Erbana, tiskového mluvčí velvyslanectví, se pan Rychlík stane automaticky od 1. ledna 1993 českým velvyslancem (prohlášení Erbana na schůzi SVU 10. listopadu 1992 v Ottawě). Situace je totiž taková, že pokud bude (do 31.12.92) velvyslanec Slovák, stane se automaticky 1.1.1993 velvyslancem Slovenské republiky, a jeho český zástupce, v tomto případě V. Rychlík, bude českým velvyslancem. Československý velvyslanec namísto R. Schustera byl již jmenován. Je Slovák, jmenuje se Anton Hykisch, narozen v roce 1932, a je spisovatel. Je také tvůrcem Výzvy za samostatné Slovensko a jako budoucí slovenský vyslanec samozřejmě vyhovuje Mečiarovi. Co je zajímavé na tomto „diplomatovi“ s několikadenním školením, je jeho celkem neznámá osobnost a také to, že se jako spisovatel dostal do všeobecného naučného slovníku (Ilustrovaný encyklopedický slovník z roku 1980), ve kterém díky zeměpisu, fyzice, marxismu-leninismu a biologii je pro spisovatele jenom velice málo vzácného místa. Spisovatelů je tam tak málo, že se ve slovníku neuvádějí skuteční spisovatelé jako Dominik Tatarka a jiní. Anton Hykisch - náš československý velvyslanec v Kanadě - musel být tedy u vládců v sedmdesátých létech mimořádně dobře zapsán, když se dostal mezi laureáty a nositele Nobelových cen svojí do té doby jedinou známou prózou „Pravda neznámá“. Na ministerstvu zahraničí v Praze sedí dnes dost slušní lidé. Alespoň ti nahoře. My v Kanadě důvěřujeme prvnímu náměstkovi, poslanci FS za ODS Jaroslavu Suchánkovi, který nám, na rozdíl od Dienstbiera, nechce dělat naschvály. Předsedovi Československého sdružení v Kanadě M. Šuch- movi napsal: „Přestože se na koncepci budoucí české zahraniční politiky účastním jenom skromným podílem, ujišťuji Vás, že udělám vše pro to, aby se dosavadní ostudný přístup našeho ministerstva ke krajanům v budoucnu změnil přinejmenším na vztah, jaký je ve světě obvyklý.“ (J. S. v.r.) Anton Hykisch ještě do Ottawy nepřijel. Povážlivě se opožďuje, má to jenom za jednatřicet. Ale i V. Rychlík do Prahy má již tři roky zpoždění. Ottawa, 1. prosince 1992 íif „Neodsuzuj, kdo jsi nezažil“ je název článku Adolfa Bečváře, který byl otištěn v minulém čísle Polygonu. Psalo se v něm mj. o kovové schránce s písemnostmi, zazděné do zdi leopoldovské věznice. Pražské „Lidové noviny“ přinesly 26. listopadu t.r. fotografii Adolfa Bečváře s následným textovým doprovodem: UNIKÁTNÍ SBÍRKU písemností z oblasti filozofie, etiky a výtvarného umění zaznamenaných na toaletní papír v Leopoldově v padesátých letech předal včera rektoru Karlovy Univerzity Radimu Paloušovi jeden z bývalých vězňů Adolf Bečvář. Skripta, která potajnu pro vězně sepsali někdejší profesoři UK Pavel Křivský a Bohumil Ryba, zazdil Adolf Bečvář v roce 1955 v prostorách věznice. Dvě vlastnoručně vyrobené kovové schránky opět vyjmut až letos v březnu. Mezi spisy, jednoduše svázanými v papírovém obalu od „slovenského fajfkového tabáku ", je i Rybová gramatika latin- ského jazyka. Jak zdůraznil R. Palouš, vydávají svědectví, že i v krutých podmínkách Foto Zdeněk Merta - LN je možné „provozovat" filozofii, (kp) 16 POLYGON 8/92 [pageend16]DUŠAN NOVÁK NESNÁZE ŠKODY PLZEŇ A JINÉ DALŠÍ NESNÁZE Velká kupónová pokračuje Po čtvrtém kole vyprodalo Centrum privatizace přibližně 80% akcií nabízených v první vlně. Samotné čtvrté kolo nebylo příliš úspěšné, neboť z nabídky se prodalo pouze 37% akcií. Centrum stanovilo ceny u mnohých společností příliš nízké, takže nastal převis poptávky nad nabídkou u 450 společností. Zbývá ještě umístit 60 mil. akcií z celkového počtu 300 mil. DIKům a fondům zbývá pouze 7% investičních bodů, tj. kolem 600 milionů. Páté kolo začalo 23.11. a podávání objednávek končilo 2.12. Závěr kola a tím i celé první vlny stanovilo Centrum na 22. prosince. Další kolo pravděpodobně již nebude. Privatizační fondy poskytly tisku informace o výsledcích svých nákupů, neboťjiž po třetím kole uplatnily většinu svých kupónů. Více než milion občanů vložilo 700 milionů bodů do První investiční a. s. (zakladatelem je Investiční banka). Získaný majetek představuje v účetní hodnotě 13 mid. Kčs. Na tisíc bodů připadá 18.000 Kčs. Tento IPF podle svého prohlášení nakupoval akcie, o které byl velký zájem: hotel Intercontinental Praha, Tabák Kutná Hora, Pražské pivovary atd. Fond předpokládá, že zájem o tyto akcie bude pokračovat i na sekundárním trhu cenných papírů, a proto tyto akcie jsou zárukou získání likvidních prostředků. Harvardské investiční fondy (V. Kožený) získaly akcie padesáti podniků. Výsledkem cílevědomého investování je účast v klíčových podnicích, např. Komerční banka. Česká spořitelna, Sklo Union Tepli-, ce. Podnik výpočetní techniky atd. Údajně investoři již mají zájem o koupi těchto akcií prostřednictvím termínovaných obchodů, které organizuje Harvardská burzovní společnost a. s. Tato pobočka fondu pořádá týdenní kursy pro zájemce, které vyškolí jako svoje zástupce pro obchodování s cennými papíry. Fond národního majetku rozeslal některým akciovým společnostem pokyny, jak mají uspořádat schůzku se svými významnými akcionáři IPF, kteří si zvolí svého zástupce pro výkon vlastnických práv. Podnik výpočetní techniky předává IPF i DIKům informaci o uspokojení jejich poptávky. Když se tento doklad doplní o náležitosti, které musí obsahovat akcie, vznikne prozatímní doklad jako pomůcka pro uplatnění vlastnických práv. Poněvadž finanční situace privatizovaných podniků se rychle zhoršuje, navrhuje Fond národního majetku, aby FMF převod vlastnictví na nové majitele co nejdříve schválilo. Podle návrhu zákona o cenných papírech budou mít po tři roky všechny akcie z kupónové privatizace, i vydané IPF, nematerializovanou podobu. FMF zřídí Středisko cenných papírů, které bude vydavatelům (akciovým společnostem) i vlastníkům zasílat nejméně jednou za rok informaci o stavu jejich akcií. Všechny akcie, vzniklé z kupónové privatizace, budou veřejně ob- chodovatelné. Přístup na trh usnadní registrační místa, která dosud sloužila kupónové privatizaci, proto se systém označuje zkratkou RM. Podniky v nesnázích Mnoho podniků, zařazených do velké privatizace, se však nachází v nepříznivé hospodářské a finanční situaci. Příčina je u všech stejná: výpadek východních trhů a zvláště nejméně náročného odběratele, bývalého SSSR. Na trzích průmyslových zemí není toto zboží prodejné. Toto zjištění se týká např. automobilového průmyslu. Tatra oslavila 95 let trvání a vyrobila letos jen 177 osobních vozů typu 613 (kapacita je 1500). Na zákazníky čeká 2500 nákladních vozů a zadlužení dosáhlo 2,5 mid. Kčs. LIAZ Jablonec vyrobí letos 3500 nákladních vozů (v r.1989 18.000). Motorlet Jinonice nedodává do bývalého SSSR ani náhradní díly k letadlům, neboť by nedostal zaplaceno. Na snížení svých dluhů prodá majetek, který může postrádat. Tyto skutečnosti vedou ke dvěma otázkám. Je podnik odpovědný za svou nepříznivou situaci? Odpověď je bezvýznamná, neboť management je nemajetný a nenese žádnou hmotnou odpovědnost, řadoví pracovníci za nic nemohou. Aktuální je však problém, zda má stát tyto velké podniky nechat upadnout do konkursu. Zřejmě takový postup není použitelný a vláda bude nucena pomoci v rozpočtu. Prvním případem (i když poněkud jiným, než jaké se budou vyskytovat v průmyslu) je Obchodní banka (ČSOB), která dostane náhradu za ztráty z trojí devalvace 1990 a z embarga na obchody s Irákem a Jugoslávií. Příslušná pasiva banky činí 60 mid. Kčs a nedobytné úvěry 70 mid. Tyto položky značně přispějí k deficitu celé rozpočtové soustavy. V poslední době se stala středem pozornosti Škoda Plzeň, která je předlužená a jejím úpadkem by ztratilo zaměstnání více než deset tisíc lidí. Česká vláda vyhlásila veřejnou soutěž na prodej 34% akcií. Jako zájemce se přihlásil bývalý polistopadový ředitel před rokem odvolaný, ing. Soudek, a Komerční banka s Investiční. Oba projekty hospodářští ministři přijali. Každá strana dostane kolem 15% akcií, celkem za půl mid. Kčs. Ing. Soudek již ohlásil organizační změny, žádá oddlužení o 2 mid. Kčs a odklad splátek úvěrů. Se Siemensem bude znovu jednat o lepších podmínkách pro zřízení společných podniků Škoda Transport a Škoda Energo. Rovněž známý výrobce traktorů Zetor Brno se dostal do nesnází. Největší zákazník Irák v důsledku embarga zůstal dlužen více než miliardu Kčs. Loni uzavřel podnik smlouvu na dodávku do severní Afriky, ale ukázalo se, že odběratel nezaplatí. Vyrobené a nedodané traktory váží rovněž více jednu miliardu Kčs. Pracovníci divize traktorů demonstračně žádali vysvětlení, kdo odpovídá za uzavření nezaručené smlouvy, ale nedostali odpověď. Domácí poptávka poklesla, odběratelé jiných výrobků, např. ložisek, neplatí. Zetor patří k největším výrobcům traktorů v Evropě a bude privatizován ve druhé kupónové vlně. Pokusy o modernizaci výroby zatím úspěch nepřinesly, s možnými zahraničními partnery (údajně John Deere USA) se jedná, zatím bez viditelného výsledku. Celkový stav čs. průmyslu je obtížně zjistitelný, neboť některé podniky spotřebního průmyslu exportují na Západ nábytek, textil, prádlo atd. Pro přísnou, i když pouze pomocnou orientaci můžeme použít zprávy Treuhandanstalt, která spravuje státní podniky v bývalé NDR. Dle jejich odhadů hodnota závodů, jejichž zboží zůstává na skladě, je velmi pochybná. Úvěry, různá břemena a ekologické škody, za které úřad ručí, jsou mnohem vyšší než jeho aktiva. Celková současná bilance Treuhand je přibližně minus 200 mid. DEM. Němečtí ekonomové navrhují, aby stát vypsal ve prospěch nových zemí nucenou půjčku v určité formě. Např. berní úřad bude vybírat 10%ní přirážku ke všem daním z příjmu a částky odvede do investičního fondu. Každoroční výnos dosáhne 30 mid. DEM, úrokování bude 3%. Za 15 let trvání získá fond přibližně 555 mid. DEM, kterých stát použije v nových zemích pro výstavbu infrastruktury, ekologické akce a investice říšské dráhy. Podle jiných návrhů budou půjčku upisovat svobodní poplatníci s příjmem vyšším než 60.000 DEM, ženatí od 120.000. Roční příjem dosáhne 20 mid. DEM, půjčka se bude vybírat tři roky a splatí se za 10 let. Dvojí měna? Při současném rozpadu státu velkou pozornost vyvolávají diskuse o možném dělení měny. Názory české strany jsou velmi pesimistické. Jako základní příčinu rozpadu uvádějí čeští politikové „dětinské“ přání SR vidět slovenskou bankovku. Ale tuto touhu by jistě splnil také tisk slovenských platidel, která by byla obíhala na území obou republik. Není žádnou zvláštností, že POLYGON 8/92 17 [pageend17]na určitém území platí peníze dvou států, např. v Protektorátu byly v oběhu německé bankovky. Druhým důvodem dělení měny bude údajně jiné zaměření hospodářské politiky SR. Čeští ekonomové očekávají na Slovensku expansivní měnovou politiku, která bude v rozporu s restriktivními záměry ČR. Svůj názor dokazují jmenováním Mariána Tkáče viceguvernérem SBČS. Tento slovenský ekonom totiž před časem ohlásil, že SR bude financovat např. stavbu dálnic nekrytými úvěry. Tkáč bude pravděpodobně guvernérem Slovenské národní banky. V poslední době se však názory ekonomů SR umírnily, zvláště po různých rozhovorech politiků se zástupci zahraničních finančních institucí a podnikatelů. Konečně třetím důvodem měnové odluky bude odlišný hospodářský vývoj v obou republikách. Poněvadž skončí převod 20- 30 mid. Kčs z federálních finančních prostředků, vznikne v rozpočtu SR značný deficit. Ministr financí SR Tóth však v rozhovorech ujistil, že si toto nebezpečí uvědomuje a jeho snahou bude udržet schodek v přijatelných hranicích. Druhým důvodem nepříznivého vývoje bude nízký vývoz SR (jen 20% exportu ČSFR), který neposkytne tolik deviz, aby slovenské podniky mohly dovážet potřebné zboží i polotovary. Tento nedostatek ohrozí jejich konkurenční schopnost. Z těchto předpokladů odvodily Lidové noviny velmi pesimistické předpovědi (11.-14.11.). Podnikoví ekonomové SR jistě odhadnou, že po vzniku národní měny budou brzy platit za devizy více. Proto rychle vyčerpají slovenské rezervy a budou využívat i české. Podniky i obyvatelstvo SR si domyslí, že slovenská koruna bude devalvovat vůči české. Proto převedou část svých úspor do českých peněžních ústavů. Slovenské banky ztratí krytí úvěrů a nebudou mít dostatek hotovostí. Od 1.1.1993 zahajuje nová daňová soustava a při zavádění nastane výpadek příjmů. Slovenské vládě vzniknou nové výdaje související s funkcí samostatného státu. „Očekávání, že nejpozději do velikonoc bude okolková- no, je za daných okolností vcelku umírněné.“ (LN 14.11.) Guvernér SBČS ukazoval divákům televize návrhy českých bankovek od 10 až do 5000 Kčs. Sociální vývoj Hrubý domácí produkt českého hospodářství dosáhl za tři čtvrtletí 302 mid. Kčs ve srovnatelných cenách, tj. 90% minulého roku. Spotřebitelské ceny ke 30.9. byly o 63% vyšší než na konci 1990 (počátek liberalizace) a o 10% proti stejnému datu loni. Export v období 1-9 t. r. dosáhl 160 mid. Kčs a klesl proti loňsku o 23%. Import stoupl o 13% na 165 mid. Kčs a výsledkem je pasivní bilance o 5 mid. Kčs. Nezaměstnanost v ČR klesla k 31.10. o 6 tisíc na 131 tisíc, míra činí 2,5%. Ve SR se projevil úbytek o stejných 5 tisíc na 260 tisíc uchazečů o práci, na míru 10,4%. Úřady práce evidovaly volných míst v ČR 86 tisíc, ve SR 61 tisíc. Ve středu 11.11. demonstrovalo v Praze kolem 4 tisíc horníků proti vládní koncepci útlumu a privatizaci uhelného průmyslu. Odboroví vedoucí však svoje požadavky formulovali značně nejasně. Předseda svazu horníků Zapletal: „Přišli jsme hájit svoji budoucnost... Protestujeme proti lidem na ministerstvu, kteří reformě škodí... Chceme papír na to, co nám vláda slíbila... Protestujeme proti snižování životní úrovně.“ Do akce se nezapojila žádná z politických stran, reakce diváků byly spíše kritické. Ke shromáždění promluvil ministr Dlouhý, který účastníky ujistil, že vláda jejich požadavky v podstatě splnila. Neefektní doly se však budou postupně uzavírat, ze státního rozpočtu dostane hornictví 2,8 mid. Kčs, především na úhradu závazků z minulosti. Premiér Klaus při jednání s delegací demonstrantů zdůraznil, že se žádnou skupinou obyvatel ČR vláda neuzavřela a neuzavře žádnou dohodu. Do konce listopadu zaujme k požadavkům, které velmi dobře zná, konečné stanovisko. (Brno, prosinec 1992) ’• ANTONÍN MĚŠŤAN Německá ročenka z Prahy Masaryk byl přesvědčen, že neokázalá, tak zvaná drobná práce může přinést významné, někdy i rozhodující výsledky. Činnost českých obrozenců je nejlepším potvrzením platnosti této zásady - a tato zásada platí i nadále. Roztrhl se teď pytel s česko-německými konferencemi, málem každý okres pořádá setkání významných i méně významných osobností z Čech a Německa, pronáší se hodně projevů - převážně zbytečných a nic nového nepřinášejících. Přitom naštěstí pokračuje ona práce v skrytu. Už od roku 1985 vychází v Praze péčí germanistů (zejména z filosofické fakulty Karlovy university) německy psaná ročenka „Brücken“ - právě vyšel pátý svazek 1991/1992 (v letech 1986-1990 ročenka nevycházela). Čeští, slovenští, němečtí i jiní germanisté, jazykovědci a literární vědci, dále historikové a odborníci z dalších disciplín uveřejňují v ročence výsledky svého bádání. Psalo se o Kischovi, K. Krausovi, Kolowitzovi, Grabovi, O. Pickovi, Mühlbergerovi, Nadlerovi, Brechtovi, O. Fischerovi, P. Eisnerovi, L. Fümbergovi, Kafkovi, Herderovi, Schil- lerovi a mnohých jiných autorech (také českých) a pozornost se věnovala především česko-německým kulturním vztahům. Věnuje se pozornost dnes zapomenutým německy píšícím autorům z Čech, Moravy, Slezska a Slovenska, polemicky se reaguje na nesprávné interpretace z tábora zejména sudetoněmeckých nacionalistů. Rozbor místních jmen v českých zemích a také listin a městských knih ukazuje vývoj pohyblivé česko-německé jazykové hranice v minulosti a uvádějí se na pravou míru neodůvodněná tvrzení těch německých lingvistů a historiků, kteří nacházejí německé obyvatelstvo už ve středověku v tehdy čistě českých oblastech. Je škoda, že ročenka „Brücken“ je málo známá mezi našinci v Německu a Rakousku: poskytuje velké množství argumentů, které jsou tak zapotřebí v polemikách se sice malou, zato však o to bojovnější skupinou vědců a pseudovědců, kteří stále ještě hájí překonané teze o německosti málem všeho v Čechách a na Moravě. Často by stačilo opatřit si text některé stati z ročenky a byl by konec diskuse, neboť texty v této publikaci jsou opatřeny průkaznými doklady. Navíc je text psán německy. V žádném případě nejde o protiněmeckou publikaci - v redakční radě zasedají němečtí odborníci a ročenku financuje německá instituce DAAD v Bonnu. Začátkem roku 1993 má pražský Slovanský ústav začít opět vydávat odborný časopis „Germanoslavica“, který se bude věnovat zejména vztahům mezi německým jazykovým prostorem a slovanskými zeměmi. Naváže na stejnojmenný časopis z let 1931-1940, který vycházel rovněž v Praze a který si vydobyl ve světě velké uznání. Uveřejňovány budou i studie o vztazích Slovanů, Maďarů a dalších středoevropských a východoevropských národů se Skandinávií, Nizozemím a jinými evropskými oblastmi. Praha se konečně zase stává centrem vědeckého výzkumu střední Evropy. Teď jde o to, aby publikované výsledky využili ve své činnosti Češi ve vlasti i ve světě. ■ 18 POLYGON 8/92 [pageend18]JAN JIRÄSKO DUCHOVNÍ STÁT? V závěru své knihy Letní přemítání, spojené s předminulým létem, spřádá Václav Havel vizi naší země jako „duchovního státu“ - státu prostoupeného duchovností, jejímž základem by měla být naše historicky podmíněná osobitost, její vědomí a cílené rozvíjení. Krásná idea - jak to je však s jejím vztahem k našemu skutečnému životu? Věru netřeba se příliš rozhlížet, odpověď je celkem jasná. Několik příkladů pro názornost. Studentům prvních ročníků obchodní akademie po několik let dávám hádanku - popis jedné slavné bitvy; mají uhodnout, o jaké střetnutí šlo. Tou bitvou, jíž započaly naše moderní dějiny, je samozřejmě bitva u Zborová - podle popisu to však ve třídě nepozná nikdo, nebo jen zlo- meček studentů. Pojem legie říká našim dětem pramálo, duchovní odkaz boje za samostatnost zrovna tak. Občas se na náměstích našich měst sice zaleskne oprášená socha TGM, státní svátek 28.X. je však občany registrován povětšinou pouze jako den volna spadlý z nebe. Pod údery pěstí a v práskání automatických zbraní nepřežilo duchovno ani na plátnech kin, ani v půjčovnách videokazet, vyklopýtalo z pražských ulic, pasírovaných komerčními zájmy - jiným specificky pražským symbo- lemjeho deformity zde může být profanace kultu Franze Kafky. Pokračovat lze donekonečna, leč jedno je jisté i bez toho: odu- ševnělý pohled intelektuálních snílků z listopadových dnů před třemi léty je víc a více zastiňován drzým čelem nových grůn- derů. Duchovní stát nemůže být nikdy založen pouze na duchovním životě elity - ta si ostatně vysoký stupeň duchovní kultury umí udržet i v dobách tuhých antidemokra- tických režimů. Duchovní stát nevznikne na duchovnu skupin či duchovnu osamocených jedinců, jakkoliv je jejich obecný přínos významný. Může-li tedy duchovní stát vzniknout, tak pouze mnohonásobným, mnohočetným, časově neomezeným působením dlouhé řady činitelů (sdělovacích prostředků, parlamentu, vládních organizací, pak zejména školství, kulturních institucí centra i regionů atd.). Toto působení musí klást důraz na široký soubor duchovních hodnot, a protože by se mělo týkat všech vrstev obyvatelstva, tedy lidí z celé řady hledisek nejrůznějších, odlišných, musí mít jakéhosi společného jmenovatele, který zaujme všechny. Jím pak může být jako základní hodnota především pravda. Pravda věčně deklarovaná (vzpomínáte na listopadové revoluční heslo?), ale též věčně omílaná a věčně zrazovaná. Bez ní nemůže být o duchovním státu ani řeči. Pravda má onen očistný charakter, jenž může být východiskem pro rozvoj duchovního života lidí ve společnosti. Jenže - ouvej - my v pravdě nežijeme, před pravdou naopak oči zavíráme, nebo nám jsou zavírány... Týká se to pravdy v jedné klíčové oblasti, o niž mi nyní jde, a to působení komunistů minulých i těch současných. Komunisté tuto zemi zpustošili tak katastrofálním způsobem, od ekonomiky po obecnou mravnost, že je nelze obdařit jakýmsi generálním pardonem, tak jak se to stále děje. Jejich typičtí představitelé se nám vysmívají u táborského soudu s policejními prominenty, nebo v managementu podniků, nebo ve špičkových kulturních institucích, hlásí se o slovo v básních pánů Floriana či Sýse. Jejich klaka povykuje na superlevých mítincích, jejich tváře září samolibou rádoby solidností z televizní obrazovky - jako by se nic nestalo. Drze si ponechávají jméno svého slavného hnutí v názvu strany, do níž znovu přijímají muže, jenž byl symbolem jejího agresivního totalitarismu, odstřelují lustrační zákon, pošklebují se humanistickým trubcům, neschopným rázného činu. Těší se na nový vzestup semknuté levice. Těží z narůstající lhostejnosti lidí. Jsou novými vlastníky a budou rozhodovat. Už dnes se jich lidé znovu začínají bát - nehas, co tě nepálí, mohl bys přijít o místo. Komunisté jsou v televizním zpravodajství na obrazovce častěji než jejich odpůrci. Není v tom něco podivně zvráceného? Život s nimi není životem v pravdě. S nimi v zádech - nejen že nepotrestanými, ale v mravním ohledu ani důrazně neodsouzenými - budeme vždy mít do duchovního státu asi tak daleko, jako měl Brežněvův Sovětský svaz do komunistické společnosti. Žijeme ve lži, která se skrývá za humanitou. Lidé ji nepřijímají, ale mlčí. Všichni víme, že soudruzi, alespoň ti, kteří měli odpovědnost na řídících místech všech stupňů, by zasloužili prohnat faldy. Zároveň však víme, že tento přirozený princip spravedlnosti již realizovat nejde: je zde časové prodlení, je zde Listina základních lidských práv a svobod, jsou zde nároky demokratického zahraničí. Mocenské řešení nepřichází v úvahu, zapomenout však rovněž nelze. Jednoduchý recept na vyřešení tohoto rozporu neexistuje, - ale neexistuje vůbec žádný recept? Nevím. A zatím tedy zbývá jediné: nezapomenout, morálně je diskreditovat, poukazovat na jejich minulost i často nečistou současnost, opakovaně, nápaditě, tvrdohlavě, častěji než doposud. To není kalení vody, ale pouze - byť nedokonalý - pokus o onu odsunovanou spravedlnost. Dnešní době etický rozměr zoufale chybí. Měli bychom využít každé možnosti, která by k jeho naplňování přispívala. (rfe) ■ J. TEPLÝ PO TŘECH LÉTECH od listopadového přelomu není na škodu se vrátit nazpátek a podívat se na rok 1989, na to, co mu předcházelo a co mu následovalo v národním hospodářství očima jakéhosi politicko-ekonomického accountanta neboli revisora účtů, jak se dříve říkalo. Začněme tedy nejprve přípravou roku 1989 v zahraničí, odkud již dvakrát v historii Československa se vedly za světových válek akce, připravující poválečný vývoj. Jak tedy k ní přispěla poválečná emigrace? Rozdělíme si ji zjednodušeně na dvě skupiny: první vlnu po roce 1948 a druhou po roce 1968. Po ekonomické stránce je mezi nimi jeden podstatný rozdíl - první vlna nemá vlastních zkušeností se „socialistickým výrobním způsobem“, t.j. úplným znárodněním či postátněním veškeré hospodářské činnosti a jeho následky. Její přední zástupci se snažili přispět k obnovení demokratického systému v ČSR politickými prostředky, s kterými byli zvyklí zacházet, t.j. deklaracemi, osobními či písemnými intervencemi u západních vlád či institucí a pod. Obnovením hospodářského systému se blíže nezabývali, pokud je mi známo, nikdo se nepokusil aspoň načrtnout nějaký projekt či program s tímto cílem. To jim nelze vyčítat, protože - jak se o tom přesvědčili jejich následovníci po roce 1968 - je nesmírně těžké přenášet „ekonomické“ zkušenosti z komunistického systému. Západní odborný svět v tomto ohledu k podstatě věci nikdy nepronikl, jak to ukázalo působení západních expertů v bývalých socialistických zemích po roce 1989. Emigrační vlna z roku 1968 odešla již s těmito zkušenostmi, ale byla zatížena jiným problémem. Zatímco emigranti z roku 1948 byli poměrně homogenním celkem lidí, kteří odešli vysloveně a výlučně z politických důvodů, bylo složení druhé vlny podstatně pestřejší. Kromě politických emigrantů v ní bylo slušné procento emigrantů ekonomických, komunistů či „komunistů“, kteří prostě usoudili, že to na Západě více vynáší a o kterých nebylo tak jisté, zda to nehrají na obě strany. Zkušenosti z domova s udavačstvím a strach z možných sankcí také proti rodinným příslušníkům v ČSR způsobily nechuť k nějakému sdružování. Takže se pak v emigračním tisku objevovaly jen isolované články, kritiky, komentáře a vzácně i knížky, týkající se národního hospodářství. Na tomto místě nemá smysl je nějak hodnotit, protože nikdy nepřekročily stadium normální publikace a „nepřerostly“ do nějakého programu; rozdíl mezi publikací a vypracovaným programem je ovšem podstatný. Uvážíme- li, že slušný počet krajanů pracuje na západních universitách jako politologové POLYGON 8/92 19 [pageend19]a ekonomové, je to poněkud zarážející. Praktický přínos emigrace k výstavbě postkomunistického hospodářství k datu 17.11.1989 byl tedy nulový. Je možno se ovšem zeptat, co tedy vlastně měla emigrace udělat? Odpověď je jednoduchá: utvořit výbor nebo skupinu, která by nějaký základní program navrhla a systematicky a průběžně jej přizpůsobovala vývoji a situaci v ČSR s jedinou ústřední myšlenkou: zítra se zhroutí komunistický režim, co podnikneme vůbec, a zvláště v hospodářské oblasti? - jinak řečeno akční program, jak jsme se mohli naučit od komunistů. Protože v osmdesátých létech KSČ už nemohla zabránit oboustrannému průniku informací, bylo by bývalo možné získat ke spolupráci i jednotlivce z domova a postupně tak rozšiřovat okruh lidí, kteří by v kritickém okamžiku mohli převzít řízení akce doma. „Polehčující“ okolnost: ani ostatní země nebyly na zlom ve vývoji, který se dal alespoň od nastoupení Gorbačeva očekávat, vůbec připraveny, což nejvíce překvapilo u Spolkové republiky Německo, pro níž sjednocení obou částí Německa bylo základním cílem veškeré politiky. Co se udělalo doma pro přípravu postkomunistického hospodářství, je těžké hodnotit, protože prakticky nebylo možné se o tom něco dovědět. Reformní část ekonomů se zřejmě alespoň v posledním údobí před 1989 podílela na zákonu o státním podniku, který měl vytvořit aspoň představu, že bylo možné podnikat i v rámci komunistického systému. Zákon byl příliš krátkou dobu v platnosti, než aby stálo za to se jím zabývat, ale jeho největším překvapujícím následkem je, že částečně či převážně na jeho základě rabují (převážně) komunistické špičky podniků národní podniky, jejichž aktiva převádějí „legálně“ do vlastních kapes. („Báňské stavby málem zkrachovaly“, MFDnes, 29.7.1992.) Stručný a hutný souhrn činnosti na domácí frontě podal asi dobře informovaný Karel Kříž. („Bitva o >copyright<“, Lidové noviny 6.5.1992.) Z jeho článku vyplývá, že nedošlo k vytvoření nějakého souvislého programu, jak tomu ostatně nasvědčuje i brožura „Československo na rozcestí“, vydaná počátkem roku 1990 (Zpráva o stavu národního hospodářství a možnostech jeho nápravy. Autorský kolektiv pod vedením ing. J. Zielence. Lidové noviny 1990), dále fakt, že základní element přestavby - myšlenka kupónové privatizace (podle mého názoru velmi problematická) - pochází asi od profesora Švejnara z Pittsburghu a i prohlášení V. Klause, že se nezúčastnil třetího česko-slovenského jednání (v Tren- čianských Teplicích?), protože v téže době psal s F. Dlouhým scénář ekonomické reformy. K hodnocení činnosti „domácí fronty“ se ovšem ani zdaleka nedají uplatňovat stejně přísná kriteria jako na exil. Sešly-li se tři osoby k více méně privátní diskusi o těchto problémech, dalo se pravděpodobně předpokládat, že aspoň jedna z nich je infor- mantem nějakého typu či stupně. Domácí angažované osoby by se bývaly mohly nejlépe a asi nejbezpečněji zapojit do přípravy programu přes zahraničí, kdyby jim k tomu exil připravil vhodné možnosti, což se nestalo. Takže domácí přínos k přípravě programu pro postkomunistické hospodářství můžeme považovat podle zvoleného kriteria rovněž za nulový. Tato nepřipravenost na zvrat v politické situaci měla pak samozřejmě své nepříznivé důsledky. Kdyby se byla v listopadových dnech představila skupina lidí s připraveným hospodářským programem, s podporou exilu a jeho znalostmi současného stavu západní společnosti, bylo by asi došlo k zásadně jinému dalšímu vývoji. To se tedy nestalo, komunisté vlastně neměli komu předat moc kromě disidentům, ze značné části tedy svým bývalým soudruhům, a tak se v čele octl díky svému velkému morálnímu kreditu spisovatel Václav Havel. Říká se, že každý člověk píše celý život jednu knihu - bohužel Havlova kniha byla o něčem jiném, než bylo potřeba. Havel žil ve světě svých her, ve kterých se převážně zabýval problémy a reakcemi lidí vystavených totalitámí moci a pokoušel se - bohužel úspěšně - zejména v prvé fázi polistopadového vývoje své názory uplatňovat v politické praxi. Ačkoliv bylo, vlastně muselo být zřejmé, že korektní, ale důsledné vypořádání se starým režimem bylo a je primémí podmínkou pro změnu politického ovzduší jako nezbytného předpokladu hospodářských reforem, prosadil více či méně svůj názor, že „komunistická strana se přihlásila k demokratickým principům, takže není důvod k jejímu zákazu“ a tím umožnil komunistům pokračování v politické činnosti. Vytvořil svérázný a alespoň ze začátku na Západě obdivovaný celonárodní „konsensus“, z něhož bývalí utlačovaní odvozovali jen naději, že bude lépe, zatímco bývalí utlačovatelé jistotu, že jim nikdo na jimi nakradený majetek nesáhne, že budou dokonce moci pokračovat v rabování národního majetku a za své přečiny nebo i zločiny nebudou nijak postiženi. (Ti ho pak logicky promptně hodili přes palubu u příležitosti presidentských voleb 1992, jakmile se jim zdálo, že by chtěl od tohoto „konsensu“ poněkud ustoupit.) Základní hospodářské problémy mu byly vzdálené stejně tak jak týmu, kterým se obklopil. Důsledně se pokoušel uplatňovat a prosazovat naivní idealismus v politické praxi v k tomu nejméně vhodné situaci. Ve svých Hovorech z Lán se npř. zabývá rostoucím voláním po politice silné ruky (Lidové noviny, 4.11.1992), zcela správně konstatuje, že lidé na ni byli zvyklí a že neschopnost nově se formující demokratické moci k zakročení vyvolává pocit nejistoty, který je živnou půdou pro agresivní skupiny, ale s nějakým praktickým politickým řešením nepřichází, chce budovat systematicky občanskou odpovědnost, smysl pro kázeň, pro pořádek jako výraz svobody, jako věc dobrovolné volby. To je sice vznešená, ale v praxi velice neúčinná metoda, protože se obrací jen na poměrně malou část národa, která to ostatně v podstatě nepotřebuje. Praktický politik či manažér vidí v takové situaci „volný prostor“ (v marketingu „market niche“) - neobsadí-li ho on sám svou politikou či na trhu svými výrobky, obsadí jej někdo jiný, konkurence, jak to názorně ukázal na Slovensku komsomolec pan Mečiar a jak o tom svědčí v poslední době prudké stoupání popularity pana Sládka v některých oblastech českých zemí. Realista by si v této situaci musel uvědomit, že přechod od jednoho extrému (komunistický režim) k druhému (demokracie bez mezí a hranic) je tak asi to poslední, co země potřebovala a že optimální bylo něco mezi těmito dvěma extrémy, tj. uvolněné osobní svobody, ale ještě pevnější ruka v oblasti kriminality a rozkrádání, pracovní morálky a ochrany a bezpečnosti státu a národního majetku. Připočtěme k tomu ještě zcela nepochopitelnou a ve svých důsledcích tragikomickou a škodlivou snahu o právní kontinuitu s předcházejícím režimem, což je absolutní absurdita, protože sami komunisté své vlastní zákony nebrali nikdy vážně - vše se rozhodovalo na půdě strany a pokud to snad bylo v rozporu se zákonem, tím hůře pro zákon. (Nemohu se ubránit dojmu, že bylo po listopadu 1989 kdykoliv možno s minimálním úsilím najít nějaký ten paragraf a poslat celou vládu i s presidentem do vězení.) Podtrženo a sečteno: žádný konkrétní akční plán doma či v zahraničí, zcela nevhodný typ prvního nástupnického režimu, což byl asi ten nejnepříznivější faktor, protože velmi ztížil, ne-li na dlouhou dobu znemožnil, skutečnou morální a ekonomickou asanaci státu. (Je třeba zdůraznit, Že zde jde jen o fakta; je možno vysvětlit, proč to či ono nešlo, proč to či ono proběhlo tak, jak proběhlo, ale to nemění nic na naší „revisorské“ bilanci.) Největším problémem postkomunistického hospodářství není ani tak úplné znárodnění národního hospodářství, ale rozpad morálky, silný nive- lisační tlak, rozkrádání, nedostatek kázně a hlavně pak úplně rozrušená přirozená hierarchie lidí ve společnosti, k jejímuž obnovení nemůže kupónová privatizace sama o sobě výrazně přispět. Drobní akcionáři jsou všude na světě většinou jen stádem bezmocných (podle situace) nadšenců či zoufalců, kteří se snaží získat akcie prosperujících a zbavit se akcií neúspěšných podniků, což činí obvykle pozdě a nevýhodně. Nikdy se ovšem nepokoušejí zasahovat do řízení podniků. Stejně tak zájmem investičních fondů bude vždy výhodně prodat či koupit, ale ne řešit vnitropodnikové problémy, to je věcí profesionálních velkoakcionářů. 20 POLYGON 8/92 [pageend20]Probíhá-li tedy v současné době kupónová privatizace úspěšně, vztahuje se to zatím jen na její administrativně-organisační část, což je samozřejmě úspěch, ale právě jen administrativně-organisační. Na skutečné výsledky se musí počkat; dá se očekávat, že již dnes (nemnohé) úspěšné podniky by neměly mít s akcionáři problémy, špatným akcionáři nepomohou; hierarchii v podnicích však těžko mohou výrazně ovlivnit. Kupónová privatizace má však svou finanční stinnou stránku, kterou analysoval pan Nepil z Londýna (Vysílání Radia Svobodná Evropa na jaře 1992; pražský tisk názor pana Nepila odmítl zveřejnit.) a kterou je možno velmi zhruba krátce shrnout, že stát dává zadarmo z rukou majetek; chybějící příjmy z něho bude muset později dohonit zvýšenými daněmi. Její hlavní nedostatek je ovšem, že nijak nemobilisuje lidi v žádoucím směru, k pracovní aktivitě, nýbrž v podstatě rozvíjí socialistický „trend“, dostat se bez práce a zadarmo k penězům. Místo skutečných podnikatelů přinese asi vlnu obratných spekulantů a skandály. Současná koaliční vláda stojí před nezáviděníhodným úkolem. Má přesvědčit většinu, že je v jejím zájmu, aby majetek a hospodářskou moc vlastnila menšina, která s obojím umí zacházet lépe, než socialistický režim, a to v silně nivelisačním prostředí, bez výrazné politické převahy v parlamentu, s vyhlídkou všeobecných voleb za čtyři roky a v situaci, kdy rozhodující část intelektuální kapacity bude zaměstnána dělením státu. Sázet vše na kupónovou privatizaci jako na jediného koně bez alternativních privatizačních postupů se může těžce nevyplatit. Voorburg (NL), 1.11.1992 ■ ZDENĚK LEINER 0 vlku, koze a komunistických zločinech v Československu Je možné, aby se vlk nažral a koza zůstala celá? Zdá se, že mnozí veřejní činitelé ve vlastech českých jsou o tom, proti všemu zdravému rozumu, přesvědčeni. Alespoň ve věci požadavku, aby byly souzeny zločiny proti státu a proti osobám, spáchané za totalitní komunistické vlády. Občané, kteří neztratili smysl pro právo a spravedlnost - a jen lze doufat, že jsou ve většině - vyslovovali již na nesčetných shromážděních koncem roku 1989 a začátkem 1990 požadavek, aby osoby odpovědné za pozvání okupantů v roce 1968 byly souzeny za vlastizradu, aby byli voláni k odpovědnosti, pokud ještě žijí, ti, kdož zavinili hospodářský úpadek vyplývající z podřízení našich hospodářských zájmů zájmu SSSR a jeho imperialistické politice a aby, a to především, vedoucí KSČ a StB, kteří zavinili smrt tisíců nevinných občanů a utrpení statisíců politických vězňů a jejich rodin, byli pohnáni k odpovědnosti stejně, jako vykonavatelé represivních směrnic a příkazů „strany a vlády“. Když Václav Havel, ještě před tím, než usedl na presidentské křeslo, vyslovil tento požadavek na meetingu na Václavském náměstí, setkal se s bouřlivým souhlasem posluchačů. Jeho přátelské vztahy k „normalisova- ným“ komunistům a snad i závazek daný Adamcovi, Mohoritovi a spol. mu zabránily, aby požadavky spravedlnosti prosadil, když se stal presidentem a měl v prvních měsících nikým neodpíranou moc. Zachování komunistické strany, jmenování komunistů do vysokých státních funkcí, udržení hospodářské a místy i politické síly „starých struktur“ a postupně získaný poznatek veřejnosti, že politika tlusté čáry přes minulost zaručuje beztrestnost dokonce i pachatelům vražd a mučení vězňů, to vše přivodilo hluboký úpadek morálního a právního vědomí a občanské odpovědnosti. Různí Čalfové, Dienstbierové a Rychetští uklidňovali veřejnost tvrzením o promlčení a nepřipouštěli minku seriosních právníků, že valná část komunistických zločinů spadá do oblasti zločinů proti lidskosti, nepromlčitelných podle mezinárodního práva. U ostatních pak je nutno promlčecí lhůtu počítat teprve od okamžiku, kdy bylo možné dotyčné trestné činy postihnout, to jest od listopadu 1989. Ti, kdož neztratili smysl pro spravedlnost, doufali, že nová Klausova vláda a nový český parlament, vyšlý z červnových voleb, učiní právu zadost. Odvolání ochránce komunistických zločinců Ludvíka Brunnera a jmenování Jiřího Setiny generálním prokurátorem ČR vzbudilo naděje. Zejména, když v rozhovoru s Mladou frontou DNES Setina prohlásil, že „spravedlnost nelze vybudovat na minulém zločinu“ a vyslovil nutnost přijetí nových zákonů, které by se zpětnou platností postihly funkcionáře KSČ a StB. Brzy nato se však nový ministr spravedlnosti Jiří Novák vyslovil, že přijetí retroaktivních zákonů je výhradně otázkou politické vůle - tedy nikoli otázkou práva a spravedlnosti, jak bylo možné očekávat! Ministr dále uvedl, že jde o to, zda vláda navrhne a parlament schválí příslušné zákony. V parlamentě (= České národní radě) však, dle sdělení místopředsedkyně ústavněpráv- ního výboru Marvanové, není žádný podobný zákon na programu a dle „odborníků“, kdyby se na pořad dostal, šlo by pouze o „symbolické“ odsouzení minulých zločinů komunistického režimu. Čili: vlk se (symbolicky) nažere a koza zůstane celá. Pozůstalí po vězních ubitých při výsleších, zabitých na útěku, zahynuvších při nucené práci v uranových dolech, popravených a zemřelých následkem uranového záření a nedostatečné výživy, političtí vězni, kteří přežili a po propuštění živořili a nejen ti - všichni občané, kteří chtějí žít ve skutečně právním státě, se nemohou smířit s takovým kompromisem. V Německu byl zahájen proces s Erichem Honeckerem, obžalovaným z přímé odpovědnosti za třináct vražd a nepřímé odpovědnosti za všechny vraždy spáchané na „zdi hanby“. Kolik bylo zavražděno našich občanů na šumavské a krušnohorské „čáře“? Pachatelé jsou známi, jejich jména jsou v seznamech povýšení ža „ochranu hranic“. Kdo z nich byl souzen? Kdo z těch, kdo tuto „ochranu“ koncipovali a nařídili, byl povolán k odpovědnosti? Německá spolková vláda doporučila spolkovému sněmu, aby přijal zákon o nepro- mlčitelnosti všech zločinů spáchaných v NDR. Že u nás je jiná situace než v Německu? Hledejme tedy příklady v exkomu- nistických zemích: V Rusku probíhá proces, který má vyústit v prohlášení celého komunistického režimu za nelegální od samé tak zvané říjnové revoluce. Byl u nás „vítězný únor“ méně nelegální? V Bulharsku soudí Todora Živkova. Je „náš“ Jakeš méně vinen? V Maďarsku se projednává zákon, který umožní soudit nejen maďarské komunisty odpovědné za krvavou lázeň v roce 1956, nýbrž i důstojníky Rudé armády, kteří ji provedli. Stačí? Nechce-li Česká republika být považována za ochrannou reservaci komunismu, musí se konečně vypořádat s minulostí podle uznávaných zásad práva a spravedlnosti. (Autor článku, Ing. Zdeněk Leiner, je tiskovým mluvčím Západoevropské pobočky Konfederace československých politických vězňů.) POLYGON 8/92 21 [pageend21]JOSEF KOLÁČEK A PŘECE SE TOČÍ! 28. října (jen nám snad napadne, že to je národní svátek vzniku Československé republiky) zazněla v rámci generální audience důrazná slova Jana Pavla II...... v duchu cítím hořkou bolest při zprávách o útocích a profa- nacích, které od určité doby urážejí památku obětí tzv. >Šoá< (holokaustu) na stejných místech, jež byla svědky utrpení milionů nevinných osob. Jak učí minulý koncil a jak jsem to opakoval při návštěvě v římské synagoze, církev vyslovuje politování nad nenávistí, pronásledováním a nad projevy antisemitismu, namířené proti židům, kdykoliv a od kohokoliv. Tváří v tvář opakujícím se projevům nenávisti vůči cizincům, rasovému napětí, a extrémním fanatickým nacionalistům považuji za svou povinnost zdůraznit, že každý druh rasismu je hříchem proti Bohu a proti člověku, poněvadž do každé lidské osoby je vtištěn Boží obraz a podoba.“ Krátce na to několik desítek římských náci-skinů (do holá ostříhaní výrostci nepokrytě se hlásící k nacistické ideologii) zapálilo noclehárnu barevných přistěhovalců, hlavně černých. Jeden z nich uhořel a několik bylo těžce popáleno. V Německu už podobné barbarské výstřelky vybuchují v různých městech delší dobu. Veřejnost jako by tím byla ohromena. Avšak v neděli přes 300 000 občanů vykřičelo při veřejné manifestaci v Berlíně odpor k takovému rasismu. Našlo se však několik desítek „náciskinů“, kteří házeli na německého presidenta Weizsáckera a kancléře Kohla, jdoucí v čele průvodu, vajíčka a kameny. V italských městech (celkem ve třiceti) se konaly podobné protirasistické manifestace 11. listopadu. Potěšitelné bylo, že nejpočetnější byli právě mladí. Římského rabína Toafa snad nejvíce potěšilo heslo nejen vykřikované, ale i psané na tisících letáčcích: „DNES JSME VŠICHNI ŽIDÉ“. V pátek 13.11. jsme se dověděli podrobnosti z jinak nijak nápadné audience předsedy Světového židovského kongresu Edgara Miles Bronfmanna u Jana Pavla II. Vážil cestu z Ameriky do Říma, aby Petrovu nástupci poděkoval za rozhodné vyjádření a odsouzení antisemitismu, za slova citovaná shora. Zároveň ho pozval do Washingtonu, kde bude v dubnu 1993 otevřen „Památník Šoá“ (tj. holokaustu, obětem nacistických koncentráků; více než 6 milionům „likvidovaných osob židovského původu“). Je to jen rozdílná vnímavost pro současné problémy? Nebo lze minulost jen tak beze všeho odepsat? Všichni nejsou toho názoru. Zvláště ti, kteří strávili celá léta v koncentrácích nebo „nápravných zařízeních“ komunistického režimu. 8. listopadu při homilii mše sv. za oběti komunismu v kostele sv. Markéty na Břevnově v Praze opat Opasek mluvil jasně: „Jako občané rodícího se státu musíme trvat na tom, aby zločiny proti lidskosti byly potrestány. Všechny vraždy, všechno ubíjení lidí, smrt na hranicích (právě probíhá soud s bývalým tajemníkem KS NDR Honeckerem kvůli zastřeleným při pokusu o útěk přes >ost- ře sledovanou< hranici), to všechno musí být potrestáno, aby nový stát měl pevné základy ... jako křesťané jsme pro odpuštění, ovšem pouze těm, kteří svým jednáním a chováním projeví lítost nad svými činy a snaží se napravit zlo, které napáchali ... nemůžeme však odpouštět těm, kdo jsou nadále zpupní.“ Tučné titulky novin jako >Největší vyšetřování o zednářských lóžích<, >Odhalili jsme tajemství zednářů«, >Nový případ zednářství musí projednat parlament«, >Csm (nejvyšší soudcovský orgán italské republiky) si vyžádal tajné seznamy lóží« či prohlášení italského ministra vnitra Manciniho: „Skryté zednářství a mafie se navzájem podporují a vytvářejí jediný celek, na němž se podílejí každý 50 procenty“ strhávají mnohem dravěji pozornost veřejnosti než k „definitivní rehabilitaci Galilea“ v proslovu Jana Pavla II. k Papežské akademii věd 31. října. A přece vůně ze zkušenosti, že skandály mají „krátké nohy“ asi jako v českém přísloví lež. I když je v těch objevech vyšetřujících soudců hodně pádných důkazů. Kardinál Poupard, předseda Papežské rady pro kulturu na onom slavnostním zasedání v „Sala Reggia“ připomenul, že 3.7.1981 byla ustavena zvláštní komise interdisciplinární, která měla nestranně prostudovat „Galileův spor“. Komise postupovala podle tří linií: Co se vlastně přihodilo? Jak k tomu došlo? A proč to probíhalo právě tím způsobem? Měla k disposici všechny dokumenty vatikánského tajného archivu. A závěr? Kardinál Poupard jej pronášel mírně slavnostním hlasem: „V tehdejších historicko-kulturních poměrech, tak vzdálených naší době, soudcové Galilea nebyli schopni odloučit vůu od tisícileté kosmologie a byli přesvědčeni, ovšem neprávem, že přijetím Kopemíkovy revoluce, ostatně tehdy ještě ne definitivně dokázané, by došlo k otřesení katolické tradice a že tedy bylo jejich povinností, zabránit, aby byla přednášena na školách. Tento subjektivní omyl úsudku, který je nám dnes tak zřejmý, je přiměl k disciplinárnímu zákroku, který >při- nesl Galileovi hodně utrpení«. Je třeba upřímně přiznat ony křivdy, jak jste nás o to žádal, Svatý Otče.“ Toto zasedání Papežské akademie věd bylo věnováno stále více se vynořující složitosti v matematice, fyzice, chemii a biologii. Dnes je téměř samozřejmé připouštět „různá pojetí lidského poznání“ (Karl Popper). Avšak v době Galilea kulturní horizont byl jednotný a byl hluboce poznamenán Aristotelovou filosofií. Většina teologů nerozlišovala mezi Písmem svátým a jeho výkladem, a to je přivedlo k neoprávněnému přenesení vědeckého bádání otázky na pole učení víry. A tu pak Jan Pavel II. citoval Baroniovu zásadu: „Spi- ritui Sancto mentem fuisse nos docere, quo- modo ad caelum eatur, non quomodo caelum gradiatur“ (= Nebylo úmyslem Ducha svátého poučovat nás, jak se pohybuje vesmír, nýbrž jak se jde do nebe). „Vždyť Písmo se nezabývá podrobnostmi hmotného světa, jehož poznávání je svěřeno zkušenosti a lidským úvahám. Existují dvě oblasti vědění. Jedna má svůj zdroj ve Zjevení a druhou může rozum objevit vlastními silami. A to je oblast experimentálních věd a filosofie. Obě oblasti nelze považovat za nepřátelské, jako by jedna vylučovala druhou. Mají příliš mnoho styčných bodů. Jejich metodologie umožňují objasnit různé aspekty skutečnosti.“ K tomu snad jen hrst lahůdek z historického zákulisí. Bez nadsázky by se dalo říci: Je-li Galileo otcem moderní vědy, pak jejími „dědečky“ jsou profesoři starobylé „Římské koleje“, založené sv. Ignácem z Loyoly. V roce 1611 přichází autor „Sidereus Nuntius“ do Říma a nachází P. Clavia S.J. (který svými matematickými výpočty přesvědčil papeže Řehoře XIII. roku 1582 k reformě kalendáře) a P. Griemberga S.J. (vynálezce ekvatoreální montáže dalekohledu), jak za bouřlivého smíchu komentují „Daionia astronomica“, dílo Francesca Fiziho, psané z pověření toskánských matematiků, které mělo vyvrátit Galile- ovy důkazy. Koperníkova „hereze“ byla totiž ve Floren- zii nejvíce napadána v akademickém prostředí. Ptolemajův systém byl zastáván už více než půldruhého tisíciletí. Pro žádného vědce nebylo tehdy snadné zřeknout se představy o světě „věčně“ zasazeném do matematického rámce, který „Otcové“ západního vědění (od Aristotela) považovali za dokonalý. A přesto římští jezuité už tehdy byli (a budou i celé 17. století) rozhodnými odpůrci Aristotela. A není to žádná náhoda, že právě kardinál Robert Bellarmin, jediný „důležitý“ jezuita v římské kurii, dokázal, aby rozsudek šesti dominikánských teologů-censorů Svatého Officia - heliocentrismus je hloupá a filosofická absurdní teorie - prošel jako „názor“. Problém, o němž diskutovali Bellarmin a jeho spolubratři, se netýkal Koperníkova systému (byla to pro ně výborná pracovní hypotéza), jako to, že Galileovy důkazy nebyly dost přesvědčivé. Stejně smýšlel i Kepler, jediný poškozený oněmi „žalobami“ z roku 1616; jeho „Epitomae astronomiae copernicanae“ bylo odsouzeno, aniž bylo čteno. Dnes víme, že leckterý Galileův důkaz byl falešný. Kepler tvrdil: „Galileo píše dobře, ale vždycky neříká správné věci, polemizuje se všemi, i se svými prozíravými přáteli z Římské koleje a ponechává své >nevývratné< důkazy helio- centrismu v neurčitu.“ Fyzika musela počkat ještě do roku 1687, aby našla s Newtonem a jeho dílem „Philoso- phiae naturalis principia mathematica“ ucelený systém nových fyzikálních zákonů. V Církvi však mnozí hned chápali, že „vědu“ je nutno budovat na smyslové zkušenosti a experimentech a ne jen citovat a argumentovat sentencemi „učitele“ (Aristotela, jak to bylo tehdy zvykem). Nazývá-li Jan Pavel II. „tragickým vzájemným nedorozuměním“ nesmiřitelný protiklad mezi vírou a vědou, oživený od dob osvícenství právě „Galileovým mýtem“, vychází z nedávných historických studií, které mnohé objasnily a opravňují jej k tvrzení, že „bolestné nedorozumění patří už minulosti“. Vždyť jak vůa tak věda jsou Božím darem a o to se vlastně snažil s veškerou výbušností své povahy Galileo Galiei. Řím, 13. listopadu 1992 H 22 POLYGON 8/92 [pageend22]Vánoční kouzla Obsah slova vánoce, se všemi jeho nuancemi, mám uložen v navrstveném sněhu vzpomínek na dětství, toho nejkouzelnějšího, zidealizovaného, protože nenávratného období pocitu bezpečí. Rok co rok se automaticky otevře to zaváté vánoční album a v něm nalepené, nostalgií oživené a proto stylizované momentky zpřítomní. Možná, že vánoce slavíme hlavně proto, abychom si, ač vzdáleně, či jen podvědomě, mohli přiblížit ty neopakovatelné slavnostní premiéry Štědrých večerů na osvětleném jevišti určitě lepších, jelikož zašlých časů. Teď a tady, obklopena náznaky vánoční výzdoby ve svém pokoji na opačné straně glóbu, vychutnávám metafyziku momentální samoty umocněnou andělskými tóny podivínského skladatele /. D. Zelenky. Nechávám je opakovaně znít. Unášena velebným pocitem proudění vesmírných sil, kterých jsme já, svět i gen iální hudba součástí, přesvědčuji se o intenzitě všudypřítomné kosmické inteligence. Hlasy andělů z 18. století splývají s vanilkovým aróma v můj středoevropský symbol vánoc. Směs vůně a tónů z horní zemské polokoule mě vrací zpět, do dávno uplynulé doby a do vzdušnou čarou asi 20.000 km vzdáleného místa. Příjemně vytopené schodiště našeho cihlového činžáku, postaveného za velkokapi- talisty Tomáše Bati a pokryté oranžovou gumou, je sobotně napastováno a naplněno vůněmi pečícího se cukroví, unikajícími skoro z každé trouby osmi partají. V přízemí bydlí nejsvéráznější rodina: Lola V. s třemi kluky a víkendovým manželem, přijíždějícím týdně naleštit oranžovou gumu i vygruntovat byt. Lola barokních tvarů ani vzdáleně nepřipomíná stejnojmenného Modrého anděla, ztělesněného Marlene Dietrichovou. O dvě poschodí výš vidím na scénu prosincových příprav rázným krokem vstupovat naši babičku, všude, i v mé paměti v nejostřejších konturách přítomnou. Sedím v první řadě hlediště do minulosti a tak si vzpomínám, že, jak odpovídá době, má na nohou galoše zvané šedý mor, ten méně epidemický a elegantnější druh, bez přehnuté imitace kožešiny kolem kotníků, na polovysokém podpatku a s knoflíčky po stranách nártu, dokonce vzdáleně připomínající apartní obuv třicátých let. Je nedělní ráno, babička oklepává z králičího kožichu zvodnatělý sníh a z kabelky vyndává srolované Květy a Dikobraz, abychom si je mohli přečíst, než si je přečte ona, klíče a brýle, které bude před svým odchodem domů marně hledat. Vřítí se do předvánoční kuchyně, sejme z kliky dveřní zástěru, vyhrne si rukávy šatů nad lokty a počne organizovat, radit a diskutovat. Dole, na prostranství před obchodem s ovocem a zeleninou prodává odpovědná vedoucí paní Blažena vánoční stromky za občasné pomoci svých čtyř dětí, z nichž tři silně šilhají. Ona sama má handicapy dva: pod nosem knír a na jedné ruce půl chybějícího prstu, jehož zbylý pahýl ve mně vždycky vzbuzoval odpor. Zakoupené jedličky a smrčky i cukroví v krabicích či starých lepenkových kufrech jsou uskladněny na částečně zasněžených balkonech. Z chodníku, z ulice a z parku přes ulici lze tedy vidět, jak je 44 balkonů postupně zalesněno zelenými špičkami opřených, na ozdobení čekajících stromků, jejich třpytivý, avšak krátký život středu pozornosti a vánočního radování skončí někdy začátkem ledna. Zásluhou přetopených obýváků opadané, suché a z balkonů vyhozené budou se pak několik dní smutně povalovat okolo popelnic, podobné kostlivcům, s plápolajícími zbytky lamet a na smyčkách visícími kousky staniolu ze sně- děných čokoládových figurek. Zatím však ve vaně plavou dva středně velcí kapři, po několika dnech nedostatkem kyslíku mírně zbělelí. Na Štědrý den se babička ujme role kata. Tak jako jí nikdy neuletěly zděšené, krev chrlící slepice, když jim, přidržujíc šije koleny, zařezávala hrdla nad záchodovou mísou, usmrtí úspěšně i v utěrce zabalené, mrskající se vánoční kapry energickým úderem a přesným zásahem paličky na maso se zubatou kovovou plochou. Několik kapřích šupinek se usuší na ústředním topení, aby se pak vložily do peněženek, pokaždé s novou, leč marnou nadějí, že budou celý následující rok množit peníze. Listopadový bílý kůň svátého Martina dávno odcválal a v prosinci napadne nový, trvanlivější sníh. Pocukruje pohled z oken ozdobených krajkou mrazu a mohutné smuteční vrby v parku oblékne do svatebních šatů. Sníh ve mně vždycky vyvolával euforii a umocňoval kouzlo vánoc, které se celý prosinec jakoby vznášelo nad tou nedohlednou bílou peřinou, ať už se v tu dobu vyskytovala doopravdy nebo jen v mém očekávání. Pozdně večerní sněžení do světla pouliční lampy čarovně přitahuje můj pohled a často stojím s lokty opřenými o rám okna a s nohama vklíněnýma do hřejivých žeber ústředního topení magnetizována, pozorujíc tanec vloček a siluety několika chodců, vystupujících v pravidelných intervalech z autobusu na konečné stanici trasy Nádraží- Společenský dům. Bílou nevinnost krajiny však opakovaně poskvrňují saze z komína elektrárny. Čeká se tedy, až z nebe spadne další vrstva peří, aby z města dočasně vyretušovala černý smutek popílku. Příprava nezbytné součásti štědrovečerní večeře - bramborového salátu - je spolu s porcováním a obalováním kapra celodenním obřadem a fascinujícím představením, s naší babičkou každoročně v hlavní úloze. Dopoledne strojíme stromeček a nakonec se kjeho noze snesou dárky. Den štědrosti dále vyplňují národními umělci čtené pohádky a vánoční koledy z rádia, aroma z mandarinek a pomerančů, nedodržený půst a zmařená naděje spatřit zlaté prasátko i shánění posledních, zapomenutých přísad do bohatého salátu. Ten se připravuje do velké mísy, jelikož se bude též jíst a ještě lip chutnat zaležený, druhý a třetí den. Nejpozději o Štědrém večeru ustanou na čas rodinné hádky, vzájemné obviňování i nepřátelství, lidé zjihnou a dojati svou původní nevinností ztotožní se s darujícími pastýři i s obdarovaným Božím synem. Usedneme do rodinného kruhu pod pět placatých světel lustru kolem damaškového ubrusu se svátečním, po předcích zděděným a zlatě lemovaným jídelním servisem. Nejprve se stříbrným šufánkem slavnostně nalévá babiččina chlouba - polévka ze sťatých rybích hlav s drobně nakrájeným, na sucho opraženým chlebem. Po ochutnání polévky zvedne dědeček významně obočí a s tajuplným výrazem v šedomodrých očích znalecky prohlásí: „Samá chuť." Pak následuje ten celý rok očekávaný hlavní chod: do zlatova osmažený kapr a žlutý, barvami chutných přísad zpestřený bramborový salát. Obrané kousky rybí kostry překryjí postupně nápis „Prosím o kosti" uprostřed starožitné oválné misky ze zvlněného porcelánu. Po večeři se zhasne pětilampový lustr a zapálí svíčky a prskavky na jedličce. V době našeho raného dětství se Ježíšek ohlašuje cinkáním zvonku za dědečkovými zády. Ten stojí u dveří pokoje a vybízí sestru Martu a mě, ať se díváme, jak se za oknem spouštíJezulátko po zlatém provaze. A v naší rozběhnuté představivosti zahlédneme pokaždé alespoň zlatý záblesk Ježíškova štědrovečerního mihnutí. Všechny ty roky, co mi teď splývají dohromady, jsem na vánoce obdarována knížkami. Pohádky čtu až do doby, kdy už se to na můj věk nehodí. Asi zásluhou dědečka, který je uměl vymýšlet i poutavě vyprávět. Když nás pak příliš brzy navždycky opustil, věřila jsem, že se pohádkově promění ve strom či květinu. Po odchodu do světa slavily jsme několik let i adventy a vánoce za západními hranicemi vlasti a maminka kupovala již zabité kapry, vylovené předtím z bavorských rybníků. Pak mě osud unesl na konec světa, kde zima znamená léto a naopak, a kde i jinak, zvláště zpočátku, se zdá být vše vzhůru nohama a naruby. Vánoce se slaví pod žhavým sluncem v době letních prázdnin a „Štědrým večerem" je poledne 25. prosince, dle anglické tradice. Za nejnormálnější považujeme totiž jen ty životní hodnoty, zvyky i podobu krajiny, které jsme si přivlastnili. Všemu exotickému nebo odlišnému se podivujeme. Až najdeme rovnováhu mezi tím, co je, a tím, co bylo, přestaneme se divit a postrádat to, co není? (Melbourne, prosinec 1992) ■ POLYGON 8/92 23 PAVLÍNA PILCOVÄ [pageend23]PAVEL STILLER NAPOSLEDY SPOLEČNÉ TAKÉ VE FILMU V posledním roce společného státu Čechů a Slováků se na stříbrném plátně objevily dva špičkové filmy, jeden český a druhý slovenský, jež se nikoli náhodou zabývají bytostně národními a tudíž navýsost společnými tématy. Oba snímky se na první pohled od sebe dost liší: svým pojetím, formou i režijním zpracováním. Jejich příběhy jsou specificky národní, jejich atmosféra nezaměnitelně osobitá, jejich dikce a rytmus svérázně české nebo slovenské. Obě díla jsou typickým produktem svých režijních tvůrců, tedy výsledkem rozdílných přístupů a temperamentů. A přesto. V období tragické a zbytečné rozluky obou národů si každý vědomý Čechoslovák přinejmenším v kulturní oblasti všímá jejich společných rysů, vnímá intenzivněji prvky a situace, jež Čechy a Slováky spojují, od ostatních Evropanů odlišují. Pro tento aktuální fenomén není lepšího příkladu než srovnání dvou českých a slovenských knih či filmů. A tak znovu, pokolikáté již v tomto století, se umělci, aťchtějí nebo nechtějí, vměšují objektivní pravdivostí svých děl do politiky, která selhala, suplují úlohu politiků, kteří nesplnili svou národní povinnost a neudělali své domácí úlohy. Slovenskou připomínkou národní blízkosti a nepopiratelné duchovní sounáležitosti je nekonvenční film nejlepšího slovenského režiséra Juraje Jakubiska s dlouhým a výmluvným titulem „Lepšie byť bohatý a zdravý ako chodobný a chorý“. Lidové pořekadlo jako symbolický výraz současného stavu slovenské věci? Moudrost a smysl pro realitu obyčejných lidí jako protiklad k zaslepenosti a sobeckosti politiků? V každém případě je Jakubiskův film přes svou surrealistickou a satirickou zašifrovanost a stylizaci překvapivě reálný, věcný a aktuální. Jeho postavy jsou navzdory převážně nadnesenému a euforickému způsobu jednání z masa a krve, ze současného panoptika slovenských názorů a praktik, z politického zázemí občanského hnutí Veřejnost proti násilí, které jako jediné usilovalo o důslednou demokratizaci a humanizaci Slovenska. Ve svém nejnovějším díle se Jakubisko až dětinsky raduje z nabyté svobody, z možnosti opět volně a bez jakýchkoli vnitřních zábran, žánrových hranic nebo (auto)cenzurních omezení rozvíjet svůj dřívější, zcela originální inscenační styl. Lepšie byť... je hraná a hravá pohádka, která srší vtipem, krkolomnými nápady, bujnou anarchií a šarmem obou hlavních hrdinek. V ní režisér navázal na jedné straně na vlastní slavné a mezinárodně vyznamenané práce z konce 60. let, jako jsou Kristove roky (1967), Zbehovia a pútnici (1968), Vtáčkovia, siroty a blázni (1969) jakož i Do videnia v pekle, priatelia! (1970). Na druhé straně ho inspirovala legendární parodistická eskapáda Věry Chytilové „Sedmikrásky“ z r. 1966, česká filmová groteska, plná surrealistické fantazie, rozpustilé recese a zapšklého režimu nepříjemného humoru. Slovenský tvůrce tak vědomě pokračuje v tradici barrandovské „nové vlny“ let 1963-69, jež poprvé a naposled vyzvedla čs. kinematografii jako celek na nejvyšší příčku světového žebříčku. Příběh Jakubiskova filmu je dovednou koláží veselých epizod ze života dvou zamilovaných, ale osamělých dívek. Jedna beznadějně miluje a věčně čeká na svého vyvoleného, mezinárodně úspěšného slovenského sochaře-disidenta. Nadaný umělec, jehož poloabstraktní dílo nekultúrni režim zakázal vystavovat, se po listopadovém převratu 1989 stane přelétavým motýlem a potulným světoběžníkem. Mezi svými sporadickými návštěvami domoviny posílá snoubence ze všech koutů světa místo dopisů a pohlednic velké konzervy naplněné vůní dálek a exotickým vzduchem, jehož doušky jí mají zpříjemnit čekání. Druhá žena se právě rozešla se svým politicky angažovaným milencem. Jak se rychle ukázalo, byl jeden ze spolutvůrců sametové revoluce na Slovensku typickým konjunkturalistou a pokryteckým oportu- nistou. Obě životaplné a životachtivé přítelkyně se však nepřítomností mužů nenechají přivést z míry: bujaře se baví, nemají strach z různých šikmých ploch a bezstarostně se protloukají svým provizorním bytím, jak se dá. Odvážné bratislavské „berušky“ a moderní bosorky se v prostředí „sametových“ zbohatlíků a stranických mafiánů šikovně zmocní balíku peněz, ze kterého financují svá fantastická a nevázaná dobrodružství. Promptně si opatří nádherného červeného forda v kabrioletovém provedení a od marodujících sovětských vojáků rychlopalného kalašnikova k osobní obraně proti nepovolaným ctitelům a neodbytným dotěrní- kům. Pomocí obého pak znejisťují nabubřelé a provinční maloměšťáky nebo rádoby světácké machisty na jižním Slovensku a v sousední Vídni. Při přípravě šelmovských kousků a kanadských žertíků je na bony a klid alergická dvojice „Bonnie a Claudia“ podporována dvěma bizarními a skurilními osobami, starou jeptiškou a mladým Vietnamcem. Obě neobvyklé a rozmarné figury vnášejí do děje pohádkové motivy, touhu po zmizelých hodnotách: víru v Boha a lidské zázraky, pozemskou spravedlnost, ideál života bez rasistických předsudků a šovinistické nenávisti. V hlavním rolích se výborně uplatnily dvě opravdové sedmi-krásky, Deana Hor- váthová a Dagmar Veškmová. Podnikavé duo obohatilo film svým mimořádným ženským půvabem a česko-slovenskou vtipností, šibalstvím a mazaností. Jakubiskův snímek tak plně odpovídá dnešnímu světovému trendu, kdy hezké filmové představitelky smějí být nejen líbivou dekorací, ale především nositelkami děje a impulzů fantazie. Ve vedlejší roli nápaditého sochaře je možno obdivovat prvotřídní evropskou hvězdu Juraje Kukuru, dnes asi nejžádanějšího a „nejmužštějšího“ česko-slovenského herce. Proti netolerantní malosti, primitivnímu nacionalismu a pohodlným předsudkům, mj. vůči cikánům (dnes Rómům), se rovněž obrací český příspěvek do spojitých kulturních nádob, vynikající český film mladého režiséra Jana Svěráka „Obecná škola“. Tento snímek byl vyroben již v minulém roce a letos na jaře jen o vlas nedostal amerického Oscara v kategorii nejlepšího zahraničního filmu roku. Vítězné italské dílo se sice mohlo pochlubit stejně hodnotným námětem, etickou náplní a humanistickým posláním, ale zdaleka nedosáhlo takového stupně humoru, poezie a hřejivého lidství, jaké doslova sálaly z filmu českého. „Obecná škola“ je rozšafným rodinným filmem, jak vztahem svých tvůrců tak obsahem. Rodina Svěráků, Zdeněk a Jan, otec a syn, odpovídá sama za polovinu produkce. Otec Zdeněk, herec býv. experimentálního Divadla Járy da Cimermana na Malé Straně, napsal veselý a okouzlující scénář podle vlastních zážitků z dětství v poválečné, právě osvobozené republice a zahrál si s chutí jednu z hlavních rolí, postavu svého otce neboli dědečka. Syn Jan, režisér proslulého snímku o ochraně životního prostředí „Ropáci“ (1988), převedl otcův text do adekvátních obrazů. Rodinná spolupráce se osvědčila, dopadla na jedničku. Obecná škola je asi nejhezčím českým filmem, který vznikl po znovunabytí svobody v r. 1989. Ve své podstatě je to dílo hluboce národní, organicky české a hrdě patriotické, aniž by zacházelo do projevů laciného vlastenectví, baráčnického fang- ličkářství či trapného šovinismu. Naopak, velmi jemným a přitom nekompromisním způsobem se staví do cesty současnému evropskému moru, nezakrytému a militant- nímu nacionalismu. Tato epidemie, jež dnes zachvátila jak tradiční demokracie, např. Francii a Německo, tak pohrobky totalitních diktatur, 24 POLYGON 8/92 [pageend24]mj. Srbsko a nástupnické státy býv. SSSR, ničí humanistické a vzdělanecké výdobytky poválečných generací. Po zažehnání komunistického nebezpečí se ve skrytu bující nákaza rozlezla po celé Evropě bez ohledu na hranice a systému blahobytu. Otevřené nepřátelství vůči přistěhovalcům a nepohodlným cizincům, v čs. případě Vietnamcům, Korejcům, černochům a domácím nebo rumunským Rómům, je smutným výrazem odvěké potřeby nižších a málo vzdělaných vrstev společnosti hledat nové hromosvody pro svou materialistickou nespokojenost, nepřející závist a z moderního stresu vznikající agresivitu. Svěráků v film je vyprávěn z perspektivy tehdejších dětí, z hlediska jedné chlapecké třídy obecné školy na pražském předměstí. „Páni kluci“ si v 46. roce samozřejmě ještě pořád hrají na válku, zlobí zcela normálně své ustarané, ale okupací už neshrbené rodiče a většinou potajmu si vysluhují první sladké a omamné ostruhy v erotické oblasti. Nudný, protože vždy vítězný zápas s učitelkou, která několika syčákům a desperádům ve třídě stále více fyzicky nestačí, je vystřídán nadšeným bojem s novým učitelem, velmi přísným a rozhodným pedagogem. Drzí rošťáci pochopí okamžitě, kolik uhodilo, že kosa padla na kámen. Přes citelné tresty rákoskou, za něž musí dokonce poděkovat, roste respekt, úcta a láska všech hochů k vynalézavému a spravedlivému „panu učiteli“. Nakonec vděční žáci zachrání „svého“ vychovatele před trestem školních úřadů. Ten se odmění symbolickým gestem: ve třídě uličníků, nad níž rodiče a pedagogové dlouho lámali rukama, zláme rákosku na znamení konce tělesných trestů. Postava učitele je jednou z velkých konstruktivních figur českého filmu. Hezký mladík, v soukromém životě taškář a suk- ničkář, je jako učitel oním výchovným faktorem a vzorem k napodobení pro zrající a dychtivé duše chlapců, který českému školství během 40 let nejedlovské degenerace a ,,hnusákovské“ normalizace tak často a hořce chyběl. Strhující učitel v uniformě odbojáře se rychle stane ohniskem klu- kovských fantazií a touh po dobrodružství. Jako podnikavý všeuměl žáky beze zbytku zaujme a zaměstná: vypráví jim horoucí vlastenecké příběhy, pořádá junácké hry v přírodě a výchovné výlety, organizuje školní divadlo o hrdinných spojeneckých armádách a osobně řídí sportovní zápasy. „Obecná škola“ zachycuje tehdejší svět se vším všudy, bez pozdějších prolhaných redukcí, v celé jeho pestrosti, zajímavosti a rozporuplnosti, v jeho chtěné i nedobrovolné komice. Pod portréty Beneše a Stalina v čele třídy je chválena americká armáda a její zásobování nedostupnými laskominami, zní Largo z Dvořákovy Novosvět- ské a nefalšované české písně ještě bez pionýrských častušek, vítězí pravda upáleného kněze Husa nad yšemi lháři, i soudružský- mi, jsou pranýřováni podlézaví a pochybné pověsti šířící občané a funkcionáři. Škola je ještě pramenem opravdového poznání, vzrušení mysli a výchovy k trvalým hodnotám, ne šedivou a nudnou továrnou na uniformované mozky a deformované charaktery. Celý film je kabinetní sbírkou nejrůznějších postaviček z lidského mikrokosmu, všedních i exotických. Hlavní roli učitele s velkým elánem a disciplinou zahrál Če- choameričan Jan Tříska. Byla to jeho první úloha v českém filmu po 21 létech. Také další role jsou obsazeny výbornými herci: školního ředitele, starého poctivce, ztělesnil Rudolf Hrušínský, rodičovský pár svým typicky suchým a poněkud prkenným způsobem Zdeněk Svěrák a roztomilá Libuše Šafránková, pravého fakira ze Žižkova Petr Čepek, pomatenou učitelku Daniela Kolářová, srandovního muže pod pantoflem, stále připraveného předčasně a mučednicky umřít, Boleslav Polívka, upjatého školního inspektora jako zvláštní host režisér Karel Kachyňa a eroticky zasněnou poštovní úřednici Karla Chadimová, manželka Jana Třísky. Svěráková režie je suverénní, civilní a skromná. Vyrovnaný herecký soubor režisér zbytečně „nevede“, ale slouží mu, dává každému členu příležitost samostatně uplatnit jeho specifické přednosti a představy. Jako by každý hrál sám sebe. To platí i pro všechny děti, které hrají velmi angažovaně a přirozeně, jak je dobrou tradicí českého filmu. Celkový výsledek je více než přesvědčivý, diváci odcházejí z kina dojati a s blaženým srdcem. Asi také proto, že vycítili tajné přání obou autorů. V přechodných dobách revolucí, likvidace neblahého dědictví různých diktatur a opětné výchovy východoevropských národů k slušnosti a demokracii by vlastně bylo třeba poslat také český národ znovu do školy, aby se rozpomenul na hodnoty, které ho kdysi udělaly velkým. Kde jenom v roce Komenského vzít vzorné učitele? Doufejme, že aspoň někteří dnešní napodobí toho filmového. Mnichov, listopad 1992 Q Česko-anglický SLOVNÍK IDIOMU : a ustálených rčení metaforických, obrazných a lidových Po Anglicko-českém slovníku idiomů vychází česko-anglická verze, která je určena především potřebám a požadavkům uživatelů aktivních, kteří anglicky nejen mluví, překládají, ale i píší, popř. vyučují. Oba tyto slovníky jsou unikátní tím, že jsou to vůbec první slovníky tohoto druhu a nemají je ani země s mnohem příznivějšími vydavatelskými možnostmi. Česko-anglický slovník je zároveň podrobným rejstříkem slovníku anglicko-českého. Cena činí 41.00 kanadských dolarů, včetně poštovného. Do USA a jiných zemí činí cena 40.00 US dolarů, rovněž včetně poštovného. Knihu obdržíte obratem po zaslání peněžní poukázky (money order) na adresu: Břetislav Kroulík, 30 Teesdale Place # 2008, Scarborough, Ont., Canada, MIL 1L2 POLYGON 8/92 25 [pageend25]ADOLF F. J. KARLOVSKÝ Brněnský Mikuláš Mám za sebou skoro deset let strávených ve „výchovných zařízeních“ jako Pankrác, Bory, Leopoldov nebo Mirov, a je tedy možné, že jsem vůči socialismu s tváří i bez tváře poněkud zaujat. I já ale musím uznat, že hrdé heslo soudruha Džugašviliho (ve zločineckém podsvětí je znám spíše pod jménem Stalin), „člověk, to zní hrdě“, dalo naší zemi podnět ke vzniku mnohých institucí, o nichž se imperialistickému Rakousku ani nesnilo. Tak třeba víme, že podunajská monarchie utiskovala své poddané (hlavně tím, že jim zabraňovala, aby se mezi sebou navzájem vyvražďovali - viz dnešní Sarajevo), ale za celá staletí své existence se zcela trestuhodně nepostarala o zřízení samostatné vězeňské nemocnice, i když, jak se zdá, nebylo tehdy takové instituce tak naléhavě zapotřebí. Politické vězně bylo v míru možno spočítat na prstech a jejich „tresty“ se počítaly na dny, nebo v nejhorším případě na týdny, nebyli povinni pracovat, nosili svůj oblek a mohli se stravovat na vlastní útraty a skuteční raubíři se v kriminálech zabývali převážně lážo-plážo lepením pytlíků. Přitom jim určitě nehrozilo nebezpečí úrazu, jako třeba tisícům těch, kteří za našich časů dobývali pro asiatské bratry uranovou rudu, za kterou nám jsou dodnes dlužni. Po svátém Únoru, kdy rozvoj vězeňství u nás překonal všechna očekávání a STB mohla hrdě soutěžit s Beriovým NKVD nebo Himlerovým gestapem, ukázala se ale přecejen potřeba, mít pro zdravotní péči o vězně něco víc, než „maródky“ v jednotlivých trestnicích. Tak byla ošetřovna na Pankráci rozšířena o porodní oddělení, kde měly těhotné ženy dokonce denně i vycházky na dvorku se šibenicemi. Děti v tomto prostředí narozené a vychovávané měly sice trojnásobnou úmrtnost, než byl státní statistický průměr, ale protože to byly děti velezrádců, které stejně měly vyhlídky být celý život jen nádeníky, mohla rodná strana a dělnická třída jejich ztrátu snadno oželet. Pro ostatní opravdu těžce nemocné, kteří potřebovali bezpodmínečně operaci nebo komplikované léčení, protože o jejich případech referovala, často dokonce jmenovitě, i Svobodná Evropa ve svém vysílání a tedy „co by tomu řekla cizina“, se pak našlo šalamounské řešení. V brněnské nemocnici U svaté Anny bylo vyklizeno celé jedno rozsáhlé oddělení, do chodeb se zabudovaly železné katry, u nichž seděli ozbrojení strážní a na pokojích byli ubytováni ti, jimž už na bídně vybavených ma- rodkách věznic a lágrů spoluvězni-lékaři nemohli pomoci. Nu a protože STB ani ministerstvo vnitra nechtěly být, ve své skromnosti, s tímto zařízením ztotožňovány, dostala tato klinika i nové pojmenování a vešla do dějin čs. komunismu jako „2. infekční oddělení“. Samozřejmě, že o tom za chvíli vědělo celé Brno, ale jak už bylo v reálném socialismu zvykem, všichni se tvářili, že jako tomu označení věří. Se střežením nebyly potíže a bachaři se tam hlásili dobrovolně, protože i ten nejpitomější si dovedl spočítat, že na tomto oddělení, kde vězni přecejen přišli do styku s civilním personálem nemocnice, bude muset být poněkud volnější režim a tedy pro bachaře ještě větší flákáma, než někde ve věznici. Horší to bylo se zdravotními sestrami, protože v celé nemocnici U svaté Anny pracovaly stále ještě řádové sestřič- ky-jeptišky (které statečně uhájil až do konce svého života prof. dr. Podlaha), nu a ty ovšem byly pro ministerstvo vnitra nepřijatelné, jako možné špionky Vatikánu, jak se to tehdy v církevních procesech definovalo. A tak se uspořádal rychlokurs pro manželky a dcery bachařů, které projevily zájem, ani ne tak z lásky k bližnímu, ale protože ministerstvo dobře platilo. Mohlo si to ostatně dovolit, protože na otrocké práci vězňů vydělávalo měsíčně stovky milionů. Zdravotnické znalosti těchto rychlo- sester sice jaksi pokulhávaly, ale byla tu konečně možnost vyzkoušet si přímo na pacientech to, co se v kursu neprohrálo dost důkladně. Ostatně negramoty, kteří po šesti měsících „studia“ na právnické fakultě dostali doktorské diplomy, považovala strana a vláda také za dostatečně kvalifikované, aby jako soudci vynášeli rozsudky smrti. Tak nakonec zbývalo najít pro toto tajné vězeňské oddělení jen soudruha náčelníka (v tomto titulu jsme, také po ruském vzoru, našli takové zalíbení, že nás v jeho používání nedohnaly ani všechny indiánské kmeny Severní i Jižní Ameriky dohromady!). Pro tuto funkci přicházeli v úvahu jen zcela mimořádně zasloužilí straníci, protože příplatky byly značné a zodpovědnost prakticky žádná. Nastaly tedy v Brně různé podrazy, bděle a ostražitě bylo odhaleno, kolik soudruhů ve svém kádrovém materiálu zatajilo živnostenské či kulacké předky, až nakonec padlo rozhodnutí a náčelníkem se stal soudruh, který prý býval už před Únorem stranickým bezpečnostním referentem, takže jeho mimořádnou hloupost mělo už tehdy mnoho brněnských občanů možnost poznat. Byl malé postavy a trpěl proto mindrákem, který kompensoval svým „vojáckým“ vystupováním, ačkoliv si za celou válku ani nevystřelil. Teď ovšem byl „důstojníkem“, což dával znát především starým hrdinům z bitvy o Britanii, od Tobruku, Dunkerque nebo Dukly. Na jeho jméno se už nepamatuji, ale po všech čs. kriminálech byl znám pod přezdívkou „Generalmajor“, což věděl a byl na to dokonce velmi hrdý. To je snad vůbec jediná věc, kterou na bolševismu nesmírně obdivuji, jak i tomu největšímu primitivovi dokáže dát přesvědčení, že jen s absolvovanou vesnickou jednotřídkou může řídit továrnu na nábytek, velet divisi, nebo třeba dělat velvyslance ve Washingtonu, aniž zná jediné slovo anglicky. Také Generalmajor byl o svých mimořádných schopnostech pevně přesvědčen a tak čím déle ve své funkci působil, tím více se stupňovala jeho arogance a pocit všemocnosti, kterou musel sám sobě dokazovat stále vynalézavějším urážením a ponižováním nemocných vězňů. Věděl, že má ve svém oddělení skoro výhradně politické, u nichž tresty pod deset let prakticky nepřicházely v úvahu a vůči nimž samo ministerstvo přímo nařizovalo bezohledné a hrubé chování, a tak dával průchod své nátuře bez zábran. Protože pokud se tihle vězni vůbec někdy domů vrátí, bude už vše tak jako tak promlčeno a on sám dávno v pen- si. Jenže přes všechny teorie klasiků mar- xismu-leninismu, že kriminalita bude v radostném socialistickém budování postupně mizet, raubířů naopak přibývalo a tak se jimi i komunistická justice musela ve větší míře zabývat. Nu a protože to byli skoro výhradně jen vrazi, lupiči, zloději a podvodníci, s nimiž si „dělnická třída“ celkem dobře rozuměla, jejich tresty nebyly vysoké a navíc byli po odsezení poloviny velmi blahovolně předčasně propouštěni „na podmínku“. Generalmajor byl už ale na svou politickou klientelu tak zvyklý, že tuto postupnou proměnu jaksi nevzal na vědomí a choval se tedy vůči všem stejně sprostě a bezohledně, jak byl zvyklý. A tak přišel prosinec a s ním svátý Mikuláš, kterého děda Mráz z Moskvy doporučovaný stále ještě nedokázal z myslí dětí zapudit. To se projevilo i v nemocnici, a tak s blížícím se svátkem přinášeli si i vězni z lékařských vyšetřování a kontrol stále více různých dobrot. Bachaři se ani moc nesnažili tomu zabránit a tak jsme i my mohli večer 5. prosince trochu oslavit. Následující den ale začal úplným zvratem ve vesmíru. Generalmajor, který nebyl ani mezi bachaři příliš oblíben a který přicházel vždy velmi časně, aby buď udělal přepadovku na pokojích pacientů nebo hlídal u katru, kdo z jeho podřízených přijde pozdě do služby, se v obvyklou dobu neobjevil a ukázal se až někdy po desáté, ale v jakém stavu! Na oku měl fialový monokl, levou ruku v pásce, rty oteklé, kulhal a scházel mu i jeden přední zub. Nezdržel se dlouho, předal službu svému zástupci, takže jsme měli až do konce roku klid a pokoj od buzerací. Pochopitelně jsme hořeli zvědavostí dovědět se, co se stalo. Netrpělivě jsme čekali, až večer přijde do služby bachař, kterého jsme měli „ochočeného“ (za dva roky se k nám přidružil jako vězeň v Leopoldově, protože dodával něj aké zprávy z kriminálu vysílačce Svobodná Evropa). Nu a ten nám to pak rovněž s gustem vylíčil podle úředního protokolu: Přesně v 18.02 hod. vyšel Generalmajor 26 POLYGON 8/92 [pageend26]jako obvykle z nemocniční budovy na hlavní cestu, která vedla zahradou ke bráně. Jako všechny cesty v parcích, byla i tato jen úsporně osvětlena a navíc značně zastíněna okolními stromy a keři. V tuto dobu byla zcela opuštěná, jen z jejího druhého konce přicházely tři osoby, v nichž Generalmajor poznal svátého Mikuláše v biskupském ornátu a s bílým vlajícím plnovousem, poněkud robustního anděla se zlatými křídly a v bílé škrabošce a rohatého čerta s ocasem, celého černého, chrastícího těžkým řetězem. Generalmajor se na přicházející trojici dokonce blahovolně usmál a pozdravil, jenže ta, místo aby pozdrav opětovala, se docela nesvatě na něho vrhla a začala ho vyplácet. Veškerá obrana proti takové přesile byla mamá a tak poznal alespoň jednou v životě také na svém těle to, co prodělala, obvykle v daleko krutější formě, většina těch, kdo prošli rukama STO. Mikuláš přitom přerazil svou berlu a také čert se činil, ale nejvíce ze všech se vyznamenal právě anděl, který dokonce čertovi sebral řetěz, aby jím zpracoval tu Generálmajorovu levou paži. Aby snad nebylo pochyb, kdo akci provádí, doprovázela trojice svou práci výkřiky jako „tu máš, lumpe, za tu svou horlivost, za buzerace vězňů a taky jako ukázku pro budoucnost, než vás začneme věšet. A stěžovat si můžeš jít na ústřední výbor té vaší prašivé partaje!“ Nu a pak se světec a jeho průvodci obrátili zase k bráně, upravili svůj poněkud pocuchaný zevnějšek, popřáli vrátnému zdvořile dobrou noc a zmizeli v brněnských ulicích. Generálmajora našli pak na cestě ležet lékaři, odcházející ze služby. Jak se vyšetřováním zjistilo, bylo toho večera v nemocnici u sv. Anny nejméně pět Mikulášů s příslušným průvodem, čímž jakékoliv hledání těch nesvätých bylo už předem odsouzeno k neúspěchu. Estébáci sice překontrolovali všechny vězně, kteří byli v posledním roce pacienty na 2. infekčním oddělení a byli před prosincem propuštěni, ale všichni, političtí i kriminální, měli samozřejmě zcela náhodou naprosto pevné alibi, takže to dělalo dojem, že trestající trojice provedla svou „nadílku“ po dohodě s větším počtem bývalých Generálmajorových „zákazníků“. Generalmajor se sice asi po měsíci na své náčelnické místo do nemocnice vrátil, ale jeho horlivost a sebejistota byly touto zkušeností značně otřeseny. Studoval od té doby také pečlivě spisy všech vězňů, kteří jeho oddělením procházeli a zvláště vůči těm, kterým se blížil konec trestu nebo možnost podmíněného propuštění, se choval velmi slušně a opatrně. To konečně ani neudivuje, protože ani ten nejhorlivější rudý prokurátor vám nepřijme trestní oznámení na svátého Mikuláše, čerta a anděla, už proto, že jako věrný materialista a atheista ani nesmí věřit, že taková nadpřirozená stvoření existují, i když ty modřiny, které po nich zůstaly, byly skutečné. Nechutnosti Je mnoho druhů nechutností. V tomto případě se jedná jen o jeden z nich: házení špíny na druhého, pomlouvat ho, vymýšlet si o něm nepravdivé věd a ještě k tomu je publikovat tiskem. Tiskem, který se k tomu propůjčí, i když na první pohled vidí, že autor článku někoho kompromituje a potom neuvádí vůbec nic konkrétního. Mnozí čtenáň netuší, kam mířím. Musím tedy vysvětlit, ale jen docela stručně, jak jen to půjde. V Kanadě vycházel časopis „Západ“. Vydavatelem bylo „Collegium bohemicum“. Po revolud se vydavatelé rozhodli vydávat časopis v Praze. To dopadlo špatně. Rozhodli se tedy většinou hlasů členů Collegia bohemica, že toho nechají a doporučí abonentům časopis Polygon. Vydavatel Polygonu nabídl, když mu byla vysvětlena finanční situace Západu, že bude čtenářům Západu, kteří již rok 1992 předplatili, náhradou zasílat Polygon. (Oba časopisy si byly obsahově velmi podobné.) K tomu ovšem potřeboval adresy odběratelů a měl je dostat od paní Reinišové, administrátorky Západu. Nedostal je, protože mezitím se domluvili pánové Reiniš a Ulč, redaktoři Západu, že budou pokračovat ve vydávání a zrušený Západ že přejmenují na „Západ-today“. Vydavatel Polygonu se nato domluvil se zbývajícími členy bývalé redakce Západu (M. Šuchma [šéfredaktor], E. Kotrbová a A. Wagner; manželé Škvorečtí zůstali stranou) o jejich redakční spolupráci, takže nyní je redakce Polygonu na dvou místech: ve Švýcarsku a v Kanadě. Zároveň se rozeslalo jedno číslo Polygonu na adresy odběratelů Západu, které měl k disposici M. Šuchma, s oznámením o osudu Západu. A potom začly invektívy ze strany manželů Reini- šových, V kanadském Novém domově, v pražských Lidových novinách, v Západu-todayi a možná ještě jinde. Bránit jsme se museli. Tyhle rozvodové spory jsou nechutné, čtenáře nezajímají. Nemínil jsem také se dále těmito nechutnostmi zabývat, ale to, co jsem se zase dočetl z pera manželů Reinišových, mě donutilo k tomu, abych se přeci jen ozval. Nejdříve jsem byl známými upozorněn na opětovné povídání pana Reiniše v Lidových novinách. I když jsem nechtěl reagovat veřejně, navštívil jsem v Praze Lidové noviny a pídil se po redaktorovi, který tam povídání vsunul. Zjištění netrvalo dlouho a byl jsem poslán za paní Bystrovovou. Představil jsem se samozřejmě a zeptal, zda by byla ochotna zveřejnit mou odpověď panu Reinišovi. Prý to už není aktuální, protože to bylo zveřejněno v září a dnes je listopad, pravila. Dále jsem se jí ptal, proč vůbec tohle blabla páně Reiniše zveřejňovala, když tam je pouhé osočování převážně na M. Šuchmu, ale žádné konkrétní důkazy. Na odpověď jsem musel chvilinku čekat. Že prý tím článkem chtěla dát vědět čtenářům v Československu, že vůbec takový časopis, tj. Západ-today, existuje. Poděkoval jsem a odešel. Když jsem v druhé půlce listopadu dostal Západ-today č. 3 ročníku č. 1, který se rovná Západu č. 5 ročníku č. 14, našel jsem ve výčtu členů redakční rady jméno Vladimír Bystrov ml. Hned mi bylo jasné, proč maminka musela doporučovat Západ-today v Lidových novinách článkem pana Reiniše, vedoucí osoby Západu-today. Na straně 5. jsem se dočetl ve článku „Holá fakta o Západu“, jehož autorem je opět Stanislav Reiniš spolu se svou manželkou, tvrzení: „Panu Friedemu s jeho Polygonem není lehko, hlavně od té doby, kdy z časopisu odešel Vladimír Škutina. Proto se pokusil pomoci svému časopisu adresářem a penězi“ ano, penězi, stojí tu psáno, „Západu.“ Zasmál jsem se od srdce po přečtení tohoto sdělení. Já sám jsem to nevěděl, až pan Reiniš mé musel poučit. Protože mi tedy nebylo po odchodu V. Škutiny v roce 1990 lehko, musel jsem asi z toho důvodu zvýšit počet čísel ze šesti na osm ročně, od roku 1991. To tedy dělá vydavatel, když mu není lehko, aby mu bylo ještě hůře!!! Podle dedukcí moudrých hlavinek. A pane profesore Reiniši, ne- zacházíte už trochu daleko, když nás obviňujete z krádeže? Jmenujte konkrétně! Co jsme Vám ukradli? Když mě v létě S. Reiniš veřejně obvinil z falšování podpisu Josefa Škvoreckého, požádal jsem samotného J. Škvoreckého, aby sám svým sdělením čtenářům objasnil skutečnost. Čtenářům sice nenapsal, ale napsal mně: „... od té doby, co jste mi psal o letáčku, kde jste obviněn, že jste zfalšoval můj podpis, jsem bohužel měl příležitost číst celou řadu 'diskusních' příspěvků. Celá věc mi začíná připadat tak trochu jako krevní msta, kde střílí jeden druhého, ale nikdo už přesně neví, co se vlastně stalo a kdo co a proč udělal, ... Řekl bych, že je na čase řídit se pra vidlem, že moudřejší ustoupí.... Navrhl bych Vám - a totéž jsem navrhl Reinišovým - nechat celou věc usnout.... Když na tom ovšem budete trvat, pokusím se o ten 'moudrý'článek. ..." Samozřejmě jsem byl hned pro (a také redakce Polygonu), aby cela věc usnula, jak to doporučeje J. Škvorecký, abychom byli „moudřejšími“ my - v Polygonu. Ovšem ten článek „Holá fakta o Západu“ mě trochu vyvedl z klidu, i když jsem se pn něm také zasmál, a panu Reinišovi odpovídám. Čímž mu ale také dávám příležitost, aby se on stal tím moudřejším. Ludvík Friede polity bjw., vi™ lia.kě pravo, bejt „beckc ■ PS: Tato koláž je na titulní straně Západu-today č. 3(5) ročník 1(14) z roku 1992. Kdyby však někdo tvrdil, že jsme ji ukradli a vytiskli v Polygonu č. 2/1989 na str. 14, bude nutno brát toto tvrzení s rezervou. Poctivě jsme si ji koupili od autora. POLYGON 8/92 27 [pageend27]M. SWINKELS-NOVÄKOVÄ Důmyslný rytíř Bolek Polívka Nejznámějšími představiteli české kultury byli v Evropě donedávna Milan Kundera a Karel Gott (a samozřejmě Václav Havel) - avšak nyní k nim už bezesporu patří také Bolek Polívka. My, kteří jsme z domova odešli v osmašedesátém, jsme ho ovšem „na vlastní kůži“ nezažili, ale v Československu už mnoho let patří k nejpopulárnějším hercům komického žánru. Díky svému všestrannému talentu, zkušenostem a dokonalé znalosti několika jazyků (francouzštiny, italštiny a angličtiny), se svým evropským publikem komunikuje naprosto bez problémů. Koncem tohoto roku a začátkem příštího má B. Polívka přes padesát představení v Belgii a Nizozemí, nyní si ještě odskočil do Francie, kde už loni vystupoval dva a půl měsíce, a v březnu ho můžete uvidět v Itálii. B. Polívka předvádí vlastní zpracování Dona Quijota, které nazval příznačně Mickey Mouse, Don Quijote and the Others... Jedná se o tzv. divadlo v divadle: skupina pacientů protialkoholické léčebny nastuduje v rámci terapie dílo „Důmyslný rytíř don Quijote de la Mancha" - se všemi důsledky z toho plynoucími. Nebudu se snažit psát o něčem, co musíte prostě vidět. Nelze písemně a ve zkratce reprodukovat Polívkovu situační komiku, perfektní herectví či autorskou invenci. Obecenstvo brzy ví, koho má před sebou, reaguje naprosto spontánně a královsky se baví. Po jednom z jeho belgických představení jsem si s ním povídala o politice a o současných problémech v naší zemi, protože mě zajímalo, jestli tak zaměstnaný umělec, který sice žije v Brně, ale hodně cestuje po světě, má vůbec ještě čas zabývat se také záležitostmi jiného druhu. „Připadám si jako dítě, kterému se rozvádějí rodiče,“ říká B. Polívka - a je mu tedy právě tak, jako nám ostatním. „Je to hlavně kvůli spoustě mých kamarádů, kteří žijí na Slovensku a budou žít třeba v režimu, který se jim vůbec nelíbí, protože se zdá, že to je režim, kterému jen těžko budeme moci říkat demokracie. Ovšem někteří z těch kamarádů už uvažují o odchodu nebo odcházejí, Jakubisko si například koupil dům v Praze.“ Bolek Polívka pochází z Moravy, konkrétně z Vizovic. „Jsem Valach,“ říká. Myslí si, že Morava bude také vyžadovat ohledy na nějaká svá specifika? „No... oni tam jdou spíš po tom zemském zřízení, něco jako za první republiky, to by se mi docela líbilo. Ale připadalo by mi hloupé, kdyby tam mělo dojít k nějakému separatismu... to bych tedy nemohl nijak podporovat, ovšem co jsem já, já jsem nic...“ Nesouhlasím s jeho skromností, podílel se před volbami na kampani ve prospěch Klausovy strany a jeho osobnost jistě vliv na její úspěch měla. „Já si myslím, že Česká republika bude mít v budoucnu tolik starostí, především ekonomických, aie i jiných, že nemá smysl, aby docházelo ještě k oslabování nebo dalšímu odkrvování... Ono existuje takové přísloví, že křivý prut nebo strom se musí ohnout na druhou stranu, aby se narovnal - a proto taky podporujú ODS a její politiku.“ Manželka B. Polívky je Francouzka, jeho bratr emigroval do Kanady v roce 1948, tedy rok před tím, než se B. Polívka narodil. („Bratr emigroval z prostého lidského hnusu nad chováním svých spoluobčanů.“) B. Polívka má tři děti. Jak je vychovává? Chce z nich mít Moravany? „Ne, já bych byl rád, kdyby moje děti byly Evropany. Aby měly někde nějaký dům, stromy na zahradě, místo, kam by se rády vracely. A to je právě ten domov.“ Jaký má názor na seznamy Rudého kráva? „Ten seznam je jako každý podobný seznam nebezpečný také proto, že neurčuje míru viny. A někdo tam může prostě uvíznout tak, že byl zachycen nějak administrativně - a najednou je z něho agent. To je podle mne i případ Zdeny Škvorecké, což se mi zdá hrozně smutné a u paní Škvorecké jakoukoliv spolupráci opravdu vylučuju.“ „V létě jsem byla na Slovensku a slyšela jsem tam srovnání, které mě hrozně zarazilo,“ říkám, „srovnávali tam právě abdikujícího Václava Havla s Hitlerem, že prý chtěl pro sebe uchvátit moc tím, že žádal parlament o určité pravomoci.“ „Pokud pan Havel nějaké pravomoci chtěl, tak si myslel, že to bude užitečné pro republiku, on to nechce z nějakých svých osobních zištných důvodů. Vždyť se jen podívejte na ty další kandidáty na presidenta! To jsou takoví lumeni... připadá mi to, jako když někdo osedlá krávu, že půjde jezdit par- cours a porazí všechny koně.“ (Cs. rozhlas 22. září 1992: „Domnívám se, že prezident musí mít v politickém systému samostatné místo, aby vůbec měl smysl. Jinak by mohl funkci prezidenta zastávat předseda vlády a ušetřily by se peníze, “ řekl Václav Havel.) Bolka Polívku baví úvahy Čechů a Moravanů o tom, jak se bude jmenovat budoucí Česká republika, např. .Plomba v chrupu Evropy“, srdce, žlučník či dokonce „Pupek Evropy“, on sám místo „Země koruny české“ navrhuje „Země české koruny“, tedy viz Kč(s). Příjemně se s ním povídá i o kultuře (současné problémy s návštěvností, které řeší některá čs. divadla, považuje za jejich vlastní vinu. Divadla jsou buď dobrá nebo špatná, v první kategorii jmenuje divadlo Na zábradlí a divadlo Bez zábradlí, která mají návštěvnost, díky své vysoké úrovni, velmi dobrou.) Neodmítá mluvit ani o svém osobním životě: má dvě dcery a syna - dětem prý dopřál ten luxus, že každé má svou vlastní matku. Jeho poslední ženou je francouzská herečka Chantal Poulain, což překládá „Pěva Hříbětová“ a sebe francouzský zase pojmenoval „Gloire de la douleur Šoupe“. Bolek Polívka působí neobyčejně skromným dojmem, hodně kouří, mluví pomalu a bez výrazných emocí, jeho poznámky jsou originální a vtipné. Vřele vám doporučuji návštěvu jeho představení. Budete pak za ním jezdit pořád. Achel (B), listopad 1992 B 28 POLYGON 8/92 [pageend28]SEN O DEMOKRACII Po přečtení minulého Polygonu musím sáhnout „k peru“ a snažit se „objasnit“ situaci v nynějším Československu. Všichni dopisovatelé, a zde bych chtěl podtrhnout, že si všech velice vážím a obdivuji je - v čele s naprostým profesionálem dr. R. F. Lambergem - dělají dle mého názoru při posuzování československé „demokracie“ základní chybu: srovnávají ji s tím, na co jsou zvyklí po desítkách let svého pobytu na Západě: s opravdovou demokracií. Neuvědomí si, že i ten velký a pořád citovaný Masaryk se demokracii neučil doma, ale v cizině. Všichni víme, jak dlouho a krvavě se rodila demokracie například ve Švýcarsku a USA, občanskými válkami, které se skrývaly pod kabáty náboženských válek nebo osvobození otroků a přitom šlo jen o jedno: o moc. A ta, jak víme, chutná. Jak můžeme nyní chtít od lidí, kteří strávili svůj celý život pod přísnou censurou a částečně v kriminálu, aby najednou byli demokraté, když demokracii nikdy za svého života v praxi nezažili? Tvořili si „svou“ demokracii v různých kroužcích doma za zamčenými dveřmi a někteří z nich museli jít do politiky v „sametové revoluci“, jestli chtěli nebo nechtěli - jen z toho důvodu, že jen na ně bylo spolehnutí a vědělo se o nich, že jsou čestní lidé, a to bylo to jediné měřítko. Tito lidé budovali s nadšením Občanské fórum, které splnilo to, co slíbilo: vést národ k demokratickým volbám. V těch rozhodujících dnech platilo prakticky jen jedno: veslovat za každou cenu, „bývalý“ komunista vedle katolického filosofa - jinak se loď potopí. Tak mně to bylo vysvětleno a tak jsem to pochopil. Samozřejmě že po těch 24 létech, co v demokracii žiji, mám na spoustu věcí úplně jiný názor než lidé, kteří žijí „tam“ - v Československu. Ale vážím si jich, protože strkali za celý národ hlavu do smyčky šibenice a tedy i za nás. Vím z vlastní zkušenosti, že emigranti tam nejsou vítáni. Proč? Protože znají demokracii a vidí spoustě lidí do karet jak v politickém, tak obchodním životě. A to není příjemné nikomu. Lidé kolem presidenta Havla měli dvě možnosti: Buď nastolit revoluční řád a po příchodu k „moci“ se komunistům mstít, nebo být pod jeho humanistickým vedením, odpustit a tím si získat na svoji stranu celý demokratický svět tak, jak to dokázal on. Převzali moc po diktatuře, aniž sami přesně věděli, co to je demokracie, z toho jednoduchého důvodu, že s ní nikdy nepřišli do styku a znali ji jen z knih, a ne z praxe. Budeme muset ještě dlouho čekat, než se demokratická společnost v naší zemi tak vytříbí, že nebude naslouchat laciným po- pulistům, jako je pan Sládek nebo Mečiar, až se začne ptát, jak je to možné, že vůdce největší české strany mohl studovat v době temna na západních universitách a kdo to vůbec platil (my víme, co to stojí) a jak je možné, že současným nejoblíbenějším politikem není Václav Havel, ale ministr, který byl do nedávna členem KSČ. Všichni zde i „tam“ víme, že v případě po válce narozených nebylo možno člověku z čestné rodiny jít studovat a teď bychom si přáli, aby naše ministerstva a zastupitelské úřady byly obsazeny lidmi, kteří náš národ důstojně representovali. Není to absurdní? Tak, jak dlouho trvalo náš národ devastovat, tak dlouho potrvá dát ho do pořádku. Dejme proto tomuto novému státu šanci a pomáhejme mu. Nic jiného nám stejně nezbývá. Otakar Božejovský, Curych OD VŠEHO TROCHU Zbývají doslova jen dny k zániku československého státu. Politici, většinou levicoví, zachraňují „pět minut po dvanácté“, co se dá a volají po referendu. Ale referendum bylo v červnu. Ve volbách. Mečiarovci šli do voleb s jasným programem slovenské svrchovanosti - a uspěli. I kdybychom předpokládali, že referendum rozhodne o zachování celistvosti, jak přinutit HZDS a ostatní nacionalistické strany, aby se referendu podřídily? Nový velvyslanec v USA, Michael Žan- tovský, bývalý mluvčí presidenta Havla, k tomu říká: „Tuto otázku je ovšem třeba položit jinde, protože, jak asi dobře víte, president Havel a já a všichni jeho spolupracovníci jsme více než rok opakovaně volali po referendu jako po způsobu řešení státoprávní situace. A jsem dodnes přesvědčen o tom, že v té době by referendum bylo schopné státoprávní situaci vyřešit - a občané by byli spokojenější. Dnes se obávám, že by samotné referendum už tuto situaci neřešilo...“ Když se koncem června poprvé po volbách sešel nový parlament, zavládlo zděšení. Za tohoto složení nebylo možné schválit ani jeden kloudný ústavní zákon. Tehdy bylo také řečeno: Havel zvolen nebude. Slováci ho nechtějí. Ale ani nikdo jiný, koho zase nechceme my. Jediná možná cesta je rozdělení. Bude to těžké, složité, ale nezbytné. Podívejme se na vynikající, přímo prorocký dokument, který dokonale vystihuje dnešní situaci: Je to „Stanovisko Rady svobodného Československa k současné situaci v ČSFR“ ze 30. srpna 1992, kde se mezi jiným říká: „Předsednictvo Rady tohoto výsledku velice lituje, neboť je si vědomo jeho domácích a zahraničních důsledků pro oba naše národy. Zároveň doufá, že na obou stranách rozděleného domu zůstanou dveře otevřené v očekávání, že jiná (zdůrazněno mnou) slovenská representace vyjádří v budoucnu vůli svého národa obnovit spolu s českými zeměmi společnou funkční federaci.“ Potud Rada svobodného Československa. Už podruhé v historii zneužívají nezodpovědní slovenští politici své občany k politickému dobrodružství pro své osobní, sobecké cíle. Nebude dlouho trvat a Slováci procitnou. Bude to ovšem bolestné, drahé a velmi, velmi nesnadné. Pro ně - i pro nás. Nyní něco z jiného soudku: Mám přítele, mukla, který dával za své kamarády a jejich čest „ruku do ohně“. Dnes, s pravičkou spálenou až na kost, uznal, že věřit se nedá. Druhý zase jde „až na barikády“. K tomu řekněme toto: jsme jen lidé se všemi možnými předsevzetími a představami o odporování zlu. Jedni - už při spatření esenbáka - si přejí být zcela malými, ba nejmenšími na celém světě, a opět jiní s „husovským komplexem“ (a na této poznané pravdě vesele chci umřití) jsou připraveni i zemřít navzdory zničující síle, přesile. Nemá to vůbec nic společného s fysickou kondicí. Popíši případ mladého, nevýznamného kluka, volyňského Čecha, jenž si vysloužil za nějaký malý politický delikt několik let vězení. Alexandr Veselý, malý subtilní chlapík, na kterého si snadno dovolil i ten nejzbabělejší bachař, byl vsazen do podzemního bunkru, táborové korekce, pro podezření (velmi důvodné podezření), že věděl o chystaném útěku. Bylo léto a „Šaška“ byl v díře vysoké 150 centimetrů, kde byla na podlaze voda - a ovšem i exkrementy, protože i člověk podléhá biologickým zákonům, kde asfalt v letním horku kapal do vlasů. Vydržel; celé tři neděle. Pak ho v bezvědomí vynesli na pokraji smrti z „polepšovny“. Ale on neřekl! Poslali ho do Leopoldova a Šaška tu požíval respektu, byť neokázalého, mezi všemi spoluvězni, jako rovný s rovným. A se svými pár zbývajícími léty trestu na amnestii v roce 1960 nešel. Na tomto malém případu chci demonstrovat, že odvaha nemá nic společného se subjektivními pocity, když dojde na „lámání chleba“. Morální hodnoty se u jedněch radikálně mění, u druhých zůstávají skálopevné. Nedávejme „ruku do ohně“ ani .nechoďme na barikády“ ani za vlastního bratra. Neboť - prostě nevíme! Skutečná pravda se vyjeví až později. Když je rozhodnuto a kostky jsou vrženy. Pan Vandas však vehementně vynáší soudy. Ve prospěch pana Egona Lánského. Předpokládám, že pánové Wagner a Šuchma též vědí své. Až jsem nadskočil při nadutých slovech pana Vandase, který „Luborovi Havlovi musí přiznat hrdinství - ač neví, za co trpěl...“ Že Lubor vyhodil komunistu z hospody, není důležité, tím méně hrdinské. Podstatné je, že Lubor dokonale ovládá etiku celé věci, jako pánové Wagner a Šuchma. Černé je černé - a naopak. POLYGON 8/92 29 [pageend29]Nakonec se omlouvám; za toho Lubora, za mé přátele z kriminálu, kterých je stále nepočítané, a to zdůrazňuji: obojího pohlaví - protože na muklině (nebo „žuklině“?) se pravidelně zapomíná, že na tom „Kompletním seznamu spolupracovníků StB“ nejsme. Protože když tak čtu ty články okolo, vypadá to, jako bychom se měli stydět, že jsme celou tu dobu více jak čtyřiceti let ani vteřinu nezakolísali! Ota Rambousek, New York ZDENA SALIVAROVÁ-ŠKVORECKÁ MILOŠI ŠUCHMOVI Milý Miloši, děkuju Ti, že jsi otiskl mé Osvědčení. Také děkuji, že posíláte Polygon, ač jsme ho nepredplatili. Já odcházím do ústraní. Proto Tě prosím, vyjmi mé jméno ze seznamu stálých spolupracovníků. Totéž se týká Západu Today. Na ty krásné i hádavé a namáhavé doby Západu nikdy nezapomenu. Co jsme udělali dobrého, to nám nikdo neodpáře. Josef taky prosí, aby byl vyškrtnut. Na věky v dobrém Zdena MILOŠ ŠUCHMA ZDĚNÉ SALIVAROVÉ-ŠKVORECKÉ Milá Zdeno, respektuji Tvé a Josefovo přání. Nicméně se domnívám, že odcházet do ústraní je předčasné a zbytečně pasivní. Přesto doufám, že budete občasnými autory Polygonu. Za práci v Západu Vám velice děkuji, jakož i za vše, co jste udělali pro českou kulturu. Tvůj Miloš JE TO SMUTNÁ DOBA Musím si vám postěžovat. Asi všichni Čechoslováci, zejména ti, co ještě žili dobu presidenta Masaryka, s nechutí a smutkem prožívají rozdělování republiky. Během mých studií na veterinární fakultě v Brně - tehdy jediné fakultě v ČSR - jsem měl mnoho upřímných, srdečných a otevřených přátel, Slováků. Včera jsem si přečetl v deníku „L’ex- press“ ze 14. listopadu 1992 v Neuchatelu článek „Člověk socialismu s lidskou tváří“ od pana Josefa-Marie Rydlo, člena slovenského institutu, k úmrtí Alexandra Dubčeka. Pan Rydlo ve svém článku mylně a zrádně informuje švýcarské čtenáře, že prý president Beneš uzavřel v roce 1943 se Stalinem smlouvu o limitované suverenitě ČSR. Proto, podle pana Rydlo, sověti měli právo připomenout Praze tuto smlouvu „Beneš-Stalin“ z roku 1943 a jednoduše 21. srpna 1968 obsadit Česko-Slovensko. (Už tehdy Česko-Slovensko - podle pana Rydlo.) Celý článek je jen sbírka polopravd a provokací. Posuďte sami: „Slováci jsou hrdí, odvážní a připraveni chránit své principy. To se stalo ostatně osudným jejich velkým politickým vůdcům. Atentát na generála Štefánika, poprava pověšením Mgr Tisa, poprava Clementise a nedávno osud Dubčekův.“ Doposud jsem nikdy nepřipomínal mým slovenským přátelům údobí „Slovenského štátu“, kdy museli slovenští vojáci bojovat a umírat po boku hitlerovských vojsk na východní frontě a kdy slovenští vůdci posílali slovenské židy do koncentračních táborů. A na tuto smutnou historickou skutečnost je asi pan Rydlo hrdý a je připraven hájit divné principy slovenských politických velikánů, jako např. Hlinky a Tisa. Pane Rydlo, jste opravdu hrdý a chcete opravdu hájit principy velikánů Hlinky a Tisa, slovenských zrádců a nacistických kolaborantů za Hitlera? Dále v článku uvádí: „ ... Ľudovít Štúr, velký národní vůdce z roku 1848, jehož myšlenky vedly všechny důležité slovenské politiky, Štefánika, Hlinku, Tisa, Clementise a dnes i Mečiara...“ - Velmi mně vadí, že pan Rydlo háže do stejného pytle Štefánika s Hlinkou a Tisem; a co se pana Mečiara týká, to si musí Slováci upřesnit sami, ke komu patří. Buďto k Štefánikovi, anebo k Hlinkoví a Tisoví. Moji slovenští přátelé nemohou za tendenční, provokační příspěvek pana Rydlo. Doufám jen, že i po rozdělení naše přátelství přetrvá. Je to smutná doba. Dr. Miloš Borkovec, Les Hauts-Geneveys JMENUJME TY PRAVÉ VINÍKY! Nedávné zveřejnění pověstných „seznamů“ dokonale rozvířilo hladinu našich vzájemných vztahů a odvrátilo naše zájmy o skutečné očištění řídícího systému ve staré vlasti na vedlejší kolej. Ze současné situace je patrno, že jsme ještě nedokázali zhodnotit záludnost struktur komunistického režimu a místo abychom hledali bývalé organizátory a jejich aktivní spolupracovníky toho zla, které donedávna vládlo, očicháváme své přátele a známé, co jestli oni také třeba - a jako důkaz viny vytahujeme seznamy, jejichž autentičnost a skutečný význam jsou přinejmenším sporné. Není pochybnost, že v těchto seznamech je řada lidí, kteří skutečně (ať už z jakéhokoli důvodu a podmínek) spolupráci s StB podepsali, ale také je tam řada lidí, kteří nepodepsali a navíc - a to je horší, nejsou tam uvedeni lidé, jejichž spolupráce s StB je všeobecně známa. Abychom mohli zvážit vinu těch, kteří naším národům nejvíce ublížili, měli bychom vzít do rukou fakta a ne seznam, o jehož účelnosti je možno vznést řadu námitek. Mělo by se prvně ukázat na ty, kdo tyto podpisy spolupráce nezákonnými metodami vynucovali, na ty, kteří k tomu dali příkazy a kdo je schvalovali, kteří toho cílevědomě využívali k tomu, aby ublížili druhým. Hledejme hnůj tam, kde to smrdí! U zločinců, počínaje Gottwaldem až po posledního estébáka, soudce z lidu, bachaře až ke komunistickému funkcionáři. Neobviňujme jejich oběti, ale žádejme obvinění a potrestání pravých viníků - bez výjimky a bez promlčení!!! ... Milan Frybort, Scarborough MÁTE DOMA NĚCO EXILOVÉHO? Píši tyto řádky ve chvíli, kdy už jsem prohledal byt, sklep i sklad, vy máte jistě i garáž. Pátrám po všem, co jsem kdy za 22 let v exilu předplácel, dostal na ukázku - včetně pozvánek a výhrůžek. Dokonce lituji okamžiku, kdy jsem dva roky před listopadem ’89 postavil k popelnici dva pytle tiskovin. Proč to dělám? Chci udělat jednomu zanícenci, kterých už se vyskytuje velmi málo a měli by být úředně chráněni i podporováni, radost. A také na truc dr. Vilému Prečanovi, který totéž dělal na zámku Schwarzenberg v Scheinfeldu a navíc novopečenému řediteli ústavu soudobých dějin, nebo jak se to přesně zase jmenuje; protože na jím organizovaných pražských výstavách je drobná, ale důležitá práce stovky malých redaktorů a nakladatelů jednoduše ignorována. Mluvím o archivu chartisty Jiřího Grun- toráda „LIBRI PROHIBITI“ v Gorkého ulici 2, 11000 Praha 1, tel. 0042-2-2368530 (domů 6926340). Nezávislá knihovna a čítárna byla oficielně založena podle myšlenek ze 70. let po listopadu ’89. J. Grunto- rád založil při čítárně i společnost „Libri prohibiti“, která vás zve do svých řad a tím i k placení členských příspěvků, což si však plně zaslouží. V polovině r. 1991 bylo ve fondech na 1500 exilových a přes 2000 samizdatových publikací, často unikátních a ojedinělých. U mnoha ročníků jsou ale „díry“, které možná můžete zaplnit vy. Exilové knihy a časopisy, které už nepotřebujete, můžete poslat též přes frankfurtský Dialog, odkud budou odvezeny do Prahy. Zakládajícími členy společnosti jsou Václav a Ivan Havel, Karel Jadrný, Eva Kantůrkové, Ivan Klíma, Pavel Tigrid, Ludvík Vaculík ad. Václav Hora, Frankfurt/M. 30 POLYGON 8/92 [pageend30]fůr Versicherungs-, Finanz- und Unternehmensberatung sowie Immobilienhandel und Vermittlung raenera • Čtyř- a vícenásobné zvětšení kapitálu • Neutrální expertizy • Porady, týkající se pojištění, financí, podnikání, koupě a prodeje nemovitostí • Překlady z němčiny do češtiny a obráceně • Budete dědit ve Švýcarsku, v Německu, v Československu? Pozor na §§§ I • Jak vysoký bude Váš důchod? • Jak dlouho budete pobírat svou výplatu v případě nemoci nebo úrazu? • Zajímáte se o koupi akcií, obligací apod. ? • Znáte výhody „třetího sloupce jistoty"? • Chtěli byste vědět, co je bezpodmínečně nutné a co méně nutné v otázkách pojištování se? • Vyřizujeme náhrady škod z pojišfoven ve Švýcarsku, Německu, Československu • Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyřizujeme dědictví československých občanů v Československu a zahraničí, náhrady škod z pojištění (ČSFR a Evropa), rehabilitaci majetku. Máme zástupce v advokátních kancelářích v Československu. Provádíme POJIŠTĚNÍ NÁVŠTĚV Z ČESKOSLOVENSKA nebo jiné země. Jistě uvítáte možnost uzavřít výhodné pojištění nemoci, úrazu či úmrtí, event, vč. převozu nemocného či zemřelého na náklady pojišťovny (i nad stáří 85 let). — Pojištění od 0.22 Fr. na osobu a den. Telefonické spojeni s námi je možné 24 hodin denně, včetně nedělí a svátků. raaaara Kreuzplatz 20, CH-8008 Zürich Telefon: (01) 93232 22 (předvolba z Německa 00411, z Velké Británie 010411) Telefax: (01) 932 52 03 PRODEJNA ČESKA » PŮJČOVNA ČESIÓO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 ÚŘEDNÍ PREKLADY Vašich dokladů pro veškeré oficielní účely výhodně a do 3 dnů provádí diplomovaný překladatel a soudní tlumočník Ing. JIRÍ KOMÁREK Tösstalstrasse 74 8636 WALD (ZH) Telefon (055) 95 52 73 Mgr. Eliška Kotrbová-Wagnerová advokátka České advokátní komory Právní porady, zastupování, obhajoby Kancelář v Kanadě a v ČSFR Adresa: RR1, KARS - Ottawa, Ont. K0A 2E0, Canada Telefon: (613) 692-1082 ÚŘEDNĚ OVĚŘENÉ PŘEKLADY z češtiny do němčiny a naopak provádí JUDr. Jana STUPECKÁ Übersetzungs- und Korrespondenzbüro D(W)-6520 LIMBURG 9, Tannenstrasse 2 Tel.: 06431/42363, Fax: 0643/47185 RARITA: několik originálů od Zdeňka Buriana, fenomenálního českého ilustrátora Na prodej od SFr. 700- G. Marštík Weiermattstr.45, CH-4153 Reinach telefon 061 - 711 07 34 POLYGON 8/92 3 1 [pageend31]POLYGON ___________ reportér Český zahraniční časopis Zeitschrift in tschechischer Sprache VYDAVATEL/HERAUSGEBER POLYGON-VERLAG CH-8048 Zürich-Ältst., Postfach 1737 Vychází 8x ročně / Erscheint 8x im Jahr REDAKCE PRO EVROPU, ASII A AFRIKU: Jaroslav LAMBERT, tel. +41-1-372 0930 Rudolf STRÖBINGER, tel. +49-4931-7525 Milena WAHLENOVÁ, tel. +41-1-272 1560 ADRESA: POLYGON, CH-8048 Zürich-Ältst., Postf. 1737 REDAKCE PRO AMERIKU A AUSTRÁLII: Miloš ŠUCHMA, tel. +1-613 - 824 7439, fax +1-613 - 834 8757 ADRESA: M. Šuchma, Box 9021 Terminal P. O., Ottawa, ON Canada K1G 3T8 STÁLÍ SPOLUPRACOVNÍCI: Jaroslav BOHANES, Brno Milan CIMBUREK, Švýcarsko Milan HULÍK, Praha Adolf F. J. KARLOVSKÝ, Švýcarsko Marie KAZDOVÁ, Praha Josef KOLÁČEK, Vatikán Helena KOSKOVÁ, Švédsko Eliška KOTRBOVÁ, Kanada Jan KRISTOFORI, Norsko / Švýcarsko Karel KRYL, Německo Robert F. LAMBERG, Argentina Jiří LOEWY .Německo Antonín MĚŠŤAN, Německo Dušan NOVÁK, Brno Vlastimil RADKOVICKÝ, Německo Ota RAMBOUSEK, USA Jindřich STIKAROVSKÝ, Praha Pavel STILLER, Německo Michaela SWINKELS-NOVÄKOVÁ, Belgie Vladimír VALENTA, Kanada Arnošt WAGNER, Kanada Otakar ZOUFALÝ, Německo Alexej ŽÁK, Švýcarsko VYDAVATELSTVÍ A ADMINISTRACE: Ludvík FRIEDE tel. +41-1-432 1768, fax +41-1-433 0620 ADRESA: POLYGON, Postfach 1737, CH-8048 Zürich-Ältst. (Zásilky „EXPRES" a balíky: Zwischenbächen 145, CH-8048 Zürich) ZASTOUPENÍ V PRAZE: Eva STŘÍŽOVSKÁ, K lipám 24, 190 00 Praha 9 tel. 88 11 69. ZASTOUPENÍ V AUSTRÁLII: Mrs Marcela CECH, 65 Kiama Av„ Yeppoon 4703 OLD tel. 079-397 624 ROČNÍ PŘEDPLATNÉ: Evropa: sfr. 48,-; zámoří (letecky) sfr. 54,- TISK: Milan CIMBUREK, Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych“ Obsah článků nemusí vyjadřovat názor všech členů redakce a stálých spolupracovníků. EUROKLUBU OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE NA VAŠI MILOU NÁVŠTĚVU SE TĚŠÍ RODINA LINKOVÁ Trädgárdsgatan 2 411 08 GÖTEBORG Telefon 031 / 130129 HOTEL-PENSION Majitelka: Jana Šrámová Zpříjemněte si u nás svůj pobyt, af kratší či delší, zavítáte-li do Norimberku. V létě máme k dispozici velikou slunnou zahradu. Místnosti pro soukromá setkání, Máte-li čtyřnohého přítele, jistě se mu bude u nás také líbit. 8500 NÜRNBERG 40 Comeniusstrasse 8 (přímo proti jižnímu východu hlavního nádraží) Telefon 0911 / 44 84 48 [pageend32]