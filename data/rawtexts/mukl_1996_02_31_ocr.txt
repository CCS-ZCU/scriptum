2/1996 - číslo 31 Ročník 9 My, určení k likvidaci Mukl Vydáva Svetové sdružení bývalých čs. politických vězňů Po volbách - S.O.S Z obsahu: Zápis z volební valné hromady - Jáchymovská manifestace - Proč? - Volby v Rusku... [pageend1]Rozdělení funkcí v předsednictvu o ve výboru Sdružení po volební valné hromadě ze dne 27. dubne 1996 Předsedkyně: Bedřiška Hoffmannová Členové výboru 1. místopředseda: Dr., dipl. Ing. Zdeněk Lukaštík 2. místopředseda: Míla Sýkora Adolf Bečvář: zástupce Sdružení pro Českou republiku František Bím: pokladník Stanislav Gajdošík: zástupce Sdružení pro Českou republiku Eugen Hoffmann: tajemník Stanislav Holáň: zástupce Sdružení pro Slovensko Vladislav Křepelka: kulturní referent Dr.lng. Z. Lukaštík: šéf protokolu a revisorúčtů Jura Mesicki: zástupce Sdružení v Praze Míla Sýkora: revisor účtů František Vrážel: člen výboru bez portefeuille Členové redakční rady časopisu MUKL: František Bím Eugen Hoffmann - zodpovědný redaktor Vladislav Křepelka Dr.lng. Z. Lukaštík Míla Sýkora František Vrážel K rozdělení funkcí došlo na základě doporučení výboru a za souhlasu výše jmenovaných členů Sdružení dne 29. dubna 1996. šéf protokolu Dr.,dipl.Ing. Z. Lukaštík [pageend2]MwJd 3 ZÁPIS z valné hromady Světového sdružení bývalých čs. politických vězňů, konané dne 27. dubna 1996 v 10,00 hodin v Dietikonu, v hotelu Sommerau-Ticino (Tessiner-Stube). (Program schůze dle pozvánky) Schůze byla zahájena předsedkyní ad interim, Bedřiškou Hoffmannovou, která přivítala přítomné členy Sdružení, jakož i hosty a naše členy z České republiky. Zmiňuje se o nešťastném období pro naše Sdružení, které nastalo demisí bývalého předsedy Dr. Anděla a jeho následnou činností, spojenou se snahou o rozbití Sdružení a nakonec i tím, že legálně zvolené předsednictvo i výbor zažaloval postuně u dvou soudních instancí, které však rozhodly v jeho neprospěch. Tyto snahy bývalého předsedy se však netýkaly jen Sdružení a jeho vedení, ale i hrubého osobního napadání jeho členů. Obě soudní instance jen potvrdily správnost postupu legálního vedení Sdružení. O prodrobnostech destruktivní činnosti Dr. Anděla jsme průběžně po celý rok členy Sdružení podrobně informovali. Bratr Dr. Lukaštík k tomu dodává, že vedení Sdružení nemělo v úmyslu Dr. Anděla soudně stíhat. Důkazem toho je, že na minulé legální členské schůzi v říjnu 1995 byly podány tři návrhy na svolání smírčí komise avšak pro odpor jeho přívrženců, kteří schůzi svým nedemokratickým způsobem jednání znemožnili, k hlasování nedošlo. Dr. Anděl se však nechtěl stát předsedou hlasy členů Sdružení, ale zřejmě jen diktátem soudního rozhodnutí. Tím vznikla situace, kdy je nutno respektovat rozhodnutí obou soudních instancí a vyvodit z nich důsledky. Ke shora uvedenému thematu se pak obsáhle vyjadřují bratři Pošva a Lambert. Bratr Křepelka podává návrh, aby celá aféra 'Anděl* byla zveřejněna v tiskovém orgánu Sdružení ’MUKL*. Poté dochází ke sčítání plných mocí a jejich odevzdání předsedkyni. Ještě před uskutečněním volebního aktu byl však vzhledem ke všem shora uvedeným faktům podán návrh na vyloučení Dr. Anděla ze Sdružení. Při hlasování byl tento návrh jednomyslně, t.j. všemi 34 hlasy přijat. Proti návrhu nehlasoval nikdo, rovněž se hlasování nikdo nezdržel. Následovala rozsáhlá diskuse, jak se zachovat v případě dalších členů t.zv. Andělova samozvaného výboru. Byl přijat návrh br. Tománka, aby těmto členům Sdružení byla dána ještě poslední možnost tím, že jim bude doručen dopis k vyjádření do 30 dnů, zda si přejí nadále spolupracovat s legálně zvoleným představenstvem Sdružení, či nikoli. Nedojde-li ve stanovené Ihútě k jejich vyjádření, sami se tím zbavují členství ve Sdružení. I tento návrh br. Tománka byl jednomyslně, t.j. 34 hlasy, přijat, čili nikdo nehlasoval proti a nikdo se nezdržel hlasování. Jedná se o následující členy Sdružení, kteří se nechali jmenovat do t.zv. Andělova výboru: Hojtaš, Mach, Kosina, Koutek, Pospíšilová, Sokol, Steinz a Šťastný. Bratři Sýkora a Tománek dále navrhují, aby byl Dr. Anděl v dopisu s oznámením jeho vyloučení současně vyzván, aby co nejdříve odevzdal předsedkyni razítko, papíry Sdružení a ostatní s jeho bývalou činností spojených písemností, které má dosud neprávem v držení. Br. Hoffmann doplňuje toto rozhodnutí tím, že předčítá článek 9 stanov, pojednávající o ztátě členství. Podle těchto stanov i eventuální odvolání k příští členské schůzi bylo již předem vyřízeno dvojím soudním rozhodnutím , tedy vyššími instancemi než je členská schůze, která rozhodla o nedostatečném zdůvodnění žaloby a tedy o jejím zamítnutí. Případné odvolání k příští členské schůzi se tím stává bezpředmětným. Jako 3. bod programu valné hromady následují zprávy jednotlivých referentů výboru.: Zpráva jednatele br. Hoffmanna: Referuje o došlé korespondenci a o vyjádření k jejich obsahu. Mezi jinými byl i dopis od ’Amnesty International’ - žádost o finanční podporu. Na to navazuje rozprava o poskytování finančních podpor. Br. jednatel se poté zabývá otázkou letošní vzpomínkové poutě v Nagelbergu. Valná hromada schválila návrh výboru, aby [pageend3]4 Mď Sdružení v letošním roce od této slavnosti upustilo pro administrativní a finanční zatížení způsobené celoroční rozvratnou činností Dr. Anděla, který údajně tento vzpomínkový sjezd letos pořádá sám, a to dne 18. května. Závažný je též dopis spolku Jana Polacha, který podniká novou náborovou akci. Tu rádi podpoříme tím, že náborový dopis uveřejníme v časopisu 'MUKL” s patřičným doporučením. Zpráva jednatele byla shválena všemi přítomnými členy Sdružení. Zpráva br. pokladníka plk. Františka Bíma byla rovněž přijata jednomyslně. Jako 4. bod programu následuje udělení absolutoria dosavadní předsedkyni sestře Hoffmannové a odstupujícímu výboru. Absolutorium bylo uděleno opět jednomyslně, t.j. 34 hlasy. Volby: ad 1 / Volba sčítací komise: bratři Vrážel, Pijáček, Gajdošík ad 2/ Volba pracovního předsedy valné hromady: br. Vrážel ad 3/ Volba předsedy: sestra Hoffmannová - 28 hlasů bratr Křepelka - 6 hlasů Nově zvolenou předsedkyní je tedy sestra Bedřiška Hoffmannová. ad 4/ Volba 10 členného výboru: navrženi byli: BÍM František, BEČVÁŘ Adolf, GAJDOŠÍK Stanislav, HOFFMANN Eugen, HOLÁŇ Stanislav, KŘEPELKA Vladislav, LUKAŠTÍK Zdeněk DR., MESICKI Jura, SÝKORA Míla a VRÁŽEL František. Navržení bratři byli zvoleni 32 hlasy, 1 se zdržel hlasování, 1 hlasoval proti. Rozdělení funkcí bylo provedeno dne 29. dubna 1996 a je uvedeno na přiloženém listě. ad 5/ Dále byli zvoleni revisoři účtů: bratři Dr. LUKAŠTÍk Zdeněk a SÝKORA Míla. ad 6/ Členové redakční rady časopisu' MUKL' jsou bratři: BÍM František, HOFFMANN Eugen, KŘEPELKA Vladislav, Dr. LUKAŠTÍK Zdeněk, SÝKORA Míla a VRÁŽEL František. Šéfredaktorem časopisu byl zvolen br. HOFFMANN Eugen. Závěrem této schůze byly spolu s novým předsedou a novým výborem projednány jednotlivé body stanov a po celkové revisi byly tyto nové stanovy přijaty jednomyslně, t.j. opět 34 hlasy. V rámci zmíněné revise bylo roční předplatné na časopis "MUKL" v České republice stanoveno na Kč 100.--. Tyto stanovy platí dnem přijetí, t.j. 27. dubna 1996 a nahrazují v plném rozsahu stanovy dosavadní. V Curychu dne 2. května 1996. Dr., dipl. Ing. Zdeněk Lukaštik, šéf protokolu. * * * [pageend4]5 VOLBY V RUSKU Právě v době prvních všeobecných voleb v Rusku se mnoho našich občanů, kteří po desetiletích mohli opět svobodně vydechnout, zamýšlí nad tím, co nám přineslo t.zv. ’přátelství" se Sovětským Ruskem a co nám v budoucnu přinese jen "sousedství’ s Ruskem, Ještě nám zřetelně zní v uších komunistické ’Se Sovětským svazem na věčné časy a nikdy jinak'. Starší generace si s hořkostí vzpomíná na báchorky o slovanské holubičí povaze, o ilusi panslavismu, o velkém slovanském bratru, a o nás, bratru nejvěrnějším. To vše sice snad posloužilo před sto lety k našemu národnímu obrození proti pokročilé germanisaci, nicméně toto bylo neseno více zbožným přáním a falešnou představou o skutečném stavu věcí. Jistě se svou bohatou tisíciletou kulturní i politickou tradicí bychom se dokázali emancipovat sami bez zmíněných panslavistických ilusí. Jenže s nimi to šlo snáze, ale zle jsme na to s odstupem let doplatili. Ještě nikdy jsme neslyšeli od germánských národů, Angličanů, Norů, Švédů, Dánů etc. o nějakém pangermanismu, nebo od románských národů, Italů, Francouzů, Rumunů, Španělů o nějakém panromanismu. Budovat jakékoli ’světlé zítřky’ na vylhaných thesích a laciných heslech se ještě nikdy nikomu nevyplatilo. O tom jsme se dostatečně přesvědčili v uplynulých padesáti letech. Němci dodnes nesou na sobě odium Rosenbergova a Hitlerova rasistického blábolení a jak dlouho budeme my v zajetí pocitu méněcennosti v důsledku více než čtyřicetiletého služebnictví zvrácené marx-leninské theorii, servírované s všeslovanskou omáčkou ? Ostatně ono všeslovanství, není to také kus iracionálního rasismu ? V Čechách a na Slovensku žije obyvatelstvo ani ne tak v obavách o další politický a hospodářský vývoj v zemi po červnových volbách, ačkoli by pro to byly důvody, ale s třesením čekají na výsledek prvních svobodných voleb v Rusku. Hrozící vítězství komunistů by mohlo mít opět katasrofální následky jak pro Slováky, tak pro nás. Dokonce i poněku liberálnější Jelcin odmítá propustit kdysi Ruskem ujařmené národy, nyní údajně svobodné, ze sféry svého vlivu a proti jejich vůli nechce připustit jejich vstup do NATO a Evropské unie. I když není vyloučeno, že toto jeho zamítavé stanovisko bylo diktováno předvolební taktikou, aby vzal vítr z plachet komunistům a fašistům, jejichž cíle byly odjakživa společné - i na Západě -, přesto se západní pozorovatelé shodují v tom, že ruská demokracie stojí a ještě dlouho bude stát na velice labilních nohou, a to i po eventuálním Jelcinově vítězství. Zatím k nám docházejí zprávy, že u zastupitelských úřadů západních států v Rusku se po oznámení prvních výsledků voleb formují fronty lépe situovaných Rusů, kteří žádají o vstupní visa. Prý jen na čas dovolených. Je mnoho důvodů k znepokojení u všech bývalých satelitů Ruska. Státy jako Polsko a Maďarsko neměly nikdy nějaké ilusorní představy o našem 'velkém bratru'a není vyloučeno, že se v současné době chystají předejít nové tragedii. I my bychom se měli přičinit, aby se neopakoval únor 1948 a srpen 1968. E. Hoffmann [pageend5]6 Mukl Proč ? Proč se někteří lidé stanou statečnými ? - Nikdo neví. Proč mrtví zapadají do neznáma, jako myšlenky, které se někdy vrací a pak mizí navždy ? Proč svět zapomíná na dobro a děsí se zla ? Proč nemáme čas vzpomínat a myslet na to, co se stalo před padesáti lety ? Máme své starosti. O rodinu, lásku a živobytí. Nemáme čas myslet na to, co bylo kdysi dávno. Zajímá nás to, co je dnes a to, co bude. A čas utíká a co je dnes a zítra, za několik let to bude historie. Lidé se mění, generace za generací, duše, názory, styl života, snad i ta spravedlnost. Co se budou děti učit o II. světové válce a pražské květnové revoluci v roce 1945 za několik desítek let ? Kdo si vzpomene na lidi, kteří pracovali v podzemním hnutí proti nacistům ? Jména lidí mizí do minulosti a vše, co dělali, bylo ve velké tajnosti, to byla ochrana jejich života. Nic po nich nezbylo. Kolik jich zahynulo šeptajíc: ” Pro svobodné Československo ! " - Jsou zapomenuti. Kdo si vzpomene na jednoho z nich ? - Na Vincu z Prahy ze starých Holešovic ? Nikdo ! A přesto žil, pracoval, miloval svoji vlast, rodinu, Sokol, Prahu, kamarády. Byl pilot a technik. Věřil v pravdu a spravedlnost, věřil, že bude opět Československo. Věděl, že riskuje život i svou rodinu a ani to ho nezastavilo v tajném odboji proti teroru. Věděl, že plní svou povinnost chránit vlast před nepřítelem. Šest let neustálého napětí a přemýšlení, jak obelstít nacisty a gestapo, kam převézt vysílačku, komu dát peníze, kde je živitel rodiny v koncentračním táboře, či byl umučen, popraven. Koho může zachránit před odsunem do Říše ? Jak pokračuje výroba rozbušek, které tajně vyrábí a které železničáři dávají do vagonů jedoucích do Německa, kde potom vybuchují. Jeho cesty do Říše s tajnými raporty pro Západ o výrobě leteckých přístrojů, předávané spojce. Kdo si dnes dovede představit, jak se lidé jako Vinca obětovali a věřili, že příští generace národa bude žít ve svobodě, šťastněji a bránit pravdu i spravedlnost. Kdo má zájem vědět více o Vincovi z Holešovic ? A o tom, jak se to stalo, že byl jediným opravdovým velitelem obrany Trojského mostu v pražském květnovém povstání. Myslím, že nikdo, jen jeho rodina nikdy nezapomene ! Hledíme do budoucnosti svého národa a co se stalo před padesáti lety zmizelo navždy do neznáma. Věra Doll, roz. Hodková - USA / rodinám takových hrdinů, jichž se dnes katastrofálně nedostává a kterým po komunistickém puči hrozila každým dnem persekuce a musely proto s těžkým srdcem opustit vlast, je dnešním pražským režimem násilně odcizeno české státní občanství a volební právo. Zač jsme bojovali ? [pageend6]MbH 7 Zdařilá jáchymovská manifestace Dne 25. května 1996 se konala na Jáchymovsku velká manifestace čs. politických vězňů, které se zúčastnili i členové Světového sdružení bývalých čs. politických vězňů ze Švýcarska, kteří položili věnec k nově a zdařile zbudovanému pomníku, který má obyvatelům této země ještě dlouho připomínat komunistické vyhlazovací tábory při jáchymovských dolech uranové rudy, tolik připomínající vyhlazovací tábory smrti nacistické. Jedním z nej pozoru hodnějších jevů tohoto muklovského setkání byla manifestační účast. Přestože pozvolna vymíráme, nebo jsme stiženi nejrůznějšími zdravotními neduhy, účast na tomto již tradičním pietním setkání rok od roku stoupá. Bud mládneme, nebo se probouzíme po letech opět k novému životu, k životu nadšeného boje za lidská práva, spravedlnost a demokracii v tom pravém slova smyslu, t.j mimojiné i bez diskriminace určitých skupin obyvatel, jimž je bývalé Československo rodnou zemí. Doufejme, že příští jáchymovské setkání bude ještě hojněji navštíveno. Nezastírejme si však smutnou skutečnost, že mezi námi žijí ještě tisíce těch, kteří komunistické vražedné akce schvalovali, nebo se k nim stavěli zcela lhostejně. A jsou mezi nimi i takoví, kteří s hrůzou konstatují, že nás je tolik, kteří přežili. Ovšem nacistický plyn a bolševický uran, každý působí jinak, ale konečný účinek je stejný. Nepřežilo nás to mnoho, ale na tuto pietni manifestaci se sjeli mu klové i z ostatních stovek lágrů a věznic, které byly roztroušeny po celém území republiky. Musíme usilovat o to, aby tato manifestační a pietni setkání přestala být výlučně záležitosti politických vězňů, ale aby se stala událostmi celonárodními, všech těch, kteří v minulosti neselhali anebo selhali a mrzí je to. Vyvrcholením programu při této příležitosti byl projev ministra vnitra, p. Jiřího Rumia, který mnohé z nás překvapil svou otevřeností a svou neklamnou sympatií k politickým vězňům. Po jeho projevu, myslím, nikdo nepochyboval o jeho dobré vůli učinit z Vnitra to, co slouží lidem ve svobodě a současně odstranit to, co z Vnitra dělala kdysi ’'Pečkárna", nebo Bartolomějská a Ruzyně. Jeho politickou prozíravost dokázala výzva těsně před volbami, aby lidé nevolili sociální demokraty v čele se Zemanem, protože by to znamenalo krok zpět ve všech oblastech našeho společenského života. Bohužel jeho tristní předpověď se splnila, Zeman vyhrál a dokonce i předseda t.zv. křesťanských demokratů - strana lidová - p. Lux, ho chce podporovat. Kéž by Vás, pane Rumle, tehdy slyšelo a poslechlo víc našich spolu občasnú. Odcházeli jsme s dobrým dojmem. Jeden z účastníků. [pageend7]8 Mukl O lásce k vlasti a armádě Proč národ věřil své armádě? V čele Československé armády stál, jako její nejvyšší velitel T. G. MASARYK, demokrat a humanista. Jeho vzdělání a vysoká mravní úroveň mu dala přirozenou autoritu, přesahující rámec naší země. Vyjma komunistů a fašistů byl milován celým národem! Jádro armády tvořili velitelé, kteří si svou autoritu získali nejen v bojích československých legionářů proti komunistům v Rusku, ale i na západních frontách, za svobodu a demokracii své země. V tomto duchu byla také Československá armáda vystavěna. Když Hitlerova nacistická vojska ohrožovala naši zem, vyhlásila vláda ČSR mobilizaci. U jediného radiopřijímače, který tenkrát ve vesnici byl, se shromáždili snad všichni obyvatelé obce. Když pak starosta úředně vyhlásil mobilizační povinnost, okamžitě nastoupit vojenskou službu k obraně republiky, rozběhli se všichni, kterých se rozkaz týkal, do svých domovů. Matky jim pomohly sbalit potřebné věci do dřevěných kufříků, které zdědili po otcích, hrdých na syna, jenž byl uznán schopným vojenské služby a spěchali na náves. Nelenili muzikanti, ani vesničané. Z návsi se už vydal dlouhý průvod s vesnickou kapelou v čele, k nejbližšímu vlaku. Tak vychovala škola a demokratická společnost své syny, aby bránili svou : "zemi krásnou, zemi milovanou, kolébku svou i hrob svůj, matku svou, Vlast jedinou i v dědictví mu danou, širou tu zemi, zemi jedinou"! Tisíce jich svou zem tajně opouštělo, za svobodu Vlasti šli bojovat, připraveni za ni i svůj život dát. Přemnozí z nich jsou v cizích zemích pochováni! Druhá světová válka skončila vítězstvím nad fašismem. Leč Rudá hvězda hákový kříž zastínila, bezpráví dokořán otevřela brány. Do vzduchu nám rudý jed vychrlila. Zhasila světla, pravda a láska, svobody všechny jsou opět pošlapány! Komunisté to byli, kdo na příkaz cizí země vydali příkaz k rabování uranové rudy a pustošení naší země. Oni též na její příkaz pošlapali právo, pravdu, morálku, uškrtili svobodu a přerušili kontinuitu vzdělanosti - příznačných vlastností naší demokratické Vlasti v jaké jsme za prezidenta T. G. Masaryka žili a ji milovali. Bratři Mašinové - bránili svůj život a svou svobodu zbraní, jsou ještě dnes - půl století, po podvodné změně komunisty řízené a po šesti letech "demokracie" opět v rukách dnes už bývalých komunistů infiltrovaných do všech politických orgánů státu, soudů státního zastupitelství, armády apod., vyhnanci - trestaní za boj proti komunistům! Tisíce dalších, kteří unikli katovi i estébákům skončili "jen v desítky let trvajícím otroctví". Proč lidé nevěří současné armádě ČR? Statisíce rodin bylo donedávna komunisty nemilosrdně perzekvováno ztrátou svobody, majetku, životů a otrockou prací! Jak nehorázné a zvrácené je, co pan Klaus žádá! Nic míň a nic víc, než aby tisíce synů a vnuků perzekvovaných, šli "s láskou k vlasti" do armády, připraveni bojovat za svobodu, nečestně získané majetky a "lidská práva!" svých nedávných utiskovatelů, dnes moderních lídrů společnosti! Obraz současné armády nemůže neodrážet morální stav současné vlády, parlamentu, ministerstva vnitra a ostatních státních orgánů, k takovému stavu doposud záměrně a systematicky vytvářených! K televizní Debatě 31.3. 1996 Adolf Bečvář [pageend8]9 Hlasitá ozvěna výkřiku ze tmy V současné době není žádné jubilejní datum ze života Jana Palacha. Ale právě nyní, před volbami v Rusku na něho vzpomínáme. A možná i někteří z nás si v této době doma i v zahraničí vzpomenou na tohoto národního mučedníka, na tuto planoucí pochodeň svobody. Bude jich asi málo i když jeho odkaz žije a stává se lety stále aktuálnějším. Samolibá většina našich národů rychle zapomíná, zvláště jde-li o události burcující svědomí, o události nesmlouvavě vyžadující změnu způsobu myšlení a jednání. A Jan Palach je právě takovou osobností, která dala pečeť své době. Době nejtemnější beznaděje, kdy po dlouholetém období dusné bolševické atmosféry se jen trochu a jen na malou chvíli pootevřelo okno a čerstvý vzduch svobody omámil český a slovenský lid, probudil ho z dlouho trvajícího zimního spánku. Jaká radost, jaké nadšení! Ono pootevřené okno by bylo dobré otevřít dokořán, se domnívali všichni, kromě zrádce Bilaka a jeho všehoschopné kliky. Jenže brzy zavál sibiřský severák ze země našeho "velkého bratra" a to okno bylo s obrovským kravalem přibouchnuto až lítaly střepy na všechny světové strany, až se země otřásala. Duše našich národů se v tom okamžiku propadla zpět do žumpy hnilobné proletářské ideologie a kruté politické praxe, která hrozila definitivně udusit veškerou naději na život ve svobodě. Naše národy se ocitli v agónii, z níž se dodnes nedokázali zcela probudit k normálnímu životu. Symbolem tohoto celonárodního zoufalství se stalo dobrovolné a manifestační ukončení mladých a nadějných životů Jana Palacha a Jana Zajíce. Oni v povědomí našich národů žijí jako trvalá výzva k bdělosti vůči trvalému nebezpečí, jež nám hrozí ze strany Ruska a které jsme tak dobře, i když poprvé ve srovnání s Poláky, poznali hned po II. světové válce. To nebezpečí hrozí i po ruské prohře III. studené světové války a hrozí dodnes, protože jsme stále považování kremelskými "cary" za vazaly jejich sféry vlivu. Jméno Jana Palacha není tedy jen výrazem zoufalé bezmocnosti, ale je především důrazným napomenutím k reálnému hodnocení našeho východního souseda, jehož slovanským charakterem se v budoucnu již nikdy nesmíme rasistickými demagogy nechat oklamat. Proto dnes, v předvečer voleb v Rusku, píšeme o oněch dvou statečných a svobodymilovných idealistech, kteří mají plné právo na to, aby jejich jména i u příštích generací byla znamením varování před jakýmikoli čistě emociálními vztahy k našim sousedům. Thema Palach bude jistě i po dobrém výsledku voleb v Rusku trvale aktuální, protože podle všech západních pozorovatelů zůstane Rusko ještě dlouhá léta nevypočitatelným partnerem Západu. Redakce * * * V této souvislosti upozorňujeme čtenáře na existenci Klubu Jana Palacha, který si zasiouzi pozornost a podporu všech českých vlastenců, usilujících o plnou zahraniční nezávislost české republiky. (Přihláška: na následující stránce) [pageend9]Přihláška do Klubu Jan Palach Curych Přihlašuji se za členku/člena Klubu Jan Palach, Curych. Mám zájem, aby památka Jana Palacha a Jana Zajíce zůstala stále živá a byla zachována pro další generace v naší vlasti a aby jejich nejvyšší obět byla symbolem boje za pravou demokracii a svobodu na celém světě. Místo a datum: Jméno a adresa: Prosíme, přihlášku na: Klub Jan Palach, c/o M. Nenadal, Widmerstr. 19, 8038 Zúrich Přihláška do Klubu Jan Palach Curych Přihlašuji se za členku/člena Klubu Jan Palach, Curych. Mám zájem, aby památka Jana Palacha a Jana Zajíce zůstala stále živá a byla zachována pro další generace v naší vlasti a aby jejich nejvyšší obět byla symbolem boje za pravou demokracii a svobodu na celém světě. Místo a datum: Jméno a adresa: Prosíme, přihlášku na: Klub Jan Palach, c/o M. Nenadal, Widmerstr. 19, 8038 Zúrich [pageend10]MuM 11 Zločin a trest? (vyňatky ze stejnojmenného článku Milana Hulíka, uveřejněného v POLYGONU z února 1996 se svolením autora) Soud s českými O. J. Simpsony Justice, obtížená postkomunistickým dědictvím, se nebude schopna vypořádat s vlastizradou "jako prase", jak ji trefně označil P. Pithart, A to nejen díky svému kádrovému stavu, ale především díky socialistickému trestnímu zákonu, jehož použití vyžaduje (i bez ohledu na kontinuitu práva) základní právní zásada "není zločinu bez zákona, není trestu bez zákona". Dojde-li přecejen k procesu, bude jeho výsledek ještě větším zklamáním, než byl pro bílou Ameriku rozsudek nad O. J. Simpsonem. Jsem přesvědčen, že se dočkáme hořké komedie, proti které je dosavadní průběh procesu s kapitánem Minaříkem vzorně vedeným Norimberským procesem. Nepochybuji o lom, že dosavadní komunistické nehoráznosti vyvrcholí srovnáním "političnosti" tohoto procesu s procesem proti Dr. Miladě Horákové. Naši vlastizrádci dopadnou rozhodně lépe, než jak skončili gen. Jan Syrový nebo ministerský předseda Rudolf Beran, jejichž "vlastizrada" nesnesla srovnání se skutečnými zrádci - Biíaky et consortes. V zemi, která je přímo těhotná všudypřítomnými příslušníky bývalé komunistické vlivové sféry7 s jejím provázáním do dnešních struktur, s nátlakovým levicovým tiskem a lhostejnícím obyvatelstvem, skončí každý7 pokus odsoudit konspirátory "vstupu" sovětských a spojeneckých vojsk bezvýsledně. ..........Mimořádné zločiny spáchané za mimořádné situace (kterou bylo zničení demokratického a právního státu) lze potrestat jen mimořádnými zákony. Ponechme stranou diskusi, zda by to bylo možné či nikoli. Nezbývá než se vyrovnávat s následky7 a situací, které slovo "mimořádnost" skutečně mimořádně umocnila, a tou je duchovní a mravní ohrožení, v němž se naše společnost ocitla. Bezmocnost práva nesymbolizuje jen nepotrestatelnost vlastizrádců, je to dnes již notorický jev doprovázející obecnou neexistenci právního státu Vždyť zde neexistuje téměř půl století! Účty polistopadovým létům neskládá jen tato neexistence, ale i to. co výstižně charakterizoval již Jiří Voskovec v roce 1963 (Svědectví č. 22): " .... Přehlušování komplexu viny. Já myslím, že se tomuto národu stalo něco, co je takřka nenapravitelné. To je jako v životě, každý má v životě nějakou příšernou situaci ... Každý se ocitne v situaci, kdy musí udělat důležitě rozhodnutí, lak zůstane člověkem a vyroste. Když udělá nestatečné rozhodnutí, tak se scvrkne a stane se mrzáčkem." Tehdy7 ještě Jiří Voskovec netušil, že po kapitulacích v létech 1938 a 1948 přijdou další Jestliže tehdy považoval situaci národa za "takřka nenapravitelnou", dá se vůbec ještě napravit to, co přišlo potom - kapitulace reformních komunistu v roce 1968, normalizace a konečně i zatím kapitulace poslední - sametová tlustá čára ? - Jedno je jisté, současná garnitura politiku to nedokáže. Je zde však jiná ? ........Nejvyšší funkce - největší vina Mluvíme-li o vině Zd. Mlynáře a jeho ex-soudruhú, nemáme na mysli vinu jako subjektivní stránku skutkové podstaty trestného činu. Máme na mysli vinu jejího jaspersovského dělení. Vinu v kategorii politické, morální a metafyzické. Část takovéto viny nese téměř každý, kdo neprošel z politických důvodů komunistickým kriminálem - - i zde můžeme citovat starou moudrost, tentokráte z úst Ciceronových:"Největší právo, nejvyšší bezpráví". K tomu analogicky: "Nejvyšší funkce, největší vina !". Pojem viny7 v těchto kategoriích nás přivádí i k pojmům křivda a nespravedlnost - zajímavější bude posuzovat jejich existenci po listopadu 1989. Myslím, že mnohem větší křivda a nespravedlnost než na Zd. Mlynářovi byla spáchána na skutečných politických [pageend11]7.2 Mukl vězních a obětech komunistického režimu. "Dokud jen jeden bývalý konuiiistkký funkcionář bude mít větší důchod než politické oběti totalitního řež inu, " prohlásili poslední mluvčí Charty 77 před ukončením její činnosti, "nelze mluvit o spravedlnosti v této zemi." Autoři tohoto prohlášení tehdy ještě nevěděli, že v privatizaci nepůjde o důchody, ale o stamilionové majetky. Ukradená spravedlnost Ti, kteří chtěli pro odstranění sociálních křivd "své srdce k boji vytasit" a přitom posloužili největšímu společenskému zločinu tohoto století, udělali jako reformní komunisté a disidenti mnohé pro napravení svého životního omylu. Bohužel, po listopadu 1989 pomohli svým novým a snad již posledním omylem opět zlu. Jako architekti t.zv. tlusté čáry za minulostí (i svojí vlastní) spoluzapříčinili existenci společenského niliilismu a mravního marasmu, v níž zlo a všechna negativní rezidua minulých totalitních režimů smetla pozitiva, která nejstatečnější část národa na předchozích režimech vyvzdorovala. Ironií osudu dějin si tak po posledních volbách podali nice se svými politickými protivníky - "pragmatickými antifundamentalisty" z pravicových stran. Nejen dobré úmysly, ale i nekritická víra a nadšení, stejně tak snaha "vyrovnat se" zapomenutím, ale i preference stejných šancí a startovní čáry pro všechny na postkomunistickém hřišti dláždí cestu do pekel nebo také do politických pohádek. Mladý komunistický básník a idol mládeže své doby, Jiří Wolker, napsal pohádku " O milionáři, který ukradl slunce". Netušil tehdy, že jeho budoucí soudruzi (a budoucí milionáři) toho ukradnou také hodně, po listopadu 1989 dokonce i spravedlnost. Jak ? Protože po zločinu nepřišel trest ! * * * Ze zahraničního tisku Švýcarský deník "Neue Zurcher Zeitung" ze dne 25.5.1996 otiskl na první stránce následující zprávu: "Trest smrti pro bývalé komunisty v Albánii. - Tirana 24.5. (Reuter) Albánský soud odsoudil v pátek tři reprezentanty bývalého komunistického vedení k trestům smrti. Bývalý předseda Nejvyššího soudu Aranit Cela, generální prokurátor Rappi Mino a šéf tajné policie a zástupce ministra vnitra Zylyftar Ramizi byli shledáni vinnými zločiny proti lidskosti. Dále jim soud přiřkl vinu za politické pronásledování občanů. Soud mimoto odsoudil bývalého prezidenta Haxhi Lleshio a bývalého zástupce předsedy vlády Manush Myftiu k doživotnímu žaláři. Lehčí tresty pro tyto dva obžalované odůvodnil soudce jejich zdravotním stavem. Všech pět provinilců bylo také obviněno z toho, že během komunistické nadvlády vyhnali na 100.000 příslušníků opozice do zapadlých vesnic." * * * [pageend12]Mukl 13 Aféra "Mojmír Povolný" (3. pokračování) Pomocí StB do zahraničí propašovaný Mojmír Povolný, dosazený do funkce předsedy t.zv. Rady svobodného Československa, údajné vrcholné organisace čs. exilu, kteroužto funkci po léta autoritativně zastával aniž byl on s celou svojí Radou po celou dobu svého působení kýmkoli zvolen, tento suverénní agent StB měl společně s Dr. Vlastislavem Chalupou pro komunistický pražský režim mapovat aktivity exilu v různých koutech světa. Tuto funkci vykonával jistě velmi svědomitě. Asi za to byl panem presidentem V. Havlem k 28. říjnu 1995 na pražském hradě vyznamenán Řádem Tomáše Garrigua Masaryka. V oficiálním laudatio se však praví, že se to stalo pro "jeho vynikající zásluhy a lidská práva". Ale to není vše. Vyznamenání českých politických představitelů pro Povolného jde ještě dál. Dle tiskové zprávy z Cech mu nabídla LD- LSNS místo na své kandidátní listině pro volby do senátu za Jihomoravský kraj. Tak vidíte, milí čtenáři, dnešní politická vrchnost v Praze myslí také na emigranty, zvláště však na takové, kteří mohou vykázat nějaké zásluhy na př. v oblasti potlačování lidských práv, zrádcovslví, bomzování, lhaní, pomlouvání, a jiných nectností. Jaký to příklad pro mladou generaci ! Budeš-li mluvit pravdu a máš-li smysl pro fair play, pak v našem státě nemáš šanci. EGM [pageend13]14 Mull Obrázek z roku 1956 (Želiezovce, dvůr Karolina, 1956) Božena Jíšová Obloha je nahá, rozpačitá, ani jedním mrakem nezakrytá, žhavé světlo z dlaně do dlaně si přelévá. Země vydechla, že shoří zaživa, závoj vzduchu bezvětřím se vlní. Na polích státu v potu tváře blázni a vězni normy plní. Mák rudý řeřaví. Strnuly nehybně čekanky unylé. Šílený muž si utřel prach do cípu košile a chvatně zhltl kus tenkého krajíčku. Z poslední příčky lidského žebříčku přihlížel divnému závodu lidí, jež rozum ztratili, s lidmi, jež stratili svobodu. A úsměv soucitný křivil mu suchá ústa. Bloudila cesta myšlenek, udupaná a pustá, požárem šílenství vypleněná. Za bukem Svět sebeklamu, beznaděje a říkáme si křestané! Vždyt ze všeho, co dnes se děje, jen hořkost v srdci zůstane. Za chrámem hlasitě to vzdychá: odpust Pane, odpust viny - lid se bije v prsa lichá, leč kde jsou, Bože, rázné činy? Marně čekáš mužné gesto a z víry statečnosti ctnost. Malostí trpí celé město, vládne jen konsum, lhostejnost. Jen vlastní prospěch všude kvete, falešná zbožnost čiší z tváří a Ježíš Kristus? Div se světe, už je zas sám na oltáři. Zdaleka blížila se stráž. Maličká, drobná žena nad řadou vinných keříků sevřela pevněji motyku a celá schoulila se níž, podobna zlomenému stromu. Snad všimné si, a přece snad ji letos pustí domů! Jak bič kupředu umí hnát manželův dopis: Už konečně se vrať, pochop, že s malým dítětem nemohu stále žít sám! Nevrátíš-li se, ožením se. Zbytečně nehleď ke hvězdám, tam nenalezneš východiska! Rok ubíhá tak po roce, děcku se po matce stýská... Pod botou stráže divoce zaskučel vlčák hlídací. Že pohlazení trestanek je zakázané ovoce, zapomíná ta hlava psí a nikdy není dosti bdělá. Maličká žena zneklidněla, ta lidská surovost ji náhle polekala. Po děcku vzdychla - holčička moje, dívčička moje malá, kdo ví, zdali ta druhá svou zlost si na ni nevybije! A zatím píseň skřivánci stoupala nad skloněné šíje, z kovových, lesklých plíšků nad hnízdem v úhoru stavěla stříšku, po stupních obzoru letěla do nebes. Utichlý zbitý pes, pohlédla vzhůru trestanka neduživá. I pro vězně, i pro choré duchem skřivánek zpívá. Pramínek nehmotné krásy do štvaných srdcí se lil, zaléval něhou sehnuté postavy. Strážce se konečně unavil, k dozorci bláznů sedl si do trávy, pozdravili se: práci čest! byl horký červenec, poledne, psal se rok padesát šest. * * * Jde světen rouhavé Jde světem rouhavě a krví napájen, jde světem mokvajících ran, hrozný puch, jde světem šelma lísavá, lačnící po krvi, jde světem vrah svých vlastních dětí, jde světem dravý vlk, jde v rouše beránčím, jde světem jeho prokletí. Jde světem velkohubě, na všechny strany sliny hněvu plije, otce i matky do žalářů vrhá, jde světem smrti mánie. Jde světem rouhavě a krví napájen, jde světem přelud neskutečných vidin, jde světem vějička, z níž není úniku, jde světem hrozba světa zániku. A když tak stojím mezi všemi marně pozvedaje hlas, z vás, drazí bratři, smutno je mi, já myslím jen na příští čas... Jde světem rudá nemoc lidství, jde světem světa bol, jde světem bolševismus! (Marijánská 1950) [pageend14]Mukl 15 [pageend15]16__, Mukl Ve stručnosti k volebnímu výsledku Bohužel se znovu potvrdilo rčení: "Historická zkušenost neexistuje". Vzhledem k velkému volebnímu úspěchu sociálních demokratů a překvapivě dobrému výsledku komunistů po 41 letech tvrdé komunistické diktatury, která způsobila totální devastaci země a nesmírné utrpení všem demokraticky smýšlejícím občanům, kteří nebyli ochotni zradit ideály masarykovské demokracie, navzdory těmto historickým zkušenostem jsme opět tam, kde jsme byli před padesáti lety. Necelých 40% pro t.zv. levicový blok. V kvalifikovaných úvahách během komunistického režimu bylo správně už tehdy prorokováno, že v prvních svobodných volbách po pádu komunismu získají sociální demokraté značnou část hlasů, protože většina lidí ze zprofanované KSČ a lidí se špinavou vestou se vetře do sociálně demokratické strany, aby se tam očistila od své nekalé minulosti. To se také stalo. Ovšem i tato původně marxistická strana má smutnou minulost, vzpomene-li na její ideologickou příbuznost se stranou komunistickou a na jidášskou roli p. Fierlingera, který svou zradou dovršil únorovou tragedii. Sociální demokrat Zeman spolu s bratrskou komunistickou stranou je dnes schopen blokovat usnesení Klausovy koaliční vlády. Ale nejen s bratrskou komunistickou stranou, ale i se stranou křesfanských demokratů pana Luxe, který se k velkému překvapení všech křesfansky smýšlejících občanů přihlásil ke spolupráci se Zemanem. Jaký to šok, pro právě tu část české veřejnosti, která byla v době nesvobody nejvíce postižena zlobou a nenávistí atheistického režimu. Naděje, kterou vkládali svobodomyslní Češi ve výsledek nedávných voleb, se nesplnila. Zázrak se nekonal. Čekejme dál a neztrácejme naději. Jen léta zběsile utíkají. Bedřiška Hoffmannová - Synková * * * Debakl Demokratické unie Jediná strana v spektru politických stran v Čechách, která se otevřeně hlásila k nápravě bezpráví, jehož se současný režim dopustil na exulantech opustivších komunistické Československo, byla Demokratická unie. Citujeme: "Demokratická unie bude prosazovat změnu vztahu našeho státu ke krajanům. Každý bývalý občan naší republiky je náš krajan, af žije kdekoli na světě. Musí vědět, že se o něho zajímáme a chceme s ním spolupracovat. Budeme se zasazovat o přijetí zákona o dvojím občanství. Všem exulantům je nutné vrátit čest, občanství, volební právo a ukradený majetek. DEU považuje zrušení občanství komunistickým státem za neplatné, protože tím došlo k porušení základních občanských práv a svobod, k nimž se paradoxně onen [pageend16]17 Mukl nedemokratický stát proklamativně přihlásil. Demokratická unie věnuje důkladnou pozornost stavu a personálnímu složení Ministerstva zahraničí i našich zastupitelských úřadů a zasadí se o okamžité odvolání všech bývalých komunistických agentů, které doposud v těchto úřadech působí. Budeme vytvářet prostor pro zapojení našich krajanů, jejichž významné teoretické i praktické znalosti nebyly dosud patřičně oceněny a využity v diplomatických či konsulárních službách. Odmítnutí tohoto programu drtivou většinou českých voličů se projevilo nedosaženými pěti procenty ve volbách a nenávistná kampaň proti exulantům po listopadu 1989, vedená hlavně pány Dienstbierem, Klausem a pí. Chramostovou s požehnáním Václava Havla našla obrovskou odezvu u obyvatelstva, jejíž plody bylo lze zaznamenat i při debaklu DEU v těchto volbách. Byla to totiž jediná strana, která měla v rozhodující chvíli odvahu se postavit na stranu Čechů a Slováků žijících v zahraničí a tito její důslednost v obraně všeobecných lidských práv i za cenu prohry ve volbách nejen náležitě ocení, ale též nikdy nezapomenou. Redakce * * * Z moudrosti věků - Každá ctnost je čistá až do okamžiku zkoušky. - (Schiller. Don Carlos) - Nikdo není ctnostný náhodou, ctnosti je nutno se učit. - (Seneca) - Bez nepřítele slábne naše ctnost. - (Seneca) - Nejstatečnější není ten, kdo se nikdy nebojí, ale ten, kdo strach překonal. - (staré přísloví) - Není nic trapnějšího než urážka lidské důstojnosti, není nic více ponižujícího než otroctví. Udská důstojnost a svoboda jsou nám vlastní, proto je opatrujme, nebo zemřeňme v důstojnosti. - (Cicero) - Bůh je ten, který nejnižší v nejvyšší proměnit umí, který pyšného ponižuje a to, co je temného, světlem učiní. - (Horatius) [pageend17]18 MmII Otevřený dopis Josefu Zieleniecovi Jiřina. Fuchsová, Los Angeles (česká básnířka) (výňatek z uveřejněného dopisu) Po jedenácterém zamítnutí mého a dalších Čechů žijících v zahraničí dvojil» občanství českými úřady, píše mi dnes znovu MINISTERSTVO ZAHRANIČÍ........ Ve své poslední komunikaci z konce září loňského roku mi sdělili, že jim malují palác a 7.e mi sdělí novou adresu a FAX v dohledné době. Na dotaz vznesený jak že se to má s veleslavnou ÚMLUVOU USA-ČSR /1928/vůbec neráčili reagovat...... Před několika měsíci mi přišla silná obálka - možná, že vám, moji milí Češi dosud v exilu, také. I zaradovala jsem se, v naději, že mi vracejí mé české občanství a NEVYŽADUJÍ PŘITOM ZÁROVEŇ, ABYCII VÝMĚNOU ZAVRI ILA TO SVOJE AMERICKÉ.... I ten Němec 1 lorst Siegel už OBOJÍ MÁ A NIKOMU TO NEVADÍ! Ach jo, škoda, že se ve svých letech už na fotbal nezmůžu. Leč, jsem naiva, že ještě v něco takového vůbec doufám, říkají mi přátelé dnes a denně. Jakkoli jsem založením věčná optimistka a snažím se v každé situaci vidět spíše tu světlejší stránku, je to moje, ošein jedině moje chyba. V tlusté obálce byl velezdvořilý, nejmodernější tiskovou technikou vyvedený, přátelský, úslužný a milý dopis, k němu přiložen veletlustý jakýsi detailní pělislránkový DOTAZNÍK ! ! ! MZ ČR úslužně a mile žádá, abychom laskavě ZDARMA, z lásky k VLASTI RODNÉ VYPLNILI, DOPLNILI, PODEPSALI A ZASLALI řadu podrobných INFORMACÍ pro ROZŠÍRENÍ MZ ČR DATABÁZE, v naději na další rozvíjení vzájemných styků. Zajásala má duše nad touto dlouho, již PĚT LET námi Čechy žijícími trvale, dočasně či ob-časně v ZAHRANIČÍ, očekávanou, ž.danou a milou důvěrou a vstřícností, takto nám projevenou z milované vlasti rodné. I jala jsem se pročítati připojený dotazník. Šťastný a důvěrou rodné vlasti poctěný Čech v zahraničí či Čech-krajánek - příjemce dotazníčku - se mile žádá, aby zevrubně popsal následující (popisuji zkráceně, na celý opus nemám, žel, místečka): KOMUNITY, OSOBNOSTI, SPOLKY, ŠKOLY A VÝUKY ČEŠTINY, TISK, JINOU PUBLIKAČNÍ ČINNOST, ROZHLASOVÉ VYSÍLÁNÍ A OSTATNÍ INFORMACE o krajanech, jejich aktivitách ald., atd.) Nakonec se mile žádá drobný údaj, kdo dotazník vypracoval (jméno, adresa, funkce ve spolku, datum a místo vyhotovení - není nad pořádnost). Mírně přeběhl mrazík po zádech a vyvolal mnoho, přemnoho vzpomínek v duši na časy, za kterých co dítka školou povinná jsme museli vyplňovat KÁDROVÉ DOTAZNÍKŮ" doplňující na př. žádosti ku přijetí ke studiu. 'Hustou obálku jsem chvějící se rukou založila. Na ČR MZ jaksi pozapomněla. Leč tu máš čerte, kropáč ! Dnes ráno došla obálka další, tentokrát z Czech Embassy na Frcedom Street, ve Washington, DC. Zase milý dopis, podepsala jej skvělá žena, jedna z nejlpeších zaměstnanců ambasády, kterou jem kdy měla tu čest osobně poznat, ale tentokrát anglicky, když holt ten český nazabral. A opět hrůzný dotazník: GEOGRAFICKÝ NÁZEV-VELIKOST-CHARAKTER-SPOLKY- ŠKOLSTVÍ-TISK-VYSÍLÁNÍ-OSOBNOSTI (životopis, rok a způsob odchodu z Československa, reference, AKTIVITA, kterou je dotyčná osobnost proslulá, na př. "válečný letec RAF", nebo "okresní soudce v Nebrasce","sekretář významné banky", "vedoucí tanečního souboru", adresa- teleíon a pod. Celkem 63 i námětových hesel následovaných v průměru šesti doplňujícími údaji. Zhruba kolem čtyř tisíc faktografických informací, a sice takových, za jaké Ministerstvo vnitra v letech totality štědře honorovalo na Západě pracující agentíky StB, dnes vážené sedm- či osmdesátníky, některé dnes spokojeně žijící z ovoce své letité a namáhavé práce na kapitalistickém, shnilém Západě, doma ve stínu staroslavných Hradčan. Nemám nic proti tomu - žijeme skutečně ve věku informatiky - když anglicky brebentící krajánkové dotazníček vyplní a zašlou, do databáze MZ ČR uvedeni budou (ať má paní Nedoroslková radost) a tak si zaslouží, aby se na jejich taneční soubory, pekárničky českých koláčů, výrobny skvělých jitrniček a podobně, za staleté udržování jazyka, kultury, folku a českého povědomí nezapomnělo .... Nemám nic proti tomu, když podobné informace dodají MZ ČR pronto i postarší, po větě žijící pánové, jimž se po letech tajných placených služeb pro Ministerstvo vnitra odpolední čaj na Hradě jednou ročně stal životní potřebou. Proti čemu ale mám, A TO HODNĚ, je drzost, se kterou mne a další občany Spojených států a [pageend18]Mukl_______________________________________________________19 jiných států j» světě, nás všecluiy, jimž naše české občanství, restituce a volební právo bylo v roce 1993 sprostě ukradeno svobodnými zákonodárci prvnílio svobodnélio tzv. českélto paiiamentu a v letech následujících X-krát znovu a znovu zamítnuto ! MINISTERSTVO ZAHRANIČÍ ČESKÉ REPUBLIKY ŽÁDÁ O ŠPIONÁŽ. Pan Kočárník mi dodnes dluží pět tisíc dolaru za zkonfiskovaný utečenecký byteček, plus úroky (můj právní poradce říká, že už je to balík), pan ministr Lux dodnes pobírá nájemné z několika hektarů odkázaných naší rodině zemřelými předky a pokud je pobírá, právoplatnému vlastníku posílat je odmítá, neb "ani ministr nemůže zasahoval do majetkoprávních vztahu", a (o všechno čistě a jedině proto, že dosud nemáme to občanství té země, v niž jsme se narodili, kde jsme do školy cliodili, kde jsme pracovali, jejímž jazykem mluvíme a pro jejíž svobodu a demokracii jsme bojovali v exilu třiatřicet let * * * Z moudrosti věků - Bezpečné vítězství je triumf bez slávy, - (P. Corneille) - Je velkou útěchou vidět ostatní selhat tam, kde člověk sám selhal. - (S. Maugham) - Chudá ctnost je lepší než bohatá ostuda, (přísloví) - Prubířským kamenem ctnosti muže je hodina nebezpečí. (Schiller, Maria Stuart) -Jsi-li chytrý, zamíchej jedno s druhým, nedoufej bez pochyb a nepochybuj bez naděje. (Seneca) - Není, kdo málo má, ale kdo si mnoho přeje, ten je chudý. - (Seneca) - Závisti unikneš, když se dokážeš v tichosti radovat. - (Seneca) * * * [pageend19]20 Mukl Postrelourcn an: CR - Sian. Gajdošik Paseky 157 i 76001 Zlín V zahraničí: Posilách illl CI 1-8022 Zürich "MUKL'' Čtvrtletník Světového sdružení býv. čs. polil, vězňů "MUKL" Presseorgan der Weh Vereinigung der ehern, tschechoslowakischen polilischen I läfllinge "MUKL" Quarterly-Revue - l’ditor: Association of Eormcr Czcchoslovak Political Prisoners "MUKL" La revue trimestrielle - Editeur: Association mondiale des anciens prisonniers politiques tchécoslovaques Nevyžadené rukopisy sc nevracejí. Redakce neručí za obsah inzerce Podcpsane články nemusí vždy vy jadřovat názor redakce. Řídí redakční rada - odpovědný redaktor Eugen llolfmann - Tiskem M1KO PRESS ČR Předplatné pro nečleny Sdružení (ročně): Švýcarsko: ostatní Evropa: Šfr. 20,- včetně poštovného *) Šfr. 21,- " " *) Zámoří (lelecky): Šlr. 26,- " " *) Česká republika: Kč. 100,- pro členy Sdružení Kč. 60,- pro nečleny Vychází ix do roka *> Prosíme plam bankovkou v doporučeném dopise na adresu. Postiaci) rll 1. CH-8022Zíirich (pro zahraničí). Zde odstřihněte Objednávám (Ml KL) na jeden rok na pul roku □□ Objednávky v ČR na adresu: Stan. Gajdošik, Paseky 1571 76001 Zlín Adresa objednávajícího. Příjmení:...................................................... Objednávky v zahraničí: Jméno:.......................................................... Posilách tlil Ulice a č.:.................................................... Cl 1-8022 Zíirich Místo:............................................................ Swiizerland ( neopomenout směr.pošt.číslo) Slát:............................................................... * * * [pageend20]