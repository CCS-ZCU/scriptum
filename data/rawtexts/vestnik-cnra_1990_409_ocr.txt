VĚSTNÍK ČESKOSLOVENSKÉ NÁRODNÍ RADY AMERICKÉ Číslo 409 Listopad 1990 28. října 1990 Vážení přátelé, američtí Češi a Slováci, je mou osobní radostí a ctí pozdravit Vás všechny a v den našeho státního svátku, 28. října, kdy vzpomínáme vyhlášení samostatné republiky Čechů a Slováků v roce 1918. Po dlouhých letech slavíme toto výročí společně Češi a Slováci doma i v zahraničí. Během 72 let, v kterých jsme formovali československou, tedy i českou a slovenskou státnost, jsme na území republiky zkusili leccos. Zažili jsme roky dobré, získali i zkušenosti velmi trpké až tragické. Když se teď po letech opět pokoušíme přihlásit k ideji společného demokratického státu Čechů a Slováků, cítíme přináležitost k mužům října 1918. U vědomí toho, že koncepce společné republiky může být ohrožena vlivem etnických a národnostních rivalit, že se může octnout v křečovitém objetí ekonomického nedostatku a že může být obětována ve jménu širších geopolitických souvislostí, hledáme v přechodném období transformace post-komunistické společnosti takovou cestu vývoje, která nám na straně jedné dovolí rozvinout naši identitu, na straně druhé nás zapojí do mezinárodních procesů. Nech sa nám teda darí, nech ťažoba obáv z budúcich komplikácií ustúpi potešeniu z toho, že tak ako pred 72 rokmi, tak aj dnes chceme a môžeme autenticky rozvíjať svoj život v rámci našej drahej Českej a Slovenskej Federatívnej Republiky a nech k tomu prispeje aj pracovný a srdečný kontakt so všetkými skupinami našich krajanov v USA. Rita KLÍMOVÁ Vyslanectví České a Slovenské Federálni republiky Noví čs. diplomaté ve Washingtonu Začátkem července t.r. najalo čs. velvyslanectví veliký autobus, kterým dopravilo většinu čs. komunistických diplomatů a jejich rodiny na letiště do New Yorku a poslalo via ČSA zpět do Československa. Letadlo bylo plně vytíženo bednami s televizory, VCR, Faxy a počítači, které si bývalí diplomaté odváželi sebou “na památku” z kapitalistické Americky. Kupodivu nikdo z příslušníků čs. obce a ani jeden člen diplomatického sboru “Varšavské smlouvy” .se s nimi nepřišel rozloučit. Myslíme, že jsme nebyli jediní, kteří si řekli: Konečně! I když chápeme, že není tak zcela jednoduché nalézt pro několik tuctů čs. zastupitelských úřadů vhodné, schopné a vzdělané diplomatické úředníky nekomunisty, potom co se po 40 let komunistická byrokracie snažila právě tento druh lidí nepřipustit nejen do veřejné správy, ale i na střední a vysoké školy. Dne 8. srpna představil chargé ďaffaires JUDr. Miloslav Chrobok členům diplomatického sboru a zástupcům čs. organizací nové čs. diplomaty. Jsou to většinou lidé poměrně mladí, všichni mají akademické vzdělání a na rozdíl od mnoha svých komunistických předchůdců dobře ovládají angličtinu i když se někteří museli učit jazyk soukromě a skoro potají. Bylo to skutečně radostné si s těmi příjemnými a inteligentními lidmi pohovořit. Novým politickým radou je Ing. Ladislav Mravec, kulturním radou se stal Dr. Jiří Šetlík a ekonomickým radou je Ing. Jaroslav Kubišta. Druhá velvyslanecká tajemnice je Dr. Irena Ziková, která pracuje v ekonomickém oddělení, styky s veřejností byla pověřena druhá tajemnice paní Inka Vostřezová, která jako absolventka oxfordské univerzity mluví dokonalou “královskou” britskou angličtinou. Třetím tajemníkem a tiskovým přidělencem je pan Daniel Veselý. Novým konzulem se stal Dr. Vladimír Galuška a vedoucím vízového oddělení je pan Bohumil Jirkal, který nás ubezpečil, že rád a ochotně vysvětlí každému nové čs. zákony a předpisy a pomůže i poradí před cestou do Československa. Ze starého komunistického osazenstva zůstává na velvyslanectví několik subalterních úředníků a pár přidělenců, kteří podléhají buď ministerstvu národní obrany nebo ministerstvu zahraničního obchodu a tedy ne ministerstvu zahraničí. Výjimku tvoří pouze ataché, který byl původně pověřen stykem s Komunistickou stranou USA a který má nyní za úkol styky s krajanskou veřejností!!! Převážná většina členů naší čs. obce jsou americkými občany již 10, 20 či 40 i více let a občany USA zůstaneme. Nemůžeme a nechceme se proto plést do vnitřních věcí čs. zastupitelského úřadu, tím spíše, že víme, že je v rukou lidí, které si pan prezident Václav Havel osobně do této funkce vybral. Tedy jen touto cestou zdvořile prosíme, aby styky s krajany byla pověřena jiná osoba až do doby než se pro tuto funkci nalezne vhodnější diplomat. Rada našich členů pokládá nynější uspořádání nejen za nevhodné, ale i urážlivé. Nám přece všem záleží na tom, aby naše styky s velvyslanectvím byly co nejsrdečnější. Čekali jsme na to mnoho let... Ze Zpravodaje CNC, Washington, D. C. [pageend1]VESTNIK November 1990 Organ of the Czechoslovak National Council of America Published monthly (Except bi-monthly July-August) Subscription $5.00 - Outside U.S.A. $6.00 Editor - O. Kovar Office: 2137 So. Lombard Avenue, Cicero, Illinois 60650 Telephone: 656-1117 VĚSTNÍK Listopad 1990 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $5.00 - Mimo USA $6.00 Redaktorka - O. Kovářová Úřadovna: 2137 So. Lombard Avenue, Cicero, Illinois 60650 Telefon: 656-1117 Z Amerického fondu pro československé uprchlíky Dne 8. října se předseda Správní rady AFCR, architekt Jan Hird Pokorný a president AFCR, Vojtěch Jeřábek, sešli v newyorkské kanceláři Fondu se třemi členy československé vládní delegace, poslancem federálního národního shromáždění a předsedou jeho zahraničního výboru, Pavlem Suchánem, náměstkem ministra zahraničních věcí ČSFR pro mezinárodní organizace, Ing. Zdeňkem Pírkem, a velvyslancem Dr. Ing. Jurajem Králíkem, stálým pověřen- cem ČSFR při OSN v Ženevě, který má rovněž na starosti krajanské styky ve Švýcarsku. K druhé schůzce došlo dne 15. října v rezidenci stálého delegáta ČSFR u Spojených národů, velvyslance Dr. Eduarda Kukana, když se shora jmenovaní vládní představitelé vrátili do New Yorku po několikadenní pracovní návštěvě ve Washingtoně. Předmětem jednání byly úvahy jakým způsobem by se AFCR mohl podílet na organizování pomoci Československu v různých oblastech po nadcházejícím skončení své činnosti na pomoc československým uprchlíkům. V těchto jednáních se bude pokračovat. Z radnice mesta Cicera Olga Kovar Executive Secretary Czechoslovak National Council of America 2137 S. Lombard AVe. - Room 202 Cicero, IL 60650 October 31, 1990 Dear Friends: Thank you for the invitation which you extended to me this summer to attend the dinner at Kias Restaurant in honor of the Czech Prime Minister, Dr. Peter Pithart. It was certainly an honor to have been asked to join in that very special occasion, the visit to our Town of Cicero by a head of government from the newly-free Czechoslovakia. I also appreciated the book “Panorama” which you sent to me in August. Our Police Auxiliary Honor Guard was proud to participate again this year in services at the Town Hall, marking Czechoslovak Independence Day. You have my best wishes for continued success. Sincerely, John S. Kociolko, Town Trustee Projev britské premiérky M. Thatcherové ve FS ZNOVU SJEDNOCENÁ EVROPA Dokončení Helsinský proces je jediným orgánem spojujícím všechny evropské země i Spojené státy a Sovětský svaz. A my bychom ji mohli přetvořit v instituci, která bude místem pravidelných politických konzultací nejenom o evropských, ale i o problémech celosvětových. Měli bychom také hledat stálá sídla Helsinských institucí. Vaše nabídka hostit jednu z nich v Praze je vítaná a já osobně bych byla šťastná, kdyby byla přijata. Podle mého názoru KBSE nepředstavuje pro Evropu systém obrany. Bezpečnost není založena pouze na ideálech, ale na ochotě a schopnosti ji bránit nezbytnými vojenskými prostředky. A v tomto ohledu se budeme my na Západě dále spoléhat na NATO, která prokázala svou hodnotu. To ovšem neznamená, že musíme trvat na státu quo. Červnová londýnská schůzka na nejvyšší úrovni narýsovala změny ve strategii NATO a ve struktuře sil stejně, jako další rozsáhlé snižování v oblasti konvenční výzbroje. Hlavním cílem těchto snah — což Československo velice dobře ví — je zabránit tomu, aby kterákoli země na našem kontinentu disponovala neúměrnou vojenskou silou. Omezení útočných sil učiní z Evropy bezpečnější a stabilnější místo pro nás pro všechny. Pane předsedo, hovořila jsem o potřebě jednoty. Výhody takové jednoty nejlépe ilustruje reakce celého světa na iráckou invazi do Kuvajtu. Právě Československo jistě nepotřebuje připomínat, že národy se musejí stavět proti tyranům a musejí tak činit bezodkladně. Na rozdíl od roku 1938 reagovaly Spojené státy, Evropa a vlastně celý další svět na agresi Saddáma Husajna obdivuhodnou ukázkou jednoty. Rada bezpečnosti OSN jednala rychle a účinně, tak, jak si to představovali její zakladatelé. A před několika dny jsme sledovali prezidenta Spojených států a prezidenta Sovětského svazu, jak společně v Helsinkách požadovali odchod Iráku a znovunastolení kuvajtské právoplatné vlády. Tato nová ochota ke společnému jednání představuje velikou naději pro příští mír zvláště zde, v Evropě. Pane předsedo, je to pro mě čest, že jsem byla pozvána, abych k vám promluvila a mohla bych pokračovat. Ale jako členka parlamentu znám velice dobře přednost krátkých projevů. Dovolím si proto vyjádřit poslední myšlenku. Za uplynulých čtyřicet let jsme si zvykli na rozdělenou Evropu, v níž se nic velkého neměnilo. Měli jsme velmi málo podnětů 2 — Věstník [pageend2]ke konstruktivnímu a odvážnému přemýšlení o budoucnosti našeho kontinentu. Nyní jsme k tomu náhle dostali příležitost. Ale udělejme to tak, aby to odpovídalo evropským tradicím, a ne podle nějaké abstraktní intelektuální koncepce. V době, kdy byl svět rozdělen na velké říše — Čínu Sungů, Otomanskou říši, Říši Mogulů — vyrůstaly v Evropě malé státy, někdy na základě měst, jindy království. Zatímco říše vládly tvrdou pěstí všem svým lidem, rozmanitost právě těchto malých států položila základ velkým uměleckým a intelektuálním hodnotám Evropy. Tradice Evropy je tradicí zvídavého ducha — v umění, vědě i v politice — projevujícího se ne formou suchopárné či destruktivní kritiky, nýbrž hledající vždy pozitivní odpovědi. Tento duch rozmanitosti spíše než jednotvárnosti, aktivního rozhovoru spíše než pasivního přijímání, je součástí historie Československa. Byl tu v roce 1618, stejně jako v roce 1968 a 1989. Uchovejme si tedy naši rozmanitost. Ta dodává životu barvu, originalitu, smysl. Buďme jednotní, ne ve vytváření byrokratických říší, ale svou příslušností k demokracii a vládě práva, ve své snaze uchovat evropské dědictví, ve svém odhodlání, abychom již nikdy nebyli svědky Evropy rozdělené do dvou nepřátelských táborů. Pane prezidente, hovořila jsem dnes o nové Magně Chartě pro Evropu. Naše Magna Charta, sepsaná před téměř osmi sty lety, která řešila problémy své doby praktickým způsobem a poskytla právní nápravu nespravedlnosti feudálního řádu. Ale jazyk, jimž byla napsána, ovlivnil celé další generace. Vyjádřil slovy ducha svobody pro jednotlivce, který od té doby nepřestal působit na náš lid. V článku třicet devět, který je snad ze všech nejdůležitější, najdeme záruku svobody podle zákona: “Žádný svobodný člověk nemůže být zatčen, uvězněn, postaven mimo zákon, vyhnán či jakkoliv poškozen a nebudeme proti němu postupovat ani ho pronásledovat jinak, než na základě právoplatného rozsudku jemu rovných a podle zákona země.” Tato slova se ozývala po staletí a jejich neustálé opakování významně napomohlo formování naší národní povahy. Vy sám jste, pane prezidente, řekl, že Magna Charta byla zdrojem inspirace Charty 77 a vašeho dlouhého boje za lidská práva v Československu. Ráda bych předala faksimilii Magny Charty vám, pane prezidente, jako projev úcty k úloze, kterou jste vy a mnoho dalších mužů a žen nebojácného ducha a neochvějné odvahy sehráli při přeměně vaší země, a vaším prostřednictvím českému a slovenskému lidu, které tímto vítám při jejich návratu do rodiny svobodných národů, do rukou Federálního shromáždění, nyní, když se vy, zvolení zástupci svého lidu, pouštíte do velikého úkolu, vybudovat trvalou svobodu a demokracii ve vaší milované zemi. VÝZVA K POMOCI ČESKOSLOVENSKU V první i druhé světové válce Češi a Slováci v Americe prostřednictvím svých krajanských organisací mezi sebou vybrali značné částky pro osvobození své staré vlasti, pro poválečnou pomoc a pro upravení československé demokracie v duchu amerických ideálů. Ve stejném duchu dnes Československá národní rada americká zahajuje novým rokem sbírku na fond “Američané Československu” (Americans for Czechoslovakia), z kterého budeme podporovat činnost, směřující k obnovení Masarykovské demokracie v Československu. Vyzýváme proto všechny své členy a složky, všechny krajanské organizace a jejich členy i všechny ty, kdo patří do rodiny Čechoslováků v Americe, aby na tento fond přispěli. Sbírka bude uložena v Americe a peníze budou uvolňovány případ od případu podle nestranných a nepolitických měřítek. Šeky a dary zasílejte na šekové konto: “Americans for Czechoslovakia”; na adresu: Czechoslovak National Council of America, 2137 S. Lombard Ave., Cicero, Illinois 60650. známé obětavé sokolské pracovnici, která se dožila 24. října 1990 100 ROKŮ. Československá národní rada americká POZNAMENEJTE SI DEN 2. ÚNORA 1991 IN MEMORIAM Bylo nám oznámeno, že zemřel JUDr. KAREL RAUSCH ve věku 83 roků. Byl dlouholetým členem ČSNRA a bývalý člen předsednictva. Zemřel 20. října 1990 v Mayo Clinic, Arizona. ČSNRA projevuje upřímnou soustrast manželce Zoře Rauschové a synovi Mariovi. ČSNRA CHICAGO RITZ-CARLTON HOTEL Přihlášky debutantek se přijímají do 30. prosince 1990. Volejte úřadovnu ČSNRA — tel. 656-1117. Věstník — 3 [pageend3]ČSA nejstarši bratrská a sesterská podpůrná jednota v Americe jest připravena poskytnout! vám nejvýhodnější druhy životních pojistek plně zabezpečujících vaši ochranu. Jtsir Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: A Fraternal Life Czechoslovak Society of America "Pioneer of Fraternal Life Insurance” CSA PLAZA • 2701 SOUTH HARLEM AVENUE • BERWYN, IL 60402 Telefony (312) 795-5800 — (312) 242-2224 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 FIRST CLASS MAIL 436 [pageend4]