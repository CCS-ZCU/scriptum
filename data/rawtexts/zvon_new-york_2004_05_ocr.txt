Časopis krajanské roiiiny v New Yorku květen 5 / 2004 Z V O N M ilí p ř á t e lé , hledáme-li v evangeliu Člověka, který může být ukazatelem pro náš křesťanský život, setkáme se s Marií. Máme ji před sebou v různých situacích, ve kterých se i my, lidé 21. století, znovu nacházíme. Podívejme se například na Marii při Zvěstování. Přichází k ní anděl, představuje se jí jako posel smlouvy, kterou s ní chce Bůh uzavřít. Maria svým „ano“ umožnila Bohu, aby se skrze ni mohl stát na zemi člověkem. Nestačí, že si ji Bůh „vyvolil“. Potřebuje i její ano. Teprve tímto ano se uskutečňuje tajemství vtělení. Víra se zde mění na okamžitou připravenost. Také my prožíváme okamžiky zvěstování, okamžiky jasného Božího volání, chvíle, které od nás vyžadují životni rozhodnutí! Rozhodnutí, které nás vybízí všeho zanechat, všeho se odvážit a věřit, že krok, který se od nás požaduje, je přes svou tvrdost výrazem Boží lásky, a že slouží k uskutečnění toho, co s námi Bůh zamýšlí. Jistěže takové pozvání mnohdy neodpovídá plánu, který jsme si snad pro svůj život udělali. Avšak vůle Boží má pro nás větší cenu než naše plány. (převzato z www.pastorace.cz [pageend1],;«íf R a d y z k u š e n é h o ď á b la C .S . L e w is Tato kniha je pravděpodobně nejslavnější knihou C. S. Lewise. Je to vtipný i moudrý rozbor silných i slabých stránek povahy křesťana, jak o nich píše zkušený ďábel Zmarchrob svému mladému synovci Tasemníkovi. Poznámka: Nepřítel = Bůh, Otec v Hlubinách— Ďábel, Pacient=člověk, kterého má Tasemník přivést do pekla 24. kapitola Můj drahý Tasemníku, Písemně jsem se spojil s Vřeštihnátem, který má na starosti dívku Tvého pacienta, a už vidím jednu štěrbinu v jejím brnění. Je to jen nenápadná chybička, ale najdeš ji u většiny žen, které vyrostly mezi inteligentními lidmi, spojenými jasně definovanou vírou. Ona si totiž naivně myslí, že každý, kdo nepatří do okruhu jejích známých a má odlišné názory, je hrozně hloupý a směšný. Muži, kteří se s takovými lidmi běžně setkávají, si to nemyslí; jejich sebedůvěra, pokud ji mají, se zakládá na něčem jiném. Ta její sebedůvěra, o níž si ona myslí, že pochází z Víry, je ve skutečnosti způsobena hlavně tím, že ona teď má stejnou barvu jako její okolí. Fakticky se to skoro neliší od u nich doma, jsou „správné“, „normální“ nebo „skutečné“, a ty příbory, které patří sousedům, vůbec „skutečné rybí příbory“ nejsou. V tom je tolik neznalosti a naivity a tak málo duchovní, že ji samotnou tím asi nezískáme. Ale napadlo Tě, jak by tím šlo ovlivnit Tvého pacienta? Začátečník vždycky přehání. Člověk, který dosáhl povýšení ve společnost, je přejemnělý; mladý učenec bývá pedant. Tvůj pacient je v té nové společnosti nováčkem. Každý den se setkává s tak dokonalým křesťanským životem, jaký si nikdy předtím nedokázal představit, a všechno ho okouzluje, protože se zamiloval. Dychtí po tom (a Nepřítel to také od něho vyžaduje), aby i on sám byl stejně dokonalý. Nedokázal bys ho přesvědčit, aby napodoboval a přeháněl právě tuto chybu své dívky, takže to, co jí lze prominout, se u něho stane tím nejsilnějším a nejkrásnějším hříchem - Duchovní Pýchou? Jsou k tomu ideální podmínky. On teď patří do nové společnosti, na kterou může být pyšný i z mnoha jiných důvodů, než jen pro její křesťanství. Jsou to vzdělanější, inteligentnější a příjemnější lidé, než s jakými se dosud setkal. Také si trochu dělá iluze o svém postavení. Pod vlivem „Lásky“ si možná stále myslí, že si tu dívku nezaslouží, ale o ostatních si to už myslet přestává. Neví, jak mnoho mu odpouštějí a tolerují, protože jsou laskaví a on teď patří do rodiny. Také netuší, kolik z jeho řečí a názorů oni poznávají jako pouhou ozvěnu svých vlastních. A ještě méně tuší, že radost, kterou tam cítí, zčásti pochází i z erotického kouzla, kterým ta dívka pro něho ozařuje celé své okolí. On si myslí, že se mu jejich názory a způsob života líbí proto, že je na skoro stejné duchovní úrovní jako oni. Ale ve skutečnosti oni jsou tak daleko před ním, že kdyby se nezamiloval, spousta toho, co teď přijímá, by ho jen mátla a odpuzovala. Je jako pes, který by si myslel, že rozumí střelným zbraním, protože zásluhou svého loveckého instinktu a příchylnosti k pánovi může mít radost z celodenního honu! A zde máš svou příležitost. Nepřítel teď toho mladého barbara prostřednictvím sexuální lásky aft. několika velmi sympatických lidí, kteří v Jeho službách už hodně pokročili, přitahuje tam, kam by on sám nikdy nedospěl. Ty ho ale musíš přesvědčit, že on tak nachází své vlastní místo ve společnosti - že tito lidé jsou „jeho typ“ a že teď, když přišel mezi ně, se dostává tam, kam patří. Když od nich odejde, všude se bude nudit; částečně proto, že tam doopravdy bude podstatně méně zábavy, ale hlavně proto, že mu bude scházet kouzlo té dívky. Nauč ho, aby si tento kontrast mezi těmi, kdo ho těší, a těmi, kdo ho nudí, pletl s kontrastem mezi křesťany a nevěřícími. Musí cítit (a raději by to neměl vyjadřovat slovy),, jak odlišní jsme my křesťané“; tím „my křesťané“ musí, i když nevědomky, myslet „moje parta“ a tou „mou partou“ nesmí myslet „lidi, kteří mě ve své lásce a pokoře přijali mezi sebe“, ale „lidi, s nimiž se plným právem stýkám“. [pageend2]-orně Pokud chceš mít úspěch, musíš ho zmást. Bude-li se snažit, aby byl výslovně a otevřeně pyšný na to, že je křesťanem, asi se Ti to nepodaří; Nepřítelova varování jsou až příliš dobře známá. A naopak: necháš-li ho, aby byl jen pyšný na „svou partu“, ale ne na „nás křesťany“, nevzbudíš v něm skutečnou duchovní pýchu, ale pouhou společenskou domýšlivost - a to je jen bezcenný, nepatrný hříšek. V duchu by měl stále cítit mazané sebeuspokojení; nikdy nedovol, aby se zeptal: „A na co vlastně jsem tak pyšný?“ Představa, že patří do okruhu zasvěcenců a má s nimi společné tajemství, je pro něho velice sladká. Z toho vycházej; ať se pod vlivem té dívky v jejích nejhloupějších chvílích začne tvářit, jako by ho bavilo to, co mu říkají nevěřící lidé. Přitom Ti mohou pomoci některé moderní teorie, s nimiž se on možná setká v současných křesťanských kruzích; tím myslím ty teorie, podle nichž je naděje společnosti v jakémsi úzkém okruhu „úředníků“, v jakési školené menšině teokratů. Nestarej se o to, jestli ty teorie jsou správné nebo lživé; důležité je, aby se pro něho křesťanství stalo tajemným náboženstvím a aby se v něm považoval za jednoho ze zasvěcenců. Snažně Tě prosím, abys mě nezatěžoval samými nesmysly o té evropské válce. Jistě je důležité, jak dopadne, ale to je záležitost pro Hluboké Vedení. Vůbec mě nezajímá, kolik lidí v Anglii ty bomby zabily. A to, v jakém duševním stavu ti lidé umřeli, se dozvím tady v úřadě. Bylo přece jasné, že dříve či později umřít museli. Prosím soustřeď se na svou práci! M in ig a le r ie k r a ja n ů Líbá Tě Tvůj strýc Zmarchrob Pan Arthur Zahradník je narozený tady ve Spojených státech. Narodil se 7. května 1925 na Manhattanu. Jeho maminka Aloisie Suchánková sem přišla, když jí bylo 15. Otec Josef Zahradník přišel také jako mladík. Pak za nimi přišla skoro celá rodina včetně rodičů. Arthur byljediné dítě. Arthure, jaké bylo Vaše dětství? Bydleli jsme na Manhattanu v české čtvrti. Do kostela jsem chodil na 62nd. Street. Kostel byl zasvěcený „Our Lady of Perpetual Help“. Můj strýc tam hrál na varhany. Kostel měli na starosti čeští redemptoristé, teď jsou někde vBronxu. Do školy jsem chodil ve městě a potom jsem se dostal na Cooper Union College. Peter Cooper tuto školu daroval a kdo se tam dostal, nemusel nic platit. Školu jsem končil v roce 1945 a musel jsem jít hned na vojnu. Chtěl jsem se dostat k námořnictvu, oni vás mohli poslat na další školy. Byl jsem však krátkozraký, nosil jsem brýle a tak mě nevzali. Nakonec to dopadlo tak, že hned po ukončení školy, další den, jsem šel na vojnu k letectvu. Sloužil jsem na Floridě. Po vojně jsem se vrátil a pracoval jsem ve Western Electric. Tato firma byla spojená s AT&T. Western Electric vyráběl telefonní přístroje a všechno co k tomu patří. Stavěli nové továrny po celém území USA. Jak jste se seznámil s vaší manželkou? V roce 1950 mě poslali do Minneapolis, abych kontroloval stavbu nové budovy. Hledal jsem tam nějaké dobré ubytování. Protože jsem patřil do Sokola New York, obrátil jsem se na českého instruktora, který znal sokoly v Minneapolis. On mně dal doporučení a jména některých lidí. Byli to tety a strýcové mé budoucí ženy Božky. Seznámil jsem se s nimi a oni mně poskytli místo, kde jsem mohl bydlet. Tam jsem byl přes rok. Moc jsme se skamarádili. V roce 1960 moji rodiče poprvé chtěli navštívit příbuzné doma. Jeden bratranec mé ženy z Minneapolis také chtěl navštívit rodinu a tak jsme jeli spolu. On navštívil moji rodinu a já jeho. Tam jsme se poprvé s Božkou setkali. Hned jsme si padli [pageend3]do oka. Potom, když jsme měli odejít, čekali jsme na letišti, kde jsme se chtěli s Božkou rozloučit Ona jela se svým bratrem na motorce a asi sedmkrát propíchli pneumatiku. Božena brečela a na letiště už dojeli pozdě. Napsala mně omluvný dopis. Já jsem napsal dopis, že jsem byl zklamaný, a tak jsme si začali dopisovat a přes dopisy jsme si měli moc blízko. Nevím, jak by to dopadlo, kdyby to na letiště stihli. Potom jsem přijel za Božkou v roce 1962 a zasnoubili jsme se. Bylo to v době, kdy zabili prezidenta Johna Kennedyho a byla kubánská krize. Božka začala vyřizovat dokumenty ohledně naší svatby. Byl to zdlouhavý proces.Vzali jsme se 17. července 1963 na pražské radnici a potom v kostele Panny Marie Týnské. Protože komunisti neuznávali církevní dokumenty, museli jsme si v poslední chvíli nechat na americké ambasádě potvrdit, že dokument o tom, že nejsem ženatý, který jsem měl z kostela na Manhattanu, je pravý. Bylo to velice „funny“, protože potvrzení z ambasády neříkalo nic o tom, že nejsem ženatý, jenom to, že dokument z kostela přečetli, a že je pravý. Po svatbě jsme ihned po několika dnech odjeli, aby si to komunisti nerozmysleli. V Mnichově dostala Božena víza a odletěli jsme do USA. I kdyžjste se narodil tady, vaše čeština je velice dobrá. Moji rodiče doma mluvili česky, já jsem většinou odpovídal anglicky. Prarodiče však neuměli anglicky, těm jsem musel odpovídat Česky. Nejvíce jsem se však naučil češtinu poté, co jsem se seznámil s mojí ženou. Jaký mela Božena první dojem z Ameriky? Tak jak mnoho lidí v té době byla velice překvapená, jak mnoho věcí je v obchodech; to už ji překvapilo v Mnichově. Bylo toho na ni trochu moc, řeč, jiné prostředí atd. Učil jsem ji skoro každý den angličtinu. Pak se nám postupně narodily tři děti: Janet, Arthur a Emily. To už se více točila kolem nich. Jak děti chodily do školy, zapojovala se i do školního dění. Byla trenérkou volejbalu. Pak pracovala pro „real estate“ a byla také aktivní Členkou ženského klubu v Flowers Hill. Ten mimo jiné organizoval „Meals on Wheels“, ona byla jeho hlavní organizátorkou.V Čechách byla zaměstnaná, a tak chtěla i tady něco dokázat. Božka ráda cestovala a tak jezdila se mnou na služební cesty, což bylo tehdy normální, že zaměstnanec mohl s sebou vzít manželku na služební cestu. Já jsem moc rád necestoval, ona mě vždycky musela „šťouchnout“. Víte, co se týká mého vztahu ke komunitě v Astorii, byli jsme trochu odděleni. Ti staří Sokoli, co se už tady narodili, mluvili málo česky nebo slovenský. Znali ale hodně národních písní. Mívali j sme a ještě máme setkání dvakrát do roka. Moje manželka zemřela loni v dubnu po dlouhodobé nemoci. Bojovala s ní skoro čtyři roky. Zkoušela všechno přes bylinky, chemoterapii, nějakou čínskou metodu, až po jógu. Hodně jí také pomáhala modlitební skupina, do které patřila. Pan Arthur umí také výborné bavit, jeho humor je inteligentní a suchý. Tady je jedna příhoda, která se stala kdysi dávno. Když u nás byli poprvé rodiče od Božky, šli jsme je představit k našim sousedům. Zatímco se ženy upravovaly, dívali jsme se na televizi. Zrovna tam tančili černoši “Watusi“. Já jsem tomu nevěnoval pozornost. Otec Boženy se chtěl vytáhnout, že umí anglicky a tak se mě zeptal, jak se jmenují, myslel tím naše sousedy. Já jsem myslel, že se ptá na ty černochy a tak mu říkám: „Watusi“. Když jsme přišli na návštěvu, otec Boženy se vítal s naší sousedkou „How do you do, Mrs. Watusi“. Nejlepší časy jsme také měli, když jsme jeli za příbuznými od Boženy do Minneapolis. Pamatuji si, že vaše manželka mne říkala, že vaším koníčkem byla angličtina ... Ano, já jsem byl dobrý na matematiku a tak jsem šel na technickou školu, ale miloval jsem anglický jazyk a také jsem trochu maloval. Přeložil jsem do angličtiny náš rodokmen rodu Zahradníků, který sepsal můj děda.Teď už nemám moc času, dělám „babysitting“ vnučkám a vnukům. [pageend4]Arthure, poslední otázka: „ Co pro Vás znamená víra? Já jsem Členem modlitební skupiny. Scházíme se každý čtvrtek a čteme evangelium na příští neděli. Potom to rozebíráme, modlíme se a chválíme Boha. Bez toho by moje víra byla velmi plochá, byla by nijaká, akorát, že bychom chodili do kostela. Do modlitební skupiny chodím už 20 let. Jsou tam s námi velmi vzdělaní lidé. Jedna velmi vzdělaná řeholní sestra nás velmi dobře vedla v otázkách duchovního života. Poznávám, že každý člověk má jiný přístup k Bohu, jinou cestu, jinou spiritualitu. „Jenom chodit do kostela“ a myslet si, že mám hlubokou víru, to pro mě není přesvědčivé. Arthure, díky moc za rozhovor, a ať Ti Bůh žehná. Fr. Antonín N o v é v a r h a n y p r o H u m p o le c Humpolec: Termín svěcení nových varhan, které se v kostele svátého Mikuláše uskuteční 25. září, je sice ještě daleko, ale přípravy na slavnost začaly už v loňském roce. Nové varhany vyjdou na čtyři miliony korun. Tuto částku uhradí místní rodák, v současné době žijící v Americe, Stanislav Kotyza. Původní nástroj zamíří do Říčan u Prahy. Po demontáži statik posoudí nosnost kůru, protože nové varhany budou dvakrát těžší. Varhany by měl v září posvětit biskup královéhradecký Dominik Duka. Pozvání také obdržel pražský opat Michael Pojezdný a želivský opat Bronislav Kramář. K o n k u re n c e a d e n o d p o č in k u (Jaroslav Sýkora) V naší aktivní slovní zásobě běžně používáme výrazy, které měly ve svém původu jiný význam než je ten, který mu dáváme dnes. Jedním z nich je i běžné slovo z oblasti ekonomie - konkurence. Sociologická definice říká, že konkurence je jev, který vyjadřuje vědomou rivalitu mezi nejméně dvěma stranami mající týž cíl a záměr. Do češtiny se slovo konkurence patrně dostalo přes němčinu (Konkurenz) z labského con-currö „sbíhat se, shodovat se“. Ukazuje na stav dvou a více událostí, které se dějí současně a ve shodě. Není mi známo, kdy se z latinského con-currö vyvinulo české slovo konkurence vyjadřující srážení a utkání, jenž je synonymem pro soupeření, rivalitu, soutěžení a řevnivost. Skutečnost je ovšem taková, že mluvíme-li o konkurenci dnes, tak ji zcela určitě rozumíme jako rivalitu a soupeření než sběh událostí, které se shodují v čase a ve vývoji. Švýcarský teolog a sociální etik A. Rich v knize „Etika hospodářství“ konkurenci definuje jako princip hospodářské soutěže trhu, jenž není řízen z centra, a v němž lepší zboží a nižší ceny zmenšují prodejnost kvalitativně horším a dražším výrobkům, přičemž vedlejším zájmem prodejce je získat nadvládu na trhu a určit prodejní cenu podle vlastní potřeby. Tak o konkurenci uvažujeme dnes my, a možná vás překvapí, že tak ji vnímali i lidé před dvěma a půl tisíci lety v době biblické. Jeruzalém v pátém stol. př. Kr. bylo kosmopolitní město s prospívajícím tržištěm, v němž se obchod nezastavoval ani v den odpočinku. V Neh 13,15-22 čteme, že židovští zemědělci a obchodníci místo předepsaného odpočinku za účelem modliteb, rozhovorů o Božích věcech a trávení času s rodinou lisovali víno, sváželi na oslech pytle obilí, hrozny a další potraviny, zatímco obchodníci z Týru přiváželi ryby ajiné zboží. Zjevně to byla konkurence nežidovských obchodníků, kteří donutili židy z Jeruzaléma a okolí, aby se v prodávání neopozdili za konkurencí ani jediný den a neztratili vratké postavení na trhu. Dohlížitel Jeruzaléma, správce Nehemiáš, ale všechny trhovce varoval, aby den odpočinku nezanedbávali. Když neposlechli, zavřel v předvečer dne odpočinku brány do Jeruzaléma a nedovolil obchodníkům, aby do města vstoupili. Usadili se tedy pod hradbami, ale ani tam je Nehemiáš nenechal. Pohrozil, že na ně pošle svou posádku rychlého nasazení. Od té doby do Jeruzaléma přicházeli až v pracovní den. [pageend5]Jaké si z tohoto biblického vyprávění můžeme vzít poučení? Text proti sobě staví jednak hodnoty spojené s prací, starostí, fyzickou a psychickou únavou a jednak hodnoty spojené s pokojem, mírem, smířením, radostí a láskou, které věnci člověk nalézá v modlitbě a společenství věřících. Jedno české přísloví říká, že konkurence nikdy nespí. Lze ji však krátkodobě přelstít. Ať lidé, jimž konkurence nedá spát, jsou jako Izraelci z Ex 16,22, kde čteme, že když putovali pouští o žízni a hladu, byla jim z nebes dána mana, kterou si nasbírali a jedli. Každý den našli a sesbírali jen jednodenní porci kromě pátku. Ten den byla dvojitá. A proto když ji sbírali, namáhali se dvojnásobně. A proč? Aby se v den odpočinku mohli odvrátit od shánění obživy, pozvednout své hlavy a srdce a poděkovat Bohu za všechny dary. N ě c o p r o z a s m á n í Děda přijde ke zpovědi a přiznává se: - Pane faráři, zhřešil jsem. Přes válku jsem schovával na půdě jednoho Žida. - Ale, synu, to není hřích - pomoci člověku ať už je jakékoliv víry. - Pane faráři, ale já jsem od něho žádal za každý den 20 korun. - Nóó... to už také pěkné nebylo, ale to není velký hřích. - To se mi ulevilo, pane faráři. A nemel bych mu už říci, že válka skončila? N a š e m u m ilé m u d ů s to jn é m u O tc i V y o r a io v i k je h o n a r o z e n in á m . 27. ledna roku 1998 zemřel P. Alois Vyoral (nar. 21. dubna 1920). První farář komunity v Astoni. Je to už přes dvacet let, kdy zazněla tato báseň k jeho narozeninám. Dodnes na něho vděčně vzpomínají členové JEDNÉ RODINY. 1. Jak tady dnes všichni před Vámi stojíme a do Vaší dobrácké tváře patříme, můžeme přiznati hrdě a směle, že štěstím je právě Vás - mít v našem čele! 3. Jste s námi v radosti, jste s námi v nemoci, jste všude tam, kde třeba je pomoci, tišíte bolesti svým laskavým slovem, též naposled žehnáte nad čerstvým hrobem 5. Těžko je vylíčit všechnu tu dobrotu, tak velké zásluhy a přec takou prostotu, jedno však víme, že Božím jste rytířem a v té naší RODINE - základním pilířem! 7. K tomu ať Pán Bůh Vám stálého zdraví dá, té naší RODINĚ ať dále Vás zachová, za to mu budeme společně písně zpívat a Jeho jméno vždy s láskou a vděčně vzývat a aby Vás i nadále miloval, miloval...... 6 2. Vy při nás stojíte od samého zrodu, by šířil jste radost a dobrou shodu, Vy slovem Božím nám do srdcí mluvíte a za naše potřeby u Boha prosíte. 4. Maličké křtem svátým do víry vnášíte a pak jich po léta otcovsky střežíte, kde se pak u mladých ke svatbě schyluje, jste opět to Vy, kdo ruce jim spojuje. 6. Bez Vás by nebylo, co dneska máme, kéž si to na dlouhá léta tak uchováme, jen Vy mějte s námi i nadále strpení, ať všechno co konáme, se v radost vždy promění. Upřímně Vám dnes blahopřeje vaše velká a vděčná „JEDNA RODINA“ V New Yorku, 17. dubna 1983. [pageend6]M š e s v a té v k v ě tn u 2 0 0 4 DATUM (ÚMYSL (d á r c e 01-May-04¡Za Jarmilu Klimešovou (Libuše Králová 02-May-04¡Za krajanskou rodinu Washington, D.C. 12.15 PM | 02-May-04Í|Za Martina Krále (Libuše Králová 03-May-04lZa zemřelého manžela Aloise Hanáka (Milada Hanák 05-May-04jjZa Josefa Gábora (rodina Gáborova 06-May-04¡Za Oldřicha Benáčka (rodina Bláhova 07-May-04ÍZa popraveného gen. Františka Krátkého a zemřelou ¡manželku Marii Krátkou I rod i na Krátkých 08-May-04¡Za krajanskou rodinu at 2PM in St. James Cathedral ] 09-May-04¡Za matky | 10-May-04j|Za Martu Vašatovou (rodina Bláhova 12-May-04i|Za zemřelého Ludvíka Poláška (Marek Polášek 13»May-04ÍNa poděkování Pánu Bohu za ochranu při autonehodě a za (zdraví a Boží požehnání pro celou rodinu I rodi na Krátkých 14-May-04jZa zemřelého Stanley Mergía ¡Jana Minar 15-May-G4ijZa zemřelého Rudy Minar ¡Jana Minar 16"May-04jjZa zemřelou Josephine Orgon ¡Marek Polášek 17-May-04fZa Annu Otruba ¡Mary Otruba 19-May-04fZa Leslie Kerkapoly ¡Blažena A. Stránská 20-May-04fZa lehké odpočinutí pro paní Marii Bartošovou ¡rodina Krátkých 21-May-04jjZa Josefa V. Kutila ¡Věra, Pavel a Petr 22-May-04j|Za zemřelého Václava Mikulce ¡Marcela Šťastná, vnučka 23-May-04|Za krajanskou rodinu I 24-May-04¡jZa zemřelou Annu Tremateriovu (rodina Hlinková 26-May-04¡Za zemřelou Katarinu Chala ¡rodina Hlinková 27-May-04jZa zemřelou Josephine Orgon (rodina Hnízdová 28-May-04¡Za Václava Selberta, výročí úmrtí ¡Vlasta Seibert 29-May-04¡Za Martina Krále ¡Anna Benáček 30-May-04|Za zemřelého manžela Stanley (Standu) Mergla ¡Irene Mergl a synové 31-May-04|Za Paul a Mary Topenčík ¡Anne Kotrch S M O D L IT B O U J E TO J A K O S L Á S K O U S modlitbou je to jako s láskou. Na počátku mnoho slov a dohadování. Pak nastane ticho a každé slovo je dlouho vyčkávané. Jsou chvíle, kdy jsou slova zbytečná. Stačí, že milujeme. A to je vhodný čas pro jednoduchou modlitbu, čas spočinout na Bohu obyčejným oddaným pohledem. V tu dobu vzkvétá takzvaná litaniová modlitba, která je nekonečným opakováním stejných výrazů, tak bohatých obsahem: „Pane, smiluj se nade mnou...“, „Ježíši miluji tě...“, „Zdrávas Maria...“ Růženec patří ktěm druhům modliteb, které předcházejí nebo provázejí kontemplativní modlitbu Ducha. (z knihy - Carlo Carretto: Myšlenky na každý den) [pageend7]D ě k u je m e z a p ř ís p ě v e k n a Č E S K O U M IS X X : V minulém období přispěli: J. & G. Hlavínka, Henrietta Hubata, Alena HomoláČová, J. & W. Faturik, Dagmar Čermák, Olga Vrabec, Alena Pokorná, Rev. Odilo Crkva, O SB, Vladimír Kabes, J. & M. Lukas, L. & L. Králíček. B la h o p ř e je m e k n a r o z e n in á m : V měsíci květnu: Martin Vrbka 1. května, Milada Slívová 3. května, Alena Adamcová 6. května, Arthur Zahradník 7. května, Gabriela Lehm ml. 8. května, Anna Fojtík 9. května, Ida Spišková 10. května, Marie TomeČková 10. května, PetrDostálek 10. května, David Zeman 12. května, Jana Fojtíková 18. května, Eva Vacenovská 21. května, Miroslav Zavadil 21. května, Ingrid Chybíková 25. května, Michaela Tydlitátová 27. května. AMFORA AROUND THE WORLD 2. The show at Julia Richman H.S. Theater 317 E 67 Street Saturday May 8, 8 p.m. Amfora vs. Czech & Slovák Celebrities. The soccer game at Columbia Soccer Stadium Sunday May 9,10:30 a.m. For more Information or reservátům cali (718) 721 6422 or (718) 728 9199 ZLAŤ A PRAHA K rajanské bohoslužby každou neděli v 10.30, v dolním kostele u Panny Marie Karmelské v Astorii (23-25 Newtown Ave). Příležitost ke sv. zpovědi před i po mši svaté. Po bohoslužbách následuje společné pohoštění ve školní jídelně. Slovenská mše sv. každou neděli v 11.00 u sv. Jana Nepomuckého na Manhattanu ( l st Ave a 66th St.) h tto ://www.stiohnneDomucene.org Adresa českého kněze: P. Antonín Kocurek, PO Box 387, Poslyn NY11 576 Tel/Fax: (516) 625 2682 E-mail: anthonv57&msn.com http://www.czechia.com/zvon________ ZVON ST.MARY’S PO BOX 387 ROSLYN NY 11576 NON- PROFIT ORG. U.S. POSTAGE PA1D ROSLYN NY 11576 PERMIT NO 54 [pageend8]