ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXVII Číslo 3 Březen 1977 Taneční skupina Sokola Sydney před novostavbou své sokolovny, jejíž slavnostní otevření bude v dubnu Potřebujeme mládež? Věru, že potřebujeme. Řekla bych dokonce, že ji potřebujeme víc než dospělé členstvo - nemyslíme-li totiž jako ten cvrček jen na dnešek, ale také na to, co bude za rok a za deset let. Tyrš dobře věděl, proč k uskutečnění svých vlasteneckých cílů vytvořil spolek tělocvičný. K tak dalekosáhlým cílům nestačil sebe ušlechtilejší spolek, k tomu potřeboval hnutí, které lidi sváže na život a na smrt, které z množství vytvoří jedno tělo, jednu mysl. To nedokáží schůze, řeči, články ani knihy. Taková jednota se vytváří léta trvajícím stálým stykem, stálou spoluprací, stálým pronikáním pod povrch, až k srdcím těch, kdo s námi stojí v jedné frontě. Tělocvična je ideální kovárnou takové jednoty. Ale potřeba tělocviku, potřeba tak živého styku a tam vřelého soucítění se těžko vytváří v dospělém věku. Ta se přirozeně cítí a stává životním návykem, životní potřebou nejvíce v mládí. A v mládí získané návyky a povahové rysy jsou nejtrvalejší. Nahlédneme-li do velkých a úspěšných jednot - trvale úspěšných, bez velkých výkyvů - zjistíme, že většina jejich činovníků vyrostla v jednotě ze žactva, ba mnozí že své sokolství zdědili po rodičích. Mezi své nej lepší jednoty můžeme počítat např. vídeňskou šestnáctku. Příjdete- li tam do cvičení žactva, najdete z některých rodin tři generace: děti cvičí, rodiče vedou družstva a dědečkové a babičky je povedou domů, aby rodiče mohli zůstat na hodinu dospělých. To vysvětluje hodně z úspěchů jednoty. Tím ovšem zdaleka nechci říci, že bychom nemohli získat dobré Sokoly a dobré činovníky mezi těmi, kdo se přidali v dospělém věku. Máme takové, bohudíky, ale ty jsme získali, [pageend1]ty jsme nevychovali. Ti se přihlásili, protože mají vlastnosti a zájmy, o které v Sokole usilujeme, ti byli dobrými Sokoly už když se přihlásili za členy. Ovšem, máme-li opravdový zájem o budoucnost své jednoty, nemůžeme se spoléhat, že se zase takoví přihlásí, musíme si své členstvo získat už v dětství, abychom si je mohli vychovat. Jde tedy o dvě věci: 1. nábor a 2. výchovu. Nábor si mnozí představují jednoduše: napíše se článek do novin a členstvo se vyzve, aby každý a každá - (nelekejte se!) získal někde nějaké dítě. Jenže... Ještě jsem neviděla člena získaného článkem v novinách a mezi mými známými v oblasti jednoty nejsou rodiny s dětmi. Často také nejde jen o výzvu; jde o nevědomost, nedostatek zájmu pro neznalost věci, dopravní potíže a j. a j. Překážky jsou k tomu, aby se překonávaly a kde je vůle, najde se řešení. Vždyt o tom máme zkušenosti. Byly doby, kdy učedníci neměli žádný volný čas kromě nedělí - zavedlo se tedy cvičení dorostu v neděli. Byly doby kdy tělocvik - zvláště dívek - byl věc neslýchaná a patrně neslušná. O tom nám napsala sestra Barbora Šourková, které by dnes už bylo něco přes sto let, jak to rozřešily vyšehradské rádo-by-sokolky (Sokolky tenkrát také ještě nebyly). Sestavily si adresář rodin s dcerkami a chodily dům od domu, přednášely, přesvědčovaly a získaly pěkný počet dívek. V Bruselu před nějakými patnácti lety neměli tělocvičnu, cvičili tedy v dílně bratra starosty v sobotu po práci. V Clevelandu před delší řádkou let jedna jednota ztratila tělocvičnu; sestra náčelnice najala krám, dala tam převézt kladinu, bradla a žíněnky a cvičilo se. A protože to bylo mnohým rodičům daleko, vozila děti do cvičení svým autem. Na všechno se našlo řešení - tam, kde byla opravdová vůle. Radit je těžko, protože překážky jsou od jednoty k jednotě jiné. Ale v každé jednotě se najdou bystré mozky, da- jí-li se dohromady, společně něco vymyslí. Jedna rada, jak začít, mi napadá: začít adresářem, jako ty vyšehradské rádo- by-sokolky, na jaře uspořádat dětské radovánky v přírodě,mimo vlastní žactvo pozvat všechny české a slovenské rodiče s dětmi, naplánovat a vést bohatý a pestrý program herní, cvičební, zpěvní atd., a zatím co cvičitelé a cvičitelky vedou cvičení dětí, jiní bratři a sestry sesednou s rodiči k rozhovoru o sokolském programu a co jim brání posílat děti do cvičení. V mnoha případech by to mohly být dopravní potíže, které se dají rozřešit společnou dopravou se střídáním rodičů v řízení a pod. Vydaří-li se výlet, může se v létě několikrát opakovat a vytvoří se pravidelné cvičení v přírodě. Napište nám, co jste podnikli a jaké jste měli výsledky, a£ z nich máme všichni radost. Mezitím můžeme uvažovat o druhé části problému - o cvi- čitelích. Marie Provazníková 34 [pageend2]TYRŠOVA MYŠLENKA NA SLOVENSKU Komunistický režim v Československu neopomine žádné příležitosti k snížení významu sokolské myšlenky a organizace ve vývoji tělovýchovy v Československu. Zejména tak činí pokud se týká Slovenska. V řadě knih, časopisů a jiných publikací věnovaných dějinám čs. tělovýchovy je sokolská myšlenka představována jako cizí slovenskému národu, která na Slovensku nebyla vítána a z české strany násilně šířena. Je proto na místě si občas připomenout skutečnost a výroky a prohlášení předních slovenských činitelů o Sokolstvu. Letos v únoru uplynulo právě 90 let od významného projevu o významu Sokola; učinil jej autor písně "Hej, Slováci" Samo Tomášik, který půl roku před svou smrtí, dne 8. února 1887 napsal Sokolstvu projev uznání, jehož slova jsou i dnes stále časová. Tomášik v něm hodnotil význam harmonické výchovy těla i ducha, uvedl příklad Hellenů, a pokračoval: "Čeští Sokolové, vychováni slovanskou vědou a uměním, otužilí a sesíleni cvikem těla svého, jsou tečí zářným vzorem bratrským slovanským národům a ukazatelem cesty, kterou by také oni ve svém jarém věku, v kterém nyní žijí, svou mravní silou a všestrannou vzdělaností po bok se stavětí mohli nejpokročilejším národům tohoto světa. Soustavným a souměrným vzděláváním a zdokonalováním svého ducha i těla, povznesli milovaný národ svůj na tak vysoký stupeň moci a slávy, na jakém se již před stoletími staří Čechové utěšeně skvěli mezi národy Evropy. Národ pak všestranně vzdělaný a otužilý, nemá se co obávati o své bytí, nebot má životní a nevyčerpatelnou sílu sám v sobě, a všeliké bouřky a pohromy tohoto světa přejdou nad jeho hlavou a pominou, aniž by ho k zemi poraziti a zničiti byly ve stavu." Samo Tomášik viděl Sokolstvo jako živou organizaci čes- skoslovenského bratrství a v jeho myšlence záruku společné a svobodné budoucnosti Čechů a Slováků. Tomášik byl o hodnotě a významu sokolské myšlenky přesvědčen již předtím a proto také, když r. 1884 podnikl cestu do Prahy navštívil Pražský Sokol, kde Sokolové na jeho počest zacvičili skladbu při zpěvu písně "Hej, Slováci". Tomášik, hluboce dojat, projevil přání, "aby všude, kdekoli po Slovanstvu se jeho píseň rozléhá, rozpomněli se na pruty Svatoplukovy, jež ve svazek spojené žádná síla nedovedla přelomíti, ale rozvázány praskly jako hračka." Pak ještě dodal: "Národ československý byl veliký a přeslavný, jako o něm píseň praví: 'Býval som já, býval medzi národami, jako ten náš Kriváň nad tými Tatrami.' Ale klesl, snad vlastní vinou, snad soudem božím. Utrpení bylo těžké, jako Spasitelovo. A jako Spasitel z hrobu vyšel k novému, lepšímu životu vzkříšen, tak i národ československý jednou z mrá35 [pageend3]kot smrti se vymkne a vzlétne jako fénix z popela k nové slávě." Sokolstvo podle odkazu Samo Tomášika zachová si víru, že národ slovenský i český se rozpomene na pruty Svatoplukovy, že dnešní bouřlivé mraky komunistického bezpráví se roztrhnou a vysvitne z nich zase v očištěném, svěžím vzduchu nové slunce společného, bratrského a svobodného života Čechů a Slováků ve společné demokratické vlasti. Dne 30. října 1976 konala se Chicagu, v Sokolském domě, oslava 80. výročí založení Slovenského Sokola ve Spojených státech. Slavnost byla spojena s oslavou 200. výročí Spojených států a byla navštívena sokolskými představiteli ze všech oblastí USA, v čele se starostou Slovenského Sokola br. A. Venglarčíkem, který byl hlavním řečníkem. Mezi přítomnými zástupci mnoha čs. demokratických krajanských a exilových organizací byl také předseda Čs. Národní rady Americké, bývalý místostarosta Čs. Sokolstva v zahraničí br. Dr. M. Ferjenčik, který při této příležitosti pronesl následující úvahu: "Až teras som si vlastne správne uvedomil, že oslava 80 ročného trvania Slovenského Sokola má nezvyčajný význam historický. Naši ludia, ktorí tu pred 80 rokmi založili Sokol a dali mu meno Slovenský Sokol, činili tak v dobe ked doma národ umieral, ked doma madarizácia dovršovala svojho vrcholu, ked nám zavierali slovenské školy, zbraňovali vo slovenských bohoslužbách, pri sčítaniach obyvateľstva označovali nás za slovensky hovoriacich Madarov, označovali nás za TOTOK a to ešte zavše s prídavkom buta tot- a ked zavierali našich duchovných vodcov, ako nebezpečných panslávov. Nie je snád ani náhodou, že Vaša oslava pripadá na deň 30. októbra, ked pred 58 rokmi naši duchovní sa zišli v Turčanskom Sv. Martine a vydali pamatnú Martinskú deklaráciu slovenského národa, v ktorej sa hlásia k nezávislej slobodnej Republike Čechov a Slovákov. Bol to pre náš národ deň vzkriesenia, deň zmrtvýchvstania, deň po ktorom márne túžili naši dedovia a pradedovia po 1000 rokov. Tento deň nás zaradil ako národ medzi slobodné, demokraticky zmýšľajúce národy Západu. Od toho dňa začal náš národne-kulturny rozmach, akého je len málo v histórii. Bohužiaľ doba pohody netrvala dlho. V rokoch tridsiatych prišiel Hitler a jeho éra, ktorá nás už našla ako národ s plným národným povedomím a tak keď nás Hitler chcel obsadiť. a zobrať nám zbrane, postavili sme sa na odpor. Nechceli sme byť znova otrokmi. A i keď po dvoumesačnom boji sme museli do hor, ostali sme slobodnými vojakmi Československej republiky. Hitlerovi sa nepodarilo zraziť nás na kolená a vyrvať nám zbrane z rúk. 36 [pageend4]Po roku 1945 prišla na nás nová krútňava a to zo strany z kadial sme ju najmenej čakali - od slovanského východu. Tridsať rokov sovietskeko panstva, 30 rokov komunistickej indoktrinácie nezničilo u nás doma ani vieru v Boha, ani vieru v silu národa, ani túhu po slobode a pravde. My tu v nasej Amerike tiež chráňme a braňme tri drahokamy, ktoré národ a jednotlivec môže mať: slobodu, pravdu a ľudskosť! " - jf - HLÍDKA VZDĚLÁVACÍ ÚVAHA BŘEZNOVÁ Jan Fellmann V krajanském tisku čteme občas politické úvahy plamené- ho obsahu dštící oheň a síru spravedlivého rozhořčení na hlavy politických představitelů zemí, které nás přijaly. Neříkám, že k tomu není často dosti důvodů. Skutečností ovšem je, že takové články (podobně jako ještě doma oblíbené rozhovory u sklenice piva) nepřinášejí ani náznaku cesty přinášející obrat k lepšímu a návodu jak na to. Vzdělavatelům patří úloha vésti naše členy tvořivou spoluprací k účasti na vedení demokratických krajanských spolků, aby se poměry změnily k lepšímu. Je potěšitelné, že někde tak tomu už je. Vzpomínajíce v březnu památky našeho velikého bratra T. G. Masaryka, máme zejména před očima jeho dlouholetou práci politickou. Psal, přednášel, cestoval, přesvědčoval a s mravenčí pílí vybudoval podmínky, že nutnost založení našeho státu byla pochopena a pomoc k tomu byla poskytnuta celou řadou státníků, kteří ke konci první světové války ovlivňovali politický vývoj střední Evropy. Je jisté, že při tom bylo spácháno mnoho chyb; dělali to lidé. Učme se z dějin, abychom stejné chyby neopakovali. Pamatujme hlavně, že malý cín je lepší než velká slova. V politice i v životě sokolském. Z ÚSTŘEDÍ NOVÝ VÝBOR Ústředí Československého Sokolstva v zahraničí na období 1977 - 1978 Ve zprávě na straně 23 únorového čísla 1977 "Čs. Sokola v zahraničí" opravte si adresu člena předsednictva br. Rudolfa Mesteka. Jeho nová adresa je: 17/19 Selwyn Street, Wollstonecraft 2065 (Sydney), N.S.W. - Australia. 37 [pageend5]VÝZNAM A SMYSL SOKOLSKÝCH PROSTNÝCH Václav Ženíšek Začínáme se připravovat na slet Americké Obce Sokolské. Vysloví-li se slovo "slet", automaticky se nám vynoří představa stadionu, zaplněného cvičenci v barevných úborech,krásně vyrovnaných řadách, měnících útvarech a souřadných rytmických pohybech, za přiléhavého hudebního doprovodu. At kdokoliv a jakkoliv posuzuje sokolské cvičení, nemůže popřít, že hromadné vystoupení členstva a dorostu je vždycky tím vrcholným bodem programu a vlastně prakticky i symbolicky představuje a charakterizuje pojem sokolské tělesné výchovy. Přes to, že ostatní části programu předvádí i jiná odvětví s individuelními vrcholovými výkony a zajímavými u- kázkami vyspělosti menších celků a cvičitelské práce v tělocvičnách, společná cvičení prostná jsou a budou vždy tou hlavní části programu, bez které by už slet nebyl sletem. Nemůžeme přehlédnout skutečnost, že mladší a výkonní cvičenci považují prostná za nepříjemné vyrušování a obtěžování v jejich pravidelném výcviku a zvláště fanoušci míčových her, rádi zesměšňují společná prostná jako starodávný přežitek. Je jasné, že prostná jim nemohou dát to, co jejich mladá a bujná těla potřebují. Oni se lépe vyřádí na nářadí a ve hrách, ale my se nemůžeme spokojit s pěstováním pouhé síly - náš program kromě síly, je také zdraví a krása. Dnes přicházíme k poznání, že smysl a účel cvičení pro- stných je úplně nepochopen a že ani naše vedení a cvičitelé nedovedou vysvětlit a zdůraznit jejich skutečnou hodnotu. Přiznejme si také, že řada našich, a to i vyspělejších, cvi- čenců při cvičení prostných neodpovídá naprosto našim představám o "zdravém a krásném lidském těle". Klackovité držení těla u mnohých cvičenců je těžko od- pustitelným obviněním našich cvičitelů. Často pouhé dloubnutí do ohnutých zad a vystrčených lopatek, by hodně pomohlo. Vždyň cvičení prostná jsou nezbytnou částí výcviku v každém moderním sportovním odvětví a to nejen jako pomůcka ku procvičování obratnosti potřebné pro ten který sport, ale i pro procvičování tělesných partií, které při vlastním sportu (často jen velmi jednostranném), nejsou používány a zakr- vovány. U některých sportů to jsou jen převážně nohy, jinde trup, někde pouze jedna strana těla a často ve snaze po výkonu i tělesná deformace (ohnutá záda, vysedlé lopatky, vystouplé břicho, nepružná chůze a někdy i nesprávný a škodlivý vliv na vývoj různých vnitřních orgánů). My sokolové však máme požadavky nejen fysické výkonnosti a zdravotní, ale to co se dnes nejvíce přehlíží : estetické. 38 [pageend6]Podívejme se na většinu výkonných mladých sportovců. Teprve začneme-li nacvičovat prostná, ukáže se ta naprostá nedokonalost v pohybu a pružnosti, ovládání končetin a celého těla, bezpečnost a jistota v postoji, při upažení a vzpažení to opravdové rozpětí v hrudníku a ku všemu nedokonalost v koordinaci v pohybu a polohách. Ve společném pohybu větších celků požadujeme nejen ovládání a ladnou koordinaci končetin vlastního těla, ale i ladnou koordinaci celých útvarů v krásných polohách a efektních změnách obrazců. Vmysleme se, co všecko dobré provedení společného cvičení znamená. Není to, jak mnozí sobečtí zaujatci říkají, ukázka dresury. To je jen tam, kde se provádí na rozkaz a povinně. Máme proto jako zásadní demokraté situaci ztíženou tím, že nemůžeme nařizovat a rozkazovat, ale můžeme pouze přesvědčovat. Má-li cvičitel přesvědčovat, musí sám být přesvědčen o správnosti svého počínání a vědět o fysiologickém a estetickém účinku toho, co na cvičencích vyžaduje. Není to vždy vinou cvičence. On sám sebe nevidí. Je zde cvičitel, který musí upozornit a opravit. Dobrý a školený cvičitel je základem a nezbytností sokolské výchovy. Pokusme se vysvětlit a zdůraznit v našich cvičitelských školách i tělocvičnách tyto hlubší a málo chápané stránky našich cvičení a výsledek se musí projevit, i když to třebas vezme nějaký čas. Naše úsilí musí vést k tomu, aby společná prostná cvičení byla prováděna každým jednotlivcem s plným pochopením, co pro něho zdravotně znamenají a že v sobě cítí hrdost být částí celku, do něhož plně zapadá. Zdar a úspěch každého hromadného vystoupení je závislý na kvalitě provedení každého jednotlivce, nebo-li že tam, kde jednotlivec by neznamenal nic - celek složený z těchto jednotlivců znamená krásu a mohutný úspěch. Ta desetitisícová sletová vystoupení skrývala v sobě tu největší hodnotu v tom, že se na nich podílely nejen mladé a výkonné závodnice, ale i letilé mámy od čtyř dětí. Veřejné vystoupení Sokolů v prostných cvičeních nemůže být chápáno jako pouhé číslo programu, ale jako opravdová ukázka, jak se vyrovnáváme s Tyršovými představami o estetice . Celek složený z kvalitních jednotlivců znamená dokonalost. - Čím větší procento kvalitních občanů, tím dokonalejší je celý národ. To bylo a stále je úkolem Sokola; a hromadná vystoupení jsou tím nejvhodnějším a nejúčinnějším výchovným prostředkem k dosahování těchto úkolů. * * * Nemohu zapomenout našeho vystoupení na sletu v Curychu. Bylo nás tam mužů z Americké Obce Sokolské asi třicet. Byli jsme ze všech koutů Ameriky a každý to cvičil jinak. Byla to hrůza se podívat. Na dopoledních zkouškách za úmorného 39 [pageend7]vedra a teploty více než 90 stupňu F., provedl s námi bratr cvičitel z Curyšské jednoty perný nácvik - ale každý to při- jak s pochopením a bez námitek. Odpolední vystoupení ve stavu nepřipravenosti, jak jsme byli dopoledne, by bylo holou tragedií. Všechen ten krásný dojem a výsledek celého toho nádherného sletu mohl být úplně zvrácen, nebýt dopoledního secvičování. Ten bratr z Curyšské jednoty si pravděpodobně ani neuvědomuje, že má výhradní zásluhu o zdar celého sletu. (Psáno pro Americký Sokol, věstník A.O.S.) Vzpomínka na slet v Curychu: POZNÁNÍ Žár, vyprahlá země. Země bez vody, země bez naděje. A oni jdou, on a jeho stín. Za nimi jdou další - je jich víc a víc. Skaly horkem pukají výkrik se mísí s výkřikem údiv střídá poznání. V dálce vidíš pole barev plné vlčích máků rudých a chrpy modré a nebe jas. Sjeli jsme se všichni za polnicí hlas. Slávu ducha, slávu vlasti, pomník z těl a paží sester a bratří, kteří se nedočkali. Staří, mladí v zástupech stojí, mnozí neubrání se dojetí: tak stáli jsme již před lety! Hrdě dmou se hrudě sokolí a Sukův pochod 7 nový život jakoby nalil novou sílu do paží. Hudba zní, napřimuj eš tělo, přidáváš kroku za vlajkou sokolskou branou vítězů: Již nejsi kapka, je nás víc, jsi pramen, jsi mocný tok, neseš pravdu, víru a naději v nový rok! Zd. Altmann Winterthur, Švýcarsko 40 [pageend8]Představujeme: NOVÝ NÁČELNÍK ÚSTŘEDÍ Bratr Dr. Zdeněk Bidlo, nový náčelník Československého Sokolstva v zahraničí, zahájil svou pozemskou pout v Praze, kde se dne 17. dubna 1931 narodil. Jako pětiletý vstoupil do Sokola v jednotě Bubeneč v župě Podbělohorské, kde cvičil jako žák až do zastavení sokolské činnosti nacisty a opět po skončení války, již jako dorostenec. Jeho zálibou byl zejména nářaďový tělocvik, v němž take dosáhl pěkných úspěchů a mj. se zúčastnil sletových závodů XI. sletu všesokolského v Praze r. 1948 jako člen širšího dorosteneckého družstva Prahy. Po zastavení sokolské činnosti komunisty, věnoval se br. Zdeněk Bidlo studiím, r. 1954 stal se inženýrem chemie na Vysoké škole chemicko-technologické v Praze a v r. 1964 tamtéž složil doktorát v oboru analytické chemie. Po sovětské invasi r. 1968 opustil Československo, usídlil se ve Švýcarsku a při zakládání švýcarských sokolských jednot byl zvolen náčelníkem nově ustavené jednoty v Basileji. Náčelníkem jednoty zůstal až do r. 1976, kdy byl zvolen starostou. Při ustavení Švýcarského okrsku v r. 1973 byl také zvolen okrskovým náčelníkem a tuto funkci zastával velmi úspěšně dva roky. V činnosti Švýcarského okrsku byl velikou oporou a nejužším spolupracovníkem dnes již zesnulého starosty okrsku br. Františka Kroutila, který v br. Bidloví viděl budoucího vedoucího činovníka Sokolstva. Bratr Bidlo se zúčastnil obou cvičitelských škol Ústředí pořádaných ve Švýcarsku - v r. 1974 v Engelbergu, kdy byl zástupcem vedoucí školy sestry M. Provazníkové a v r. 1975 ve Winterthuru. Zúčastnil se také obou posledních sletů Čs. Sokolstva v zahraničí, v r. 1972 ve Vídni avr. 1976 v Curychu. Bratr Dr. Bidlo ani v zahraničí neopustil svou zálibu pro nářaďový tělocvik - byl iniciátorem pořádání přeboru Švýcarského okrsku v nářaďovém tělocviku v r. 1974 a získal 3. místo ve vyšším oddíle mužů. V minulém roce se také zúčastnil sletových závodů v Curychu a umístil se jako osmý v nižším oddíle mužů. Do své nové funkce přináší bratr Dr. Zdeněk Bidlo mladistvý elán, opravdový zápal pro sokolskou myšlenku a dobrou zkušenost cvičitelskou i administrační. Jsme proto přesvědčeni, že za jeho vedení tělovýchovná činnost Československého Sokolstva v zahraničí se rozvine v plné šíři a dosáhne větších úspěchů než tomu bylo doposud. Bratru náčelníkovi přejeme v jeho činnosti plný zdar! 41 [pageend9]JAK JE TO S TYKÁNÍM V SOKOLE ? Marie Provazníková Dnešní mladší generace si jistě neuvědomují, jaký to byl revoluční čin, když se 27. března roku 1862, tedy za měsíc po založení, výbor Pražského Sokola usnesl na vzájemném tykání členů. Musíme se vžít do tehdejších společenských poměrů, abychom to pochopili. Vždyť děti rodičům tykaly jen ve městech, na vesnicích jim celý život vykaly. A ve městech mezi sousedy a kolegy v zaměstnání? Tam se ani nevykalo, tam se "oni- kalo" po německém vzoru. V tak zvaných "nóbl" rodinách i rodiče dětem říkali on a ona. Činovníci první sokolské jednoty, Fügner, Grégrové,kníže Turn-Taxis a jiní jistě patřili mezi měšťanskou elitu. Jestliže se rozhodli tykat si s ostatními členy včetně mladých úřednických čekatelů, studentů a řemeslnických tovaryšů, byl to silný výraz nového ducha a opravdovosti oslovení BRATŘE. Tenkrát ovšem byli členy výhradně muži. Když se začaly tvořit při mužských jednotách ženské odbory, nebylo takání probléme, protože ženy nebyly členy jednot a tedy se na ně usnesení o tykání nevztahovalo. Teprve když byla ženám v Sokole přiznána plná členská práva, nastaly rozpaky . Ono totiž to české TY a VY znamená něco víc než jednotné a množné číslo. Dobře to vystihuje známá anekdota o kamarádu, který navrhl tykání a zahájil je prohlášením: "A te3 ti mohu říct 'ty vole' a můžeme si zase vykat". Přesto, že během doby se rozdíl v užívání obou zájmen značně setřel - ke škodě a k ochuzení naší řeči - přece jen něco z něho ještě zůstalo, zejména v poměru mužů a žen. Vedení Sokola si přálo, aby zůstal v Sokole mezi mužským a ženským členstvem jistý odstup, který právě je vyjádřen užíváním zájmena VY vůči jednotlivcům. Proto vydal výbor České obce sokolské dne 18. května 1913 ZÁSADNÍ USNESENÍ - a to je v sokolském zřízení zákon: TYKÁNÍ MEZI ČLENY A ČLENKAMI Z POMĚRU SPOLKOVÉHO JE NE- PŘÍPUSTNO. Toto zásadní usnesení bylo v sokolstvu vždy důsledně a přísně zachováváno, alespoň mezi těmi, kdo v Sokole žili a pracovali. Během doby se dokonce stalo poznávacím znamením bratří a sester činu (abychom užili Tyršova výrazu) a těch, kterým jsme říkali Sokolové papíroví, tj. jejichž sokolství začínalo a končilo zaplacením členských příspěvků. Dnes je mezi námi hodně bratří a sester, kteří nemohli bez své viny sokolství prožívat a neseznámili se prakticky se zmíněným zásadním usnesením. Proto jim je připomínám, aby jejich činnost byla opravdu sokolská - i v plnění sokolských zákonů. 42 [pageend10]SOKOLSKÝ TĚLOCVIK DĚLÁME TO DOBŘE? Jiří Liška ( Pokračování ) Jaké nářadí a náčiní. Teď už víme, jaký máme cíl, a jaká cvičení nám pomáhají cíle dosáhnout. Ale abychom mohli skutečně cvičit to, co potřebujeme, musíme mít vhodné nářadí, a to v dostatečném počtu. Často ovšem takové možnosti nebudeme mít, a proto při sestavování cvičebního rozvrhu budeme brát v úvahu naše konkrétní možnosti. Zařadíme tedy do rozvrhu ta cvičení, pro něž máme nářadí a náčiní po ruce. Ale vždy tak, abychom pamatovali na všestrannost. My vezmeme jako příklad průměrně vybavenou tělocvičnu a hřiště. a/ tělocvična: 1. hlavní nářadí - hrazda, kruhy, bradla, kůn, kladina 2. ostatní nářadí - koza, švédská bedna, švédská lavička, švédské žebřiny, lano na šplh, metací stůl, žebřík 3. náčiní - činky, tyče, švihadla, těžké míče, kužele, pešky, míče pro odbíjenou a košíkovou, chůdy, malé míčky. Dále větší počet žíněnek, stojany pro skok, provazy, laťky, můstky Reuter a velké pérové můstky. b/ hřiště: 1. běžecká dráha /okruh nejméně 200 m/ 2. doskočiště pro skoky 3. místa pro vrh koulí, pro hod míčem, diskem atd. 4. hřiště pro odbíjenou - nejméně dvě. Dále stojany pro skok, laťky, stopky, startovní bloky, štafetové kolíky, koule 3 kg, 4 kg, 5 kg, 7,25 kg, disk 1 1/2 kg, granáty, kovové oštěpy. Skladba cvičební hodiny. Lidské tělo je důmyslným mechanismem, a proto, jako každý složitý stroj, nemůže pracovat ihned naplno. Potřebuje zahřátí. Pro zahřátí těla použijeme proto první části cvičební hodiny - říkáme jí úvodní část, nebo rušná část. Po zahřátí přistoupíme k procvičování obtížnějších prvků - to je průpravná část. Trvá asi 15 minut. /Rušná část jenom asi 5 minut./ V obou částech cvičí všichni přítomní společně. Společná cvičení mají i velký morální význam. Podporují soudržnost, pomáhají vzbuzovat smysl pro celek - obzvláště sokolská prostná. Konají-li se při vhodné hudbě, rozvíjejí smysl pro rytmus a estetický pohyb. V následující hlavní části už můžeme, bez obavy, že nám v těle ně- 43 [pageend11]co povolí nebo praskne, přikročit k nejobtížnějším cvikům, tj. ke cviče- ní na nářadí, přeskokům, různostem, sportům atd. Hlavní část trvá alespoň 45 minut, během kterých vystřídáme tři discipliny. Závěrečná část /trvá asi 15 minut/ je věnována uklidnění. Zařazujeme do ní především cviky obratnosti ve formě her, a cvičení zakončíme pochodem se zpěvem. Nezapomeňme na to, dát nakonec pokyny pro příští cvičení a rozloučit se sokolským pozdravem. Po rozchodu uvítají ještě mnozí např. posilování s činkami a míči, malou kopanou nebo odbíjenou, či košíkovou nebo ’’ragbíčko". 3. SESTAVENI CVIČEBNÍHO ROZVRHU Abychom mohli rozvrh vůbec sestavit, musíme znát tyto skutečnosti: 1. vybavení tělocvičny 2. počet družstev 3. počet cvičebních hodin v měsíci Uveďme si příklad: Cvičební rozvrh pro dorostence a muže Počet družstev: šest Počet cvičebních hodin v měsíci: osm □oba trvání cvičební hodiny: 75 - 90 minut Vybavení tělocvičny: běžné, viz předchozí stranu Sestavíme si tuto tabulku: Společná cvičení (pozn.: bez Hlavní části) Hodina 1 Rušná část Přeběhy na různé signály Průpravná část Rozcvička při hudbě Závěrečná část Při hudbě: obraty na místě a za pochodu (pořadová cvičení) 2 Honička ve dvojicích a trojicích Rozcvička s činkami /jednoručky/ Hry sledující nácvik odbíjené 3 Přeskoky překážek v zástupu Rozcvička se švihadly Hudební honička 4 Běh kolem překážek v zástupu Rozcvička s tyčemi Postrkovaná štafeta /dva cvičenci postrkují míč tyčí/ 5 Stěhování žíněnek na signál, závodivě Rozcvička při hudbě Košíková s těžkým míčem /žíněnka místo košíku/ 6 Polka a valčík, nácvik při hudbě Rozcvička s činkami /jednoručky/ Clunková štafeta - slézání švédských žebřin 7 Soutěž v obíhání žíněnek Cvičení na švédské lavičce Pochodový rej a zpěv B Probíhání obručí a podbíhání lana Běhavá rozcvička /atletická/ Taneční rej - polka a valčík Před veřejným vystoupením použijeme průpravnou nebo závěrečnou část pro nácvik skladeb. Pokračování příště. 44 [pageend12]ZDRAVICE ČS. SOKOLSTVU V ZAHRANIČÍ Starosta Čs. Sokolstva v zahraničí bratr Dr. Antonín Hřebík obdrže 1 dvě zvláště milé zdravice pro Československé zahraniční Sokolstvo - od Jugoslávského Sokolstva ve svobodném světě a od krajanské organizace v Sao Paulu v Brazlíi. Jugoslávští Sokolové píší mj.: "Dragi brat starosta! V svojem, v imenu staroste brata Ladislava Bevce in Freds tavníštva Jugoslovanskega Sokola v Svobodném Svetu, želím Tebi in celotnemu Odboru Ústredí Čs.Sokolstva v zahraničí, v sokolském delovanju uspeha polno Novo leto 1977! Upam da v tem Novem letu pride do plodnega tesnega sodelovanja med člani na IV. Zletu v Cirihu ustanovljene Zveze Sokolstva v Svobodném Svetu. - Prijmi moj prisrčen bratskí sokolski pozdrav, Zdravo!, Na Zdar! Tvoj France Vadnal, Glavni tajnik Jugoslov. Sokol v Svob. Svete." Brazilští krajané ve své zdravici vzpomněli sletu v Curychu a pokračují: "ukončujeme sletový rok. S plným zadostiučiněním můžete pohledět zpět na vykonané dílo, které splnilo své poslání. Bylo sledováno s napjetím a vírou v úsilovnou práci Vás všech, kterou po 26 let přinášíte sokolským ideálům, věrným synům a dcerám vlasti posvátným. - Do Nového roku přijměte naše přáni zdaru a síly. - V bratrské věrnosti: Uniao Recreativa e Cultural Tchecoslovaco-Brasileira, Sao Paulo." ŽALOV VÍT KOMÁREK Na sklonku minulého roku, po dlouhé, těžké nemoci, zemřel v Los Angeles ve Spojených státech vzorný Sokol, věrný vlastenec a dobrý člověk - bratr Vít Komárek. Původem z Klatov, bratr Komárek působil jako učitel v Chodově u Prahy a na Zbraslavi, dlouhá léta na české škole v Chicagu a kratší čas také v Paříži. Přestože většinu svého života prožil mimo Československo, druhá světová válka jej zastihla v Praze. Zapojil se ihned do odboje proti nacistům záhy na to byl zbaven svého učitelského povolání a poslán na nucené práce do Německa. Za svůj neohrožený vlastenecký postoj a podíl na protinacistickém odboji byl po osvobození v r. 1945 vyznamenám třemi medailemi. Po komunistickém puči v r. 1948 opustil Československo a po kratším pobytu v Paříži usadil se natrvalo ve Spojených státech, nejdříve v Chicagu, pak v Los Angeles. Bratr Komárek byl po celý svůj život upřímným Sokolem, účastnil se sokolské činnosti na všech místech svého působení a zastával řadu funkcí, zejména na poli vzdělávacím. V Americe působil v jednotě Havlíček-Tyrš v Chicahu a pak v Sokole Los Angeles, kde byl řadu let vzorným knihovníkem a několik let také sokolníkem. Čest jeho světlé památce! VSF. 45 [pageend13]ZE SOKOLSKÉHO SVĚTA ŽUPA KANADSKÁ Montreal ŠlBŘINKY montreálské jednoty mají pěknou a úspěšnou tradici a letošní, 27. již, byly zvláště úspěšné a hojně navštívené. Zpestřením letošních Šibřinek byla velká účast krojovaných, kteří za pomoci paní Laval-Perníčkové nacvičili a návštěvníkům předvedli několik pěkných tanečků. TĚLOVÝCHOVNÁ ČINNOST pokračuje každé úterý a pátek v tělocvičnách školy Mount Royal High School. Ná- řadový tělocvik se pěstuje v úterý, v pátek je základní tělocvik pro všechny složky - žactvo, dorost i členstvo. Byl zahájen nácvik cvičení prostných na XIV. slet Americké Obce Sokolské v Chicagu, jakož i sestav pro župní závod na nářadí v květnu v Torontě. ODDÍL ODBÍJENÉ je velmi činný i úspěšný. Závodní družstvo trenuje dvakrát týdně a je stále předním družstvem ligy. Kromě ligových zápasů, účastní se závodní družstvo rovněž řady turnajů v Kanadě i USA. Rekreační družstvo "seniorů" nacvičuje každé úterý a zúčastnilo se 16. ledna turnaje na universitě Laval, kde po napínavých zápasech se probojovalo až do semifinále. ODDÍL STOLNÍHO TENNISU trenuje pravidelně každé úterý s průměrnou návštěvou 10 hráčů. Dne 22. ledna zúčastnilo se 6 mužů oddílu turnaje v rámci "Quebec Games" a bratři P. Musil a I. Horii se v této nejvyšší soutěži provincie Quebec probojovali až do semifinále. NOHEJBAL se hraje každý čtvrtek a těší se rovněž velké oblibě. župa Švýcarská V. Sokolské zimní hry Každoročně pořádané lyžařské přebory švýcarského Sokolstva mají dnes již svou tradici a těší se vždy velké oblibě - jak u lyžařů sokolských, tak i nečlenů Sokola, kteří se mohou přeborů rovněž zúčastnit. Závody se konají pro mužské i ženské složky, ve všech věkových kategoriích - v obřím slalomu i v běhu na lyžích. Letošní přebory, jejichž přípravou byla opět pověřena jednota Winterthur se skvěle vydařily a účast byla rekordní - celkem soutěžilo 162 závodníků (v r. 1976 bylo závodníků 119, v r. 1975 140). Příprava závodů s tak velkým počtem závodníků by vyžadovala celý štáb pracovníků a funkcionářů, ale je to vždy jen hrstka nadšených a obětavých sester a bratří, na nichž leží celá tíha všech připrav a odpovědnosti za průběh přeborů. Tím větší je pak jejich radost a zadostiučinění, když se závody vydaří. Členům jednoty Winterthur, kteří se na organizaci letošních her podíleli, patří srdečný dik a uznáni za pečlivou a podrobnou přípravu a za bezvadné provedení a hladký průběh! Nejlepši výsledky sokolských závodníků: ELITA-muži: 1. Peter Fuchs, 3. J. Stanik - oba Sokol Thurgau. ELITA-ženy: 1. M. Staníková, Sokol Thurgau, 2. Holubová, Sokol Bern. B-1 muži: 2. VI. Nešpor, 3. Jan Fuchs - oba Sokol Thurgau. D-1 ženy: 1. O. Šerá, Sokol Thurgau. Kat. B-2: 2. J. Krejčí, Sokol Lu- cern, 3. J. Krause, Sokol Thurgau. Kat. D-2: 1. Krejčová, Sokol Lu- cern, 2. E. Káková, Winterthur. 46 [pageend14]Kat. E-1 : 2. M. Vopalka, Sokol Lu- cern. Kat. E-2 : 2. M. Hák, Sokol Winterthur, 3. M. Kutak, Sokol Bern. Kat. G: 2. M.Strnad, Sokol Basilej Kat. H: 1 . M. Staníková, Thurgau. Běh: 3. V. Fořt, Sokol Mnichov. Vítězům byly předány ceny a upomínkové medaile a úspěšné hry zakončeny přáním mnoha úspěchů, jakož i shledání na příštích Zimních hrách župy Švýcarské v roce 1978. ZA. ŽUPA ZÁPADOEVROPSKÁ Paříž PRAVIDELNÁ CVIČENÍ jednoty se konají v tělocvičně "Gymnase de Saint Mandě", ve čtvrtek večer cvičí muži a oddíl odbíjené, v sobotu žactvo, dorost a ženy. Vyvrcholením cvičební činnosti v letošním roce bude "Tělocvičná slavnost" na Sokolské louce, v jejímž rámci bude proveden závod o plaketu bratra Smutného,jakož i finale turnaje o pohár bratra Moce. Činnost v tělocvičně se po sletu a prázdninách vyznačovala zvýšeným počtem žactva, dorostu i členstva. Díky dobrému vedení náčelnictva,panuje v tělocvičně čilý a radostný ruch, jediným stínem této činnosti je zabírání tělocvičny, kterou vlastní město, pro jiné městské podniky, čímž trpí pravidelnost cvičení a je narušen plánovitý výcvik. CHATA NA SOKOLSKÉ LOUCE je plně využívána pro řadu podniků společenského a kulturního rázu; je však pro tyto účely již malá a výbor jednoty proto ustavil komisi, stavební výbor, jejíž předseda br. Rada byl pověřen vypracováním návrhu na rozšířeni chaty o další sál a předložení rozpočtu plánovaného rozšíření. Posledním podnikem minulého roku v chatě na Sokolské louce byl zdařilý silvestrovský "Krišpán", jehož čistý výnos byl uložen na fond pro rozšíření chaty. MIKULÁŠKÁ BESÍDKA PRO SOKOLSKOU MLÁDEŽ konala se dne 12. prosince v středisku "Centre Sportif Jean Dame". Bratr a sestra Leipoldovi připravili četné mládeži pěkné pásmo recitací a vánočních koled a žactvo předvedlo několik tanců v národních krojích. Milým překvapením byl barevný film sletu v Cu- rychu, který zhotovil náčelník br. Švanda a jeho hlavní pomocník br. Pionneau. Maminkami bohatě prostřený mikulášský stůl byl radostně uvítán mládeží a každý obdržel navíc ještě mikulášskou punčochu s dalšími pamlsky. Bylo to příjemné odpoledne - pro mladé i pro s tarší . OSLAVA SVÁTKU ČS. OSVOBOZENÍ konala se, jako obvykle,důstojným způsobem u Hrobu Neznámého vojína, kde zástupci jednoty s praporem se zúčastnili obřadu zapálení věčného plamane. Tato slavnost je vyhražena Sdružení československých dobrovolníků ve Francii ke každoroční oslavě 28. října. V RÁMCI VZPOMÍNKOVÝCH OSLAV jednoty bylo, dne 1. listopadu, uctěni památky zasloužilého dlouholetého starosty jednoty bratra A. Smutného, položením květin na jeho hrob v Saint Mande. Po tomto pietním obřadu připojili se zástupci jednoty se svým praporem k Sdružení čs. dobrovolníků ve Francii ke vzdání pocty našim padlým u pomníku na hřbitově Père Lachai- se. 11 . listopadu pak početná delegace Sokola, Sdružení čs. dobrovolníků, spolku "Amitié Franco- Tchécoslovaque" a Katolické Misie účastnila se oslavy výročí přiměří 1918 v městě Kreščaku - Crecy en Ponthieu, Somme - a vzdala pak poctu u Českého kříže "Croix de Boheme", Králi českému Janu Lucemburskému, který zde padl r. 1346. S.O.S. 47 [pageend15]Bata Shoemakers to the world We make Bata shoes People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ 5.00, ostatní zaně $ 3.00. Předplatné ze všech zsní kraně Kanady přijímá: Jar. Hanuš, 412 E.73rd St. New York, N.Y., USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd., Mississauga,Ont.,Canada L5B 2E9. [pageend16]