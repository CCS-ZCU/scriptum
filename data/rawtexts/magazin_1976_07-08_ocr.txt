magazín 7+8 1976 [pageend1]Möbel Rapperswil Ferrari Möbel Ferrari otevřel největší moderní výstavní síň ve východním Švýcarsku. Váš krajan, pan Viktor HANUŠ. Vás obslouží v pátek od 17. do 21. hod. a v sobotu od 8. do 18. hod. Ale i v týdnu vždy do 10. hodiny dopoledne a od 18. hodiny večer Vám rád poradí a odpoví na Vaše dotazy na tel. čísle (01) 926 29 82 dodáváme a pokládáme kovralová koberce (Spannteppiche), filcové a plastické podlahové povlaky dle Vašeho přání, včetně dodávky a provedení soklíků z PVC. Naše kapacita stačí pro jakékoliv množství. Pro architekty a stavbyvedoucí To vše za nejnižší ceny. Přesvědčte se sami, pošleme Vám vzorky a nabídku. Zařizujeme nejen bytové jednotky, ale též tovární haly, obchodní místnosti, zkrátka vše. Jona-Rapperswll Tel. (055) 27 71 21 MÖBEL RAPPERSWIL ferrari Möbel Ferrari, 6645 Jona-Rapperswil, k rukám p. Hanuše nebo zavolejte pana Hanuše večer od 18. hodiny na tel. č. (01) 926 29 82. Nezávazné dotazy adresujte na firmu: nákupu nového zboží nad Fr. 500.— úhradu cestovních výloh. Pn do 3 měsíců bez banky a 9^ a ještě se slevou. ^m až o 2 měsíce zůstalí ^hody. Ložnice od 790.- Fr. až Sekretáře od 580 čal. souprav (kožené N Nejmodernější nábytek z celé E 10.000 čtv. metrů výstavní plochy 30 měsíců. ■ ová služba. - Bezpla - Splá - Kre n které SPOŘÍTE NA NÁBYTEK? SPOŘTE U NÁS! POSKYTUJEME 7% ÚROKŮ A NAVÍC 1% JAKO DÁREK. po nád [pageend2]Ročník 5, číslo 7+8 (47+48) Zürich, 23.srpna 1976 magazín LISTY, Řím Od Fučíka k Minaříku Pavel Kohout* Fučík ovlivnil mé dospívání. Ať ho kdo nazíral jakkoliv, jedno zůstalo mimo při: když mu Gestapo nabídlo vstupenku do života za prodej přesvědčení a přátel, odešel do nebytí jako hrdina své pravdy. Později mí válečné archívy nabídly hrdinství přetvářky. Slavný rozvědčík Sorge byl veden jako důkaz, že za mezní situace může přetvářka ve službě pravdy uspíšit pád lži. V letech studené války devalvovali rozvědčíci na agenty imperialismu. Mnozí byli dopadeni a potrestáni, někteří po smrti rehabilitováni. Když se oteplilo, zaznamenal jsem ze zpráv, že se objevili i socialističtí rozvědčíci s mírovým posláním. Mnozí byli dopadeni a potrestáni, někteří záhy vyměněni. Potom dobyli rozvědčíci televisi a film. Jen válečných bylo tolik, že jsem nechápal, proč se to s tím Hitlerem tak táhlo. Teď konečně vešli i do české přítomnosti. Předloni rozvědčík Marák, letos Minařík: odhalovali v cizině spiknutí emigrace a domácí oposice proti vlasti. Publicita nasvědčuje, že se mají stát vzorem dnešnímu dospívání. Hlavně ten mladší, který mohl být dík všestrannému talentu (Haló sobota) stejně úspěšným radioamatérem, gymnastou, cyklistou, režisérem nebo hercem, kdyby ho už "dětská fantasie, sevřená navíc v slabém tělíčku" neunášela neúchylně k hodnosti kapitána, "která mu učarovala"; nestihl pouze složit učňovské zkoušky, ale i ve Svobodné Evropě se těšil, jak je udělá po návratu domů, ”aby měl v dotazníku v rubrice povolání hrdý název — instalatér". Jaká možnost pro pamětníka změřit, jak se i ve vývoji hrdinů promítá osvícený čas! Starší o sobě řekl v rozhlase, že nepatřil k přátelům našeho zřízení a míval za přátele ty vyslovené nepřátele. Když konečně prohlédl, rozhodl se napravit chybu tím, že zapojil svou protisocialistickou aktivitu do služeb socialismu. Nejdříve se na Moravě účastnil příprav provokativních věcí, aby získal svtupenku do emigrace; tam pak tajně nahrával telefonické hovory s nepolepšenými přáteli, aby ukázal národu jejich pravou tvář. Pěkně je doběhl! Mysleli, že klábosí s tím starým známým reakcionářem a on už byl tajný revolucionář. Poslouchal jsem ho přesto s pocitem poplatníka, který vyhodil peníze. Za odhalení, že se v emigrací nadává stejně nespisovné jako doma, mi přidělal výchovné starosti. Leckomu neuniklo, že ti zlí přátelé nevolali jeho, nýbrž on je, a že to on kladl sugestivní otázky. Neříkalo se tomu za mého mládí hecování? A nebýval hecíř-žalobník zvlášť přísně kárán učiteli i třídou? A co ta Morava? Nebyla to podpora anebo aspoň nepřekažení trestného Činu? Nespadá to pod nějakou hlavu? či platí v tajných službách jiné hlavy a mravy? Ale co říci dětem, když si začnou hrát na Maráka? Počkej s tím, až budeš rozvědčík? Obrázek na titu ln í stran ě: M üstair (GR) 1 *) Tento fejeton koluje v nespočetných opisech po Praze i mimo ni. [pageend3]Ten druhý o sobě řekl v televisi, že byl vyslán už v září 1968; aby získal vstupenku, nabídl k prodeji materiály, které tu vyfasoval; pak byl sedm let hlasatelem Svobodné Evropy. Na dotaz, zda tam měl přátele, řekl s významným úsměvem, že vlastně ne, čímž naznačil, že je sice měl, ale jen služebně. (Když se rozvědčík ožení, taky to neplatí?) Poslouchal jsem ho s pocitem člověka, který bloudí po vlastním bytě. Za odhalení, že kdosi poslal komusi peníze za jakéhosi Sašu (já znám dva Saši) a že manželka jednoho člověka v Chrudimi chodí ke švadleně do Slatiňan (rozhlas), mě znejistil jako občana. Leckomu neuniklo, že i on jako hlasatel brněnského rozhlasu (Haló sobota) "sympatizoval se vším, co se začalo odvíjet od konce března 68" a pak, když ho uklidnil pohled na tanky v ulicích Brna, "vysílal ze všech ilegálních děr". Pravda, jeho chování "bylo už součástí role" a "texty, které byl nucen číst, mu obracely žaludek", ale co říct lidem, kteří jen ze sympatie šlí k lopatě? Dejte se příště včas k vnitru? A kdo ho proti komu vlastně vyslal v době, kdy i soudruh Husák dával za soudruha Dubčeka hlavu na špalek? Podle Haló soboty několik věrných pracovníků rozvědky a ti to utajili i "před nej vyššími orgány ministerstva, které už byly plně pod vlivem generála Pavla". Ale nebyl on i ministr a jejich náčelník? To se v ozbrojených složkách smí? Tak proč pořád berou kapitána mně, když jsem ani nic nezatajil? A co jim to tam vlastně prodal? Že by tak mladý hoch ohromil tak staré služby nějakou prkotinou? Jsou pak opravdu nebezpečné? Nebo že by jim prodal něco onačejšího? Ale proč potom odhaluje Vaculíka, od kterého by nikdo nic nekoupil, protože co ví, poví nahlas a zadarmo? A: není i na to nějaký zákon? Hlava 1.? A ještě: čím si připlácel vstupenku celých sedm let? Ať myslím jak myslím, nevymyslím, než: tím že štval proti socialismu. Má komorní hlas a so- nomí dikci, jistě si získal stálé posluchače. Co když za ta léta někoho k něčemu naštval? A co když toho jistého za to zavřeli? To ho teď pustí? (Právě čtu, že se tajnými službami zabývá americký Kongres. Můj fejeton chce jen překlenout těch pár dnů, než se jimi bude zabývat Národní shromáždě- ní.) Zlobil mě kdysi agent 007, známější jako James Bond, že dostal od J.Veličenstva právo jednat bezprávně. Měli ho i M.+M.? Kde začíná a kde končí? Kdo ho u nás vydává a komu? Stačí jako Minaříkovi "otec živnostníček, který se dlouhé roky téměř trucovitě vzpíral zdrustevnění", nebo musí být zájemce odpůrcem režimu jako Marák? A kde je — promiňte mi naivitu — záruka, že muži, kteří se musili tolik let přetvařovat, i na pisoáru, si nezvykli? Že ten starší nenatáčí telefony i tu, kde se to nesmí? Že mladší neprohlásí za čas i o dnešních přátelích, že je měl jen služebně? Neboť proboha, co když nám je vrátili jen na oko a dali jim s sebou jako vstupenku něco na prodej, aby je za 7 let vytěžili sami? Že je to absurdní? Když oni ti špioni, kontrašpioni, residenti, agenti, doubleagenti, agenti-chodci i agenti-důchodci, oni dovedou tak skvěle lhát. A čí úklady proti republice mám brát teď vážně? Přece neodvoláme takové borce, když tam nemáme lepší? Co když je Pachman taky rozvědčík, aby odhalil Tigrida? Co když jsou rozvědčíci oba, aby odhalili Pelikána? A co když zrovna ten je náš president residentů? Radši zůstanu při Fučíkovi. Už ten Sorge, kdo ví, co musel prodat, aby měl vstupenku. Zřejmě to nebude profese mého srdce. Ale ani stát, který ji potřebuje, by se s ní nemusel tak chlubit, už kvůli dětem ne. Jako se nechlubí profesí, která je asi stejně potřebná a navíc legální. Aspoň u nás, kde máme pořád trest smrti. Praha, 16.2.1976 2 [pageend4]Halá skupina československých státních příslušníků dorazila za ranního úsvitu na území Spolkové republiky. Průvodci, kteří je přivedli po tajných cestách až k bavorské hranici, se mezitím vrátili, Úředníci v uniformách bavorské pohraniční stráže se ujali utečenců a odvezli je do campu amerických vojenských jednotek, který byl zcela blízko, U vchodu vlála americká vlajka. Na stěně vyšetřovací místnosti visel obraz presidenta Spojených států. Na přivítanou bylo jídlo, americké cigarety, káva. Plni radosti se utečenci objímají. Na tento den čekali již několik let. Pro tento útěk obětovali všechen majetek. Vyslýchajícím úředníkům vypravovali v pochopitelném vzplanutí radostí dokonce i historky o akcích odporu proti vládě v Praze. Uvedli též jména osob, o kterých věděli, že by také chtěly utéci. V novem oblečení a s malým peněžním obnosem, který tu dostali na počinek, nastoupili konečně noví emigranti do autobusu, který je měl dopravit dále do nitra Spolkové republiky. Autobus zahnul do lesního průseku. A potom to přišlo: motorisovaná hlídka zastavila transport. Česká tajná policie tahala násilím muže i ženy z autobusu. Ti, kteří se těšili tak krátkou chvíli ze svého štěstí, se zděsili. Za neurvalých nadávek byli nacpáni do zeleného antonu státní bezpečnosti. Cílem odvozu byla Praha. A tam už byly připraveny protokoly jejich výpovědí, sepsané u stolů amerických vyšetřujících úředníků. Na základě těchto dokumentů nedělala česká justice žádné dlouhé procesy. Většina z nich dostala jednoduše oprátku, zbytek dlouholeté vězení. Nebyl to žádný kidnapping, provedený čs1.komunistickou tajnou policií na území Spolkové republiky. Utečenci prostě nalítli do pasti. Hranice, bavorská 3 Karel Gott und Emil Zatopek spionieren für den osten Kaum zu glauben: Ein berühmter Sportler, ein populärer Schlagersänger und attraktive Filmschauspielerinnen arbeiten für den Prager Geheimdienst. Verraten hat dies Josef Frolik. Ex-Geheimdienst-Chef der CSSR. Er ist zu den Amerikanern Übergelaulen und hat vor dem US-Senats- ausschuß für Innere Sicherheit ausgepackt. QUICK zitiert die aufregendsten Einzelheiten aus dem sensationellen Protokoll. Lesen Sie selbst, was davon zu halten ist Q QUICK [pageend5]pohraniční stráž i členové americké armády — to vše bylo na území republiky v rámci dělby práce tajné bezpečnosti. Včetně pomahačů k tajnému přechodu hranic. (Podobně existuje v SSSR Coca-Cola-Town, kde se mluví výlučně anglicky s americkým akcentem, žije americkým způsobem, platí se dolary — zkrátka vše jako v Americe. Vycvičují se tu sovětští špioni a záškodníci. -Pozn.red.) Dokonalá napodobenina skutečnosti, která je jen několik málo kilometrů dál, za skutečno u hranicí mezi dvěma tak rozličnými světy. Komunistické gestapo umělo dokonce využít výpovědí týkajících se těch, kteří měli režimu až po krk a šilhali po útěku na Západ. Údajní agenti CIA navštívili jednoho po druhém a nabídli jim možnost dostat se na druhou stranu. Jako odměnu požadovali informace pro americkou výzvědnou službu. Kdo se nechal zlákat, těžce doplatil pozdějším zatčením a obviněním ze špionáže, protože údajní agenti CIA nebyli nikdo jiný, než agenti komunistické státní tajné policie. Tyto metody zavedl v padesátých letech tehdejší náměstek ministra vnitra plukovník Prchal- Akce probíhala pod názvem "Operace kámen“. Široce rozvětvený zátah na lidi byl organisován v oddělení B české tajné policie. K tomu říká Frolík před Kongresem USA: "Tato činnost je tak utajována, že o její existencí ví jen několik jedinců. Vede ji plukovník Ivan Ostrovský. Nikdo přesně neví, je-li to Cech nebo Rus. V roce 1945 přišel ze Sovětského svazu do československé armády, do té doby žil v Rusku. Náplní jeho oddělení B/3 je plánování a provádění vražd, teroru a sabotáže." Frolík dále vypovídá o jedné operaci tohoto oddělení, která byla namířena proti Bundeswehru a jeho pověsti v zahraničí. "V roce 1962 byl jeden regiment Bundeswehru přeložen na cvičení do Walesu v Anglii. Čsl.tajná policie připravila pomlouvačnou kampaň, která měla prokázat, že němečtí důstojníci jsou bývalí nacisti, Do Walesu byl poslán český komunistický agent s posláním zohavit na židovském hřbitově hroby a namalovat na ně hakenkreuze. Britské noviny obvinily Němce. Nikdo tehdy netušil, že ve skutečnosti v tom má prsty pražská tajná policie." Tajná služba ostbloku je nasazována i tam, kde by to sotva koho napadlo. Frolík vypovídá, že v roce 1959 bylo rozhodnuto o důležitém zápase mistrovství světa v hokeji ČSR-Kanada právě tajnou policií. Po skončení zápasu Kanada-SSSR, který vyhrála Kanada, se kanadské mužstvo vrátilo do hotelu International. Ministr vnitra Rudolf Barák dal příkaz plukovníku Vladimíru Matouškovi, aby poslal do hotelu na oslavu tohoto vítězství nejhezčí pražská "děvčata" včetně agentek tajné policie. Tyto dámy vykonaly co bylo v jejich silách, takže čsl. tým mohl příštího dne Kanadu lehce porazit 5:3. A Frolík vypovídá dále: Velvyslanec Jiří Götz v Bonnu je důstojník čsl.tajné policie. První tajemník KSČ Antonín Novotný pracoval za Třetí říše pro gestapo a - sensační odhalení o čsl.špionážních metodách nejnovější doby - pro tajnou policii pracují také pánové a dámy zábavních a sportovních podniků. Tak třeba Karel Gott - kdo by v něm tušil agenta? - V tomto případě však šlo o něco jiného: jednalo se - podle Frolíka - o exhibicionismus. S touto skvrnou na vestě prý byl Gott - jak Frolík říká - již kolem roku 1960 přitlačen ke zdi a získán pro služby tajné policie. A dále: roku 1972 “utekl“ do Spolkové republiky, po čtyřech měsících se vrátil a byl nasazen v propagandě. Stal se hvězdou první třídy a česká tajná policie zpívala s ním, A když dříve zaznívaly olympijské fanfáry k poctě Emila Zátopka, pak sí tajná policie v Praze mnula ruce radostí: Čím populárnější bude Zátopek, tím snadněji získá důvěru a informace. To bylo důležité, protože i tento běžec dlouhých tratí byl agentem. Tak to stojí doslova v protokolu Senátního výboru USA. Frolík o Zátopkovi: "Mnohonásobný olympijský vítěz Emil Zátopek je již od časných padesátých let agentem tajné policie, a sice jedním z nejsvědomitějších, protože podával zprávy i o své manželce Daně. Během "pražského jara" byl nasazen jako agent-provokatér, který měl kompromitovat Dubčekův režim a jeho zastánce. Vydával se za velice liberálního a za protivníka komunistů." Tak jako Gott a Zátopek pracuje prý ještě celá řada jiných sportovců a 4 [pageend6]pracovníků v kultuře pro tajnou policii: filmový herec Eduard Kohout, herec Jiří Němeček, filmová herečka Olga Schoberová, zpěvačka Eva Olmerová, autor Jiří Mucha, který žije v exilu v Londýně, varhaník Jaroslav Reiberger, operní pěvec Přemysl Kočí, ředitel Národní galerie Jiří Kotalík, známá olympionistka v gymnastice Eva Bosáková, profesor lehké atletiky Dědic, trenér ledního hokeje Vladimír Zábrodský, šéf čs1.cyklistického mužstva Jindřich Kotal a předseda svazu kopané Rudolf Baloun - ti všichni jsou podle Frolíka špioni. Tito donašeči a agenti tajné policie zásobují špionážní oddělení informacemi, které se doví při svých cestách na Západ, nebo které vyzvědí od návštěvníků Československa. Oddělení “desinformací“ využívá herců, umělců a sportovců také k rozšiřování pověstí, k zaplétání západních politiků do skandálů a k propagování socialismu. Brigáda umělců tajné policie je stále na cestách. Pohostinské hry, turné, výměnné umělecké programy, to vše má sloužit k pronikání do světa a navazování nových kontaktů. Pro českou tajnou policii jsou tito kulturní cestovatelé cenným doplňkem ke špionům, kteří se skrývají pod úřednickou rouškou na velvyslanectvích a konsulátech. Frolík: soudím, že 60 procent personálu československých vyslanectví a konsulátů jsou příslušníky špionážní služby . . . QUICK, Mnichov. VÍDEŇSKÉ SVOBODNÉ LISTY: Rozpad světového komunismu Rakouský spolkový kancléř a předseda socialiatické strany dr.Bruno Kreisky poskytl rozhovor redaktorovi západoněmeckého časopísu "DIE WELT". Dr.Kreisky vyslovil názor, že světový komunismus se nachází v procesu rozpadu, odpadu od centra hnutí. Tento zjev zde už několikrát byl. Poprvé po válce s Titem, potom v Číně jeho asijská odrůda a nyní v demokratické Evropě. Dr.Kreisky současně varoval: To však neznamená, abychom přestali být ostražití! 5 Redaktor západoněmeckého časopisu "Die Zelt" položil dr.Kreiskymu také otázku, zda chce přijmout nabídku komunistů, učiněnou na berlínském kongresu: komunisté, socialisté a sociální demokraté mají spolupracovat. Dr.Kreisky odpověděl: Pánové Berlinguer a Marchais musí vycházet z toho, že lidé odmítají komunistické modely, jaké vidíme ve východní Evropě — a to hrálo při nabídce jistě roli. Ví velmi přesně, že každý, kdo prožil tuto komunistickou skutečnost, kdo ji viděl, nikdy se s ní nesmíří; je-li upřímné, co Berlinguer zastupuje, potom přestává být komunista. Chce-li jím však zůstat, pak bude vinen velkým zklamáním a každý to pozná. Kreisky potom přiznal, že tento vývoj evropských komunistů nepovažuje za definitivní, je možno jej ještě zvrátit. Je však nutno činit rozdíl mezi italskými a francouzskými komunisty. Redaktor potom namítl: Berlinguer popsal v Berlíně svůj model takto: posílení hodnoty osobnosti a osobních a kolektivních svobod a jejich záruk, principů světského nikoliv ideologického charakteru státu a jeho demokratické artikulace, plurality stran a možnosti podle odpovídajících většinových poměrů vyměnit vládu, autonomii odborů, svobodu náboženství, svobody projevu, kultury, umění a věd. Kde je vlastně ještě jeho rozdíl k sociálním demokratům? Dr.Kreisky: Ano, kde jsou ještě rozdíly k liberálním demokratům vůbec? Také konservativní demokraté toto všechno chtějí. Na tom se však ukazuje: světový komunismus se nachází v procesu rozpadu, odpadání od střediska hnutí. [pageend7]6 O pravdě zpívám. Těžká je a rudé pány trochu pálí. Aby se ženy zase smály a rozkvetla naděje, zpívám zpěv pravdy. K šedesátým narozeninám známého exilového básníka Pavla Javora (Jiřího Škvora) vydalo nakladatelství CCC-Haarlem autorovu knihu básní pod názvem "ZEMĚ KŘIŽOVANÁ". Obálku a kresby vytvořil Jiří Kaiser a kniha vyšla za redakce Josefa J.Staňka ve více než opravdu representační úpravě — jako dárek k básníkovým narozeninám. Zde jedna z básní této sbírky na ukázku: Tento zjev zde již několikrát byl: poprvé po válce to bylo s Titem, potom jeho asijská odrůda v Číně a nyní je v demokratické Evropě. Ale to neznamená, že můžeme přestat být ostražití, čím ostražitější budeme, tím více budeme nutit reformní komunisty, aby pokračovali ve své cestě. Čím méně budeme ostražití, tím více usnadníme hru těm, kteří toto všechno provádí jako klamný manévr. Pokud se týká francouzských komunistů, pozoruje kancléř dr.Kreisky jejich vývoj a taktiku zvláště skepticky. Ale ve Francii tvoří socialisté s těmito komunisty lidovou frontu. Kreisky na toto téma odpověděl velmi diplomaticky: pokud došlo mezi francouzskými socialisty a komunisty ke zcela přesně vymezené politické spolupráci, pak jen pro socialistické očekávání, že se ukáží v demokratickém procesu jako silnější. Když nám toto Mitterand poprvé řekl, nevěřili jsme. Nyní to však vidíme, ve Francii se stal zázrak. Poprvé je na levici alternativa, opravdová demokratická alternativa. To bylo možno zřejmě dosáhnout jen takto. Skutečnost, že v Itálii byly jen občanské vlády, vždy konservativní s lehkou tendencí k levému středu, to učinilo komunisty silnými a socialisty oslabilo. To proto, že tyto vlády nebyly schopny uskutečnit společenské nutnosti. Také francouzská socialistická strana dělala jednou takovou politiku — svého Času za Guy Molleta. Komunisté byli stále silnější a socialisté slabší. Dnes jsou socialisté vedoucí a největší stranou Francie. Jistě je Mitterand toho mínění, že spojenectví s komunisty zamezuje mnohým cestu ke komunismu — komunistům jsou odnímány miliony lidí. Proto říkám: Je-li vládnuto konservativně, není to záruka, že komunismus nebude silnější. Nádherný příklad, jak je možno demokraticko-plebiacitárními metodami zvítězit nad komunisty, překonat je, podal Mario Soares: prosadil se proti vojákům, kteří byli ovlivňováni komunisty, kteří působili společně s nimi, kteří měli občas všechnu moc v ruce. Soaresovi se to podařilo s masami lidu na ulici, ve volbách. Vždy znovu šel Mario Soares na ulici. Kdyby bývalí nebylí socialisté tak odvážní a nevsadili všechno na jednu kartu, nebyli by bývali také mohli jít do ulic. A svoje vývody zakončil kancléř Kreisky takto: Kdyby ke mně přišli mojí straničtí přátelé a řekli, "my chceme všechny vyzvat, aby s námi demonstrovali za svobodu vězňů v Chile, za svobodu ve Španělsku”, pak bych řekl, že mám tento návrh: Ano, demonstrujte společně se všemi, ale jen pod jednou podmínkou: že jsou také ochotni demonstrovat proti deportacím do ústavů pro duševně choré a za osvobození vůdců českého jara. Dostanete-li k tomu komunisty, pak jste vykonali velkou výchovnou práci proti komunismu, pak jste prokázali velikou službu věci demokracie. Je-li kdo ochoten všude a neotřesitelně bojovat proti neprávu, pak jej nemohu odmítnout. Na poslední, velmi důležitou otázku, byla s napětím očekávaná odpověď dra Kreiskyho málo nadějná. Redaktor: Věříte, že vývoj evrokomunismu bude mít vliv na východoevropské státy? Kancléř: Bude mít vliv, ale diktatury jej pravděpodobně udusí. [pageend8]Aby tví, země, dělníci už nezdvihali k nebi pěst, aby se čestným vzdala čest a uvěznili vězníci. Pavel Javor se narodil v Martinicích u Votic. Vystudoval a dosáhl doktorátu na Universitě Karlově v Praze, Za války byl pronásledován Gestapem, po válce se stal redaktorem Českého slova. Když na něho byl v roce 1948 vydán zatykač, uprchl před komunisty do západního Německa a odtud emigroval o dva roky později do Kanady, pracoval v rozhlase a 12 let působil jako profesor slavistiky na universitě v Montrealu. Již v Československu vydal šest sbírek básní, v exilu je rozmnožil o dalších deset. Aby se dětem vrátil smích ulétlý kamsi se skřivánky, aby psal osud lepší stránky do nejkrásnějších z českých knih, zpívám zpěv pravdy. Aby stál dělník za ponkem a stejně hrdě sedlák v poli, abychom se už nemuseli třást před kdejakým holomkem! Aby měl člověk lidsky rád, kdo poníženě ruku líbal, aby se více neohýbal a nepoznal, co je to hlad. V Praze-Dejvicích Na Mlýnku se staví hotel Ústředního výboru komunistické strany. Bude to jedna z nejvýpravnějších a nejdražších staveb v Praze: náklady jsou rozpočteny na jednu miliardu korun. Jen speciální zařízení pro přívod tepla a elektřiny si vyžádá investice za 100 milionů korun, ostatní Částky pak shltnou přepychové pokoje, restaurace a zimní zahrada. Co vše se neudělá pro hosty Ústředního výboru Komunistické strany Československa! Panstvo potřebuje luxus. LISTY, Řím: 7 Podle Čs.poradního sboru v západní Evropě má pražská Správa K2 FSZS (federální správy zpravodajských služeb) za úkol: hanobení exilu, jeho rozpracování, usilovné vyvolávání rozporů mezi krajany a exulanty, rozklížit exil a za žádných okolností nepřipustit jeho sjednocení. Poradní sbor získal doklady o tom, že v nejbližší budoucnosti se čs.komunistická rozvědka soustředí na rozvracení krajanských a exilových organisací, především v hlavních centrech. Tomuto účelu bude sloužit převážně Čs.ústav zahraniční v Praze a jeho orgán "Čs,svět". Jistou roli má sehrát také Matice slovenská. Na vedoucí místa těchto dvou organisací byli dosazeni spolupracovníci STB. Pronikání do našich spolků a organisací se má stát prostřednictvím osob mezi krajany a uprchlíky, kterým režim poskytuje výhody, na příklad umožní návštěvu příbuzných v republice, poskytne ochotně visum k návštěvě příbuzného v zahraničí, naváže obchodní styky a pod. V některých případech nabídne úplatky. Za tyto služby požaduje protislužby. KANADSKÉ LISTY, Toronto: KLUB NOVÝCH v Kanadě, který vydává Kanadské listy, oslavil v červnu tr. deset let svého trvání. Blahopřejeme k narozeninám a přejeme další úspěchy. [pageend9]SLETOVÝ VOLEJBALOVÝ TURNAJ se konal v Curychu dne 3,července u příležitosti IV.Sletu československého sokolstva v zahraničí. - Jako již před čtyřmi roky ve Vídni měl také tento turnaj mezinárodní charakter. Kromě švýcarských oddílů se zde představila družstva z USA, Paříže a Vídně. Turnaj se uskutečnil pod patronátem amerického sokolského ústředí a curyšské tělovýchovné jednoty, jíž patří dík za zajištění nejlepší haly v Curychu, haly Allmend. Hlavním organizátorem byl volejbalový oddíl Sokol Curych. — Turnaj překvapil dobrou sportovní úrovní a těšil se pozorností veřejnosti a též představitelů města Zürich a švýcarského volejbalového svazu. Na prvních třech místech se umístily oddíly: ženy: 1) Vídeň župa, 2) Bern, 3) Basilej; Muži: 1) Lucern, 2) Curych I, 3) Bern. Volejbalový oddíl Sokol Curych děkuje touto cestou všem aktivním hráčům, divákům a organizátorům za jejich účast a pomoc. K.ŠOREJS, VO Sokol Curych TELEFONNÍ PROVOZ MEZI PRAHOU A ŠVÝCARSKEM. Zatímco účastníci švýcarské telefonní sítě mají již delší dobu možnost automatického spojení s telefonní sítí některých větších měst v Československu, mají nyní tuto možnost i účastníci telefonní sítě v Praze. Mohou si sami doma vytočit kterékoliv švýcarské číslo. Vytočením čísla 90 se napojí na mezinárodní síť, do Švýcarska se dostanou vytočením dalšího dvojčíslí 41, potom následuje číslo švýcarské místní sítě a konečně vlastní číslo účastníka. Za tříminutový rozhovor je vysazena sazba "pouhých" 54,- korun. ŠVÝCARSKO ZOSTÁVÁ DRUHOU NEJBOHATŠÍ ZEMÍ NA SVĚTĚ. Podle výsledků hospo- dářského obratu na jednoho obyvatele za rok 1975 je pořadí nejbohatších zemí na světě následující: 1) Kuvajt, 2) Švýcarsko, 3) Švédsko, 4) Norsko, 5) Dánsko, 6) Spojené státy, 7) Spolková republika Německo, 8) Francie, 9) Kanada, 10) Belgie. V dalším pořadí následují: Luxemburg, Austrálie, Holandsko, Finsko, Rakousko, Island, Japonsko, Saudská Arábie, Nový Zéland, Velká Británie . . . ÚBYTEK POČTU OBYVATEL VE ŠVÝCARSKU. Stalo poprvé po padesáti letech, že se ve Švýcarsku snížil počet obyvatel. Celkový počet obyvatel Švýcarska na počátku roku 1976 se odhaduje na 6 333 200 osob, což je o 42 300 osob méně, než byl stav na začátku roku předešlého. Je to zhruba 0,7 procent. Písmenko, které zůstalo v nápisu neviditelné, bylo první E ve slove zelenina. 8 OBČANÉ ZEMÍ S KOMUNISTICKÝM REŽIMEM SI RADÍ: Nepřemýšlej! Přemýšlíš-li, nemluv! Mluvíš-li, nepiš! Píšeš-li, nepodepisuj! — Podepsal jsi? Tak se nediv! GUSTÁV HUSÁK dostal předvolání k vojenskému cvičení. Jednak se rozčilo- val, že si kdo dovoluje jeho předvolat na vojenské cvičení, za druhé nerozuměl označení TR H5, což mělo být místem, kam se má dostavit. Jeho tajemník mu neuměl poradit, sám tomu nerozuměl. Až jeden vysoký vojenský činitel mu prozradil, kde se nachází místo, kam se má dostavit: Tálinský rybník, hejno 5. stála dlouhá fronta. Stála tam až do setmění. Když se nápis rozsvítil, zůstalo jedno písmeno — jak to už u neonových nápisů bývá — neosvětleno. Fronta se rázem rozutekla a před obchodem nezůstala živá noha. Které písmeno zůstalo neviditelné? Prozrazujeme to dole na této stránce, ale pokuste se sami to zrádné písmenko najít. ZMRAŽENÉ MASO ZELENINA MADE IN CZECHOSLOVAKIA. Před obchodem v Praze, který byl označen nápisem [pageend10]technické monstrum STERN Průmyslový Wuppertal v Severním Porýní-Vestfálsku se může pochlubit technickým monstrem, které existuje jen zde a nikde jinde: městskou visutou dráhou. Letos v květnu oslavila už 75 let svého úspěšného provozu. Její první etapa byla otevřena 1.března 1901 a pak 24.května téhož roku delší trasa s několika nádražími. Jeden kronikář zaznamenal, že císař Vilém II. pozoroval dráhu "s upřímným potěšením". Ale tvrzení, že se Veličenstvo trochu zlobilo, protože tento zázrak nestojí v Berlíně, je poněkud přehnané. Berlínu byl totiž tento projekt Eugena Langena z Kolína nad Rýnem také nabídnut. Ale berlínští radní jej odmítli jako příliš riskantní. Dali raději přednost vozidlům, kde jsou kola pod vozem a ne nad ním. Původní visutá dráha měla být zavěšena na dvou kolejích. Ale již tehdy přišli technici brzy na to, že stačí jednokolejový systém, jehož výhodou je, že vozy jsou pohyblivější a v zatáčkách se mohou vyklonit až do 15 stupňů a tím vyrovnat odstředivou sílu. A tak se vagony dodnes natřásají, když projíždějí ostrými zatáčkami nebo když se je rozdovádění fanoušci pokoušejí při návratu ze stadionu z legrace vykolejit. Stačí silnější ruka, aby celý vlak na nádraží rozkývala. Ale přesto se nemůže nic stát. Vozy jsou tak zavěšeny, že z koleje vypadnout nemohou. I dnes oslavují páni radní visutou dráhu jako nejspolehlivější dopravní prostředek na světě. Ale jednou došlo přece jen ve Wuppertalu k nehodě. Prvního května 1917 shořely mezi dvěma stanicemi pojistky a vozy 13 a 26 zůstaly viset na volné trati. I když svítila červená, hnal si to řidič Zimmermann v dalším vlaku klidně dál a nemohl pak vlak včas zabrzdit. Visutá dráha dosáhne totiž rychlosti až 60 km/h. Jeho motorový narazil do stojícího vagonu, který vyletěl z kolejí a spadl do řeky Wupper. Třem cestujícím a průvodčí se však vůbec nic nestalo. Kronika dráhy označuje tuto srážku za jedinou těžkou provozní havárii — s výjimkou případu studenta Hollandse. Ten chtěl v prosinci 1904 dostihnout rozjíždějící se vlak, přeskočil mříž a pádem z desetimetrové výšky si zlomil vaz. Jinému případu se wuppertálští občané mohli jen smát. Mladá slonice Tuffi měla podniknout 21.července 1950 cestu visutou dráhou jako reklama pro cirkus Althoff. U okénka na nádraží Alter Markt si sama pěkně koupila jízdenku 9 [pageend11]a nastoupila do vagonu, Když se vlak rozjel, zmocnila se jí panika. Tvrdou hlavou rozrazila sklo a plech vagonu a vyskočila — do prázdna. Za několik minut ji už ošetřovatelé vytahovali 2 řeky, která tu je jen po pás hluboká. Tuffi se vůbec nic nestalo. V září 1968 mohli wuppertálští občané ocenit, co pro ně visutá dráha znamená. Tenkrát narazilo nákladní auto do pilíře visuté dráhy a ocelová kon- s rukce se s rachotem zřítila na ulici. Nikdo nebyl zraněn, ale trvalo deset týdnů, než byl zcela zažehnán zmatek, který tato nehoda způsobila v městské dopravě. QUICK KRÁL SLUNCE IDI AMIN a I diktátoři si přivlastňují titul presidenta. President afrického státu Uganda, v poslední době neslavně proslolý Idi Amin, je muž neobyčejně nápaditý a nenormálně výstřední. Své ministry chce přijímat výhradně vsedě — na trůně nezvyklé formy. Když se tento politik těžké váhy a častého Šprýmu dočetl v jakési moudré knize, že Ludvík XIV., osvícený Král Slunce, přijímal mocné pány své říše na záchodě, zachtělo se mu něčeho podobného. Objednal si proto u pařížského výtvarníka a sochaře Michela de La- coura královský "trůn" s příkazem, aby byl nejen umělecky tvarovaný, ale aby také odpovídal mohutným rozměrům afrického potentáta. Cenný náklad byl mezitím dopraven zvláštním letadlem z Paříže do Aminový metropole Kampaly. A jako přídavek byla doručena uniforma pážete z doby nebožtíka Krále Slunce. "Trůn" ve tvaru dlaně vytesané z jediného kusu mramoru, má připomínat budoucím generacím moudrého ugandského presidenta. Jiný sochař mezitím zhotovuje pomník, kterému se má dostat v Kampale důstojného umístění: Idi Amin Dada na "trůně" přijímá své ministry. Ani po nezdařeném atentátu neupustil Amin od svého plánu. M a » W M 10 [pageend12]SNĚŽNÝ ČLOVĚK Z WASHINGTONU Americký „yeti,, se jmenuje „sasquatch,, , žije (prý) ve Skalistých horách na hranicích mezi Kanadou a Spojenými státy (v počtu asi tisíc exemplářů!), živí se rostlinami a malými hlodavci. Lidé, kteří ho údajné spatřili nebo si všimli jeho obrovských stop, o tom neradí mluví, aby nebyli považováni za blázny. Nepatrné hrstce lidí se prý podařilo ho vyfotografovat a nafilmovat. Americký protějšek legendárního yetiho z Himalájí má úctyhodnou postavu - měří přes dva metry neohrabaně se pohybuje, je porostlý srstí po celém těle, vyjma na dlaních a chodidlech (jejich tvar je nápadně podobný lidským, i když jsou třikrát větší). Renzo Cantagalli, florentský novinář, shromažďoval mnoho měsíců dokument o této záhadné bytosti, důkazy, že nejde jen o výplod lidské fantazie, ale o skutečného živého tvora. Někteří vědci považují yetiho a sasquatche za izolované zbytky předchůdců člověka, kteří ustrnuli ve vývoji. Jiní v nich vidí prostě opice, přímé potomky Gigantopitheka, který žil před 500 000 lety. Nejodvážnější odborníci vyslovují názor, že v odlehlých koutech naší planety mohly přežít zbytky lidí neandrtálských. Neandrtálci ovšem žili jen v Evropě, v Asii a na některých místech v Africe, ale do Ameriky mohli proniknout po pevninském mostě, který před 60 až 80 tisíci lety spojoval Nový svět s Asií. Podobný osud tvorů, o nichž se dlouho nevědělo, že vůbec existují, není tak docela vzácný. Gorila například vstoupila do vědeckých análů teprve před 129 lety; teprve roku 1938 se zjistilo, že v moři kolem Madagaskaru žije ryba Coelanthus, o níž se soudilo, že vyhynula před 70 miliony let. Rovněž o pandovi velkém se ještě před 60 lety všichni domnívali, že byl definitivně vyhuben. Zdá se, že pro sasquatche - pokud ovšem existuje - teď jeho dlouhé období inkognita končí. Je mu na stopě až příliš mnoho lovců, kteří se ho chtějí zmocnit živého či mrtvého. Antropolog Washingtonské státní university Grover Krantz například otevřeně říká, že nepokládá sasquatche za nadaného inteligencí, a že by tedy neváhal ho z vědeckých pohnutek zastřelit. Nebylo by ovšem radno, aby to učinil v okrese Skamania ve státě Washington. Tamější orgány se totiž usnesly, že sasquatch musí být nějak spřízněn s člověkem, a stanovily na jeho eventuální zabití vysokou peněžní pokutu a vězení do pěti let. PANORAMA 11 [pageend13]Miláčku, ještě se na mě zlobíš? MAGAZINÉRIE KTERÉ VĚCI JSOU NEJLEPŠÍ NA SVĚ TĚ? ZDRAVÁ KREV, ZOCELENÉ ŠLA A SILNÉ NERVY. B. Anerbach JEN KDYŽ ZDRAVÝ OCHOŘÍ, VÍ CO MĚL. Th. Carlyle KAŽDÝ LÉKAŘ MA SVOU OBLÍBENOU CHOROBU. H. Fielding TUČNÍ LIDÉ KRÁTCE ŽIJÍ, ALE DÉLE JEDÍ. S. J. Lec TÉMĚŘ VŠICHNI LIDÉ UMÍRAJÍ NA SVÉ LÉKY, A NÉ NA SVÉ CHOROBY. Moliére RÁNY, KTERÉ SI ČLOVĚK ZPŮSOBÍ SAM SE TĚŽKO LÉČÍ. W. Shakespear KDYŽ CHCE ČLOVĚK ZABÍT TYGRA ŘÍKÁME TOMU SPORT, KDYŽ TYGR CHCE ZABÍT ČLOVĚKA JE TO BESTIA LÍTÁ. G. B. Shaw NO. A PAK JSEM DOSTAL SMYK! gramofonová deska PÍSNIČKY ROKU 68 cena fr.20.-, dodá vám ji magazín, zwischenbächen 145, 8048 zürich 12 přejdi jordán je jenom jedna jediná kdo je vrah dobře míněná rada zlej se táta, táto . . . modlitba pro martu píseň za padlé jsem pro krysař pět lásek držet hubu držet krok tajga blues by neměla chybět ve vaší diskotéce obsahuje originály písní, které jsou historickým dokumentem: [pageend14]kmotři EPOCA Filmové pokračování slavného Kmotra sklízí u diváků ještě větší úspěchy než první díl dramatického líčení poměrů v italsko-ame- rlcké mafii. Ať mají filmy Francise Forda Coppoly uměleckou hodnotu větší nebo menší, nesporná je jejich hodnota dokumentární. A jsou aktuální i časově: Cosa nostra, podle bývalého ministra spravedlnosti USA Ramseye Clarka "nejmocnější korporace na světě", dovršuje sto let svého působení. Ze skupiny izolovaných banditů nebo gangů, spojených jen poutem "omertá", naprosté mlčenlivosti před zákonem, se v USA vyvinulo společenství 24 "rodin". Pracuje pro ně na 10 000 lidí. Jejich zisky — citujeme opět Clarka — se pohybují kolem 12 miliard dolarů ročně, činí tedy zhruba tolik, jako zisky General Motors, General Electric, Standard Oil, IBM, Texaco, Chrysler a Ford dohromady. V Příručce newyorských detektivů z roku 1870 se ještě slovo mafie neobjevuje. Najdeme tu pohrdlivý termín "dago" (z Diego), který označuje chudé přistěhovalce italské a španělské. V jedné poznámce se praví, že zločinecké organizace jsou zatím většinou irské, ale jiné národnosti začínají nabývat vrchu: "Některé evropské vlády mají ve zvyku posílat své bandity do tohoto přístavu, kde se jim nabízejí nové možnosti." James McCabe ve Světlech a stínech života rýsuje tento obraz zločinnosti v sedmdesátých a osmdesátých letech v New Yorku: "Kategorie, která se obecně pokládá za profesionály, čítá asi 3000 osob. Pak je tu 5000 dam pochybné pověsti, 700 výčepů a 600 hráčských doupat." Nejhorší kriminálníci, "roughs", jsou zpravidla cizího původu a kralují hlavně v newyorském přístavu. Roku 1871 bylo v New Yorku zavražděno 42 osob. Chybělo tedy ještě označení. Ale technika již fungovala přesně. Italští přistěhovalci, lidé nevzdělaní a zvyklí na útlak, vykonávající nejhrubší práce, byli mafií do jisté míry chráněni před nepřátelským prostředím, ale zároveň vykořisťováni. Kdo nespolupracoval, zmizel v přístavu beze stopy. V Chicagu byly podmínky přistěhovalců nejhorší. Roku 1840 tu žilo jen 4500 obyvatel. Roku 1880 jich bylo půl milionu a většinu z 10 000 cizinců tvořili Italové. Byla to masa lidí nezaměstnaných, vyhladovělých, tuberkulózních. Jaké možnosti se jim nabízely? Těžká a špatně placená dřina, sbírání odpadků, žebrota. 13 [pageend15]Dagové byli mezi dvěma mlýnskými kameny: z jedné strany irské gangy, z druhé strany policie, zkorumpovaná tehdy skrznaskrz. Italských protizákonných spříseženectví vzniklo hned několik (kromě mafie to byla hlavně Camorra, v níž převládali Neapolitani a Černá ruka). První o mafii veřejně promluvila jedna newer1eánská porota v souvislosti se zavražděním Vincenza Ottumva dne 24.ledna 1889. "Mafie," Čteme ve zprávě, "je tajná organizace, která se poskvrnila nejhanebnejšími zločiny a dovedla vždy umlčet svědky." To jméno vybuchlo jako bomba. Tisk osočoval Italy z "fyziologických sklonů ke zločinnosti". Vládní výbor pro přistěhovalectví navrhl uzavřít hranice. Oficiální italská místa se ovšem rozhořčeně ohrazovala proti "rasismu" Spojených států a na počátku devadesátých let hrozilo dokonce vážné narušení mezistátních vztahů, když po zabití policisty irské národnosti dav lynčoval 13 z 18 členů italského gangu, kteří byli z tohoto činu obviněni, ale pro nedostatek důkazů osvobozeni. Je možné, že kdyby se problém přistěhovalectví tenkrát bez otálení nějak řešil, nebyla by se mafie vůbec vyvinula. Ale Amerika k němu zůstala necitlivá. Na přelomu století už byla Cosa nostra kodifikovaná skutečnost. V New Yorku vládly dvě "rodiny", které spolu dobře vycházely: jednu vedl Vito Cascio Ferro a druhou Giuseppe Morello. Brzo se k nim připojila třetí, jejíž hlavou byl Francesco Uale (Frank Yale). V Chicagu sídlil Giacomo Colosimo, zakladatel klanu Torrio-Capone. Nadarmo už hřímali muži zákona proti Latincům. Vedlo to jen k tomu, že někteří "mafiosi" nahradili svá italská příjmení anglosaskými pseudonymy. Ferro, Morello a Uale byli první skuteční "kmotři". Ze Sicílie importovali strukturu a zásady "rodiny". Morello si za náměstka zvolil švagra Ignazia Lupa, jeho "caporegime" se stal Giuseppe Fontana. "Don" se vyhýbal násilí, pokud to šlo, snažil se být nenápadný. Věděl, jak zacházet s obchodníky, aby prospěch měly obě strany. Ferro a Uale byli sice marnivější, ale počínali si také rozvážně. Základním cílem dohody rodin bylo přemoci irskou nadvládu. V těchto letech se Cosa nostra také poprvé frontálně střetla se zákonem. Představitelem zákona byl Giuseppe Petrosino, salernský rodák, nyní ctižádostivý newyorský policista. Poměrně snadno vyřídil Černou ruku, ale uvědomoval si, jaký je rozdíl mezi touto organizací venkovských zločinců přesazených do velkoměsta a mafií. Věděl, že Cosa nostra musí být zasažena přímo do srdce, 14 [pageend16]a to bylo na Sicílii. Přijel do Palerma 28.února 1909, pod nepravým jménem. Byl očekáván a 12.března večer na náměstí Piazza Marina zabit. To byl důležitý obrat. Mafie se v USA rychle rozrůstala a brzy mělo každé americké město jednu nebo několik "rodin". Nej pros lulej Ší postatou tohoto fin de slede byl Kalabřan Colosimo, usedlý v Chicagu od roku 1885. Získal si velký politický a odborový vliv mezi metaři, s nimiž sám deset let pracoval. Postupně získal řadu nevěstinců, heren, hotelů a restaurací. Jeho Café Colosimo, otevřené roku 1910, mělo pověst salonu Ameriky, kde se scházela nejvybranějSí společnost. K pravidelným hostům patřil Enrico Caruso. "Diamantový Giacomo*1, jak Colosimovi přezdívali, byl na tehdejší dobu nesmírný boháč s ročním příjmem půl milionu dolarů. Měl v rukou 30 procent chicagské prostituce. Ale s bohatstvím je příliš mnoho starostí. Proto si Colosimo povolal k sobě do New Yorku nadějného synovce, mladíka usedlého a sčetlého, jménem Johnny Torrio. Tomu bylo souzeno stát se prvním manažerem mafie. Při vypuknutí první světové války vstoupila Cosa nostra do nejdelikátnější fáze svého vývoje: přešla ze stadia "řemeslného" do stadia "průmyslového". Torrio přijel do Chicaga ve chvíli nejvášnivější polemiky o prohibici. Sicilan okamžitě pochopil, že dosavadní výrobce lihovin by s výhodou mohla nahradit jiná organizace a s ďábelskou mazaností financoval v dohodě s republikány abstinenční kampaň. Za tři roky vydělal v ’’suché” Americe na své mizerné kořalce víc než jeho strýc na prostituci a v restauracích za celý život. Dařilo se mu dobře natolik, že ho dostali do svízelné situace jednak závistiví irští rivalové, jednak starý Colosimo, který už chtěl alkoholového kontrabandu ponechat . Torrio požádal o pomoc muže, kterého dobře znal z newyorské bandy Five Points. Dával si říkat Švihák Brown, ale správně se jmenoval Alfonso Capone. Během svých prvních pěti let v Chicagu povraždil kdekoho z šéfových nepřátel, včetně strýce Colosima, a když nakonec Torrio, sám znechucen tou krvavou lázní, abdikoval, převzal všechny jeho záležitosti. 15 [pageend17]Giacomo Colosimo Lucky Luciano Francesco Uale Žádné jméno nevypovídá o povaze amerického gangsterismu víc než jméno Al Capone; o povaze gangsterismu, nikoliv mafie. Staří "kmotři" z New Yorku, z New Orleansu, ze St.Louis a odjinud neschvalovali vulgární a nebezpečný styl tohoto svého partnera. Se stále větší nedůvěrou pozorovali, jak likviduje Gennovu bandu, pak Hymieho Weisse, potom Guse Morana v proslulém masakru v roce 1929. Neschvalovali jeho bombastické vystupování na veřejnosti a nezřízený osobní život. Varovali ho a nakonec roku 1930 pomohli FBI dostat ho v daňovém procesu za mříže. Rok 1930 byl v dějinách mafie rozhodujícím zvratem. Nepadl v něm jen Al Capone, ale také stará garda donů, kteří působili v Americe jako na Sicílii, bez přihlédnutí k jiným podmínkám. Toho roku totiž vypukla válka mezi newyorskými klany Joa Masserii a Sala Maranzana, jež skončila rok nato takzvanými sicilskými nešporami. Předáci, kteří z tohoto zápasu vzešli, patří ještě do současnosti. Jak Masseria, tak Maranzano svými metodami už na prudce se měnící situaci nestačili. Mluví-li se v této spojitosti o revoluci, mají na ní zásluhu ctižádostiví mladí "mafiosi" ve službách starých donů, totiž Lucky Luciano a Frank Costello. Rozmrzeni vleklou válkou dohodli se na jaře 1931 s Maranzanem na odstranění Masserii, a když se ukázalo, že poměry se tím nijak nezlepšily, uzavřeli komplot i proti Maranzanovi. Jejich hlavním spojencem byl boss nejsilnější židovské banky v metropoli Mayer Lansky a další vzbouřenci v mafii po celých Spojených státech. Maranzano byl zabit čtyřmi muži převlečenými za policisty 10.září 1931 ve své kanceláří. Téměř současně s ním přišlo o život asi čtyřicet dalších donů starého ražení ve všech centrech USA. Cosa nostra dospěla, přetrhla pupeční šňůru s rodnou Sicílií. Osobnost Lucky Luciana by si jistě zasloužila zvláštní studii. Zrušil úřad nejvyššího šéfa a místo něho zřídil jakousi radu starších, dal větší váhu funkcí poradce, mj. také proto, aby chránil "vojáky" před svévolí dona, dal příležitost k většímu uplatnění jižanům nepocházejícím ze Sicílie, uzavřel spojenecké svazky s gangstery jiných národností. Místo územního rozdělení zavedl dělbu podle sféry působnosti (Frank Costello měl politické konexe a hazardní hry, Luciano sám si nechal prostituci a omamné jedy). Ale skutečně mistrovským dílem Lucianovým bylo proniknutí do Demokratické strany, k němuž mu ovšem dopomohl Frank Costello. Za pět let si dokázal k sobě připoutat spoustu vlivných činitelů, ba dokonce navázat kontakt s Bílým domem a stát se jedním z nejmocnějších lidí v Americe. Překročil svůj zenit roku 1936, kdy byl zásluhou pozdějšího newyorského guvernéra a poválečného presi- dentského kandidáta Thomase Deweye postaven před soud a pro využívání prostituce odsouzen ke třiceti až padesáti letům vězení. Dodnes není jasné, proč vlastně neuprchl jeho náměstek Vito Genovese. Říká se, že existovala nějaká dohoda mezi mafií a Demokratickou stranou. Jisto je tolik, že Lucky Luciano dále řídil své království ze žaláře a že za druhé světové války dal svou orga- nisaci k disposici vládě USA. Za tyto služby dostal po válce svobodu, musel se však vystěhovat na Sicílii. Zemřel roku 1962 v Neapoli na infarkt a až do 16 [pageend18]smrti se kolem něho točily tajuplné mezinárodní machinace. Lucky Luciano by se pravděpodobně nestal tím, čím byl, bez Franka Costel- la. Pokud se dá říci, že z těch dvou jeden nad druhého vynikal, pak by to byl spíš Costello. Tento diplomat, podnikatel, finančník a teoretik patrně také svým příkladem nejvíc ovlivnil dnešní generaci kmotrů. Za jeho faktické vlády v letech 1936 až 1957 poklesl počet násilných zločinů a zvýšila se legální nebo pololegální Činnost mafie, například operace s hracími strojí. Když se z Itálie vrátil Vito Genovese, když senátor Kefauver roku 1951 zahájil šetření o mafii a zejména když demokraté v letech 1952 a 1956 prohráli presidentské volby, přišel čas k jeho odchodu. Dodalo mu pak zejména to, že odmítl zapojit se do obchodu s omamnými jedy. Roku 1957 proti němu Genovese zosnoval atentát, který jenom zázrakem nevyšel, a Costello moudře odešel do ústraní. Zemřel před dvěma roky pokojně v newyorské nemocnici jako kmotr, který se dožil nejvyššího věku (81) a nahromadil největší jmění. XXXXXXXXXXXXXXXXXXXX SCANORAMA, Stockholm kouzelná hora Jednou v létě vystoupil v Kiruně — městě ležícím 145 kilometrů severně od polárního kruhu ve švédském Laponsku — z letadla jistý japonský obchodník, celý zabalený do kožešin. Rázem jako by se octl v peci: přímo do tváře mu dýchla vlna dvaatřiceti- stupňového horka. "To musí být nějaký omyl," zalapal po dechu. "Kde jsou metry sněhu, kde jsou sobí, kde jsou sáně s psími po- tahy?" - Zástupce státních rudných dolů, který ho na letišti uvítal, se jen usmál: "Jen to tu vydržte pár měsíců. V zimě budeme mít čtyřicet pod nulou a sněhu na dva metry." Japonec se mohl později opravdu přesvědčit, že Kiruna není rozhodně nic obyčejného. Teplota tu kolísá mezi vysokou pecí a chladničkou. Je to nejrozsáhlejší městská oblast na světě — prostírá se na dvaceti tisících Čtverečních kilometrech, což je skoro polovina Švýcarska. Má pětasedmdesát kilometrů dlouhé "městské jezero", nesmírné plochy pralesa a tundry a navíc ještě nejbohatší ložiska železné rudy na světě — přes tri miliardy tun o vysokém obsahu železa, které jen čekají, aby je pohltily hladové krky vysokých pecí. Většina této rudy je necelý kilometr od středu města v jediné hoře. Jmenuje se Kiirunavaara, coz v laponštině znamená Tetřeví hora. Zdvihá se terasovitě (důsledek pětasedmdesátileté těžby na povrchu i pod zemí) jako nějaký mayský chrám a její zjizvený vrcholek ční tak vysoko, že čtrnáctiposchoďová správní budova na úpatí vypadá jako trpaslík. Před staletími, než horníci odkopali přes 100 metrů jejího vrcholku, měla hora místo čapky výchoz tmavé rudy, která přitahovala blesky z nebe jako obrovský magnet. Kočovní Laponci, kteří byli původními obyvateli této oblasti, vrcholek hory uctívali a kladli jako oběti k jejímu úpatí sobí kosti, aby usmířili rozhněvané duchy. Ale teprve v 17.století se zpráva o kouzelné hoře donesla až k uším švédského krále ve Stockholmu. Nějaký čas se jeho lidé snažili posílat rudu 17 [pageend19]v sáních tažených soby do baltského přístavu Lulea, ležícím asi 250 kilometrů na východ odtud, Brzy se však, ukázalo, že doly jsou příliš vzdáleny, že Lulea je příliš často zamrzlá, že dodávané rudy je příliš málo — a černý poklad byl tedy ponechán, aby dále dřímal pod horou. Teprve železnice způsobila, že se ruda začala z Kiruny valit proudem. Koncem minulého století se začalo se stavbou, která měla kolejemi spojit Kiru- nu s norskou rybářskou vesnicí Narvik, ležící 130 kilometrů k západu, kde Golfský proud udržuje vodu ve fjordu po celý rok nezamrzlou. Stavba železnice přišla na 15 milionů dolarů a stála desítky životů, ale v listopadu 1902 zarachotil první vlak naložený rudou na narvickém nádraží. Byla to událost, která udělala z rybářské vesničky Narviku světový přístav a která změnila Kirunu z nehostinné osady ve vyspělé evropské hornické město. Dnes jezdí horníci do Kiirunavaary do práce v autobusech, které mizí z asfaltové silnice, sestupující spirálovitě 800 metrů pod původní vrcholek, do nitra hory. Nesčetné tmavé chodby odbočují na obě strany a řidiči, kteří se orientují podle směrovek bíle namalovaných na stěnách tunelů, "mrkají" světly na křižovatkách jako při noční jízdě na povrchu země. Hluboko v neosvětlených bočních chodbách rvou vrtací stroje. Každého tohoto obra řídí jeden člověk tak jemně, že máte dojem, že sledujete zubního lékaře připravujícího zub k zaplombování. Jenom jejích těžké "ušní klapky" prozrazují, jak nesnadný je jejich úkol. Každý sedí sám ve tmě po celé hodiny na stroji, jehož decibelová intensita se rovná startujícímu Boeingu 747. "Ne- jenomže slyšíte ten randál," říká Sigge Olofsson, který 34 ze svých 60 let strávil pod horou. "Cítíte ho celým svým tělem." Místa vrtů předem přesně označili inženýři. Do vrtů se pak napumpují tekuté výbušniny a odpálí se* Uvolněnou horninu odebírají obrovské nakládače, které ji vrhají do spádové vertikální šachty k hlavní dopravní tepně. Tam je hornina odvažována obrovskými násypnými koši do osmnácti vozíků úzkokolejky, která jezdí podle přesného jízdního řádu, takže na nejfrekventovanějšich místech následují vlaky za sebou jen v dvouminutových intervalech. Hornina pak přichází do drtičů a potom už je nákladními výtahy dopravována na povrch ke konečnému třídění a drcení. Celá operace je řízena pomocí počítačů z podzemního hlavního stanu, který se svými blikajícími barevnými světly, přepínači, měřícími přístroji a spoustou dalších světélkujících přístrojů připomíná scénu z filmové detektivky. Za celou tou hladce běžící automatizací je však všudypřítomné a stále citelné nepřátelské napětí mezi člověkem a horou. Tři a půl tisíce kirunských horníků je parta tvrdých chlapů: širokoplecí švédové, z nichž někteří jsou potomky barabů, kteří tu před pětasedmdesáti lety stavěli železnici; jako ze skály vytesaní Finové z blízkých pohraničních oblastí a pár tuhých Laponců, kteří vyměnili léta kočování po povrchu země za život v podzemí. Jazyky a zvyky jsou rozdílné, a přece se skupiny mísí tak snadno jako tři jazyky, jimiž se ve městě mluví* Hornictví v Kiruně je často věcí tradice: hora živí celé rodiny. Řidička, která dopravuje inženýry a návštěvníky podzemními chodbami, nám prozradila, že její manžel pracuje na údržbě důlních ces t a její syn je dispečerem dopravního střediska. Podzemní silnice, na kterých tráví se svým manželem pracovní dny, jsou v tak dokonalém stavu, že tam byla před několika lety uspořádána automobilová rallye, při které se řidiči řítili štolami stodvacetiki- lometrovou rychlostí. "Protože jsme tak strašně daleko," vysvětloval jeden z dvaatřiceti tisíc obyvatel Kiruny, "snažíme se, aby tu bylo všechno hezké." Parčíky, odolávající arktickému podnebí, zdobí střed města. Dobře udržované domky lemují ulice* Je tu sportovní stadion, kina, vyhřívaný bazén a nejseverněji položená švédská televizní vysílačka. Kiruna je prostě jako každé jiné moderní a dobře spravované město. A i když leží uprostřed divočiny, parkoviště jsou vždycky přeplněná. Přitom však pořád něco připomíná, že Arktida je na dosah ruky. Třeba i to, že skoro po každé silnici nakonec dojedete k tabuli: Cesta dál nevede! Ostatně stačí se podívat z horních pater moderního hotelu Ferrum, abyste si okamžitě uvědomili, kde vlastně jste . . . Uvidíte, že Kiruna je ve skutečnosti oáza, ostrov uprostřed nezkrocené divočiny. Směrem k západu se za padesáti 18 [pageend20]kilometry prázdnoty táhne zvrásnené pásmo hor, růžově zářících v soumraku. Na východ se do nedohledna ztrácejí temné lesy, království losů, rosomáků a medvědů. Tundra se táhne k severu a nad ní září nebe onou hlubokou, tmavou modří vysokých šířek. Za jasných zimních nocí tká polární záře barevné koberce po širých plochách nebes. Tahle šestiměsíční zima — se čtyřmi týdny téměř naprosté nepřetržité tmy — sí vymýšlí některé zajímavé žertíky. Kiruna se honosí největším počtem psů mezi švédskými městy — lidé je chovají jak pro ukrácení dlouhé chvíle za dlouhých zimních měsíců, tak i jako tažná zvířata při oblíbeném zimním sportu, závodech na saních s psími spřeženími. Během temných měsíců podléhají někteří obyvatelé "laponské nemoci" — nervové depresi provázené nedostatkem energie, úzkostí a nevolností. Nově příchozí z jihu jsou k této nemoci zvláště náchylní. Někteří se snaží povzbudit akvavitem a pivem, jiní prostě zůstanou v posteli, ale někteří vyhledají psychiatra. To, že má Kiruna nejvyšší porodnost ve Švédsku, snad ani tolik nepřekvapuje. Někteří starousedlíci si spíše stěžují na léto s jeho "bílými nocemi", za kterých se nedá spát. "Záclony nezabrání, aby vám do pokoje nesvítilo slunce," stýská si matka. "Děti mi chodí ve tři ráno do pokoje a dožadují se snídaně." Ještě horší než denní světlo po celou noc jsou komáří, o kterých jsou vám místní obyvatelé ochotni odpřísáhnout, že jsou zavilejší než kdekoli jinde na zeměkouli. Od pozdního června do srpna, kdy jsou teploty nejvyšší a kdy slunce nepřetržitě září, se miliardy těchto krvežíznivých tvorů rodí ve vlhku roztávající půdy a vytváří bzučící mračna. "Když chcete něco říct, máte jich plnou pusu," stěžoval si nám jeden kirunský občan. život v Kiruně je životem na ostrově. Spojení s "pevninou" obstarává dvakrát denně letadlo do Stockholmu, jedna silnice, táhnoucí se 300 kilometrů prázdnou divočinou, a železnice — nejsevernější v Evropě. Trať Kiruna - Narvik je městu životně důležitou tepnou a zároveň je to nej frekventovanější evropský úsek. Osmadvacet vlaků, každý s padesáti vagony naloženými rudou a tažený výkonnými elektrickými lokomotivami, tři osobní vlaky a jeden nákladní vlak denně v obou směrech. Trať je jednokolejná a vlaky se potkávají a míjejí na výhybných kolejích s přesností beroucí dech. Každý rok převezou tyto vlaky 23 miliony tun vysoce kvalitní železné rudy nekonečnou prázdnou tundrou, mezi rozeklanými vrcholky hor, kolem lesknoucích se zamrzlých jezer a údolími vyhloubenými věky, které jako by minuly teprve nedávno. Na hranicích se vlaků ujímají norské osádky a začíná sestup; tak prudký, že za noci jsou na kilometry daleko vidět jiskry vystřelující od rozpálených brzd. Železnice lne ke strmým žulovým stěnám a vine se dolů k Narviku ve fjordu, ležícím o 500 metrů níže. Tam se patnáctikilometrová síť pásových dopravníků ujme rudy, aby jí přeložila do čekajících lodí, jejichž cílem jsou Antverpy, Rotterdam, Emden, Dunkerque, Middlesbrough a další západoevropské přístavy« život v Kiruně je tvrdý, ale příznačná pro něj je skutečnost, Že mnozí obyvatelé města, kteří dosáhli věku, kdy odcházejí do důchodu, odmítají vrátit se na jih, ale stěhují se na venkov, do okolí Kiruny, do divočiny přístupné jen na motorových sáních, ve vrtulnících nebo v hydroplánech. V Kiruně mají pořekadlo, které nakonec zní docela pravdivě: "Tady lidé pláčí jen dvakrát ve svém životě: poprvé, když se sem nastěhují, podruhé, když mají odejít." XXXXXXXXXXXXXXXXXXX Vysokoškolák v dobrém a zajištěném postavení se zájmem o cestování, kulturu, sport a ostatní hezké věci, bez závazků, se rád seznámí se sympatickou a inteligentní ženou, která oplývá veselostí a přirozeným charmem, do 45 let. Děti nejsou překážkou, ba naopak! Foto vítáno, čestně vrátím. Nechci být sám, chci si založit vlastní a šťastnou rodinu. Při všem, co má, chci být šťastný v cizině. Korespondenci prosím pod zn. "0R-8“ do admin.Magazínu. Nabízím ke koupi pro Vaše příbuzné v Československu chatu se zahradou 1350 m2 s krásným výhledem, za Bráníkem. Podsklepení pro vilu. Cena dle dohody. Korespondenci prosím pod zn. "RB-8" do admin. Magazínu. INZERCE 19 [pageend21]problematická ANTARKTIS Co dnes vlastně o Antarktidě víme? Spolehlivě můžeme říci, že jižní světadíl patřil před miliony let k superkontinentu Gondwaně, jenž zahrnoval — před „driftem kontinentů„ — Afriku, Arábii, Madagaskar, Cejlon, Indii, Jižní Ameriku a Austrálii. Vědci tedy soudí, že v Antarktidě by se mělo najít zhruba to, co v Jižní Americe, Africe a Austrálii. Leduprostá země tu však zaujímá pouhá dvě procenta světadílu, a případná rozsáhlá ložiska nerostů jsou tedy většinou pochována pod stametrovým ledovým příkrovem, což prakticky znemožňuje průzkum i exploatací. Přesto objevily některé výpravy víceméně náhodou několik bohatých uhelných a železorudných ložisek. Jižně od pohoří prince Karla bylo za pomoci magnetometrů, instalovaných v průzkumných letadlech, objeveno ložisko železné rudy dlouhé asi 120 kilometrů a zhruba 100 metrů silné. Další, asi 160 kilometrů dlouhé, bylo zjištěno stejnou metodou u Davisu. Tato dvě ložiska by stačila krýt světovou spotřebu na 200 let, bude však trvat asi 50 let, než se technika práce v polárních podmínkách zdokonalí tak, aby šlo zahájit těžbu. Nerostem, jehož antarktická ložiska jsou nejlépe prozkoumána, je pravděpodobně uhlí. Vyskytuje se tu v žílách 2 až 5 metrů silných v horách Viktoriiny země, v Horlickově pohoří a v pohoří prince Karla. Ložisek je hojnost. Kdo se ale potáhne kraj světa za uhlím, když dnes mají průmyslově vyspělé země z energetických zdrojů zájem zřejmě jen o ropu a uran? Podmínky těžby a dopravní potíže těžbu antarktického uhlí prakticky znemožňují. Už pro samo své složení nemohou antarktické horniny skrývat ložiska ropy, jsou na to geologicky příliš staré. Jinak je to ale s kontinentálním platem, lemujícím pobřeží Antarktídy. V tamních usazeninách, pocházejících z oligocénu (tj.z poloviny třetihor, z doby asi před 30 miliony let) podmínky pro vznik a hromadění uhlovodíků totiž byly. Vždyť ropa byla také nalezena u pobřeží Patagonie, na samém konci Jižní Ameriky, a byla objevena i v Bassově úžině mezi Tasmánií a jižní Austrálií, Pátrá se po ní také na jihozápadě Madagaskaru — a všechny tyto oblasti kdysi dávno patřily ke Gondwaně. Na základě této shody geologové předpokládali, že by měla existovat ropná ložiska ve Weddellově moří, u pobřeží Palmerova poloostrova a v Rossově moři, Byla to ale jen hypotéza. Náhoda ji umožnila potvrdit. Při vrtech prováděných pro vědecké účely byly v Rossově moři nalezeny uhlovodíky v podobě směsi metanu a etanu. Je tedy pravděpodobné, že tu ropa je, a zřejmě bude zjištěna i v moři Weddellově. Postup při těžbě z takových ložisek je přes značnou náročnost technicky již dobře zvládnut a vrtná plavidla jsou vybavena tak, aby mohla fungovat všude. Vedle potencionálních zdrojů ropy, zajímajících neobyčejně všechny průmyslově vyspělé země, objevily vědecké výpravy v Antarktidě stopy mnoha nerostů: mědi a zlata na Palmerově poloostrově a u Mawsonu, niklu a wolframu uprostřed tohoto poloostrova, titanu, niobia, fosfátů a křemíku v zemi královny Maud, uranu na pobřeží prince Olafa a opět na Palmerově poloostrově. Tento poloostrov v pestrosti nerostného bohatství vede, je tu všechno možné, ale nedá se ještě říci v jakém množství, protože světadíl velkých mrazů nebyl dosud soustavně prozkoumán. Takový průzkum by byl ostatně v rozporu se 20 [pageend22]Smlouvou o Antarktidě. Proto také byly určité klauzule této "džentlmenské" dohody z roku 1959 na dvou posledních poradních konferencích (1971 ve Wellingtonu a 1975 v Oslu) napadeny. V Oslu byl vznesen požadavek provést bilanci nerostného bohatství a zhodnotit, jaké důsledky by měl pro antarktický ekosystém soustavný průzkum. Není však snadné skloubit záměry tuctu zemí, zvláště když některé z nich vznášejí konkrétní územní nároky, jež zase jiné země neuznávají. A v tom je také klíč k problému. Teoreticky ovšem Antarktis nikomu nepatří, ale některé země tam vyslaly své průzkumníky už v 18.století, zatímco jiné se tu uchytily až v posledních Letech a další považují tento polární světadíl za pouhé pokračování svého státního území. Nároky na suverenitu nad určitými částmi Antarktidy vznáší sedm zemí: Austrálie, Nový Zéland, Francie, Chile, Argentina, Norsko a Velká Británie. Požadované sektory se někdy překrývají — Palmerův poloostrov, předpokládané nejbohatší pásmo kontinentu, požadují zároveň Chile, Argentina a Velká Británie. Naproti tomu na obrovskou zaledněnou plochu, táhnoucí se daleko na západ od Rossova moře, si nečiní nárok nikdo. Aby se věci dále zkomplikovaly, přichází s územními nároky i Brazílie, jež přistoupila ke Smlouvě o Antarktidě teprve nedávno a nebyla na konferenci v Oslo zastoupena. Pět dalších signatářů (USA, SSSR, Japonsko, JAR a Belgie) nemá žádné územní nároky a kategoricky se staví proti takovým požadavkům ostatních zemí. Konference v Oslo tedy probíhala v nesnadných politických podmínkách. Kromě důsledků důlního průzkumu měla za úkol projednat problémy, jež by vznikly případnou exploatací biologických zdrojů antarktického oceánu — velmi bohatých zdrojů, jejichž nejpozoruhodnější součástí je krill. Tento maličký červený ráček, podobný krevetě a vědci nazývaný Euphausia superba, dává žít veškeré antarktické fauně. Sám se živí výhradně jednobuněčnými vodními rostlinami, ale umožňuje Život rybám a tím i tučňákům, mořskému ptactvu, tuleňům a velrybám. Krill se nevyskytuje v antarktických vodách všude ve stejném množství. Soustřeďuje se do značné míry ve Weddellově moři, v jakési zátoce vytvářené Grahamovou a Costaovou zemí. Vyskytuje se ve velkých shlucích, což přirozeně usnadňuje stravování velrybám. Daří se mu i ve značně studené vodě (4-7° C) , ve dne bývá v hloubce 50 až 100 metrů, v noci na hladině. Velmi těžké je odhadnout jeho množství. Odhad dnešního stavu se pohybuje mezi půl miliardou a miliardou tun. Vzhledem k míře reprodukce se předpokládá, že by se ho dalo lovit 40 až 50 milionů tun ročně, aniž by tím byla ohrožena biologická rovnováha oblasti. Krill se dá přímo hospodářsky využívat formou rybí moučky. K tomu se chystají Němci a Francouzi, Rusové a Japonci to nesporně už dělají. Díky bohatému obsahu lipidů (7 procent) a bílkovin (16 procent) bude krill moci nepochybně sloužit jako bílkovinný koncentrát k obohacování různých potravin. Potíže jsou zatím s lovem krillu, a to pokud jde o jeho techniku, těžké klimatické podmínky a rozsah exploatace. Podle dokumentů z Osla se všechny zúčastněné země zavázaly, že nebudou provádět žádný průzkum a organizovat žádnou těžbu výhradně ve svůj prospěch. Budou tedy muset počkat na další konferenci, jež se bude konat příštího roku v Londýně, aby mohly mezi sebou uzavírat dohody o průzkumu a těžbě. Vzhledem k pravděpodobnému rozsahu hodnot, jež tu jsou ve hře, nebudou tato jednání zřejmě snadná. Podle SCIENCE ET VIE, Paříž 21 [pageend23]děvče nebo Bude to chlapec . . . . věčně aktuální otázka budoucích rodičů. Většina z nich se samozřejmě těší na cokoli, a jejich hlavní starostí je, aby dítě bylo zdravé. Nicméně se vědci na celém světě už mnoho let pokoušejí najít možnost, jak by si rodiče předem mohli zvolit pohlaví svého dítěte. Před několika lety se objevila zpráva o metodě dánského veterináře Asgera Lindberga, podle níž rodiče téměř s jistotou mohli sami rozhodnout, zda budou mít syna či dceru. Ovšem, aby tato metoda přinesla žádoucí úspěch, bylo nutno naprosto přesně a do posledního bodu dodržovat všechny stanovené pokyny. A to se zdálo být mnohým značně komplikované. Naproti tomu skupina badatelů v Německu dělala v poslední době pokusy, jak mnohem jednodušším způsobem — s jistotou téměř devadesátiprocentní — lze počít syna. S dcerami je to prozatím poněkud obtížnější, ale zdá se, že i tento problém se nyní blíží svému zdárnému vyřešení. Německá metoda se značně liší od dánské. Budoucí rodiče by se museli zříci dosavadní metody a museli by se obrátit na lékaře nebo vyhledat kliniku za účelem umělého oplodnění. Tam odevzdá muž své sperma, které se pročistí, filtruje, odstředí a nakonec rozdělí. Do jedné zkumavky se oddělí zárodečné buňky, z nichž se rodí chlapci, do druhé zárodečné buňky děvčat. A potom si rodiče mohou zvolit, kterým druhem spermií má být žena oplodněna. "Postup bude tak jednoduchý, že jej bude moci praktikovat kterákoli nemocnice, a tak levný, že se mu bude moci podrobit kterýkoli manželský pár," tvrdí americký fyziolog Ronald Ericsson, který pracoval jako výzkumný pracovník u jedné německé firmy na výrobu léčiv a byl první, kdo přišel s metodou oddělování mužských spermií od ženských. Ale vědci museli ujít dlouhou cestu, než došlí ke konečnému a hlavně úspěšnému cíli. Už po řadu desetiletí bylo jasné, že záleží na otci, zda dítě bude chlapec nebo děvče. Během orgasmu vysílá muž až 400 milionů zárodečných buněk na cestu k vajíčku. Polovina z nich — ty, které mají chromozóm X — způsobuje početí dívek, ostatní — s chromozómem Y — početí chlapců. Až dosud bylo ponecháno náhodě, který druh zárodečných buněk pronikne dřív k vajíčku, zasáhne je a oplodní. A právě tato skutečnost, že existují jak „mužské,, , tak „ženské,, zárodečné buňky, vytvořila přirozeně ideální předpoklad pro cílevědomé oplodnění Leckdo by si mohl myslet, že není třeba dělat nic jiného, než jednoduše rozdělit spermie — mužské zvlášť a ženské zvlášť — a oplodnit ženu těmi, kterými si přeje. Jenže v praxi se právě toto rozdělení ukazovalo jako problém téměř neřešitelný. Zárodečné buňky vypadaly celkem stejně. Jak tedy poznat, které jsou chlapecké spermie a které dívčí? Ve svých pokusech, jejichž cílem bylo najít způsob tohoto rozdělení, museli vědci překonávat řadu potíží, které se jim stavěly do cesty. Měřili, vážili, odstřeďovali sperma, ponořovali je do různých roztoků, ale výsledkem bylo jen to, že zárodečné buňky buď spojili nebo usmrtili. Rozdělit je vypadalo naprosto beznadějně. Jediný opěrný bod, z něhož mohli vycházet, byl mikroskopický váhový rozdíl. Zjistilo se totiž, že „dívčí buňky,, jsou o něco těžší než „chlapecké,, , ovšem téměř zanedbatelně — pouze tři tisíciny gramu na půl náprstku spermií. Tedy rozdíl, který nemohl mít 22 [pageend24]téměř žádný praktický účinek. Celá situace se naráz změnila, když na jaře roku 1970 mladý anglický genetik Peter Pearsons z Oxfordské university udělal fantastický objev. Čistě ze zvědavosti ponořil jednoho dne vzorky spermat do atebrinu a pozoroval pod fluorescenčním mikroskopem, kde pomocí ultrafialového záření může být u různých látek vyvoláno světélkování, co se stane se zárodečnými buňkami. Výsledek byl ohromující. Spermie už nevypadaly stejně, přesně polovina jich měla zvláštní a velmi zřetelný signál, a to nepatrný, jasně svítící bod. Zanedlouho se zjistilo, co tento signál znamená. Byl nepochybným znakem spermií, která znamenala početí chlapců. Dnes je už jasné, že tento světelný signál mají pouze zárodečné buňky lidí a goril, jinak se nevyskytuje u žádného živočicha. Konečně tedy byl objeven bezpečný způsob, jak rozlišit oba druhy zárodečných buněk, a to byla ona nová možnost, kterou využil dr.Ronald Ericsson při své práci u firmy na výrobu léčiv. Měl před sebou jasný cíl: "Chci objevit způsob, jak předem určit pohlaví dítěte. Ale musí to být bez pomoci složitých počítačů a nákladných, komplikovaných procesů. Výsledkem musí být levný a jednoduchý postup, s nímž by si uměl poradit každý obyčejný člověk." A s touto zásadou začal své pokusy. Cestou, kterou šel on, nešel dosud nikdo před ním, ačkoli zásadní myšlenka byla tak jednoduchá a jasná, že je až s podivem, proč jí nebylo využito dříve. Během oplodnění dochází k dramatickým „závodům,, , Zárodečné buňky musí v těle ženy absolvovat dráhu 20 až 25 cm dlouhou, aby dosáhly svého cíle — vajíčka. Ty, které dorazí první, zvítězí a vajíčko oplodní. Ukázalo se, že mužské buňky jsou v těchto závodech úspěšnější. Rychlé „chlapecké,, spermie jsou vždy první u cíle a mohou oplodnit vajíčko. Teprve za nimi přicházejí „dívčí,, spermie. Proč se tedy nerodí sami chlapci? Rychlé chlapecké spermie se totiž často dostanou do prázdna — nenarazí prostě na žádné vajíčko a musí čekat. V tomto případě je dohoní — a někdy i předhoní — pomalejší dívčí spermie. „Chlapci,, jsou totiž slabší a méně odolní než „děvčata,, a nevydrží tak dlouho ve vejcovodu. To je důvod, proč nedochází k oplodnění jen mužskými spermiemi. A právě z této rychlosti mužských zárodečných buněk, kterou spěchají k vajíčku, vycházel Ericsson ve svých pokusech. "Představné si, že pro zárodečné buňky vytvoříme závodní dráhu podobnou té, kterou mají v těle ženy. Na ní se buňky samy rozdělí na dvě skupiny podle rychlosti, kterou vyvíjejí. Takovouto dráhu bylo ovšem snadné naplánovat, ale obtížnější ji vytvořit. Celé dlouhé měsíce jsme zkoušeli různé roztoky, v nichž by se spermie mohly pohybovat," vyprávěl Ericsson o svých pokusech. "Ale teprve, když jsme začali používat roztok substancí hovězí krve, hnuli jsme se trochu z místa. Tento roztok lpěl na spermiích jako závaží a bránil jim pohybovat se jejich obvyklou rychlostí. Několikastupňovým zředěním roztoku bylo možno regulovat rychlost zárodečných buněk podle libosti a ulehčovat nebo ztěžovat jim jejich cestu k cíli.” Takovýto pravidelně regulovaný postup právě Ericsson hledal. Do zkumavky umístil nad sebe tři vrstvy roztoku zředěného na různý stupeň, nejhustší vespod. Tyto vrstvy se nemohly navzájem smísit. Potom vypustil na dráhu spermie. "Věděl jsem, že dosáhnou dna jedině tehdy, budou-li tvrdě pracovat," pokračoval Ericsson. "Každá spodnější vrstva jejich postup ztěžovala. Byl jsem velmi napjat, které spermie dorazí první, zda rychlí chlapci, nebo vytrvalejší děvčata." Stalo se, več doufal. Když studoval fluorescenčním mikroskopem spermie, které dorazily první, konstatoval, že převážná většina z nich jsou zárodečné buňky mužské. Ale stále ještě si Ericsson není jist, zda nalezl nejlepší způsob oddělování buněk. Zbývá ještě zodpovědět otázky, jak například má být dlouhá zkumavka, jak husté Jednotlivé vrstvy, jak dlouhý má být čas „závodů„. Dosud nebyly takto izolované buňky aplikovány na ženu, takže výsledek tohoto rozhodujícího pokusu ještě chybí. Nicméně se Ericsson domnívá, že nemůže dojít ke 23 [pageend25]komplikacím: "Tyto pokusy jsme zatím dělali jen s králíky, jejichž samicím jsme vstřikovali jedny nebo druhé oddělené buňky. Ukázalo se, že náš způsob oplodnění nenese s sebou žádné riziko, že po této proceduře byly samice i nadále plodné a schopné dalšího rozmnožování. Při 184 vrzích se nevyskytlo ani jedno znetvoření mláděte či matky." Kromě toho se zjistilo, že rozlišovacím způsobem izolované spermie byly nej lepších kvalit, nejvíce životaschopné. Protože za těžkých podmínek, kterými musely projít, jen ty nejlepší se dostaly k cíli. "Mužské sperma," vysvětluje Ericsson, "obsahuje strašnou spoustu nekvalitních buněk. Až 40 znetvořených, špatných nebo mrtvých. Při obvyklém způsobu oplodnění bývá riziko, že právě takováto spermie splyne s vajíčkem, kdežto pomocí popsané metody zůstanou jen ty bezvadné a plné energie." Zdá se, že už je to jen otázka velmi krátké doby, než se nová metoda dostane z laboratoří do praxe. Pravděpodobně bude potom lékařům k dispozici sériově vyrobený balíček, který bude obsahovat veškeré nutné potřeby ve správném množství a v patřičných dávkách. Ericsson se domnívá, že celý postup bude velmi jednoduchý a levný, Přesně oddělené spermie mohou být také zmrazený do té doby, než budou použity, takže je možno zvolit nejvhodnější den pro jejich použití v době největší plodnosti ženy. Tímto způsobem se samozřejmě z aktu oplodnění stane střízlivá laboratorní záležitost. S tím ovšem je nutno počítat, chceme-li mít možnost určit si sami pohlaví dítěte. Experti se domnívají, že asi tak za 10 let bude umělé oplodňovaní se stávat běžným, Ale jaké budou následky, bude-li člověk mít možnost zasahovat do událostí a dějů, které až dosud byly ovládány základním biologickým mechanismem? V každé době to byla nějaká "vyšší moc", která se zasadila o dodržení určitých proporcí mezi muži a ženami. Bude tomu také tak v budoucnu? Bude snad příští svět ještě více ovládán muži, nebo bude tolik žen, že každý muž bude moci mít svůj vlastní harém? "Svět žen by nebyl nejhorší," domnívá se anglický gynekolog Alan Parkes. "Muži jsou v podstatě výkonní, a díky své plodnosti by mohl každý mít až pět set dětí." Nejpravděpodobnější však, alespoň zpočátku, by byla tendence vytvořit svět patřící převážně mužům. Téměř všude na světě mají synové vysoký kurs, a to znamená, že by velmi brzo došlo k otřesně velké početní převaze mužů. Britský biolog John Postgate předpokládá v takovémto "světě mužů" radikální změny v postavení žen. "Velká převaha mladých mužů by asi nebyla pro ženy tak příjemná, jak by se jím zpočátku zdálo. Staly by se tak vzácnými, žádoucími a žádanými, že by se asi musely halit do závoje jako mohamedánky. Jejich právo na práci a možná i na cestování by prý mohlo být na určitou dobu dokonce zrušeno! ! ! Některé kultury by možná přijaly mnohoženství. Mnohdy by se možná s ženami zacházelo jako s včelími královnami, někde by je třeba dávali jako odměnu zvlášť vynikajícím mužům, Homosexualita by byla celkem běžná a mechanické nebo vizuální náhražky normálního sexuálního života by byly na denním pořádku, Sociolog Amital Etzioni z Kolumbijské university v New Yorku zvedl svůj varovný hlas a obává se o morální výchovu dětí, protože prý ženy na tento závažný úkol nebudou stačit. Zřejmě mu ani nenapadlo, že muž by byl schopný vychovat své dítě sám. Ale takovéto chmurné prognózy jsou vyváženy i optimističtějšími názory. Například jeden americký pracovník v průzkumu veřejného mínění tvrdí: "Lidská společnost má velkou adaptační schopnost, schopnost regenerace a vyvažování různých disproporcí. Může lecčíms projít, aniž by její kultura byla ohrožena. Nastane-li nedostatek žen, stoupne přirozeně jejich cena. Načež rodiče budou zase dávat přednost plození dcer — a všechno se samo zase brzy dostane do rovnováhy." ARET RUNT, Stockholm 24 [pageend26]Dva američtí vědci dokazují, že srdeční infarkt nezávisí pouze na rizikových faktorech, jako je strava, kouření, krevní tlak. Mnohem víc záleží na tom, jaký typ osobnosti kdo je . . . Jeden typ, dejme tomu typ A, myslí jen na práci. Pro sebe nemá nikdy čas, vždy chce dělat více věcí najednou a nemá odvahu někdy nedělat vůbec nic. Už teď je netrpělivý, protože musí Číst těchto několik řádků. Typ A žije nebezpečně — s největší pravděpodobností ho co nevidět postihne srdeční infarkt. Druhý typ, v abecedním pořadí tedy B, se nedá jen tak beze všeho vyvést z míry. Pracuje bez napětí a shonu, v pět jednoduše "padla", aniž si dělá výčitky svědomí. Typ B je bohužel v menšině, ale je na tom mnohem lépe: jeho srdce zůstává většinou zdravé po celý život, protože žije klidněji. Dva muži dělají přesně totéž, co srdce a krevní oběh přímo ničí: příliš mnoho jedí, velmi málo se pohybují, nadměrně kouří, mají vysoko nad váhu. A přeci nepotká oba stejný osud. Jednoho sklátí infarkt ve čtyřiceti, druhého až kolem šedesátky nebo vůbec ne. špatná životospráva není tedy jedinou příčinou srdečních potíží a poruch krevního oběhu. Jsou tu ještě jiné rizikové faktory. Jak poznáme, že patříme k typu A? Na tento nápad už přišlo určitě mnoho lékařů. Ale žádný z nich ho nesledoval tak intenzivně, jako dr.Meyer Friedman a dr.Ray H.Roseman z nemocnice v San Francisku. Bezmála dvacet let zkoumali oba američtí kardiologové, zda psychické faktory mohou udělat člověka nemocným. "Jsme přesvědčeni," prohlašují dnes, "že hlavní příčinou potíží koronárních cév a srdečních onemocnění je komplex emocionálních reakcí, který jsme označili jako typ A." Ten, kdo patří k typu A, žije nebezpečným způsobem: k srdečním potížím je třikrát náchylnější než ostatní lidé. Více než 90 procent všech obětí infarktu patří k typu A. Naštěstí existuje ještě typ B, který, jak se zdá, je už od přírody Imunní vůči srdečním onemocněním a poruchám krevního oběhu. Kdo však patří k typu A a kdo k typu B? To si může každý sám zjistit, a to pomocí malého testu, který vypracovali lékaři Friedman a Rosenman, K typu A patříte, máte-li a) ve zvyku při řeči explozivně zdůrazňovat některá slova, i když pro takové zdůrazňování není žádný pádný důvod, a b) sklony mluvit ke konci věty rychleji než na začátku. Hlučná gradace vaší mluvy prozrazuje nadbytečnou agresivitu nebo zášť, kterou v sobě skrýváte. Ve zrychlování řeči ke konci věty je ukryta vaše netrpělivost: nedopřejete si ani tolik času, kolik ho sám potřebujete k řeči. Jste typ A, máte-li naspěch při každém pohybu, při chůzi, při jídle. Jste typ A, pociťujete-li stále netrpělivost, a zejména když ji neskrytě projevujete vůči ostatním, protože všechno je pro vás příliš pomalé. Tímto druhem netrpělivosti jste spoutáni, když se jen s námahou ovládáte, abyste druhému trvale neskákali do řeči, a uchylujete se ke zlozvyku nepřetrINFARKT ? HROZÍ VÁM SNAD 25 [pageend27]žitého přitakávání, když mluví ten druhý . . . Patříte k typu A, chcete-li při myšlení a jednání současně myslet na dvě nebo více věcí či dělat dvě nebo více věcí najednou. Například: nasloucháte-li i někomu a zároveň se obíráte zcela jinými myšlenkami. Patříte k typu A, musíte-li se vždy a všude jen stěží ovládat, abyste nemluvili stále jen o těch věcech, které vám leží na srdci, a zaváděli řeč jen na toto téma. Jste typ A, pronásleduje-li vás stále neurčitý pocit viny, jakmile trochu vypnete a po několik hodin nebo dnů vůbec nic neděláte, nepostřehnete-li ve svém okolí vůbec nic podstatného, zajímavého nebo krásného. Například: když vstoupíte poprvé do kanceláře, obchodu nebo bytu a když si po odchodu už nedovedete vybavit představu o tom, jak tyto místnosti vypadají, pak to znamená, že jste ztratili pozorovací schopnost nebo — jinými slovy — radost ze života. Jste typ A, nemůžete-li vyšetřit čas pro to, abyste dosáhli toho, čím byste chtěli být, protože se neustále pachtíte jen za tím, co chcete mít. Jste typ A, chcete-li vtěsnat stále víc do stále menšího časového prostoru a tím stále řidčeji připouštíte výjimky pro nepředvídané případy. Průvodním zjevem je pak chronický pocit nedostatku času, jeden ze základních příkladů pro jednání typu A. Jste typ A, setkáte-li se s jiným, těžce infikovaným typem A a vůbec ho nepolitujete pro jeho strasti, ale cítíte se naopak povoláni k tomu se s ním utkat. To je jednoznačné znamení, neboť nikdo jiný nevnímá agresivní, respektive nepřátelské pocity typu A intenzivněji nežli právě typ A. Jste typ A, máte-li určitá charakteristická gesta nebo nervózní tiky. Například když při rozhovoru neustále zatínáte pěsti nebo tlučete pěstí do stolu. Jste typ A, když věříte, že za všechny své úspěchy vděčíte především své schopnosti pracovat rychleji než vaši spolupracovníci. Jste typ A, pozorujete-li sami na sobě stále častěji a neúprosněji potřebu převádět do řeči čísel a číselně hodnotit nejen vlastní činnost, ale i Činnost těch druhých. Protože typ A je čísly posedlý a tolik věcí na světě vyjadřuje v měnových jednotkách, zdá se na první pohled, že mu jde především o peníze. Než jsme naše pacienty a přátele typu A prokoukli, domnívali jsme se, že prostě milují peníze. Ale není tomu tak. Lidé chování typu A potřebují peníze jen jako měřítko své vlastní úspěšnosti a výkonnosti a většinou je pak vydávají za věci velmi neužitečné . . . Stres přechází do krve: kdo žije v trvalém napětí, rychleji stárne! Potud doktoři Friedman a Rosenman. Podle jejích odhadů patří více než 50 procent lidí v průmyslových zemích k typu A. Ale těchto 13 kritérií již dávno pro všechny z nich neplatí. Pravých typů B je podstatně méně, představují jenom asi 40 procent obyvatelstva, 1 jim dávají američtí experti přesný návod, jak poznat sami sebe: Patříte k typu B, jste-li prosti všech návyků a nevykazujete-li žádný z příznaků uvedených v testu pro typ A . . . . Takový typ B je na tom dobře. Nejenže žije příjemněji, ale s největší pravděpodobností bude žít 1 déle. Co naproti tomu ohrožuje zdraví typu A, jsou bezprostřední následky jeho chování: má v krvi příliš mnoho cholesterolu. Tato voskovitá substance je nejdůležitějším předpokladem srdeční choroby — čím vyšší je hladina cholesterolu, tím vyšší riziko infarktu. Abychom pochopili, jak je to možné, musíme vědět, že všechny pocity, vjemy a emoce se mohou projevit i tělesně. Mozek pak dává přes centrum zvané hypothalamus povel, aby se například rozšířily cévy v obličeji, což má za následek, že pokožka zčervená. Může však podnítit i zvýšenou produkci zcela určitých hormonů, čímž stoupne hladina cholesterolu v krvi. Tyto biochemické odchylky obvykle zmizí, jakmile citová emoce odezní. U vyhraněného typu A jsou však mezní duševní situace pravidlem, a proto má 26 [pageend28]takový člověk trvale zvýšenou hladinu cholesterolu. Tato substance v průběhu let stále více zužuje cévy, které zásobují srdce krví. Poruchy v prokrvování se stupňují až k bolestivým záchvatům angíny pectoris. Konec je pak infarkt. Cholesterol přijímá člověk přirozeně i v potravě, kde je bohatě obsažen především ve vejcích, mozečku, vnitřnostech. Friedman a Rosenman však dokázali, že hladina cholesterolu nezávisí jen na tom, co jíme. Po několik měsíců sledovali obsah cholesterolu v krvi účetních. Zpočátku byly hodnoty zcela normální. Když se však blížil první důležitý daňový termín a účetní museli vykazovat stále víc práce ve stále kratší době, hladina cholesterolu se podstatně zvýšila. Jakmile mohli účetní pracovat opět v klidu, poklesla okamžitě na normál. Naděje pro typy A: Kdo si dá načas, může svůj život zachránit! Připomeňme, že pokusné osoby po celou dobu pozorování nezměnily ani své návyky v jídle, ani množství pohybu. Zvýšení hladiny cholesterolu bylo výhradně podmíněno duševní zátěží způsobenou tím, že v časové tísni museli odvést termínovanou práci. Oba kardiologové ze San Franciska shrnuli výsledky svých výzkumů takto: "Všichni lidé, kteří už jsou zasaženi koronární srdeční chorobou, trpí více nebo méně vyhraněným způsobem chování typu A. Lidé vyznačující se chováním typu A jsou k témto chorobám mimořádně náchylní. Lidé typu A vykazují biochemické anomálie, které začínají koronárními potížemi nebo tyto potíže vyvolávají." Být typem A není naštěstí osudově nezvratné. "Jsme naprosto přesvědčeni, že nikdy není pozdě takovému člověku pomoci, odstraníme-li jednu z hlavních příčin jeho utrpení," říkají lékaři Friedman a Rosenman. Nejdůležitější pro typ A je oprostit se od neustálé časové tísně. Komu se to podaří, ten své chování ohrožující zdraví zlepší přinejmenším o polovinu ne-li více. "Nejdřív musíte změnit svůj obvyklý denní režim a pokud možno zanechat takové aktivity, která bezprostředně nepřispívá k vaší pohodě v zaměstnání nebo v soukromém životě. Až dosud jste pracovali tak, abyste pokud možno o všem věděli; teď se musíte snažit co nejvíce toho se sebe setřást, i když se vám zdá, že to s vaším povoláním nebo postavením úzce souvisí." To se přirozeně snáze řekne než udělá. To vědí i doktoři Friedman a Rosenman. Proto vypracovali pro typy A speciální návody tréninku, Zde je několik rad, jak čelit "nemoci století": "Zvykejte si ve volném čase naslouchat rozhovorům jiných lidí. Už nikdy se nepokoušejte brát jim slova od úst. Přestaňte myslet současně na několik věcí najednou. Do svého denního rozvrhu naplánujte několikrát za den trochu času pro naprosté tělesné a duševní uvolnění. Protože mnoho lidí je skálopevně přesvědčeno, že tohoto cíle dosáhnou pomocí jógy, denním tréninkem nebo podobnými metodami, zkuste to 1 touto cestou." I když většina těchto dobře míněných rad zní zcela prostě, zachránily už tak mnohému typu A život. Kdo si dal více načas, klesla mu také hladina cholesterolu, jeho srdce nebylo dále poškozováno. Patříte-li k typu A, nechcete to zkusit také? QUICK 27 [pageend29]SVĚDECTVÍ, Paříž Václav Havel (Praha): AUDIENCE Text této jednoaktové hry, napsané v roce 1975, tu vychází bez vědomí a souhlasu autora. (Na scéně je kancelář SLÁDKA. Nalevo jsou dveře a nad nimi na zdi visí jakýsi zarámovaný diplom. Napravo je skříň a registratura a na nich sbírka lahví od piva s různými vinětami. Na zadní zdi je velká neumělá malba, znázorňující Švejka a hostinského Palivce, pod malbou je ozdobný nápis "Kde se pivo vaří, tam se dobře daří". V centru scény je kancelářský stůl a tři židle, na stole je hromada různých listin, několik prázdných lahví od piva a několik skleniček. Vedle stolu stojí na zemi basa piva. Podél zdí a hlavně v rozích místnosti je různé těžko definovatelné harampádí jako různé vyřazené ventily, stařičké radlo, rozbitý věšák, stoh starých novin, holinky a podobně. Když se otevře opona, sedí u stolu SLÁDEK v pracovním plášti, hlavu má položenou na stole a hlasitě chrápe. Po chvilce se ozve zaklepání. SLÁDEK se ihned probere.) SLÁDEK VANĚK SLÁDEK VAŇEK SLÁDEK VANĚK SLÁDEK VANĚK SLÁDEK VANĚK SLÁDEK VANĚK SLÁDEK VANĚK SLÁDEK VANĚK SLÁDEK VANĚK SLÁDEK VANĚK SLÁDEK VANĚK SLÁDEK VANĚK Dál -- (Do místnosti vstoupí VANĚK ve vatovaném pracovním úboru a v holínkách) Dobrý den -- Á, pan Vaněk! Pojďte dál! Posaďte se -- (VANĚK nesměle usedne) Dáte si pivo? Né, děkuji -- Proč ne? Jen si vemte -- (SLÁDEK vytáhne z basy láhev, otevře ji, naleje do dvou sklenek, z nichž jednu přisune před VAŇKA a druhou okamžitě vypije) Děkují -- (SLÁDEK si naleje další sklenku. Pauza) Tak co? Jak to jde? Děkuji, dobře -- Musí to jít, že jo? Hm -- (Pauza) Co dnes děláte? Koulíte? Přikuluji -- Přikulovat je lepší než koulet, že jo? Ano -- (Pauza) Kdo dnes koulí? Šerkézy -- On přišel? Ano, před chvílí -- Je ožralej? Trochu -- (Pauza) Pijte! Proč nepijete? Děkuji, nejsem na pivo moc zvyklý -- Vážně ne? Však my vás to tady naučíme! Tady si na to zvyknete! Tady pijeme pivo všichni -- to už je taková tradice -- Já vím -- (Pauza) 26 [pageend30]SLÁDEK A nebuďte smutnej! VANĚK Já nejsem smutný -- (Pauza) SLÁDEK A co jinak? VANĚK Jak — jinak? SLÁDEK Tak vůbec -- VANĚK Ale děkuji, ujde to -- (Pauza) SLÁDEK Jak se vám tady líbí? VANĚK Líbí -- SLÁDEK Mohlo by to být horší, co? VANĚK Ano -- (SLÁDEK otevře další láhev a naleje si) SLÁDEK Člověk si zvykne na všechno, že jo? VANĚK Ano -- (Pauza) SLÁDEK Dopijte to! (VANĚK dopije sklenku, SLÁDEK mu znovu nalévá) VANĚK Už ne, prosím -- SLÁDEK Nepovídejte, vždyť jste ještě nic nevypil! (Pauza) A co lidi? Jak s nima vycházíte? VANĚK Děkuji, dobře — SLÁDEK Jestli vám můžu radit, tak. se tu moc s nikým nebratříčkujte -- já tu nevěřím nikomu! Víte, lidi jsou velký svině! Velký! V tom mi můžete věřit! Dělejte si svou práci a s nikým se radši moc nevybavujte — to fakt nemá cenu -- zvlášť ve vašem případě -- VANĚK Chápu -- (Pauza) SLÁDEK Co vy jste to vlastně psal, jestli se můžu zeptat? VANĚK Divadelní hry -- SLÁDEK Divadelní hry? A to se hrálo někde na divadle? VANĚK Ano -- SLÁDEK Hm, Nojo, nojo. Tak divadelní hry, říkáte. Poslyšte, to byste měl na psat něco o našem pivovaře! Třeba o takovém Burešovi. Znáte ho? VANĚK Ano -- SLÁDEK To je číslo, co? VANĚK Ano -- (Pauza) SLÁDEK A nebuďte smutnej! VANĚK Já nejsem smutný -- (Pauza) SLÁDEK Ale stejně, to jste si nemyslel, co? VANĚK Co jsem si nemyslel? SLÁDEK No, že budete jednou koulet sudy v pivovaře -- VANĚK Hm -- SLÁDEK To jsou paradoxy, co? VANĚK Hm -- SLÁDEK To vám teda řeknu! (Pauza) Říkáte, že dneska přikulujete? VANĚK Ano -- SLÁDEK Ale včera jste koulel -- viděl jsem vás -- VANĚK Včera tam nebyl Šerkézy -- SLÁDEK Nojo vlastně -- (Pauza) Spisovatele jsme tady ještě neměli, a že tu bylo už různejch podivnéjch existencí! No třeba zrovna Bureš -- víte, čím původně bejval? Hrobníkem! Tam se naučil chlastat, no a proto šel pak sem -- ten má historky za všechny prachy! VANĚK Já vím -- SLÁDEK O čem byly ty vaše hry? VANĚK Hlavně o úřednících -- SLÁDEK O úřednících? Vážně? Hm -- (Pauza) Už jste byl na svačině? VANĚK Ještě ne -- SLÁDEK Můžete jít pozdějc, na bráně řekněte, že jste byl u mě -- VANĚK Děkuji -- SLÁDEK A neděkujte pořád! (Pauza) Stejně si vás cením! VANĚK Mě? Proč? SLÁDEK Musí to bejt přece hroznej nezvyk — celej život sedět doma -- v teple -- ráno si spát jak dlouho chcete -- a teď najednou tohle! Ne, vážně, já si toho fakt cením -- (Pauza) Pardon -- (SLÁDEK vstane a odejde. VANĚK rychle přeleje zbytek svého piva do jeho sklenice. Po chvíli se SLÁDEK vrací a dopíná si poklopec, usedá na své místo) A to jste znal 29 [pageend31]taky různý herečky, když jste psal pro to divadlo? VANĚK Samozřejmě -- SLÁDEK Taky Bohdalovou? VANĚK Ano -- SLÁDEK Osobně? VANĚK Ano -- SLÁDEK To byste ji někdy mohl pozvat na pivo -- vzali bysme k tomu ještě Bu reše -- mohla by být sranda, co říkáte? VANĚK Hm -- (Pauza) SLÁDEK A nebuďte smutnej! VANĚK Já nejsem smutný -- (SLÁDEK otevře další láhev a naleje si. Pauza) SLÁDEK Ten mladej na spilce -- víte kterej? VANĚK Mlynářík? SLÁDEK Na toho bacha -- (Pauza) A Gotta taky znáte? VANĚK Taky -- (Pauza) SLÁDEK Škoda, že jste tu nebyl tak před pěti lety! To byste viděl partu! Kde pak dnes, to už vůbec není ono! Tý srandy, co tady bylo! Scházeli jsme se na sladovně -- já, nějakej Kája Mařánek, ten už tady není, Honza Peterků, holky z flaškovny -- kolikrát jsme to táhli až do rána -- a vidíte, všecko se nakonec stihlo udělat! Však se zeptejte Honzy Peter ků, uvidíte, co vám řekne -- VANĚK Už mi o tom vyprávěl -- (Pauza) SLÁDEK Co to neslo, ty hry? VANĚK To bylo různé -- SLÁDEK Tak pět táců jistě, co? VANĚK Záleží na tom, jak moc to divadla hrají -- někdy dostává člověk hodně peněz, jindy zas nic -- SLÁDEK Celej měsíc nic? VANĚK Třeba i několik měsíců -- SLÁDEK Takže to má taky svý mouchy --no jako všechno, že jo? VANĚK Ano -- SLÁDEK Ale stejně: jsou to paradoxy, co? VANĚK Hm -- SLÁDEK To vám teda řeknu! (Pauza) Ale vy fakt vůbec nepijete! VANĚK Piju -- (SLÁDEK otevře další láhev a naleje VAŇKOVI i sobě. Pauza) SLÁDEK Poslyšte, něco vám řeknu, jen tak čistě mezi náma: sedět na tomhle mí stě někdo jinej než já, tak u nás neděláte, za to vám teda ručím -- VANĚK Byly s tím potíže? SLÁDEK No jestli! VANĚK Jsem vám velice zavázán -- SLÁDEK Víte, já se nechci dělat nějak to -- ale když vidím, že můžu někomu pomoct, tak co bych mu nepomohl? Takovou já mám prostě mentalitu -- i dnes! Lidi si mají podle mýho názoru pomáhat -- jednou pomůžu já vám, podruhý za vy mně -- není to tak? VANĚK Ano -- (Pauza) SLÁDEK Už jste byl na svačině? VANĚK Ještě ne -- SLÁDEK Můžete jít pozdějc, na bráně řekněte, že jste byl u mě -- VANĚK Děkuji -- SLÁDEK A neděkujte pořád! (Pauza) Kdepak, milej zlatej, dneska si žádnéj nechce pálit prsty! VANĚK Já vím -- (Pauza) SLÁDEK Důležitý je, abysme táhli všichni, jak se říká, za jeden provaz -- VANĚK Ano -- SLÁDEK Víte, já nevím, co si o tom myslíte vy, ale já vždycky říkám, že dobrá parta je základ všeho -- VANĚK Souhlasím s vámi -- SLÁDEK Proč nepijete? Vy takhle spíš vínečko, co? VANĚK Hm -- SLÁDEK Tady si na to pivo zvyknete! Tady pijeme všichni pivo -- to už je ta ková tradice -- 30 [pageend32]VANĚK Já vím -- (Pauza) SLÁDEK Ale Gott to má teď celkem dobrý, ne? VANĚK Snad ano -- (Pauza) SLÁDEK Jste ženatej? VANĚK Ano -- SLÁDEK A dětí máte? VANĚK Ne -- (Pauza) SLÁDEK Stejně si vás cením -- VANĚK Prosím vás -- SLÁDEK Fakt! Musí to být přece hroznej nezvyk! (Pauza) Pardon -- (SLÁDEK vstane a odejde. VANĚK rychle preleje zbytek svého piva do jeho skle nice. Po chvíli se SLÁDEK vrací, dopíná si poklopec a usedá na své místo) Jak je vlastně stará? VANĚK Kdo? SLÁDEK Bohdalka -- VANĚK Asi tak třiačtyřicet -- SLÁDEK Vážně? Nevypadá na to -- (Pauza) Ne, ale fakt: všechno bude dobrý -- jen když si budem vzájemně vycházet vstříc -- jen když budem táhnout, jak se říká, za jeden provaz -- no prostě jak říkám: základem všeho je dobrá parta! (SLÁDEK otevře další láhev a naleje si) Skoda, že jste tady nebyl tak před pěti roky! To byste viděl, co to je parta! Kdepak dnes! Dnes tady nevěřím nikomu -- (Pauza) Kdo je to vlastně ten Kohout? VANĚK Jaký Kohout? SLÁDEK Prej vás navštívil nějakej Kohout -- VANĚK To je jeden kolega — SLÁDEK Taky spisovatel? VANĚK Ano. A proč? SLÁDEK Jen tak -- (Pauza) Nemyslete si, Vaňku, já mám taky svý potíže -- VANĚK Ano? SLÁDEK Proč myslíte, že trčím v tyhle díře? Ale to vás jistě nezajímá -- VANĚK Zajímá, pane sládku -- SLÁDEK Víte, co jsem měl dělat? VANĚK Co? SLÁDEK Sládka v Pardubicích! VANĚK Vážně? SLÁDEK No vidíte, a jsem tady! To jsou paradoxy, co? VANĚK A proč jste tam nešel? SLÁDEK Nechme toho -- (Pauza) Jste ženatej? VANĚK Ano -- SLÁDEK A děti máte? VANĚK Ne -- (Pauza) SLÁDEK Heleďte, nic mi do toho není, ale měl byste tomu Holubovi říct, aby vás nenavštěvoval -- VANĚK Myslíte asi kolegu Kohouta -- SLÁDEK A co jsem řek? VANĚK Holub -- SLÁDEK Heleďte, nic mi do toho není -- já toho Člověka vůbec neznám -- nevím vůbec, co on je zač, já vám to jen říkám ve vašem vlastním zájmu -- VANĚK Nezlobte se, pane sládku, ale já -- SLÁDEK Vy to, člověče, cucáte jak nějakej koňak! VANĚK Říkal jsem vám, že na to nejsem zvyklý -- SLÁDEK Kdybyste nepovídal! VANĚK Vážně -- SLÁDEK Anebo vám snad nejsem dost dobrej parťák? VANĚK Ach to ne -- SLÁDEK To víte, já nejsem žádnej Gott! Já jsem jen obyčejnej pivovarskej trouba -- VANĚK Jste ve svém oboru profesionál -- jako Gott ve svém. Proč jste nešel do těch Pardubic? SLÁDEK Nechme toho -- (SLÁDEK otevře další láhev a naleje si. Pauza) Všechno 31 [pageend33] bude dobrý, Vaňku! Nemusíte se bát, já vás nedám! Jste tichej pracovi tej člověk, chodíte každej den, nemáte kolem všeho blbý řeči jako ostatní dělníci, vejplata vám stačí -- a při tom nedostatku lidí, že jo? VANĚK Jsem vám velmi vděčen -- SLÁDEK A jste navíc slušnej člověk, to já poznám, na to já mám totiž čuch. Když je někdo křivák, poznám to už na dálku. Toho Mlynáříka zé spilky -- víte, kterej to je? VANĚK Ano -- SLÁDEK Toho jsem odhad, hned jak se tady objevil. Na toho bacha -- (Pauza) VANĚK Proč jste nešel do těch Pardubic? SLÁDEK Nechme toho -- (Pauza) Na mě se zkrátka, Vaňku, můžete spolehnout! Já vás ve štychu nenechám -- VANĚK Děkuji -- SLÁDEK Potřebuju jen jistotu, že i já se můžu spolehnout na vás -- že mi ne budete podrážet nohy -- že se o vás můžu zkrátka opřít -- VANĚK Udělám vše, co bude v mých silách, abyste s mou prací byl spokojen -- SLÁDEK Já vám to přece taky nemusel říkat! Já vám to vlastně správně ani ří kat neměl! Každej jinej na mým místě -- VANĚK Promiňte, ale co jste mí neměl říkat? SLÁDEK No o tom Holubovi -- VANĚK Kohoutovi -- SLÁDEK Koukněte, já nevím, co je to za chlapa( a ani mě to nezajímá -- nejde mi o něj -- ten mi může bejt ukradenej -- ale jde o vás, že jo? Konec konců to tady nemáte tak špatný -- přikulujete si prázdný sudy -- každej vám dá pokoj -- ten Kohout vás přece, hergot, nezaměstná, když vás tu neudržím, že ne? Anebo jo? VANĚK Asi těžko -- SLÁDEK Tak vidíte! Tak mějte, člověče, rozum! (Pauza) VANĚK Pane sládku -- SLÁDEK Co je? VANĚK Nezlobte se, ale já -- SLÁDEK Co vy? VANĚK Já se přece můžu — SLÁDEK Co se můžete? VANĚK Nezlobte se, ale já se přece můžu stýkat s kým chci -- SLÁDEK A říkám snad něco jinýho? Stýkejte se s kým chcete! To je vaše nezada telný právo! Do toho vám přece žádnéj nemůže kecat! To si nemůžete nechat vzít! Jste přece chlap a ne nějaká onuce! To je zásadní věc! VANĚK No vidíte -- SLÁDEK A on to jistě taky pochopí, ten Kohout, že se budete stýkat s kým chcete! Nebo ne? (SLÁDEK otevře další láhev a naleje si. Pauza) VANĚK Pane sládku -- SLÁDEK Co je? VANĚK Já už musím jít -- SLÁDEK Kam byste chodil? VANĚK Budou mě ve sklepě shánět -- SLÁDEK Však oni se neposerou! Je tam přece Šerkézy! Seďte tady a pijte! (Pauza) Vás nezajímá, proč jsem nešel do těch Pardubic? VANĚK Zajímá mě to -- SLÁDEK Skutečně? VANĚK Skutečně! Proč jste tam nešel? SLÁDEK Víte, co mi udělali? Obvinili mě, že jsem se přej šábnul s jedním hostinským o pět set hektorů dvanáctky, co jsme tady měli navíc! To je, co? Přirozeně to bylo celý docela jinak, jenomže ta sketa -- ten Mlynářík ze spilky -- víte, kterej to je? VANĚK Ano -- SLÁDEK To jen tak, abyste věděl, co tu je za lidí! Kdepak, já tu nevěřím ni komu! Víte, lidí jsou velký svině! Velký! V tom mí můžete věřit! Dě lejte sí svou práci a s nikým se radši moc nevybavujte -- to fakt nemá cenu -- zvlášť ve vašem případě -- 32 [pageend34]VANĚK Chápu -- (Pauza) SLÁDEK Už jste byl na svačině? VANĚK Ještě ne -- SLÁDEK Můžete jít pozdějc, Na bráně řekněte, že jste byl u mě -- VANĚK Děkuji -- SLÁDEK A neděkujte pořád! (Pauza) Pardon -- (SLÁDEK vstane a odejde. VANĚK rychle preleje zbytek svého piva do jeho sklenice. Po chvíli se SLÁDEK vrací, dopíná si poklopec a usedá na své místo) Kdy ji teda přitáhne te? VANĚK Co? SLÁDEK No tu Bohdalovou -- VANĚK Příležitostně se jí zeptám -- SLÁDEK Co ji pozvat třeba na sobotu? VANĚK Na tuto sobotu? SLÁDEK A proč ne? VANĚK Nevím, jestli bude mít čas -- SLÁDEK Pro vás si přece čas udělá -- VANĚK Herci mají spoustu různých závazků -- je to všechno naplánováno dlouho napřed -- nemohou to jen tak měnit -- SLÁDEK Jestli si ovšem myslíte, že pro ni tady nejsme moc dobrý, tak ji samo zřejmě zvát nemusíte -- VANĚK To si nemyslím -- SLÁDEK Já vás k tomu nutit nebudu -- myslel jsem si jen, že by mohla být sranda -- VANĚK Hm -- (Pauza) SLÁDEK A nebuďte smutnej ! VANĚK Já nejsem smutný -- (Pauza) SLÁDEK Poslyšte, Ferdinande -- jste Ferdinand, že jo? VANĚK Ano -- SLÁDEK Poslyšte, Ferdinande, chtěl jsem s váma mluvit -- VANĚK Já vím, pane sládku -- (Pauza) SLÁDEK Proč nepijete? VANĚK Říkal jsem vám přece, že nejsem pivař -- SLÁDEK Tady je každej pivař -- VANĚK Já vím -- (Pauza) SLÁDEK Poslyšte, Ferdinande -- můžu vám tak říkat, jo? VANĚK Jistě -- SLÁDEK Co byste říkal tomu dělat tady skladníka? To by nebylo špatný, co? Jste koneckonců inteligent, poctivej jste taky, tak co? Nebudete pořád jen koulet s cikánama sudy! Byl byste v teple -- přes poledne byste to zavřel -- jako že děláte pořádek -- a moh byste si tam v klidu vymejšlťt nějaký vtipy to těch svejch her -- a kdybyste chtěl, moh byste si tam třeba i zdřímnout --co tomu říkáte? VANĚK Myslíte, že by to bylo možné? SLÁDEK Co by to nebylo možný? VANĚK Já nejsem samozřejmě v situaci, že bych si mohl vybírat, ale pokud by tu taková možnost opravdu byla, považoval bych to samozřejmě za výbor né -- smysl pro pořádek, myslím, mám -- na stroji psát umím -- trochu znám i cizí jazyky -- to víte, v tom sklepě je přeci jen dost zima -- zvlášť když na to člověk není zvyklý -- SLÁDEK No právě. Rozumíte evidenci? VANĚK Určitě bych to pochopil -- mám čtyři semestry ekonomie -- SLÁDEK Jo? A rozumíte evidenci ? VANĚK Určitě bych to pochopil -- SLÁDEK Byl byste v teple -- přes poledne byste to zavřel -- nebudete přece pořád jen koulet s cikánama sudy! VANĚK Pokud by tu taková možnost byla -- (Pauza) SLÁDEK Ne, ne, Vaňku, když je někdo křivák, poznám to už na dálku! Vy jste poctivej chlap, já jsem taky poctivej, tak nevím, proč bychom to ne mohli táhnout spolu! Co říkáte? VANĚK Ano -- jistě -- 33 [pageend35]SLÁDEK Jste teda pro? VANĚK Samozřejmě -- SLÁDEK Jestli nechcete, tak to řekněte! Třeba se vám se trnou do party nechce -- třeba máte proti mně výhrady -- třeba máte jiný plány -- VANĚK Nemám proti vám výhrady -- naopak -- udělal jste pro mě hodně -- jsem vám velíce zavázán -- zvlášť kdyby to vyšlo a tím skladem -- chci při rozeně udělat vše, abyste mohl být i vy s mou prací spokojen -- (SLÁDEK otevře další láhev a naleje VAŇKOVI i sobě) SLÁDEK Tak to můžem zapít? VANĚK Ano -- (Oba pijí) SLÁDEK Na ex! (VANĚK s obtížemi dopije sklenku, SLÁDEK tnu okamžitě opět nale je. Pauza) A nebuďte smutnej! VANĚK Já nejsem smutný -- (Pauza) SLÁDEK Ty, Ferdinande -- VANĚK Ano? SLÁDEK Jsme kamarádi, jo? VANĚK Ano -- SLÁDEK Neříkáš to jen tak? VANĚK Ne -- SLÁDEK Věříš mi teda? VANĚK Přirozeně,že vám věřím -- SLÁDEK Počkej, ale upřímně: věříš mi? VANĚK Věřím vám -- SLÁDEK Tak hele -- něco ti povím -- ale to je čistě mezi námi, jasný? VANĚK Jasný -- SLÁDEK Můžu se spolehnout? VANĚK Můžete -- SLÁDEK Tak hele — (ztiší hlas) Chodějí se sem na tebe ptát -- VANĚK Kdo? SLÁDEK No přece oni -- VANĚK Vážně? SLÁDEK Fakt -- VANĚK A máte dojem -- pokud jde o mé zaměstnání tady v pivovaře -- že je ně jak ohroženo? (Pauza) Nenaléhají, abych byl propuštěn? (Pauza) Anebo nevyčítají vám, že jste mě sem vzal? (Pauza) SLÁDEK Tak hele -- něco ti povím -- ale to je čistě mezi náma, jasný? VANĚK Jasný -- SLÁDEK Můžu se spolehnout? VANĚK Můžete -- SLÁDEK Tak hele -- sedět na tomhle místě někdo jinej než já, tak u nás nedě láš, za to ti teda ručím! Stačí ti to? VANĚK Ano, jistě -- jsem vám velmi vděčen -- SLÁDEK Neříkám to, abys mi děkoval -- VANĚK Já vím, že ne -- SLÁDEK Já jen, abys věděl, jak stojí situace -- VANĚK Děkují vám -- (Pauza) SLÁDEK Pardon -- (SLÁDEK těžce vstane a trochu mátožné odejde- VANĚK rychle přeleje zbytek svého piva do jeho sklenice- Po chvílí se SLÁDEK vrací, dopíná si poklopec a usedá na své místo) Mel jsi s ní něco? VANĚK S kým? SLÁDEK No přece s BohdáIkou -- VANĚK Já? Ne -- SLÁDEK Fakt ne? VANĚK Ne -- SLÁDEK To jsi teda u mě srab! (Pauza) VANĚK Pane sládku -- SLÁDEK Co je? VANĚK Já už musím jít -- SLÁDEK Kam bys chodil? VANĚK Budou mě ve sklepě shánět -- SLÁDEK Však oni se neposerou! Je tam přece Šerkézy! Seď tady a pij! (Pauza) 34 [pageend36]Poslyš, Ferdinande -- jsi Ferdinand, že jo? VANĚK Ano -- SLÁDEK Poslyš, Ferdinande -- můžu ti tak říkat, jo? VANĚK Klidně -- SLÁDEK No počkej, radši se ptám, aby ses třeba neurazil, že jol VANĚK Proč bych se měl urazit? SLÁDEK U tebe člověk níkdá neví, na čem je -- mlčíš -- bůhví co si myslíš -- říkáš jen "ano, pane sládku" -- "děkuji, pane sládku" -- VANĚK Jsem tak vychovaný -- SLÁDEK Zatímco já jsem jen nevychovanej pivovarskej buran! Myslels to tak, že jo? Neříkej, žes to tak nemyslel — VANĚK Nemyslel -- SLÁDEK No ne, na rovinu -- abych věděl, na čem jsem -- VANĚK Nic špatného si o vás nemyslím, skutečně ne -- naopak -- SLÁDEK Jsme teda kamarádi, jo? VANĚK Ano -- SLÁDEK Věříš mi teda? VANĚK Věřím vám -- SLÁDEK Tak hele; já jednoho z těch, co sem za mnou kvůli tobě choděj, znám -- ještě ze školy, víš -- je to můj dobrej známej -- nějakej Tonda Mašků -- celkem solidní kluk, mně aspoň jde na ruku -- VANĚK Tak to máte dobré -- SLÁDEK Ne zas, že by on měl nějakej velkej vliv -- to zas nemá -- ale už dva krát mi v něčem píchnul -- a já nevím, kdy ho zas budu potřebovat -- a mimoto je to, jak říkám, fakt solidní kluk. -- takže já prostě -- no zkrátka -- já ho prostě nemoh vyšplouchnout, chápeš? VANĚK Chápu -- (Pauza) SLÁDEK No -- co koukáš? VANĚK Já nekoukám -- SLÁDEK No jen řekni, co si myslíš! Klidně to řekni! VANĚK Já si nic nemyslím -- SLÁDEK No jen řekni, co si myslíš! Klidně to řekni! VANĚK Já si nic nemyslím -- SLÁDEK Nepovídej, já vím dobře, co si myslíš! Jenomže ty zřejmě nevíš, že kdybych jim to neslíbil já, našli by si jinýho, a to by bylo horší, protože by to zaručeně nebyl nikdo Lak férovej jako já! Já jsem totiž rovnej, na rozdíl od jinejch, já už mám prostě takovou mentalitu -- i dnes! A to je tvá jediná klika, jestli to chceš vědět! Lidi jsou totiž velký svině! Velký! Anebo si snad myslíš, že by se tu našel druhej takovej vůl, kterej by ti to celý takhle vyklopil? Ty máš před stavy jak malej Jarda! Kde si myslíš, že žiješ? VANĚK Já vaši upřímnost samozřejmě oceňuji -- SLÁDEK Víš ty vůbec, co já tím riskuju, že jsem k tobě tak férovej? Co si na tobě vemu, když to na mě práskneš? Vždyť já se ti tady úplně dávám všanc! VANĚK Já to nikomu neřeknu -- SLÁDEK Tak to někam napíšeš! Vrazíš to do nějaký hry -- oni ti ji seberou -- a já budu zničenej! VANĚK Můžete se spolehnout, nechám si to pro sebe -- SLÁDEK Fakt? VANĚK Fakt -- (SLÁDEK otevře daLší láhev a naleje si. Pauza) Pane sládku -- SLÁDEK Hm -- VANĚK Kdyby se to podařilo -- myslím s tím skladem -- co by pak bylo se starým Šustrem? SLÁDEK Co by s ním bylo? (Pauza) Ale stejně, jsou to paradoxy, co? VANĚK Hm -- SLÁDEK To ti teda řeknu -- (Pauza) VANĚK Pane sládku -- SLÁDEK Hm -- VANĚK Ještě k tomu skladu -- vy myslíte, že to povolí? Vědí přece, že bych 35 [pageend37]36 tam byl v teple -- SLÁDEK Prd vědí -- (Pauza) Jsi ženatej? VANĚK Ano -- SLÁDEK A děti máš? VANĚK Ne -- SLÁDEK Já tři. Jen abys věděl -- (Pauza) VANĚK Mohl byste případně argumentovat tím, že tam budu víc izolován od lidí -- SLÁDEK Ty, Ferdinande -- VANĚK Jde jim přece o to, abych nebyl ve styku s lidmi, neí SLÁDEK Ty, Ferdinande -- VANĚK To by přece mohlo působit, ne? SLÁDEK Ty, Ferdinande -- VANĚK Ano? SLÁDEK Hraješ maryáš? VANĚK Ne -- SLÁDEK Já jo -- měli jsme takovou prima partu — každej čtvrtek, víš -- a co myslíš? Taky jsem toho musel kvůli nějakýmu Lojzovi Hlavatými nechat - VANĚK Hm -- SLÁDEK Jen abys věděl, že to žádnej nemáme lehký — (Pauza) Ty, Ferdinande — VANĚK Ano? SLÁDEK Znáš mou starou? VANĚK Ne -- (Pauza) SLÁDEK Ty, Ferdinande -- VANĚK Ano? SLÁDEK Je to všechno na hovno -- VANĚK Já vím -- SLÁDEK Prd víš! Tobě je hej! Píšeš si ty svoje hry -- koulíš sudy -- a všichni ti můžou bejt ukradený! Co ti vlastně schází? Vždyť oni se tě, člověče, bojej! VANĚK To snad ne -- SLÁDEK No fakt! Ale co já? O mě se žádnej nezajímá! O mně žádný hlášení nikam neposílají Na mně si můžou houkat jako chtějí! Mě mají v hrsti! Mě rozšlápnou jak červa -- kdy si vzpomenou! Jak červa! Copak ty -- tobě je hej! (Pauza) Ty, Ferdinande -- VANĚK Ano? SLÁDEK Ale tu Bohdalku přitáhneš, viď že jo? Nevyflákneš se na to? Virí, že se na to nevyflákneš? VANĚK Spolehněte se -- ještě dnes jí zavolám a celé to domluvím -- SLÁDEK A myslíš, že přijde? VANĚK Udělám v té věci, co bude v mých silách -- SLÁDEK Jste přece kamarádi, ne? VANĚK To ano -- SLÁDEK No počkej -- říkal jsi, že jste kamarádi -- VANĚK To jsme -- SLÁDEK No počkej -- tak jste kamarádí nebo ne? VANĚK Ale ano -- SLÁDEK V čem to teda vázne? (Pauza) - Hergot, může se přece stýkat s kým chce! VANĚK To jistě -- SLÁDEK Je to přece, hergot, její nezadatelný právo! VANĚK To jistě -- SLÁDEK To je přece zásadní věc, hergot! (Pauza) A vůbec -- nikdo přece nemusí vědět, kdo ji sem přitáh! Bude to prostě družba s pracujícími! Na tom přece nic není! VANĚK Taky si myslím -- SLÁDEK Přitáhneš jí teda? VANĚK Udělám v té věci, co bude v mých silách -- ještě dnes jí zavolám -- [pageend38] jsme kamarádi --na tom přece nic není -- (Pauza) SLÁDEK Ty, Ferdinande -- VANĚK Ano? SLÁDEK Kdybys věděl, jak mě to všechno sere! VANĚK Chápu to -- SLÁDEK Prdlajs chápeš! Ty si jen říkáš: je blbej -- ať se vykecá — VANĚK To si neříkám -- SLÁDEK Proč nepiješ? VANĚK Já piju -- SLÁDEK Byl jsi na svačině? VANĚK Ještě ne -- SLÁDEK Vykašli se na svačinu -- VANĚK Já stejně nemám hlad -- SLÁDEK Snad jsem blbej, ale jsem férovej -- VANĚK To jste -- SLÁDEK Chtěl jsem s tebou mluvit -- VANĚK Já vím -- SLÁDEK Lidi jsou velký svině! Velký! Proč nepiješ? VANĚK Já piju -- SLÁDEK Byl jsi na svačině? VANĚK Ještě ne -- SLÁDEK Copak ty -- tobě je hej -- VANĚK Jsem vám velice zavázán — SLÁDEK Je to všechno na hovno -- (SLÁDEK otevře další láhev a naleje si. Pauza) Poslyš -- VANĚK Ano? SLÁDEK Nevadí ti, že ti tykám? VANĚK Ne -- SLÁDEK Jestli ti to vadí, tak to řekni — VANĚK Nevadí mi to -- SLÁDEK Aspoň teda, že ti to nevadí -- VANĚK Naopak: jsem rád, že jsme se sblížili -- SLÁDEK "Jsem rád, že jsme se sblížili" -- "oceňuji vaši upřímnost" — proč vlastně mluvíš tak -- tak -- VANĚK Knižně? SLÁDEK Jo -- VANĚK Jestli vás to irituje, tak -- SLÁDEK Mě nic neirituje -- oceňuji, že jsme se sblížili -- Prd! VANĚK Prosím? SLÁDEK Prd! (Pauza) VANĚK Pane sládku -- SLÁDEK Co je? VANĚK Musím už jít -- SLÁDEK Kam bys chodil? VANĚK Budou mě ve sklepě shánět -- SLÁDEK Však oni se neposetou! Je tam přece Šerkézy! Seď tady a pij! VANĚK Vážně, budou se zlobit -- SLÁDEK Aha, už tě otravuju, viď? No já vím -- s Gottem a Bohdalovou, to jste mívali jiný večírky! VANĚK Je mi tu s vámi dobře, nechci jen, aby z toho byly nějaké řeči -- ne mělo by to smysl — zvlášť teď, kdy tu je perspektiva té práce ve skladu -- SLÁDEK Fakt je ti tu dobře? VANĚK Fakt -- SLÁDEK Neříkáš to jen tak? VANĚK Ne -- (SLÁDEK otevře další láhev a naleje si. Pauza) SLÁDEK Ferdinande -- VANĚK Ano? SLÁDEK Víš, co je na tom nejhorší? 37 [pageend39]VANĚK Co ? SLÁDEK Že já za boha nevím, co jím mám každej tejden říkat -- vždyť já o tobě dohromady nic nevím -- do styku s tebou vlastně skoro nepřijdu -- a těch pár blbostí, co zachytím -- že se chodíš zašívat do laboratoře -- že tě viděli párkrát ve městě s Maruškou z flaškovny -- že ti kluci z údržby dělali něco na topení doma -- co s tím? No řekni -- co jim mám furt říkat? Co? VANĚK Nezlobte se, ale v tom já vám můžu těžko pomoct -- SLÁDEK Ale můžeš! Jen kdybys chtěl -- VANĚK Já? Jakto? SLÁDEK Jsi přece inteligent, ne? Máš přece politickej přehled, ne? Píšeš, ne? Kdo jinej má vědět, co vlastně chtějí vědět, než ty? VANĚK Promiňte, ale to snad -- SLÁDEK Koukej, v tom skladě bys měl fůru času -- co by ti to udělalo, kdybys mi to jednou tejdně hodil na papír? Za to ti snad stojím, ne? Budu nad tebou držet ochrannou ruku! Budeš se tam mít jak prase v žitě! I pivo si tam budeš moct nosit -- kolík budeš chtít! Pro tebe to přece musí bejt hračka! Jsi přece, sakra, spisovatel! Ten Tonda Mašků je fakt slušnej kluk a fakt to potřebuje -- tak ho nemůžem přece nechat ve štychu! Anebo jsme si, sakra, neřekli, že budem táhnout za jeden provaz -- že si budem pomáhat? Že budem zkrátka parta? Neťukli jsme si snad na to? No řekni -- ťukli jsme si na to nebo neťuklí? VANĚK No dobře, ale -- SLÁDEK Všechno teď, Ferdinande, záleží na tobě! Když nám píchneš, bude vše chno dobrý! Ty pomůžeš mně, já jemu, on mně a já zas tobě -- takže žádnej přitom nepřijdem zkrátka. Nebudem si přece dělat z života peklo! (Pauza) No -- co koukáš? VANĚK Já nekoukám -- (Pauza) SLÁDEK Měl bys přiměj vliv na to, co o tobě budou vědět -- to přece není k zahození -- VANĚK Já vím -- (Pauza) SLÁDEK A v tom skladu by to bylo přece taky dobrý, ne? Teplo -- fůra času -- VANĚK Bylo by to výborné -- (Pauza) SLÁDEK No -- tak o co teda jde? (Pauza) VANĚK Pane sládku -- SLÁDEK Co je? VANĚK Já jsem ván opravdu velmi vděčen za vše, co jste pro mne udělal -- vážím si toho, protože sáni vím nejlíp, jak je takový postoj dnes vzácný -- vytrhl jste mi tak říkajíc trn z paty, protože já vážně nevím, co bych si bez vaší pomoci počal -- to místo ve skladu by pro mne znamenalo větší úlevu, než si možná myslíte -- Jenomže já -- nezlobte se -- já přece nemůžu donášet sám na sebe -- SLÁDEK Jaký donášení? Kdo tady mluví o donášení? VANĚK Nejde o mě -- mně to uškodit nemůže -- ale jde přece o princip! Já se přece z principu nemůžu podílet na -- SLÁDEK Na čem? No jen to řekni! Na čem se nemůžeš podílet? VANĚK Na praxi, s kterou nesouhlasím -- (Krátká, napjatá pauza) SLÁDEK Hm. Tak nemůžeš. Ty teda nemůžeš. To je výborný! Teď ses teda vybar vil! Teď ses teda ukázal! (SLÁDEK vstane a začne rozčileně přecházet po místnosti) A co já? Mě v tom necháš, viď? Na mě se vykašleš! Já můžu bejt svině! Já se v tom bahně můžu patlat, na mně nezáleží, já jsem jen obyčejnej pivovarskej trouba -- ale pán, ten se podílet nemůže! Já se pošpinit můžu -- jen když pán zůstane čistej! Pánovi, tomu jde o princip! Ale co ostatní, na to už nemyslí! Jen když on je hezkej! Princip je mu milejší než člověk! To jste celí vy! VANĚK Kdo my? 38 [pageend40]SLÁDEK No vy! Inteligenti! Páni! To jsou jen samý hladký řečičky, jenomže vy si to můžete dovolit, protože vám se nic nemůže stát, o vás je vždycky zájem, vy si to vždycky umíte zařídit, vy jste nahoře, i když jste dole, zatímco obyčejnej člověk se tady plahočí a má z toho prd a nikde se nedovolá a každej se na něho vysere a každej s ním zamete a každej si na něho houkne a život žádnej nemá a nakonec ještě o něm páni řeknou, že nemá principy! Teplej flek ve skladu, to bys ode mě vzal -- ale užít si i kousek toho svinstva, v kterým se musím denně brodit, to už se ti nechce! Vy jste všichni moc chytrý, moc dobře to máte spo čítaný, moc dobře se o sebe umíte postarat! Principy! Principy! Bodejť byste si je nechránili, ty svý principy -- vám se totiž výborně zhodnotěj, vy si je totiž výborně prodáte, vy si na nich totiž pěkně vyděláte, vás ty principy totiž žívej -- ale co já? Já za ně můžu do stat jen napráskáno! Vy máte vždycky šanci -- ale jakou šanci mám já? O mně se žádnej nepostará, mě se žádnej nebojí, o mně žádnej nena píše, mně žádnej nepomůže, o mě se nikdo nezajímá, já jsem tak dobrej na to, abych dělal hnůj, z kterýho ty vaše principy porostou, sháněl vytopený místnosti pro vaše hrdinství a sklízel za to nakonec jen posměch! Ty se jednou vrátíš mezi ty svý herečky -- budeš se tam na ně vytahovat, že jsi koulel sudy -- budeš hrdina -- ale co já? Kam já se můžu vrátit? Kdo si mě všimne? Kdo mý činy ocení? Co já mám ze života? Co mě Čeká? Co? (SLÁDEK zhrouceně klesne na své místo, položí hlavu VAŇKOVI na hruď a začne hlasitě štkát. Po chvíli se uklidní, vzhlédne na VAŇKA a tiše se ozve) Ferdinande -- VANĚK Hm -- SLÁDEK Jseš kamarád? VANĚK Jsem -- SLÁDEK Prosím tě, dojdi pro ni -- teď hned ji sem přiveď -- prosím tě o to -- (Pauza) Řekni jí "Jiřinko -- je tam se mnou jeden kamarád -- takovéj pivovar skej trouba -- ale férovej chlap" -- (Pauza) Vybojuju ti to místo ve skladě -- žádný hlášení od tebe nebudu chtít -- jen tohle, prosím tě, zařiď -- (Pauza) Uděláš to pro mě? Viď, že to pro mě uděláš? Na jedinej večer -- pak mi už bude dobře -- pak už budu vědět, že jsem nežil nadarmo -- že ten můj posranej život nebyl tak úplně posranej -- přivedeš ji? (Pauza; pak SLÁDEK uchopí VAŇKA za šaty a začne mu zoufale vykřikovat do tváře) Jestli ji nepřivedeš -- já -- já nevím -- já snad -- já snad -- já -- (SLÁDEK se tiše rozpláče a opět položí hlavu VAŇKOVI na hruď. Pauza. Po chvíli se SLÁDKOVO štkaní promění zvolna ve hlasité chrápání. VANĚK chvilku vyčká.) VANĚK Nebuďte smutnej -- (VANĚK odejde. Krátce nato se ozve zaklepání. SLÁ DEK se ihned probere, je po krátkém spánku opět zcela střízlivý a chová se přesně jako na začátku hry; zřejmě zároveň zapomněl na vše, co před cházelo) SLÁDEK Dál -- (Do místnosti vstoupí VANĚK, dopíná si poklopec) Á, pan Vaněk! Pojďte dál! Posaďte se -- (VANĚK usedne) Dáte si pivo? (VANĚK přikývne; SLÁDEK vytáhne z basy láhev, otevře ji, naleje do dvou sklenek, z nichž jednu přisune před VAŇKA. VANĚK ji okamžitě vy- pije) Tak co? Jak to jde? VANĚK Je to všechno na hovno -- (Opona padá) xxxxxxxxxxxxxxxxxxxxxxxxxx 39 [pageend41]40 "Paris Motsh" Magazín Vám může ihned odeslat následující knihy československých exilových nakladatelství: Antonín Kratochvil: ŽALUJI, II.díl ......................................................... Fr. 19,-- ČESKÉ POHÁDKY ......................................................................................................... Fr. 20,-- Jitka Henryková: POSLEDNÍ VLAK ž BABYLÓNU ............................................ Fr. 16,-- S.N.Karud: DAS WUNDER GESCHAH IM ADVENT ................................................. Fr. 16,-- a gramofonovou desku: Písničky roku 1968 (v republice jsou již dávno zakázané) ........... Fr. 20,-- Napište si o ně na: Magazín, Postfachanlage Zwischenbächen, 8048 Zürich. [pageend42]fon a zavolá policii. Nejvyšší čas, abyste se trochu přičísla. Budou vás fotografovat." Naklonila se a vlepila tni facku. Ani jsem se nehnul, políček jsem skoro necítil. "Nenávidím muže," procedila mezi zuby. "Bože, jak je nenávidím." Otočila se a odešla do koupelny. Nevěděl jsem, zda si tam upravuje vlasy nebo co, a bylo mi to jedno. Nepřistoupil jsem k oknu a nepřestal jsem dýchat, jak bývá mým zvykem. Sedl jsem si na kraj gauče a dýchal jsem normálně. - Řekl bych, že jsem věděl, co bude následovat. Rozhodně jsem se nevymrštil, když se to stalo — když jsem uslyšel výbuch. Ani jsem sebou necukl. Rána nebyla tak silná, jako ta ve Wolfově pracovně, protože tam kapsle neexplodovala v kovové nádobě. Bez spěchu jsem přistoupil ke koupelně, otevřel dveře a vstoupil dovnitř. Než uplynula minuta, otevíral jsem již kuchyňské dveře vedoucí na chodbu. Oznámil jsem Saulovi: "Už to má za sebou. Vložila si kapsli do pusy a zapálila roznětku. Již můžete jít. Oznamte to Neru Wolfovi. Já zavolám poldům." "Zůstanu tu já. Vám asi —" "Ne, jen jděte. Mně nic není. Tím se netrapte." Nazítří v poledne — byla sobota — to v Nerově pracovně vřelo jak v kotli. Už se mi dělalo ze všech těch třesků plesků nanic, hlavně proto, že mě svrbělo na jazyku pár otázeček, které jsem zatím neměl příležitost uplatnit. Cramer se přihnal zřejmě s plánem ztéci Nera obchvatem, neboť si přivedl nejen seržanta Stebbinse, ale též celou suitu neúředních osob - Helenu Vardisovou, Joea Grolla a Conroye Blaneye. Blaneyovi nebylo dovoleno vstoupit do domu. V tomto bodě nebyla s Wolfem řeč, byl neoblomný. Všichni ostatní byli uvedeni do pracovny a roz- sazeni. Židli s červenou koženou sedačkou si samozřejmě zabral Cramer. Již přes půl hodiny sváděl s Wolfem urputný boj. Kroužili kolem sebe jako dva psi, cenili zuby a podnikali na sebe zuřivé výpady. Slovo měl nyní Wolfe. "Tak mě zatkněte. Neřečněte mi tu, opatřte si zatykač a odveďte si mě." Cramer, který již zhruba řekl vše, co lze očekávat od inspektora, jen zíral. "Zajímalo by mě, oč opřete obžalobu," mumlal Wolfe. Vždycky mumlal, když zuřil. "Nezatajoval jsem důkazy, nestál jsem spravedlnosti v cestě, ani jsem nekryl viníka. Zdálo se rozumné předpokládat, že se paní Poorová zhroutí a přizná, až bude náhle konfrontována s důkazy." "To je ohromné," poznamenal Cramer otráveně. A proč jste ty důkazy nepředložil mně? Místo toho jste mi předložili další mrtvolu. Já dobře vím proč." Zabubnoval ztuhlými prsty na židli. "Měl jste jen jediný důkaz, který za něco stál. Fotografii Arthura Howella. Kdybyste mi ji byl dal . . ." "Nesmysl. Vy jste Howellovu fotografii již měl. Firma Becker Products vám dala obrázek svého pohřešovaného zaměstnance již ve čtvr33 [pageend43]tek. Saul Panzer dostal její kopii, řekli mu, že ji máte. Jak by vám mohla prospět další fotografie?" "Tak dobrá—" Cramer prohrával a uvědomoval si to. "Ale nevěděl jsem, že Howell vás v úterý s paní Poorovou navštívil, vydávaje se za jejího manžela. Že měl na sobě stejný oblek, stejnou košili a stejnou kravatu, jako měl v ten den pan Poor. To jste věděl jen vy, a tady pan Goodwin." "Já jsem to věděl, ale pan Goodwin nikoliv. Když jsem mu ukázal tu fotografii, myslel si, že je to pan Poor." Využil jsem příležitosti zasáhnout. "Vážení, až skončíte ten stínový box, rád bych se na něco zeptal." Zahleděl jsem se na Wolfeho. "Tvrdíte, že jste poznal, že Poor není Poor. Kdy a jak?" Wolfe zase pózoval. Vzdychl si, jako by si říkal: bože, ta nuda, zase jim něco vysvětlovat. Ve skutečnosti bažil přímo po tom, aby se mohl producírovat a blýsknout se svou jasnozřivostí. Jako vždy. Obšťastnil mě pohledem. "Ve středu večer jste mi řekl, že pan Poor kouříval denně deset až patnáct doutníků. Totéž mi ve čtvrtek řekl pan Cramer. Ale muž, který tu v úterý seděl a říkal si Poor, ani nevěděl, jak se doutníky drží, natož kouří." "Byl nervózní." "Jestliže byl nervózní, pak jen z toho doutníku. Vždyť jste ho viděl. Bylo to k popukání, vůbec to neměl zkoušet. Když jsem se dověděl, že pan Poor byl náruživý kuřák, položil jsem si jedinou otázku: Kdo se to u mne za pana Poora vydával? Bylo mi jasné, že v tom jede i paní Poorová, zvláště když jsem se dověděl, opět od pana Cramera, že není k nalezení jediná fotografie nebožtíka. Dnes má přece fotografie každý. Paní Poorová si počínala pošetile. A korunu tomu nasadila, když si za kmotra svého podfuku vybrala mne. Potřebovala dát punc věrohodnosti nařčení, že pan Blaney hodlá pana Poora zavraždit. To bylo chytré. Neodvážila se již s falešným Poorem na policii, protože se obávala, že někdo by tam pravého pana Poora mohl znát. I to bylo chytré. Ale zpackala to, když si za oběť vybrala mě." "Nenáviděla muže," podotkl jsem. Wolfe přisvědčil. "Musela mít o mužích nevalné mínění. Aby dosáhla svého cíle — jímž bylo zhruba půl milionu dolarů, sečteme-li manželův kapitál, pojistku a celý podnik, až by pan Blaney byl za vraždu popraven —, byla rozhodnuta zabít tří muže. Dva přímo a třetího nepřímo. Měla to chytře vymyšlené, až na tu kolosální botu, že se obrátila na mne." "Chytře? čerta starého," zavrčel Cramer. "Taková krkolomná inscenace! Ta ženská byla cvok." "Vůbec ne, pane," nesouhlasil Wolfe. "Nebyla. Proberme si to. Ta divadelní inscenace nebyla dílem její fantazie. Jen využila situace. Jednoho dne zjistila, že má všechno potřebné po ruce, že se jí to přímo nabízí. Za prvé: nepřátelství mezi oběma obchodními partnery. Svědčil o tom třeba takový detail, že pan Poor pověřil slečnu Vardisovou, aby špehovala pana Blaneye. A paní Poorová pohotově přiměla pana Grol- la, aby dělal totéž. — Za druhé: znala se s mužem jménem Arthur Howell. Ten měl přístup ke kapslím, které je možno vmontovat do doutníků. A navíc se postavou a celým zjevem dostatečně podobal jejímu man34 [pageend44]želovi, - ovšem až na obličej. Ale i s tím si věděla rady. Nasadíte-li na to, pane Cramere, deset svých lidí, tak do týdne vám pravděpodobně zjistí, že se paní Poorová s panem Howellem spřahla. V tom se vaši hoši vyznají. Bezpochyby právě tato uvedená kvalifikace pana Howella jí vnukla podrobnosti celého plánu. Nepřiznala mu samozřejmě, že nenávidí muže. Právě naopak. Řekl bych, že použila silného lákadla, aby jej získala ke spolupráci na vraždě svého manžela." "Dovedla zpívat jako Siréna," poznamenal jsem. "Byla to skvělá filmařka. To divadýlko, které nám v úterý sehrála! Ať milovaný manžílek oželí peníze. Odstěhují se na venkov, on bude pěstovat růže, ona vařit a štupovat ponožky." Wolfe souhlasně přikývl. "Musím jí přiznat, že to uměla... Mimochodem, pane Grolle, naskytla se jí někdy příležitost ukrýt ty čtyři kapsle v tom kalendáři?" "Ano," odpověděl Joe, "již jsme o tom s Helenou mluvili. Stavila se tam v úterý, měla pak jít s manželem na rodeo. Třeba to tam strčila právě tehdy. Ale mohla to udělat kdykoli, měla přece klíče." "Všechno si báječně propočetla," pokračoval Wolfe. "S tím kalendářem i s těmi vlasy, co se našly pod doutníky v krabici. Pojistila se pro všechny možnosti a zvraty. Žádný z těch tahů nebyl určen vám, pane Cramere, ale porotě, kdyby došlo k nejhoršímu. Umíte si představit, co by dobrý obhájce dovedl z takových komplikací vytlouct . . . Pánové, dáte si někdo pivo?" "Ne," řekl rázně Cramer. "Mám jednu otázku. Poor zde v úterý odpoledne nebyl?" "Nikoli. Byl to Arthur Howell." "A kde byl vlastně Poor?" "Na rodeu." — Wolfe dvakrát stiskl tlačítko. Byl to signál pro Fritze, aby přinesl pivo. "I tady si paní Poorová uměla poradit. Všimněte si jejího úterního časového rozvrhu: nejdříve navštívila kancelář manželovy firmy — v kolik hodin tam přišla, pane Grolle?" Odpověděla Helena: "Tak kolem poledne. Odešli spolu poobědvat a pak měli jet rovnou na rodeo." "Děkuji. - Stačilo jí najít si nějakou výmluvu a přimět manžela, aby šel na rodeo sám. Aréna se jí výborně hodila, víte, co tam bývá za mumraj. Potom odjela na schůzku s Arthurem Howellem, bylo to někde poblíž. Zařídila to tak, aby byl oblečen stejně jako její manžel. S komplicem potom přijela ke mně. Odtud vypadli krátce před pátou. Howella vysadila na nádraží, měl odjet vlakem do White Plains. Pro ženu, která dokáže přesvědčit muže, aby jí pomohl zabít manžela, není jistě problém přimět ho, aby nasedl na vlak a aby odjel do White Plains." Fritz přinesl pivo. Wolfe otevřel láhev a nalil si. "Pal zajela k Madison Square Gardens, aby po představení vyzvedla manžela. Společně odejeli do Westchesteru na schůzku s panem Blane- yem. Cestou manželovi schůzku rozmluvila. Nechala ho v Montyho hospodě a odjela, že to s Blaneyem vyřídí. Pravděpodobně se nejdřív stavila na nádraží ve White Plains. Tam podle dohodnutého plánu naložila do vozu Howella a odvezla jej na odlehlé místo, které si pravděpodobně předtím vyhlédla. Ze silnice sjela do sadu, něčím tam pana Howella zabila nebo omráčila, svlékla mu šaty a hlavu mu přejela autem. Chtěla tím ztížit 35 [pageend45]identifikaci. " Helena Vardisová vyjekla a skryla si tvář do dlaní. To poskytlo Joeovi záminku, aby ji objal kolem ramen. "Vmyslíme-li se do jejího postavení," pokračoval Wolfe, "nedalo se dosti dobře očekávat, že nechá Arthura Howella naživu. Už by nikdy nepoznala, co je to bezstarostná chvilka. Co kdybychom ho já nebo pan Goodwin někdy potkali na ulici? Je s podivem, že to nenapadlo Howella, ale paní Poorová ho něčím zřejmě ošálila, že přestal myslet. Není to první případ. Ta žena nezanedbala sebemenší detail. Mrtvému Howellovi asi hodila přes hlavu kabát, aby na pneumatikách neulpěly nějaké mikroskopické stopy. Jak potom naložila s šaty, je vedlejší — aspoň pro mne." Osvěžil se douškem piva. "Když to vyřídila s Howelletn, přišel na řadu další bod programu. Nejdříve zajela k domku pana Blaneye. Pohledem do okna se přesvědčila, že je doma sám. To bylo důležité, aby mohla směle tvrdit, že jej nezastihla doma. Znovu se pojišťovala proti všem eventualitám. Kdyby se snad přece jen podařilo identifikovat tělo Arthura Howella jako mrtvolu muže, který pracoval u Becker Products a který měl přístup k oněn kapslím, byla by tvrdila, že v době, kdy byl Howell zabit, Conroy Blaney nebyl doma. Tím by své postavení značně posílila." Dopil sklenici. "To, co následovalo, byl antiklimax, pro ní ovšem veliké vyvrcholení. Vrátila se do Montyho hospody, manželovi řekla, že pana Blaneye nezastihla doma, navečeřeli se a vrátili se do bytu. Tam mu naservírovala vonný doutníček z nové krabice. Všechno jí báječně vycházelo. Vypadá to složitější, než to ve skutečnosti bylo. Pamatovala na všechno. Nepochybně se již před tím pojistila proti tomu, aby se do novin dostala manželova fotografie." "A co to potvrzení s vaším podpisem?" zavrčel Cramer. "Co? Ach tak. To byla pro ni hračka. Arthur Howell jí přirozeně potvrzení předal a ona je strčila manželovi do kapsy. Pravděpodobně to byla první věc, kterou udělala, když ten doutník bouchl." "Těch pět tisíc dolarů leží stále ještě u vás, že?" "Ano, pane, to leží." "Ale vy jste je nedostal od Poora. Poora jste nikdy neviděl. On si vás přece nenajal. Chcete-li tvrdit, že vám zaplatila paní Poorová, má to znamenat, že se neštítite peněz z rukou vražedkyně?" Byl to jeden z nejjalovějších Cramerových pokusů otrávit Nera Wolfeho, hluboko pod jeho úrovní. Wolfe si jen nalil další sklenici a řekl: "Cha. Zaplatil nezaplatil, pan Poor dostal za své peníze náležitou protihodnotu." Pokuste se dobrat logiky tohoto výroku. Já to nesvedu. (Ze sbírky: A TRESURY OF GREAT MYSTERIES) 36 [pageend46]Fiktivní sňatek "Tak se na vás dívám a říkám si, jaký vy ženáči vlastně máte život!" "Ale vždyť vy jste snad taky ženatý, ne? Dokonce jste mi už jednou představil svou ženu." "Já? Prosím vás! Náš sňatek byl jenom fiktivní. Proč bych si ji měl brát?" "Ale mně se zdála být sympatická." "Ano, ona je dokonce velice hezká, nejen sympatická. Ale náš sňatek byl stejně jenom fiktivní." "A to jste vystrojil opravdovou svatbu?" "Jo. Opravdovou." "Se vším všudy?" "Se vším všudy." "A líbali jste se?" "No a jak! Na to přece nikdo nesměl přijít, že je to fiktivní sňatek. Rozumíte? - Ona je v podstatě hrozně hodný člověk. Ale tak nějak divně chodí . . ." "Má ošklivou chůzi?" "Tak to se nedá zrovna říci. Člověk má prostě takový pocit, jako že se za ním plíží." "Nezlobte se, ale jaký význam má její chůze, když je váš sňatek stejně fiktivní. Copak s ní někam musíte chodit mezi lidi?" "No samozřejmě! Do kina, do divadla, na návštěvu k příbuzným a známým . . . nikdo na tu věc se sňatkem nesmí přijít . . ." "Takže vy k ní jezdíte a pak spolu jdete ven?" "Kam že jezdím? Já u ní přece bydlím." "Jo tak! Vy máte společný byt? Ale to musí být přece dost nepří- jemné!" "No — to víte — nejlepší to není. Ona, její muž a ještě . . . . Jen tak mimochodem... on moc nevydělá. Vlastně vydělává hodně málo." "A kdo to je — ten její muž?” “Kdo by to měl být? Já přece!" "Tak se mi zdá, že vy jste docela normálně ženatý." "Já? Copak jsem blázen? Normálně ženatý! Vždyť má dvě děti!" "Tak konečně jsme u toho . . . . To je samozřejmě něco jiného. A jak vám ty děti říkají?" "Táto." "Takže už si na vás zvykly." "Zvykly. Už jsme takhle pohromadě dvanáct let." "Promiňte — a čí jsou ty děti?" 37 [pageend47]“Čí by měly být? Moje, samozřejmě. A věří tomu." "Ale jak je to doopravdy?" "No — jsou moje." "Tak teď už vůbec ničemu nerozumím. A před svatbou — to už vaše žena měla nějaké děti?" "Měla. Jedno." "Aha. Tak jsme u toho." "Samozřejmě." "A čí bylo?" "No, to víte . . . mizery mizernýho . . . , čí by mělo být? Moje, samozřejmě. Vždyť vám to říkám: žijeme společně, dávám jí svůj plat, ona mi pere, vaří . . . a vůbec všechno dělá, aby nikdo na nic nepřišel." "To je nějaký nesmysl. Bydlíte spolu, máte spolu děti, dáváte jí svůj plat . . ., prostě děláte všechno přesně jako já, ale váš sňatek byl fiktivní. K čemu vám to je?" "To je kvůli svobodě. Když je sňatek fiktivní, můžu si dělat, co chci. Vy jste měl skutečný sňatek a tak je fiktivní vaše svoboda. Jenže já jsem měl fiktivní sňatek a mám skutečnou svobodu." "Ale fiktivní sňatek odporuje zákonům. Za to vás mohou zavřít." "Jenže o tom nikdo neví! A nikoho to ani nenapadne." "A co když se to prozradí?" "Doufám, že to, co jsem vám řekl, zůstane jen mezi námi.” "Samozřejmě. Ale copak se nebojíte, že to vaše žena někomu poví? Co když to na vás prozradí?" "Prosím vás, jakpak by to mohla prozradit? Nemá o tom ani ponětí a nikdy jí to ani nenapadlo . . ." "Á . . . áha . . ." "No . . . a kam teď vlastně jdete?" "Domů." "Tak to vidíte. A já si můžu jít, kam chci." "A kam chcete jít?" "Kam bych měl chtít? Domů — samozřejmě. Kam bych měl taky jinam chodit?" K.POLLAK 38 [pageend48]čekání na Nessy Na levém břehu jezera Loch Ness ve Skotsku poblíž Invernessu si můžete přečíst nápis: FRANK SEARLE, VÝZKUM LOCH NESS Výzkumník není ani policista, ani soukromý detektiv. Na břehu jezera nevyšetřuje ani zločiny, ani nestuduje stav místní trestné činnosti. Pátrá po obludě, po lochnesské potvoře, která prý žije v jezeře už po tisíce let. A právě kvůli téhle obludě opustil čtyřicetiosmiletý Frank Searle, bývalý seržant armády, úplně všechno: dům v Londýně, obchod se zeleninou a ovocem, přátele. "Už tři roky a osm měsíců," sdělil mi, "existuje pro mne jen moje Nessy, obrovský plaz, který žije v tomto jezeře. Viděl jsem ho osmnáctkrát. Vyfotografoval jsem ho šestkrát. Avšak mým největším snem je ho chytit. Abych získal slávu a bohatství." O téhleté potvoře panují ve Skotsku nejrůznější názory. Někteří tvrdí, že obluda existuje jenom ve fantazii ochmelků a že fotografie, které se čas od času objevují, jsou jen obratnou montáží. Jiní se zase dušují, že obludy existují. Jakbyne! I když je sami nespatřili, jejich víra je skálopevná. Pro Franka Searla — a to snad ani nemusíme zdůrazňovat — tyto obludy stoprocentně existují. Viděl je přece už osmnáctkrát a fotografoval e šestkrát. Pro Franka je obluda mýtus podložený realitou. V tom ale problém nevězí. Jak se vůbec stalo, že Frank opustil dům, živnost, město, jako je Londýn, aby se ubytoval v osamělém stanu a žil tu jen ve společnosti dvou koček? Když jsem se za ním vydal, bylo půl jedenácté v sobotu. Frank tu nebyl. Pod zeleným stanem na břehu jezera, poblíž můstku, který si postavil a na němž je ustavičně připravena kamera k akci, se motaly jen dvě kočky. Byly ve střehu, a jak to jenom bylo možné, prchaly na různé strany. Frank Searle se dostavil za půl hodiny. V ruce rybářský prut, na 39 [pageend49]rameni fotografický aparát. Do stanu mu leze mnoho návštěvníků. Proto ho moje přítomnost ani nijak nepřekvapila. Zeptal jsem se ho, zda něco chytil. — Na prut nebo aparátem? —Aparátem, odpověděl jsem. Toužil jsem samozřejmě po nejčerstvějších zprávách o obludě. — Nic, zakřenil se. — S Nessy musí mít člověk trpělivost. Za ty tři roky a osm měsíců, co tu čekám, jsem ji zahlédl pouze osmnáctkrát. A to mi často ukázala jen hřbet. Frank Searle má vychytralé oči. Nicméně žije už téměř čtyři roky pod stanem, sám, je oblečen docela jednoduše. Vyleštěné vojenské boty, džínsy, přes zelený rolák má bundu. Je dobře oholen. — Holím se každé ráno, říká, — jako na vojně, když jsem byl seržantem . . . Potom chytí kočku, která se marně snaží vlézt do nohavice mých kalhot, a ukazuje mi své vlastnictví: stan pod sosnou obehnanou sítí, aby nevystrašil Nessy, kdyby se náhodou vynořila; kameru zaměřenou na místo, kde by se mohla pravděpodobně objevit; motorový člun, na němž už několikrát, ale vždy marně, obludu pronásledoval; fotografie vložené do rodinného alba. Bezděky jsem se dal unést tímto prostředím a hned jsem se začal vyptávat: — Kde asi podle vás teď Nessy je? V půl jedenácté. Co dělá? —Bude někde v jezeře. Snad u Fort Augustu, snad u Dores, možná poblíž Foyers. A ani není vyloučeno, že je od nás vzdálena jen několik metrů a hezky spí. Nessy má naprosto přesné zvyky. My jsme celá staletí jen o její existenci žvanili, ale pořádně pátrat, to nás nenapadlo. Proto byly marné veškeré pokusy ji chytit, dokonce ji i vyfotografovat. Doufám, že než umřu, všechno o ní vypátrám. Úplně všechno. —Poslyšte, Franku, jste si však skutečně jist, že v tom jezeře žije? —Pane, kromě mých fotografií, které její existenci ve vodách tohoto jezera potvrzují, máme přece svědectví, jež přetrvala staletí. První svědectví pochází od jedné světice. To znamená, že je to bez debaty. Mám na mysli svatou Colombu. Svatá Colomba žila v téhle oblastí. Jednou se potřebovala přepravit přes jezero, ale žádná locďka nebyla na blízku. Jeden z jejích průvodců řekl: "Musíme zavolat převozníka.” Hned se vrhl do vody. Přeplaval půlku jezera a vtom se za ním objevila černá hmota s velkou otevřenou tlamou. Svatá Colomba s úzkostí viděla, co se děje. Mávla rukou a vykřikla. Obluda se otočila, porozuměla, obrátila se a ponořila zpátky do jezera. Máme svědectví ještě jiného svatého. Svatý Cummein byl představeným kláštera ve Fořtu Augustu. Nesl však těžký kříž: jeho mniši byli líní, sami povaleči. Jednou jim rozkázal, aby zorali pole a připravili setbu. Večer se vrátil a vidí, že nikdo práci nedokončil. V noci vzbudil mnichy hluk z pole. Vrhli se k okénkům cel a spatřili podivný výjev: svatý Cummein seděl na hřbetu Nessy a oral s ní pole, které zanedbali. — To jsou přece jen samé legendy. —Pane, nezapomínejte na historické kroniky a záznamy, když ponechám stranou nevývratné svědectví mých fotografií. Těch příhod bylo 40 [pageend50]v průběhu století tolik, že už o existenci Nessy prostě nemusíme vůbec pochybovat. Vezměme si jen ty nedávné. Roku 1933 pan George Spicer jel autem po silnici z Dores do Foyers. Náhle spatřil - cituji přesně jeho slova - jakýsi hrb vysoký metr šedesát s krkem dlouhým jeden metr a s ocasem dvoumetrovým. A tenhleten hrb s krkem a ocasem, v barvě sloní kůže, přeběhl silnici a vrhl se do jezera. Později se pan Spicer vrátil na to místo v doprovodu dalších osob. V lese, z něhož tvor vyšel, našli brázdu. Větve rostlin kolem brázdy byly všechny polámané, jako by je rozdrtilo cosi ohromného, co se tu valilo. A pak zde máme přece svědectví kapitána Brodieho z Leithu, který se plavil po jezeře jako velitel parníku Arrow. Bylo asi tak k polednímu, když si pan Brodie a posádka všimli, že v brázdě lodi pluje mořský tvor s obrovským tělem, dlouhý asi jedenáct metrů. Krk a ocas byly naproti tomu tenké. Tvor se nejprve držel za lodí v závěsu. Pak zrychlil tempo. Kapitán a námořníci viděli, jak předhání loď a vyráží před její příď, jako by ji chtěl vést. Loď a obluda pluly takhle spolu asi deset minut. Pak je Nessy opustila a potopila se. A ještě jedno svědectví ze stovek dalších. Pochází z konce roku 1938. Zanechal nám je pan MacLean, který lovil ryby poblíž Altsingh- burnu. Bylo časně ráno, a náhle spatřil vlnu asi ve vzdálenosti dvou set metrů. Pozorně se tam zadíval, a tu uviděl předpotopní obludu: malá hlava na krku, který mohl být tak šedesát centimetrů dlouhý. Tlama se rozvírala a zavírala, jako by tvor přežvykoval. Oči byly umístěny uprostřed lebky. Potom se Nessy rozhýbala. Byla dlouhá asi tak dvanáct metrů. Popis odpovídá zvířeti, které jsem viděl na vlastní oči. — Franku, jakou potvoru jste vlastně viděl? — Ale, jak vám říkám, viděl jsem ji osmnáctkrát. A šestkrát se mi ji podařilo vyfotografovat. Poprvé jsem ji uviděl na útěku. Ukázal se mi hřbet nad vodou. Nejméně šestkrát jsem ji viděl výborně. Celou. Nessy měří přes dvanáct metrů. Je černá, má drsný hřbet a spoustu šupin. Je vysoká jako tenhle stan. Krk a ocas má velice tenký. Chápete, co říkám? Krk je jako stonek a hlava je v poměru k tělu maličká. Ocas dlouhý a končí dvěma ploutvemi jako u ryb. Když jsem ji fotografoval poprvé, mohlo být tak šest ráno. Jako obvykle jsem se procházel. Na krku jsem měl aparát. Asi stopadesát metrů přede mnou se vlny náhle rozčeřily. “To je divné," říkám si. Jak se to jezero může rozvlnit, když nefouká vítr?" Ale náhle mě napadlo: Nessy. Zamířil jsem tam objektiv a bez váhání jsem několikrát zmáčkl. Ani jsem nepřiložil oko k hledáčku. Byla to záležitost několika vteřin. Netvor se vynořil a hned zase potopil. Vyvolával jsem fotografie a byl jsem pochopitelně rozechvělý. A byla tam. Nessy byla na fotografii. Na tenhle okamžik jsem čekal dva a půl roku. Teď jsem věděl, že můj život bude mít smysl. Později jsem ji vyfotografoval ještě pětkrát. Ale ty první fotografie mám ze všech nejraději. Připomínají mi ten skvostný okamžik. — Franku, říkáte, že od toho okamžiku nabyl váš život smyslu. - Co to vlastně znamená? —Znamená to, že jsem konečně vyhrál bitvu proti pomlouvačům. Proti těm, kteří mi nadávali, že jsem blázen, když jsem se s nimi přišel rozloučit a oznámil, že jedu k tomuhle jezeru pátrat po Nessy. 41 [pageend51]"Pošli mi fotku té potvory do půl těla," řeklo mi několik kolegů hokynářů. Jiný mi s vážným výrazem navrhoval, že mi přinese hodně soli, protože prý kdesi četl, že obludy bez soli na uších se nedají chytit. "Jen si dělejte legraci, pánové," říkal jsem si vduchu. "Jestli jste našli smysl života v kapustách a jablkách, pak já zas v něčem jiném. V něčem vznešenějším. V něčem, co jsem odjakživa hledal." Víte, pane, já jsem v životě vždycky hledal nějaký smysl. Smysl vážný, opravdový, trvalý, aby už za něco stál. Jsem z Londýna. Narodil jsem se tam. Otec pracoval jako tesař, bylo nás v rodině pět. Všichni se měli co ohánět. A to mě moc nebavilo. Přihlásil jsem se do armády. Bylo mi teprve sedmnáct. Nejdřív mě poslali na Maltu, unikl jsem tam smrti o vlas. Jednou v noci nás bombardovala německá letadla a dvěstěpadesátikilovka nám padla do ubikace a nevybuchla. Pak jsem prodělal kurs sabotéra, v roce 1942 mě vysadili padákem za německými a italskými liniemi. V Africe. Když skončila válka, zůstal jsem v armádě. V roce 1950 mě poslali do Koreje. Když pak skončila i tahleta válka, vrátil jsem se do Anglie. To jsem byl už seržantem, ale vojančení mi šlo na nervy. Svlékl jsem uniformu a za trochu peněz, které jsem si našetřil, jsem si koupil zelinářský a ovocnářský obchod. Později jsem se připojil k síti pětašedesáti obchodů. Deset let, od roku 1955 do roku 1965, jsem pořád prodával kapustu, hrušky, cibuli. Ani na to jsem neměl nervy. A konečně v roce 1965 přišlo zjevení. V roce 1965 já a pět londýnských mladíků jsme se rozhodli, že prožijeme měsíc dovolené na březích tohohle jezera. Už před tím jsem samozřejmě o netvoru slyšel. Ale jako vám, i mně to připadalo jako pohádka na postrašení dětí, které chodí na marmeládu. Přihodilo se mi ale něco zvláštního. První tři týdny byly strašné. Ve dne v noci pršelo. Na počátku posledního týdne, byl to nádherný slunečný den, jsme lezli na skalisko. Pět chlapců šlo husím pochodem, já byl poslední. Byl jsem unaven, zastavil jsem se a podívám se na jezero. V této chvíli jsem viděl, jak se něco hýbe. Byla to Nessy. "Koukejte, koukejte," volám. Než se otočili, "věc" zmizela. "Na co se mám koukat?" ptal se jeden z nich. "Byla tam obluda," povídám. "Kde?" "Tamhle byla. Zmizela." "Chápu," řekl jeden z nich. "Franku, na tu láhev s whisky už nesahej ." Vrátili jsem se do Londýna. Jenže hrušky, jablka, brambory, cibule, dodavatele a zákazníky již jsem nemohl ani vidět. Když jsem se vrátil do toho velkoměsta, zčistajasna jsem pochopil, že mé místo není za pokladnou, ale u fotoaparátu. Mým úkolem bylo, abych u vod tohoto jezera, pod těmito stromy, odpověděl s definitivní jistotou na otázku, zda Nessy existuje. — Nu a co? —Prodal jsem všechno a koupil jsem za to stan, kameru, dva fotografické aparáty, potraviny, oděvy a vůbec všechno, čeho je zapotřebí k životu u tohoto jezera. Koncem roku 1968 jsem opustil Londýn a tři roky a osm měsíců už žiju zde, pod touhle sosnou. 42 [pageend52]—Jen abyste obludu vyfotografoval? —Jednak abych ji vyfotografoval a jednak abych se pokusil o něco, co se dosud nikomu za tisíciletí nepodařilo. Hádejte! — Abyste ji chytil. — Přesně tak, pane. Abych ji chytil a přitom jí neublížil. To se rozumí samo sebou. Kdybych totiž měl volit mezi možností ji chytit nebo ji zabít, raději bych ji ztratil. I když bych měl strašnou chuť na ten balík peněz, co vypsala jedna skotská firma pro ty, kterým se podaří chytit Nessy živou nebo mrtvou. Ta firma vyrábí whisky a chtěla si tímhle udělat reklamu. Za žádné peníze na světě bych si však netroufl obludu zabít. A to nejen proto, že zabíjet obludy v jezeru Loch Ness je proti zákonu, ale proto, že mě přímo odpuzuje myšlenka tomuhle tvorovi ublížit. —Poslyšte, Franku, je vůbec možné, že tahle obluda Nessy je tentýž tvor, který se zjevil svaté Colombě, kterého viděli pánové Spicer, MacLean a který se plavil vedle kapitána Brodieho? — Kdepak, co vás napadá! V tomhle jezeře je celá generace potomků Nessy. Množili se a vyhynuli jako lidé. Dnes je jich v tomhle jezeře dvanáct. — Dvanáct? To myslíte vážně? — Když jich tedy není dvanáct, tak jich bude jedenáct. Víc rozhodně ne. Otec, matka, dědeček, babička - a vnoučkové. V těch osmnácti případech, co jsem viděl, šlo nejmíň v osmi případech o různé bytosti. — Jak se to projevilo? —Někteří byli velcí. Jiní zase středního vzrůstu. Byli tam také prckové, caparti. Děťátka. —Poslyšte, Franku, jedné věci nerozumím. Proč se ty bestie zjevují jen tak zničehonic. Jen co pořídíte jeden snímek - a hotovo. — Protože jsou plaché. Všechny ty obludy. Není vyloučeno, že pokládají za obludy právě nás. Věřit by tomu člověk klidně mohl. Bojí se hluku. Stačí jen malý pohyb na vodě, bouchnutí dveří u auta, křik nebo kdovíco, a hned prchají. A pak se po celé dlouhé dny neobjeví. — Ale proč se podle vás čas od času zjevují? —To je ta skutečná záhada. Nikdo to neví. Snad — alespoň podle mého názoru — to dělají jako pstruzi. Aby je nikdo nechytil, vynořují se na povrch jen občas. A tak i Nessy k nám někdy připluje a vystrčí z vody hlavu. — Kdy obvykle se ty hlavy vynořují? — Obvykle ráno. — Časně ráno nebo později? — Určitě časně zrána. Kolem šesté . . . Ovšem moje poslední fotografie je z pozdního odpoledne. Bylo to 21.října. Mohlo být tak pět odpoledne. Dvě hodiny, přesněji dvě a půl hodiny jsem se procházel. Vracel jsem se ke stanu - a tu jsem náhle viděl Nessy ve vzdálenosti dvou set metrů od břehu . . . Nessy se přiblížila tak blízko, jako nikdy před tím. Zaměřil jsem objektiv, a tik - tak, udělal jsem dvě krásné fotografie. Pak jsem pustil aparát a popadl jsem kameru, abych natočil film. Jenže to bylo marné. Když mě zahlédla, ponořila hlavu do vody a dvě vteřiny nato už nebylo nic vidět. — Franku, teď bych vám chtěl položit poněkud trapnou otázku. 43 [pageend53]— Jen do toho, pane, žádné cavyky. — Omlouvám se, že se zmiňuji o všech těch fotografiích obludy, o chycení Nessy, o balíku peněz, které byste na tom chycení měl vydělat. Nezdá se vám však, že někdo by si mohl pomyslet, že jste jaksi ... — Trošku praštěný, co? — Přibližně tak. — Pane, teďka zase položím několik otázek já vám. Je podle vás praštěný ten, kdo se chce stát milionářem, a proto v jednom kuse sází na koníčky nebo v loterii? Odpovězte. Je podle vás praštěný? — Třeba snad ne. Jenže holdovat sázkám, tam člověk přece jen může počítat s jakousi pravděpodobností. Kdežto Nessy . . . — V jejím případě je to zcela jisté, protože už stanula na pevné půdě. A je tady. Jde jen o to ji najít. — A ještě něco, Franku. Jak si tady vůbec žijete, s těmi vašimi dvěma kočkami? — Jako princ, pane. Jako kníže, věřte mi. Dělám si, co chci. Za úsvitu se probouzím. Popadnu rybářský prut, aparát a kameru a jdu se procházet po břehu jezera. Potom obědvám, spím, lovím, večeřím. — Tahle dvě slova mě zajímají: obědvat a večeřet. Jak si to můžete bez práce dovolit? — Jestli se mě chcete zeptat, jak si tady tábořím, řeknu, že si tu tábořím báječně. Žiju ze dne na den. A to je vše. — No dobře, ale teď na rovinu. Co například budete jíst dnes v poledne a večer? — Víte, pane, na dnešek jsem počítal s těmi pěti librami, které, jak pevně věřím, mi jistě neodmítnete vložit tuhle do pokladničky, kam sbírám příspěvky na pátrání po lochnesské obludě. Do pokladničky, která je po vaší pravici — sotva takových deset centimetrů od vašeho rukávu . . . 44 ENZO MAGRI [pageend54]JAMES THURBER večery s odvodní komisí Z knihy MY LIFE AND HARD TIMES Universitu jsem opustil roku 1918, ale do armády jsem se vzhledem k svému zraku nemohl dostat, stejné jako se k ní nemohl dostat dědeček vzhledem k svému věku. Ucházel se několikrát a pokaždé si svlékl kabát a hrozil, že ty chlapy, co říkají, že už je na armádu moc starý, sežere. Zklamání, že se nedostane do Německa (všichni tehdy odcházeli do Francie, ale dědeček v tom neviděl žádný smysl) a namáhavé běhání po městě a navštěvování vlivných úředních osob ho nakonec sklátilo na lůžko. Původně chtěl velet divizi, a zlost, že do vojska nemůže vstoupit ani jako obyčejné ucho, na něho byla trochu veliká. Jeho bratr Jake, o patnáct roků mladší než dědeček, u něho celé noci vysedával, protože jsme se obávali, že by mohl třeba i neoblečený utéct z domu. Dědečkovi bylo strýčkovo hlídání hrozně proti srsti — připadalo mu to jako děsná šaškárna —, ale Jake již osmadvacet let o nocích nespal, takže pro takovou noční hlídku byl osoba jako střižená. Třetí noc byl dědeček vzhůru. Otevřel vždycky oči, koukl zamračeně na Jaka a zase je zavřel. Na žádnou otázku, kterou mu Jake položil, nikdy neodpověděl. Toho rána asi ve čtyři hodiny zjistil, že jeho bratr tvrdě spí ve velké lenošce vedle postele. A když už Jake přece jen jednou usnul, pak spal strašně tvrdě, takže dědeček klidně vstal, oblékl se, svlékl Jaka a položil ho do postele, aniž ho probudil. Když v sedm hodin přišla do pokoje tetička Florencie, seděl dědeček v lenošce a četl Paměti U.S.Granta a Jake spal v posteli. "On vartoval, když jsem spal já," řekl dědeček, "tak teďko, když je v limbu on, vartuju zase já." Vypadalo to celkem fair. Jedním důvodem, proč jsme nechtěli, aby se nám dědeček po nocích toulal, byl fakt, že několikrát prohlásil cosi v tom smyslu, že se vydá do Lancasteru, svého rodného města, a že svůj problém předloží té staré vojně generálu Williamu Tecumsehovi Shermanovi, což byl též starý kozák z Lancasteru. Neschopnost Shermana nalézt by byla jeho zkázou 45 [pageend55] . . . zjistil, že jeho bratr tvrdě spí ve velké lenošce . . . — to jsme věděli — a obávali jsme se, že by se tam třeba mohl pokusit dostat v tom malém elektrickém autíčku, co jsme koupili pro babičku. Kupodivu, babička se v něm za nějakou dobu pohybovala po městě velice obratně. Dědeček vyvaloval oči a trochu ho to rozčilovalo, když viděl, jak babička do toho vynálezu leze a hladce a lehce si to frčí pryč. Za téměř padesát let manželství to byl babiččin první triumf nad dědečkem pokud šlo o dopravní prostředky, a dědeček rozhodl, že se s tím "krámem" taky naučí "kučírovat". Dědeček byl starý proslulý jezdec na koni a blížil se k tomu, jako by se přibližoval k divokému hříběti. Na čele mu vyvstávaly černé chmury a začal nadávat. Vždycky do toho skákal, a rychle; jako kdyby mu to mělo ujet pod nohama, kdyby se do sedla hned nedostal. Když prvně zkoušel několikrát autíčkem jezdit, tak pokaždé tryskem objel malý kroužek, přejel přes obrubník, přes chodník, a narejdo- val přímo na trávník. Všichni jsme mu domlouvali, aby toho nechal, ale už ho to chytilo. 46 [pageend56]"Sakrakruci strčte mi tu rachotku zpátky na silnici!" rozkazoval imperátorsky. Tak jsme s ní vymanévrovali zpátky do vozovky a dědeček to zkoušel znovu. Že to s ním vždycky smyklo dokolečka, to bylo proto, že moc zhurta zalomcoval řídící pákou — chtěl to autíčku zřejmě ukázat — a bylo strašlivě obtížné tnu vysvětlit, že nejlepší je klid a žádné třeštění. Měl tu utkvělou představu, že když nebude káru pevně držet jako koně, tak že ho shodí. A chlap (jak nám často říkal), který jezdil již v pěti letech s žacím strojem McCormick, taženým čtyřmi koňmi, se přece nenechá shodit takovýmhle nějakým elektrickým tintítkem. Jelikož ho nikdo zaboha nemohl přinutit, aby se s tím autíčkem přestal učit jezdit, brávali jsme ho do Franklinova parku, kde byly široké cesty a nechodilo tam moc lidí, a vždycky jsme tam hodinu strávili jenom vysvětlováním rozdílu mezi jízdou na koni a jízdou v autíčku. Celou dobu si pro sebe cosi blekotal; měl v hlavě jednu myšlenku, a té se nikdy nezbavil, a sice, že když si sedne za volant, tak ta mašina jako by před ním takříkajíc zlověstně schlípla uši. Za několik týdnů nicméně dospěl tak daleko, že s autíčkem ujel asi tak sto yardů po jakžtakž rovné čáře. Pokaždé však, když zahýbal, tak už stabilně zatáhl za páku anebo do ní strčil tak zhurta a tak vehementně, že hned s autíčkem letěl do stromu anebo do záhonu. Vždycky však s ním někdo byl a nikdy jsme mu nedovolili vyjet s autíčkem ven z parku. Jednou dopoledne se babička vypravila, že pojede na trh, a telefonovala do garáže, aby jí poslali autíčko. Oznámili jí, že už tam byl předtím dědeček a že s ním odjel. Nastal nepředstavitelný poprask. Telefonovali jsme strýčkovi Willovi a on vyrukoval se svým lozi- erem a začal hon na dědečka. Nebylo ještě sedm hodin a naštěstí nebyl ani příliš velký provoz. Mířili jsme k Franklinovu parku, protože jsme usuzovali, že třeba jel tam, chtěje se pokusit nezdolného ducha autíčka zlomit. Několik časných chodců prý vidělo jistého vysokého starého pána s bílým vousem, jak řídí malé autíčko a při jízdě hrozně nadává. Pak jsme již jen jeli po strašně klikaté stopě, až jsme je oba nakonec našli na Nelsonově silnici, asi čtyři míle od města Shepard. Dědeček stál na silnici a hulákal, a autíčko vězelo zadními koly celé zapletené do plotu z ostnatého drátu. Dva dělníci a nějaký zemědělský nádeník se ten dopravní prostředek pokoušeli všemi silami vyprostit. Dědeček byl na autíčko nanejvýš navztekán. "Ta mrcha jedna zatracená se mnou začla couvat!" oznamoval nám. 47 [pageend57]Vraťme se však zpátky k válce. Columbuská odvodní komise nikdy dědečka do služby nepovolala, což pro ně bylo veliké štěstí, protože jinak by ho byli rozhodně museli vzít. Povídalo se, že v tom zmatku povolali několik asmdesátiletých nebo devadesátiletých starců, ale našeho dědečka nějak vynechali. Čekal sice na povolání každý den, ale nikdy mu nic nepřišlo. Já jsem měl zase zcela opačné zkušenosti. Volali mě skoro každý týden, přestože jsem byl zproštěn služby hned poprvé, když jsem se na vojenskou lékařskou posudkovou komisi dostavil. Buďto nebyli nikdy ú- plně přesvědčeni, že jsem to skutečně já, anebo došlo k nějakému omylu v úředních záznamech, jenž se nikdy nevysvětlil. Prostě v pondělí jsem obyčejně dostával dopis s rozkazem, abych se příští středu v deset hodin večer hlásil k prohlídce v druhém poschodí Memorial Hall. Když jsem tam šel po druhé, pokoušel jsem se jednomu doktorovi vysvětlit, že již mě služby zprostili. Sundal jsem si brýle a řekl jsem: "Teď jste pro mne úplný nic." Vyštěkl na mne zhurta: "A vy jste pro mne úplná nula." Musel jsem pokaždé se sebe všechno svléknout a trmácet se dokola po sále ještě s fůrou synů portýrů, bankovních presidentů a úředníků a básníků. Prohlíželi nám srdce a plíce a taky nohy; a nakonec oči. To přišlo vždycky nakonec. Když se dostal očař ke mně, vždycky řekl: "Poslechněte, s takovým zrakem byste přece nemohl do řadové služby!" "Já vím," říkal jsem na to. Pak mě za týden nebo za čtrnáct dní volali zase a já jsem prodělával ten blázinec od začátku. Když mě již volali asi po deváté nebo desáté, zvedl jsem náhodou ze stolu stetoskop a najednou jsem shledal, že už nejsem v řadě branců, nýbrž že jsem se ocitl v řadě prohlížejících. "Zdravíčko, doktore," kývl na mne jeden člen komise hlavou. "Zdravíčko," odpověděl jsem. To se samozřejmě seběhlo dříve, než jsem se svlékl. Možná, že by se mi to bylo podařilo, i kdybych byl býval nahý, o tom však mám přece jen jisté pochybnosti. Byl jsem určen, anebo přesněji řečeno, byl jsem tam v tom zmatku zanesen do skupiny, která měla na starosti hrudník a plíce, a začal jsem prohlížet každého druhého muže, takže jsem vlastně převzal polovinu práce doktora Ridgewaye. "Jsem rád, že vás tady mám, doktore," pochvaloval si. Většinu všech mužů, co přišli ke mně, jsem uznal schopné služby, občas jsem však nějakého také zprostil, pro jistotu. Začínal jsem tím, že jsem každému řekl, aby zadržel dech a pak řekl "mi, mi, mi, mi", až jsem si všiml, že se na mne doktor Ridgeway nějak divně dívá. Zjistil jsem, že on na nich chce, aby říkali "á", anebo někdy že na nich vůbec nic nechce. Jednou se mně dostal do rukou jeden člověk, který — jak později vyšlo najevo — polkl hodinky, aby mu doktoři uvěřili, že s ním něco uvnitř není v pořádku (byl to běžný trik: kvůli osvobození od služby polykali povolanci hřebíky, napínáčky, inkoust a jiné věci). Jelikož mi nebylo známo, co má člověk stetoskopem slyšet, tak mě nejdříve tikání hodinek nijak nepřekvapilo, ale přesto jsem se rozhodl povolat doktora Ridgewaye ke konzultaci, protože až doposud mi ještě nikdo netikal. 48 [pageend58]"Tenhle člověk jako kdyby tikal,” řekl jsem mu. Překvapeně se na mně podíval, ale neřekl nic. Pak dal tomu chlapíkovi herdu do zad, přiložil mu k hrudi ucho a nakonec to zkusil se stetoskopem. "Zdravej jako řípa," zněl závěr. "Poslechněte si trochu níž," navrhl jsem. Chlapík ukázal na žaludek. Ridgeway se na něho opovržlivě a se vztekem podíval."S tím ať si lámou hlavu ti, co jsou tady přes pajšl," uzavřel a odešel od nás. Za několik minut se k tomu chlapíkovi dostal doktor Blythe Bal- lomy a poslechl si ho, avšak ani okem při tom nemrkl. Ten jeho odporně kyselý výraz v obličeji se nikdy ani na okamžik nezměnil. "Vy jste spolkl hodinky, drahý pane," řekl řezavě. Branec se zapálil rozpaky a nejistotou; "A vy si myslíte, že ú- myslně?" "Jo, to já nemůžu vědět," řekl mu doktor a věnoval se dalšímu. Odborník přes pajšl v starostlivém zamyšlení . . . 49 [pageend59]xxx xxx V odvodní komisi jsem sloužil asi čtyři měsíce. Nesměl jsem ven z města, dokud povolávání nepřestane, a cítil jsem, že pokud tu zůstanu a budu chodit přesně na prohlídky, tak že už z praktických důvodů mě nikdo nemůže obvinit z nějakých uhýbacích manévrů. Během dne jsem pracoval jako reklamní agent jednoho zábavního parku, jehož ředitelem byl vysoký nevypočitatelný mladý muž, který se jmenoval Byron Landis. Z legrace vyhodil před několika lety do povětří pánskou klubovnu v přístavku Státního domu. Hrozně rád poléval spící lidi kyblíkem vody a jednou jenom taktak že unikl zatčení pro pokus skočit ze střechy staré budovy columbuských dopravních podniků s padákem, který si vlastnoručně vyrobil. Jednou ráno se mě zeptal, jestli bych se nechtěl projet v novém Rudém tornádu, strašně vysokém a kymácivém autíčku horské dráhy v jeho zábavním parku. Nechtělo se mi, ale bál jsem se, aby si nemyslel, že se bojím, tak jsem s ním jel. Bylo asi deset hodin a u autodromu nikdo nebyl, jenom nějací dělníci a obsluhující personál a několik majitelů koncesí jen tak v košilích. Vlezli jsme si do jedné dlouhé gondoly autíčka, a zatímco já se rozhlížel, kdo s tím pojede, dali jsme se do pohybu. Zjistil jsem, že s tím jede sám Landis. Vystoupit se však už nedalo, bylo příliš pozdě. Začali jsme šplhat do prvého příkrého svahu — jen to s námi házelo — a se svahu jsme se pak nakloněni na jeden bok řítili dolů rychlostí o- smdesáti mil za hodinu. "To jsem nevěděl, že s tím dovedete jezdit!" zařval jsem na svého společníka, když jsme vyrazili jako střela v úhlu šedesáti stupňů a vyletěli střemhlav do prostoru. "Já taky ne," zaječel na mne zpátky. Kravál motoru a svištění vzduchu bylo něco příšerného. Buráceli jsme do Jeskyně temnot, kde byla tma jako v pytli, a pak jsme vyrazili zas na světlo a řítili se po Monohanově skoku, kterýžto byl tak nazván podle jednoho dělníka jménem Monohan, jenž odtud musel skočit dolů, neboť se ocitl v pasti mezi dvěma přibližujícími se auty, která tu při dokončování prací právě konala zkoušky. Přestože tento můj výlet skončil šťastně, zanechal ve mně trvalý dojem. Myslím, že nepřeháním, když řeknu, že můj život okořenil zvláštní příchutí. To je ten důvod, proč křičím ze spaní, odmítám jezdit zvýšenou dráhou, pořád lomcuju brzdami v autech, jež řídí jiní lidé, a když si lehnu, tak mívám pocity, že se vznáším ve vzduchu jako pták, a v některých měsících nesnáším vůbec nic na žaludek. xxx xxx Za několik posledních výletů, které jsem podnikl k odvodní komisi, mě nakonec omrzelo dělat vyšetřujícího, a tak jsem se zas dostavil jako povolanec. 50 [pageend60]Žádný z těch doktorů, kteří byli tak dlouho mými kolegy, mě nepoznal, dokonce ani doktor Ridgeway. Když mě naposledy vyšetřoval na prsou, zeptal jsem se ho, jestli mu nějaký doktor nepomáhal. Že prý a- no. "Nebyl mi trochu podobný?" zeptal jsem se. Doktor Ridgeway se na mne podíval. "Myslím, že ne," odpověděl, "byl vyšší." (Při prohlídce jsem totiž měl zuté boty.) "Dobrý odborník na plíce,“ dodal doktor Ridgeway. "Váš příbuzný?" Řekl jsem, že ano. Poslal mě dál za doktorem Quimbym, za specialistou, jenž mi už dvanáctkrát nebo patnáctkrát prohlížel zrak. Dal mi číst nějaké jednoduché oční testy. "S takovým zrakem byste přec do armády nikdy nemohl," řekl. "Já vím," přitakal jsem. Jednou, už hodně pozdě odpoledne, krátce po mé poslední prohlídce, mě probudil hlas vyzvánějících zvonů a hvizd píšťalek. Zvuk stále sílil a nabýval na naléhavosti a bujností. Byl mír. xxx xxx 51 [pageend61]JAMES THURBER jednorožec v zahradě 52 Ze sbírky BAJKY PRO NAŠI DOBU Za slunečného jitra seděl si jednou jeden člověk doma v koutku u snídaně, a když zvedl oči od míchaných vajec a podíval se do zahrady, uviděl bílého jednorožce se zlatým rohem, jak se tam spokojeně pase na růžích. člověk se sebral a šel do ložnice za manželkou, která ještě spala, a vzbudil ji. "V zahradě je jednorožec,” oznámil jí. "A žere ruze. Manželka otevřela jedno oko a nevraživě se podívala na manžela. "Jednorožec je přece zvíře z mytologie," řekla a obrátila se k němu zády. Člověk šel pomalu po schodech dolů a do zahrady. Jednorožec tam ještě pořád byl. Zrovna si pochutnával na tulipánech. "Pocem, jednoro- háčku," zavolal na toho jednorožce ten člověk a utrhl lilii a dal muji. Jednorožec ji s vážným výrazem ve tváři sežral. Se srdcem, jež se dmulo radostnou pýchou — neboť v jeho zahradě byl jednorožec —, šel člověk opět nahoru za manželkou a opět ji vzbudil. "Ten jednorožec sežral Lilii,” pravil. Jeho žena se posadila na posteli a chladně si ho změřila. "Tobě přeskočilo," utrhla se na něho, "a já tě dám zavřít do cvokárny." Ten člověk nikdy moc nemiloval výrazy, jako že někomu “přeskočí- lo= nebo slovo =cvokárna=. A o to méně se mu ta slova zamlouvala onoho zářivého jitra, kdy byl v jeho vlastní zahradě jednorožec, a tak se nad tím na chvíli zamyslel. "Jo, to uvidíme," prohlásil. Zamířil ke dveřím. "Uprostřed čela má zlatý roh," dodal ještě. Pak se zase vracel do zahrady dívat se na jednorožce. Ale jednorožec zatím zmizel, člověk se posadil mezi růže a usnul. Jakmile manžel vystrčil paty z domu, jeho žena vstala a co nejrychleji se oblékla. Byla rozrušena a v očích jí zlověstně blýskalo. Zatelefonovala na policii a zatelefonovala psychiatrovi. Řekla jim, a- by si pospíšili a honem k nim přijeli a přivezli svěrací kazajku. Když [pageend62] winterthur leben Dáváte přednost jistotě či hazardu? Více, než kdy jindy je dnes nutné vědět, co se stane s Vámi nebo s Vaší rodinou za nepředvídaných okolností. Nespokojujte se s tím, co Vám někdo řekne, ale žádejte přesné informace. Potom může být pozdě! Důležité je vědět: Jiří Popper, vrchní inspektor Winterthur-Leben Subdirektion Zürich Generalagentur West 8001 Zürich, Llmmatquai 3 Tel. 01 / 34 50 15 winterthur vie jak a po jakou dobu jste zajištěn v pracovní neschopnosti; To jsou naše odpovědi na Vaše otázky. Renta v pracovní neschopnosti. Doplňková starobní renta k AHV. Životni pojištěni všech druhů. Zjistíte-li mezery, obraťte se na nás. Poradíme Vám, jak nejlépe v rámci Vašich možností tyto mezery odstraníte. jak je zajištěna Vaše rodina, ztrati-li Vás . . . jak jste zajištěn ve stáři (vyžádejte si přesné údaje o výší Vaší částečné renty AHV, event, také výši Vaší pense od zaměstnavatele. Nespokojujte se s údaji v procentech, žádejte přesné částky!); [pageend63]Herrn/Frau/Frt. M./Mme/Mlle Signore/Signora/Signorna A. Z. 8048 Zürich pořádá pravidelně výstavy našich exilových umělců prodává obrazy, reliéfy, plastiky, kresby, grafiku provádí tisk a expedici různých exilových časopisů prodává knihy všech exilových nakladatelství Tumbelenstrasse 37 8330 Pfäffikon ZH Tel. 01 - 97 30 66 GALERIE KRAUSE K K Postcheckkonto: 843 - 60451. Bankverbindung: Schweiz Kreditanstall, Stadtfiliale Rathausplatz. Zurich Konto-Nr : KK 637 650 Abonnement: Fr. 27- pro Jahr, Fr. 14 - für 6 Mon. Druck: ok Eiger Satz + Druck AG, Zurich Briefadreasen: Redaktion: Administration + Inserate: Zwischenbächen 145. 8048 Zürich. Adresy: Redakce: Administrace + inzerce: Zwischenbächen 145, 8048 Zürich. Telefon (pouze večer): (01) 64 17 68. Číslo konta pošt. šek. úřadu: 80 - 60451. Bankovní spojení: Schweiz Kreditanstalt. Stadtfiliale Rathausplatz, Zurich Číslo konta: KK 637 650. Předplatné: 21— Fr. pro celý rok, 14.— Fr pro půl roku (do zámoří lodní poštou). Tiskne: ok Eiger Satz+ Druck AG, Zurich MAGAZÍN, informativní, poučný a zábavný exilový měsíčník. MAGAZIN: Zeitschrift für emigrierte Tschechoslowaken Erscheint monatlich einmal Adressänderungen und unzustellbare Exemplare erbeten an: Magazin, Zwischenbächen 145, 8048 Zürich. [pageend64]