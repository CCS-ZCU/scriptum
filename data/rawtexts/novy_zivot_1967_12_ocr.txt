novů t/ • ^ život 12 Z OBSAHU KARD. BERAN : RADOSTNÉ SVÁTKY VÁNOČNÍ • PATRIARCHA ATHENAGORAS U PAPEŽE • Z USNESENÍ SJEZDU PRO LAICKÝ APOŠTOLÁT • STŘEDA: NĚCO O REFORMÁCH • KRATOCHVIL : HISTORICKÝ A DRAMATICKÝ DILETANTISMUS ROLFA HOCHHUTHA • ZAHRADNIČEK : PÍSEŇ O DOMOVĚ • PO : STO LET SVAZU ČESKÝCH KATOLÍKŮ V USA • O. : JEŠTĚ KE KULTURNÍMU VŘENÍ V ČSSR • J. : KUBISTICKÉ UMĚNÍ Z ČESKOSLOVENSKA • RYŠÁN EK : SOUMRAK ČESKOSLOVENSKÉ DEMOKRACIE» NAŠE POVÍDKA: DOSTÁL, VÁNOČNÍ POUT DO ČS. VOJSKA NA RUSI ROČNÍK XIX . PROSINEC 1967 [pageend1]novy život MĚSÍČNÍK c y r i l o m e t o d ě j s k é l i g y p r o k u l t u r u a ž iv o t z v í r y • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMI. NISTRACE :JN0V V ŽIVOT, VIA DELLA CONCILIAZIONE, 1. 00193 ROMA-ITALIA- • Řídí redakční kruh. • Předplatné na rok 1967 : V Itálii 1800 lir (podpůrné 2500 lir). Pro ostatní zemi 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášt a třeba je platit předem. Předplácí se v Itálii : pošt. slož.: C. c. post. 1*33428 ACCADEMIA CRISTIANA - Via della Conciliazione, 1. Roma (617) s pozn. NŽ 1967. • Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na pošt. úřadi 1800 Ur n a : NOVÝ ŽIVOT - ACCADEMIA CRISTIANA, 00193 Roma, Via della Conciliazione 1. - Italia. • Z ostatních zemí mezinár. pošt. poukázkou, šekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích : Anglie: CML (P. Jan Lang S. J.), 114, Mount Street, LONDON, W. 1. — Francie: zasláním 15, — NF poštovní složenkou na adresu: Jaroslav Jáchym, 4, rue General Chappuis, Belfort — Německo: zasláním 12 DM poštovní složenkou n a : Karl Fořt, Konto München (8000), Nr. 151283. — Austrálie: CML (Dr. Stanislav Hofírek), 519, Dryburgh Str., North Melbourne, Vic. — Kanada: Zemská CML (Václav Vostřez), Box 541 Main P. O., Hamilton, Ont,, nebo Czech Jesuit Fathers (Rev. B. Janíček, S. J.), 4605 West Broadway, Montréal 28, P. Qué. — USA : Rev. Jaroslav Tománek, Veseleyville, P. O. Grafton, No. Dakota. Vita Nuova. - Mensile.a Cou approvazione ecclesiastica. • Autorizzazione Tribunale Roma N. 3779 del 16-3-54. • Diretlore respon- sabile: P. Vincenzo INSOLERA S. J. RADOSTNÉ SVÁTKY VÁNOČNÍ Tak si přejeme navzájem a myslíme to upřímně. Každý touží po tom, aby pro něho a pro jeho drahé byly vánoce co nejradostnější. Většina ovšem má na mysli hlavně Štědrý den, Štědrý večer. A proč ? Ze je to den příchodu Pána Ježíše ? Nikoliv. To je Boží hod, svátek narození Páně. Štědrý den je pouze jakási jeho předehra. Věřící duše ovšem také slaví radostně Štědrý den, v duchu víry však jako vrcholný den vánoc slaví Boží hod. Církev svátá i liturgií Božího hodu a celého oktávu se snaží radost v duši věřících posilovat jak melodiemi (naše české vánoční písně mnoho vykonaly), tak i radost a štěstí vyjadřujícími modlitbami. Aby tato radost byla co nejopravdovější, zavedla církev čtyři přípravné týdny, dobu adventní. Jak málo se na to pamatuje! V první modlitbě druhé neděle adventní se modlíme : » Pane, vyburcuj naše srdce, a t připravujeme cesty pro tvého Jednorozeného, abychom ti mohli sloužit očištěnou duší skrze příchod Pána Ježíše. « » Pane, vyburcuj naše srdce « — tak prosíme. To je : probuď je z lhostejnosti a všednosti, aby bylo schopno se lépe připravit na příchod Jednorozeného. Dříve advent byl dobou přísné kázně. Taneční zábavy, svatby a svatební hostiny byly zakázané. Byla to i doba přísných postů. Nyní je vše značně uvolněné, ale svátý Otec vřele doporučuje udržovat v tu dobu větší vnitřní usebranost a hlubší opravdovost v plnění náboženských povinností. Modlitba to vyjadřuje: » Vyburcuj naše srdce, abychom ti mohli sloužit. « Snažme se tedy, abychom své denní modlitby, ranní i večerní, konali co nejusebraněji. Denní shon a běžné nyní rychlé tempo znemožňuje delší modlitby. Dobrá. Aísi jsou krátké, jen aby byly vroucí a opravdu zbožné. Zvlášt pozorně je třeba se modlit » Anděl Páně«, vztahující se přímo na tajemství narození Kristova. Učiňme vroucnější v této době účast na mši svaté, hlavně nedělní. A při díkučinění po svátém přijímání přitulme se dětinně k Srdci Ježíšovu. Doba adventní je v duchu liturgie také zvláštním způsobem dobou živé úcty mariánské. Patří vlastně i u nás k dědictví otců se v té době alespoň v některé dni společně modlit růženec. Podle uvedené modlitby se má tato služba Bohu dít » duší očištěnou«. Duše, která nemá těžké hříchy a miluje Marii, je z lásky k Marii pozornější i na hříchy lehké, všední, ano snaží se zejména víc a více vyprošťovat z povahových chyb, aby tím snáze a lépe mohla Boží milost prostřednictvím dobré vůle působit a tím hojněji svolávat na všechny myšlenky, slova a skutky Boží požehnání. 230 [pageend2]PASTÝŘI U JESLÍ Jest noční obloha zvon jediný, v němž srdce země bije. To radost rozechvi je, radost té noviny, že přišel Pán. - A pastýři jdou krajem trnoucím v údivu, chvícim se v jasu noci, jdou každý s dárkem svým až k prahu Boží moci a Boží pokory, až k betlémskému chlévu. Možno dát do úsměvu víc, než slibovali andělé ? Klanění horoucí a nesmělé, vzdech duše, zpokornělé rájem v úsměvu Matky — —. Pastýři jdou zpátky žasnoucím krajem. Vše to, ona příprava na svátky vánoční, tj. abychom mohli podle oné modlitby lépe sloužit Pánu duší očištěnou, má být co nej účinnější »skrze příchod Syna Božího«, skrze zásluhy, které nám získal Pán Ježíš svým vtělením a narozením. Zadívejme se do obsahu evangelií oněch tří mší svátých Božího hodu vánočního. V první, půlnoční, zvané andělská, evangelium vypravuje, jak se anděl zjevil pastýřům a sdělil jim zprávu o Spasitelově narození. Evangelium končí, že se k zvěstujícímu andělu přidal zástup nebeského vojska a celý ten andělský sbor chválil Boha zpěvem : » Sláva na výsostech Bohu a na zemi pokoj lidem dobré vůle. « Narození Spasitelovo tedy bylo slávou Boha na výsostech. — Na slámě ve chlévě, v chudobě a chladu se narodil vtělený Syn Boží. Královští synové se rodí v nádheře a bohatství! Syn Nej- vyššího se narodil ve chlévě. A přece z Ježíšova narození vzešla velká sláva Bohu na výsostech. A pokoj lidem. Mír a pokoj lidstvu! Jediný Ježíš, Spasitel světa, může lidstvu a světu přinést a zabezpečit pravý mír a pokoj. Příchod Kristův byl už v dobách jeho narození zárukou míru. Pochopí moderní svět a pochopí to i katolíci, katoličtí vůdcové států, že bez Boha, bez Krista budou jejich snahy o zamezení vyhlazující války marné ? NAROZENÍ PÁNĚ v Třebechovickém betlému. — Betlém o délce sedmi metrů má 480 figurek, z nichž 120 pohybuje rukama, hlavou nebo celým tělem, 1530 stromů, skal, domů, strojů a jiných předmětů a 152 ozubených kol. Znázorňuje celý život Krista Pána, od zvěstování až k zmrtvýchvstání. Vyřezání trvalo plných čtyřicet let. Betlém byl vystaven na Světové výstavě v Montrealu. mysli a v srdci o tom uvažovala. « Jak šťastné bylo její neposkvrněné srdce z víry a oddanosti chudých pastýřů! Však poslední věta říká : »A pastýři se vrátili a velebili a chválili Boha za všechno, co uslyšeli a uviděli, jak jim bylo řečeno. « Byli to prostí lidé, venkované, ale rozumní. K dyž zmizeli andělé, řekli si mezi sebou : »Pojďme do Betléma a podívejme se. « Jako by si řekli: »Pojďme a přesvědčme se o tom, co nám bylo zvěstováno. « A měli’ radost, když poznali, že všechno je opravdu tak, jak jim bylo oznámeno. Víra pastýřů a štěstí srdce Mariina jsou radostnou ozvěnou znění evangelia druhé vánoční mše. A evangelium třetí mše svaté je začátek evangelia svátého Jana, miláčka Páně, o věčném Slově, skrze něž bylo všecko stvořeno. O Slově vtěleném, jež je i pravým světlem a přebývalo mezi námi, a svátý Jan jménem ostatních apoštolů dosvědčuje : » Viděli jsme jeho slávu, slávu jako Jednorozeného od Otce, plného milosti a pravdy. « Připravujme se na vánoce, jak nám to doporučuje církev svátá, a pak jistě i letošní svátky vánoční budou pro nás všechny radostné a požehnané. V druhé mši svaté, zvané pastýřská, vypravuje evangelium o příchodu pastýřů do Betléma. Jsou tak potěšitelné poslední dvě věty : » Maria však uchovávala všechno to, co se dálo, v své (y KpnAjA- 231 [pageend3]PATRIARCHA ATHENAGORAS U PAPEŽE 10. října bylo současně oznámeno v Istanbulu i v Římě, že ve dnech 26. až 28. října dojde k očekávané návštěvě ekumenického patriarchy Athenagorase v Římě. Splatí tak papeži jeho návštěvu ve Fanaru 25. července a spolu udělají další krok na cestě sblížení obou velkých křesťanských církví a vstříc k vytoužené jednotě všech, kdo věří v Krista. Athenagoras — » Jeho Svatost arcibiskup Cařihradu, Nového Říma, a ekumenický patriarcha« — je stár 81 le t; pochází z Vassilikonu, které tehdy leželo v řecké provincii osmanské říše. Bohosloví studoval na patriarchální vysoké škole v Chalkisu blízko Istanbulu. R. 1923 byl zvolen metropolitou na Korfu a po devíti letech poslán do Nového Yorku, aby řídil pravoslavné obce obou Amerik. Horlivého arcibiskupa zvolil r. 1948 Svatý patriarchální synod patriarchou. Apoštolský nuncius v Paříži mons. Roncalli mu ke zvolení poslal blahopřejný list. Za dob tureckého sultanátu se pravomoc cařihradského patriarchy vztahovala na všechny pravoslavné na tureckém území, zvláště Řeky a balkánské Slovany, ale když se balkánské národy postupně prohlašovaly nezávislými i po stránce církevní a po první světové válce Řekové z Turecka byli odsunuti do Řecka, pravomoc patriarchy, jež byla duchovní i světská, skoro úplně upadla ; dnes ji vykonává přímo kromě arcibiskupství cařihradského ještě na 5 metropolí v Turecku, na arcidie- cézi na Krétě se sedmi metropolemi, na 4 metropole v Dodekanézu, na mnišskou republiku na ostrově Athosů a mnišský exarchát na Patmosu — celkem asi 650 000 věřících — a pak na půldruhého milionu pravoslavných v obou Amerikách, v metropoli pro západní Evropu a v arcibiskupství pro Austrálii a Nový Zéland. Ekumenický patriarchát zaujímá první místo mezi patriarchálními a autokefalními — samostatnými — církvemi pravoslavného Východu (Bulharska, Srbska, Rumunska, Ruska, Řecka, Československa atd.), ale patriarcha nemá nad nimi žádnou moc. Svými osobními dary Athenagoras měl a má velký vliv při úsilí o sblížení autokefalních církví mezi sebou a o obnovu pravoslaví ; osobně navštívil všechny pravoslavné církve Blízkého východu a Řecka. Návštěva v Římě znamenala přerušení patriarchovy cesty pravoslavnými obcemi Srbska, Rumunska, Bulharska a po západní Evropě, kde se setkal i s představiteli jiných křesťanských církví a Světové rady církví; v květnu příští rok chce navštívit patriarchát moskevský a tifliský. Athenagoras měl velké zásluhy o konání tří panortodoxních konferencí, které upevnily svazky mezi pravoslavnými církvemi a stanovily program jejich vnitřní obnovy ; program bude předložen panortodoxnímu presy- nodu, a jak patriarcha doufá, i synodu. Už od mladých let Athenagoras pracuje za sblížení křesťanů. Jeho zásluhou se ekumenický patriarchát hned zapojil do prací Světové rady církví ; v jeho šlépějích vstoupily do Rady i ostatní pravoslavné církve a naposled církev ruská. Volbu kard. Ron- calliho za papeže pozdravil slovy : >> Byl jeden člověk poslaný od Boha, jeho jméno bylo Jan.« Několikrát si spolu vyměnili blahopřejné listy a dary o křesťanských svátcích. S velkým zájmem přijal zprávu, že katolická církev bude konat sněm ; sledoval jeho přípravu, zahájení a po překonání některých těžkostí poslal na druhé zasedání své pozorovatele. Přátelské bratrské styky mezi římskou církví a ekumenickým patriarchátem vyvrcholily v historickém setkání papeže Pavla a patriarchy v Jeruzalémě 4. ledna 1964, ve vzájemném zrušení církevních trestů, které církev římská a cařihradská proti sobě vyhlásily r. 1054, a konečně v návštěvě Pavla VI. u patriarchy v jeho sídle na Fanaru. Patriarchu navštívil též kard. Bea, kard. Konig, kard. Sheehan — při zrušení exkomunikací — a zástupci sekretariátu pro jednotu křesťanů. Několikrát přišly do Říma delegace patriarchátu : V lednu 1965 dva metropolité jménem pravoslaví sdělili Svaté stolici výsledek konference na Rhodu ; zástupci patriarchátu byli letos 29. června přítomni zahájení Roku víry k 1900. výročí smrti sv. Petra a Pavla a za mše svaté na náměstí před bazilikou papež Pavel jim udělil liturgické políbení pokoje. Pozorovatelé - poradci přišli na Světový sjezd pro laický apoštolát. Návštěva Athenagorasova ve Vatikáně — první svého druhu, nemyslíme-li na cestu patriarchy Justiniána r. 1453, vykonanou z důvodů politických — navazuje na tyto styky a byla jejich upevněním. V Římě V 9,30 vystoupil patriarcha Athenagoras na římském letišti z letadla, které mu dal k dispozici řecký lodař Onassis. Letadlo bylo ozdobeno znakem papežovým a patriarchovým a řeckým nápisem: Papež Pavel a patriarcha Athenagoras — tvůrci míru. Jménem sv. Otce ho přivítal děkan kardinálského sboru Evžen Tisserant, státní tajemník Cicognani a předseda sekretariátu pro jednotu křesťanů kard. Bea. Po kratičkém oddechu ve Věži sv. Jana uprostřed vatikánských zahrad, v níž patriarcha bydlel, přijel ke schodům k bazilice sv. Petra. Za slavnostního vyzvánění zvonů ho arcikněz kard. Marella vedl k hlavní bráně, odkud mu vyšel vstříc papež Pavel. První dlouhé srdečné objetí. Spolu, ruku v ruce, kráčeli hlavní lodí baziliky ke kapli s nejsvě- 232 [pageend4]tější svátostí, ke kapli Panny Marie a k papežskému oltáři nad hrobem prvního z apoštolů. Věřící a sbor nezpívali obvyklé » Tu es Petrus «, ale žalm 118 s antifonou připomínající přikázání lásky. Vedle Sebe klečeli v modlitbě; patriarcha incenzoval oltář a ke cti sv. Petra zapálil votivní lampu — bude to jeho dar všem čtyřem římským bazilikám. Následovala společná pobožnost — mše bez proměňování, psaly noviny, a právě tam, kde by mělo být proměňování, přítomní slyšeli modlitbu, v níž se vyjadřuje bolest nad tím, že ještě není mezi námi plná jednota, lítost nad hříchy proti jednotě a prosba o odpuštění k Bohu i k našim bratřím a o jednotu, »tak aby církev znovu zazářila v plné své kráse jako znamení mezi národy a aby svět, osvícený tvým Duchem, uvěřil v Krista, jehož ty jsi poslal. « Dojemnou modlitbu zakončil společný Otčenáš. Následoval proslov patriarchův a pak papežův. V bazilice sv. Petra Patriarcha děkoval papeži Pavlovi, předrahému bratru v Kristu, za to, že ho 25. července navštívil v Istanbulu, v »Novém Římě«, dnes přichází k papeži jako bratr k bratrovi, a to v jeho sídle, které je první co do cti a pořadu mezi křesťanskými církvemi rozptýlenými ve světě. » Slyšíme v tomto okamžiku, který je mimořádným způsobem posvátný, volání krve svátých apoštolů Petra a Pavla, slyšíme hlas církve z katakomb a mučedníků z Kolosea, kteří nás vyzývají, abychom ze všech sil hleděli dokončit započaté dílo sjednocení rozdělené Kristovy církve ; tak se nejen splní vůle Páně, ale svět uvidí zářit první z vlastností církve, její jednotu ... Skutečnost, že jsme vyšli ze své izolace a soběstačnosti a hledáme pevnou půdu, na níž byla založena nerozdělená církev, odhalila nám pravdu, že je mnohem více toho, co nás spojuje, než toho, co nás rozděluje. To plní naše srdce pevnou nadějí, že celá katolická církev a celá církev pravoslavná ve společné dohodě s vědomím odpovědnosti budou společně kráčet k jednotě. Bude to cesta k pravdě, cesta k tomu, »co se věřilo vždy, všude a ode všech«; jsme povoláni k tomu, abychom pokračovali a zesílili rozhovor lásky,.on musí jít před rozhovorem teologickým. Doufáme, že si jednou budeme moci plně vážit těch věroučných prvků, které musíme společně vyznávat, a rozlišovat je od ostatních prvků církevního života, které se nedotýkají víry, a proto mohou tvořit podle tradice jednotlivých církví prvky vlastního jejího života, které druhá církev má v úctě. Nevíme, jak dlouho tato naše cesta k jednotě bude trvat. Je to věc důvěry v konečný výsledek, věc mnoha modliteb, svaté trpělivosti, vytrvalé práce, ale především lásky. Jedině láskou se můžeme očistit od všech záporných prvků, které jsme zdědili z minulosti, odstraníme překážky a nastolíme znovu plnou bratrskou důvěru ; a až v ovzduší vzájemné úcty vytvoříme nové smýšlení, že totiž patříme k sobě, pak budeme budovat trvale a bezpečně jednotu našich církví v Kristu Ježíši, který je hlava církve. Kéž naše dnešní setkání je milé Bohu, kéž je novým východiskem našich církví na cestě k Bohu a k sobě navzájem !« Proslov Pavla VI. Také Pavel VI. vyslovil svou radost nad tím, že si se svým » milovaným bratrem v Kristu může vyměnit políbení pokoje z smíru nad hrobem svátého Petra, který je slávou římské církve«. Připomněl přátelské vztahy mezi křesťanským Východem a Západem a pokusy odstranit rozdělení. Bohužel, nesetkaly se dosud s úspěchem. Ale nikdy nebyly tak vzdáleny jakékoliv pohnutky .politické, jako jsou dnešní pokusy, vedené z obou stran jedině touhou uskutečnit Kristovo přání. » Chceme očistit svou duši, uposlechnout pravdy a milovat se upřímně jako bratři, mít se navzájem rádi bez jakékoliv přetvářky. Upřímnost našich úmyslů, opravdovost rozhodnutí jsou znamením, že nás vede Duch svátý. Úsilí po obnově, které lze sledovat jak u římské, tak i u pravoslavné církve, mají mít za cíl prohloubení víry, obrácení srdce. Všichni svati Východu a Západu, svědci naší společné víry, jsou zde s námi, radují se a prosí toho, který započal toto podivuhodné dílo, aby je i dokončil. Všichni oni světci, kteří uprostřed nesčetných těžkostí, utrpení a pokušení pevně odolávali, jako by viděli neviditelné, svým příkladem nás vybízejí, abychom šli přímo vpřed, abychom celou svou bytost a své zraky zamířili na Krista Ježíše, jenž řídí naši víru a přivádí ji k dokonalosti. Jsme spojeni bratrskou láskou, kterou už nic nesmí narušit. 233 [pageend5]Vede nás jedině poslušnost k tomu, co Duch svaty žádá od církve ; s nadějí, která je větší než všechny překážky, půjdeme vpřed, ve jménu Páně, in nomine Domini. « Před tváří tisíců v bazilice se patriarcha a papež objali a políbili; ve tváři obou bylo vidět hluboké dojetí. Pavel VI. objal i čtyři pravoslavné metropolity; patriarcha Athenagoras objal kardinály Tisse- ranta, Cicognaniho, Marellu a Beu. Kard. Tisserant a první z metropolitů nesl políbení pokoje osmdesáti kardinálům a členům biskupského synodu a ostatním členům patriarchova doprovodu. Závěr pobožnosti tvořila řecká modlitba, kterou složil pro tuto příležitost patriarcha, a dvojí požehnání : napřed žehnal papež Pavel a po něm patriarcha. První požehnání pravoslavného patriarchy v římské bazilice ! Spolu potom odcházeli z baziliky — za italského hlučného provolávání slávy; třeba říci, že Athenagoras svým opravdu patriarchálním zjevem si okamžitě získal srdce Římanů. Ještě dvakrát se setkali papež Pavel a patriarcha. Druhý den byl na pořadu soukromý rozhovor v papežově knihovně. Trval asi hodinu. Potom za přítomnosti metropolitů, deseti kardinálů a nejvyš- ších prelátů státního sekretariátu si oba vyměnili dary: papež daroval patriarchovi mj. stříbrný procesionální kříž z 16. století, patriarcha papeži starobylý evangeliář vázaný ve stříbře s obrazem Krista ukřižovaného a vzkříšeného, se znakem vlastním i papežovým a s věnováním. Rozloučení A třetí setkání, v sobotu 28. října, tvořilo už rozloučení: ještě jednou krátký rozhovor zcela soukromý. V přítomnosti všech, kdo patriarchu doprovázeli, ať už ze strany pravoslavné, nebo vatikánské, bylo přečteno společné prohlášení: papež Pavel i patriarcha Athenagoras děkují za milost Ducha svátého, že se mohli společně modlit v Římě s Otci biskupského synodu a s římským věřícím lidem, pozdravit se políbením pokoje a promluvit s láskou a bratrskou otevřeností o církevních záležitostech. Uznávají, že cesta k sjednocení všech křesťanů je ještě daleká, že mezi katolickou církví římskou a církví pravoslavnou jsou ještě některé body, které třeba vyjasnit, a překážky, které je nutné překonat, než se dojde k jednotě ve víře, nutné k obnovení plného společenství; přece jen mají radost z toho, že jejich setkání přispělo k tomu, že se jejich církve ještě lépe poznaly jako sesterské církve. V modlitbách, ve veřejných prohlášeních i soukromých rozhovorech papež i patriarcha chtěli zdůraznit, že podstatný přínos pro obnovení plného společenství je třeba hledat v obnově církve a křesťanů, ve věrnosti k tradicím Otců a k vnuknutí Ducha svátého, který stále zůstává v církvi. Chtějí upevňovat vše, co může přispět k lásce, a odstraňovat to, co by ji mohlo poškodit. Jejich vzájemný dialog lásky se má prakticky projevovat ve spolupráci na poli pastorálním, sociálním a intelektuálním. Společně chtějí studovat konkrétní rozřešení některých pastoračních problémů, zvláště smíšeného manželství, a usilovat o spolupráci na poli charitativním. Žehnají spolupráci profesorů katolických a pravoslavných v oboru studií historických, církevních tradic, patristiky, liturgie a kázání evangelia, aby odpovídalo autentickému poselství Kristovu a zároveň potřebám a nadějím dnešního světa. Vládcům států a všem národům připomínají, že v srdci lidí je palčivá žízeň po míru a spravedlnosti. Ve jménu Páně zapřísahají, aby hledali ze všech sil mír a spravedlnost ve všech zemích uskutečnit a udržet. Papež Pavel znovu poděkoval patriarchovi za jeho návštěvu a ujistil ho, že chce jít tam, kam nás vede evangelium a radostně podávat před světem svědectví o víře v Krista — svět na toto svědectví čeká. Také Athenagoras děkoval. Spolu se pomodlili Otčenáš. Patriarcha, jeho první metropolita a kard. Bea zůstali s Pavlem VI. na oběd. Za svého pobytu ve Vatikáne patriarcha Athenagoras bydlel ve Věži sv. Jana uprostřed vatikánských zahrad, která tvořila část opevnění postavených papežem Lvem IV. v 9. století proti Sara- cénům. V ní papež Jan si dal upravit několik místností pro dny, kdy se chtěl uchýlit do ústraní. Bydlel tam jen jedenkrát; když se tam chystal podruhé, bylo to už několik dní před smrtí. Na přenosném oltáři, který papež Jan dostal z Číny, Athenagoras celebroval. Ve volných chvílích navštívil ostatní tři hlavní baziliky : svátého Pavla, Panny Marie Sněžné a svátého Jana v Lateráně — cestou z této baziliky se zastavil v Koloseu a se svým doprovodem zpíval řecký hymnus ke cti svátých mučedníků. Prohlédl si též vykopávky a kryptu pod bazilikou sv. Petra a poklekl u oltáře, který je nejblíž hrobu Knížete apoštolů. Zvlášť dojemná byla zastávka u hrobu papeže Jana : sňal pokrývku z hlavy, políbil náhrobní kámen, zažehl svíci, in- cenzoval hrob a s metropolity zazpíval východní zpěv za zemřelé » Se všemi svátými dej, Kriste, odpočinek duši svého služebníka papeže Jana tam, kde už není ani bolest, ani smutek, ale pokoj a život, který nezná konce. « Na památku nechal u hrobu tři zlaté klasy; na lístku napsal vlastní rukou : »Blažené památce papeže Jana XXIII. : 3 4 [pageend6]Jestliže zrno obilné nepadne do země a nezemře, zůstává samo. Jestliže však zemře, přinese ovoce. Athenagoras z Cařihradu. 27.10.1967. « Poslední den dopoledne navštívil katakomby sv. Priscily a pravoslavný kostel římský a přijal římskou řeckou kolonii. Hned první den byla k patriarchově poctě uspořádána v papežském sále recepce, při níž se Athenagoras mohl setkat s kardinály a členy synodu. Pozdravil ho kard. Bea. Patriarcha v přítomných zdravil celou hierarchii katolické církve. Dodal, že jak katolická, tak i pravoslavná hierarchie mají vzácný poklad, apoštolskou posloupnost, spolu pracují, aby v celém světě zářila apoštolskost svaté Kristovy církve ve svatosti a jednotě, tak aby bylo účinnější její svědectví ve světě a aby každému stvoření se dostalo milosti a Božího království. » Proto jsem přišel sem, abychom s papežem katolické církve, jehož si hluboce vážím a kterého velmi miluji, a spolu se všemi vámi podávali svědectví o oné společné touze, která nás ovládá : jít v duchu lásky a trpělivosti vpřed, jedni i druzí napravovat omyly z minulosti a vše, co přispělo k našemu rozdělení. Naše mysl se už nese k onomu velkému a svátému okamžiku, kdy biskupové Východu a Západu budou koncelebrovat okolo téhož oltáře, kdy pozvednou ve společné eucharistii jeden kalich Páně. Možná bude třeba na onu chvíli ještě dlouho čekat. Ale hodina lásky je už tady, teď udeřila. « 28. října odpoledne patriarcha opustil Řím. Ještě ze dveří letadla zdravil všechny, kdo se s ním až na letiště přišli rozloučit. »Své požehnání posílám Římu a Itálii. Na shledanou. « JINDŘICH STŘEDA NĚCO O REFORMÁCH Nejsou to pohříchu jenom senzacechtiví novináři — ti, kteří se nezmíní o psu, nebyl-li přejet, ani o herečce, nedává-li se rozvést — kdo šíří dojem, jako by katolická veřejnost se byla rozestoupila na dva nepřátelské tábory ; jako by starobylá Boží »acies ordinata « se změnila ve dvě mužstva, jež svádějí zápas nevím zda řeckořímský nebo fotbalový. Částečně je tento obraz ovšem nesmyslný, protože žádný směrodatný katolík není šmahem novotářský, ani šmahem staromilec. Naopak, každý odpovědný činitel vám lehko vyjmenuje ty věci, které chce mít změněny, i ty, které chce mít zachovány ; a ukáže se, že nejrozličnější spojení názorů jsou tu možná. Ale přece je něco pravdy na tom obraze; už proto, že jeden podezřívá šmahem ty, které pokládá za buřiče a malověrné — druhý pak odmítá šmahem ty, kteří podle jeho dojmů lpějí na vnějšnostech, lásky však nemají. Čeho se zdají postrádat oba, je dostatečná znalost bohaté, poučné církevní minulosti. Tolikeré obtíže už se v církevních dějinách opakovaly ! tolikeré otázky už byly probrány ! tolik naprosto praktických pokynů najdete, sáhnete-li po starších katolických knihách ! — Tak jsem vzal onehdy do ruky starého Veuil- lota — vrcholná doba jeho tvorby byla před sto lety ! — a nalezl jsem tam odstavec, který se znamenitě hodí pro určité katolíky pravicové, a kterým se leckterá změna nelíbí. Nuže, Veuillot byl zcela rozhodný pravičák ; vedl dlouhý novinový spor s jedním biskupem směru spíše liberálního, a kdysi ho napadl příliš řízně. Papež Pius IX. byl sám pravičák (býval ovšem liberální, ale události ho převedly na druhou stranu); tu však uznal za dobré bojovného novináře napomenout, že se takhle s biskupem nemluví. Jak reagoval veliký polemista ? » Odvážím se vsadit, že Svatá stolice nás nepřistihne při odlišném názoru od jejího !« — a poslechl papežova pokynu. Toto chování nám musí být vzorem. Nestrpěli bychom ovšem, kdyby se u novotám měl vžít způsob myšlení, jehož projevy už jsme museli tu i onde zakusit. Někteří milovníci převratů a pokusů totiž uvažují takhle. My, prý, můžeme dělat co chceme, mluvit co chceme, myslet, co chceme ; od toho jsme buřiči. U vás je to něco jiného ! Udělá-li papež, nebo biskup, nebo některý kněz něco, co se vám zdá nevkusné, nebo nespravedlivé, nebo nevhodné — musíte být pěkně zticha ; vždyť vy, vy jste zastánci autority ! Vy věříte v paternalismus a hierarchickou zásadu ; tak poslechněte. Rozdělivše takto věřící na dvojí lid — na poslušné prosťáčky a obdivuhodné odvážlivce — tito lidé si ještě rozmnožují příležitost k vítězoslávě jedním nezpůsobem poněkud pros- 235 [pageend7]tomyslným. Snad si opravdu představují druhou stranu jako staromilce naprosto nemyslící a nerozlišující. Bud jak bud — navykli si tohle. Kdykoli církevní vrchnost provede změnu, třebas nepatrnou, bezvýznamnou, nebo užitečnou, nikým nepotíranou — hned tito lidé začnou křepčit jakýsi indiánský tanec radosti, že prý zase je reakční strana poražena, že je prý pohoršená a zoufalá, ale » marné vaše proti nám jsou vzteky«... Kam bychom se to dostali, kdyby naopak tradicionalisté každého rána rozhlašovali své vítězství a mluvili o zklamání protivníků proto, že to a ono je nezměněno ? Oni, doufám, spravedlivěji soudí o katolickém smýšlení svých protivníků; oni nevěří, že novotáři si hryžou prsty a skřípějí zuby vztekem při pomyšlení, že kněz při procesí pořád nosí vyšívaný pluviál, a ne praktický moderní deštník... Předpokládají, že jejich protivníci mají zdravý rozum ; prosí, aby oni předpokládali zdravý rozum také u nich ; a zdravý rozum velí ponechat, co je dosud účelné, a změnit, co je dnes neúčelné. Samozřejmě staromilci nejsou ochotni přijmout pouhé nápady, pouhé pokusnictví, pouhé » Proč by se nemohlo ... ? « Smíme-li na okamžik mluvit řečí husitů: žádáme býti poučeni a přesvědčeni. A co nás přesvědčí, co nás poučí ? Inu — stará zkušenost, církevní minulost. Třeba ovšem říci se vším důrazem, čeho snad nechápou ani pudoví staromilci, ani neposední novotáři, že totiž minulost naprosto není samočinnou oporou pro neměnitelnost; ba naopak, v minulosti možno najít nesčetné popudy a důvody pro změnu. Ovšem že tyto zkušenosti také dávají návod, jak dotyčnou změnu třeba provést a čeho je třeba se varovat. Smím objasnit věc na určitém případě. Začaly se slavit mše rodinné — mše v domácnosti ; novotáři se tím chlubili jako vymožeností, staromilci nad tím kroutili hlavou. A přece věc sama není nová a neslýchaná. Odedávna se povolují katolickým šlechticům zámecké kaple ; může být i výsada, smět používat přenosného oltáře. Není naprosto zásadního důvodu, proč by podobné právo nemohlo být dáno domácnosti kteréhokoli stavu nebo knězi pro jeho obvod. Ale zkušenost se zámeckými kaplemi hned také ukazuje, co se při tom sluší a nesluší. Vždy bývala určitá bohoslužebná práva vyhrazena farním kostelům ; uživatelé domácích kaplí, ať jsou to školáci, nebo knížata, nepřestávají být osadníky svého faráře. A těm uživatelům přikazuje úcta před tělem Páně, aby kapli a bohoslužbu upravili co nejvzhledněji — co nejvíc tak, jako ve veřejném kostele. Biskup by na hodinu odňal právo na domácí bohoslužbu knížeti, který by svému kaplanovi přikázal sloužit mši na jídelním stole vedle kafešálků a bábovek, nebo který by tam přišel kromě vážné nemoci v nedbalkách. Domácí mši, jako každé mši, musíme obcovat (podle slov východního kánonu) »jako vítajíce krále všech, neviditelně provázeného stráží andělských šiků ...« Větší znalost církevní minulosti by tedy pomohla najít novoty vhodné a nutné, a ospravedlnit je v očích pochybovačných staromilců. (Nechce se nám věřit, ž,e novotářům nezáleží na souhlasu druhé strany, a že je opravdu těší souvěrce pohoršit a zarmoutit.) Lepší znalost církevních dějin však také novotářům zabrání, dělat druhé straně výčitky zcela bezpodstatné. Stalo se v určitých kruzích zvykem mluvit, jako by v 19. století církev byla selhala pomlčením k nespravedlivostem kapitalismu; jako by teprve nedávno se byla rozpomenula na své povinnosti vůči pracujícím. Kdo tohle tvrdí upřímně, ten prostě nezná katolické písemnictví minulého věku. Zmíněný Veuillot — takto syn proletářů — a jeho politický spojenec hrabě ze Chambord — syn francouzských králů — byli jen předními bojovníky nesčetného šiku katolíků, rozhněvaných kapitalistickým útlakem. To vše je dobře vědět; pak se snad lépe dohodneme na nezměněných, nesmrtelných zásadách katolického myšlení. Požehnané vánoce á šťastný nový rok přeje redakce a administrace NŽ 236 [pageend8]USNESENÍ SVĚTOVÉHO SJEZDU PRO LAICKÝ APOŠTOLÁT III. sjezd pro laický apoštolát se konal v Římě od 11. do 18. října. Bylo mu přítomno 2987 osob ze 108 zem í; 1415 delegátů národních spolků a sdružení pro laický apoštolát — mezi nimi malá skupinka z římské odbočky C M L ; z ČSR byl ohlášen jeden účastník, ale nepřijel, zato z Polska jich přijelo na dvacet, a na zasedáních seděli vedle svých kolegů z exilu ; z Maďarska biskup mons. Ijjás s dvěma novináři a z Jugoslávie všichni, které určili biskupové, bez jakéhokoliv om ezení; v delegaci USA byl kosmonaut James Mc Diwitt, který mluvil o přínosu, jejž technika může poskytnout k sbratření lidí, a sv. Otci odevzdal maketu kapsuly, s níž letěl vesmírem; v delegaci Ghany paní Jaggová, která bude předsedat soudu nad býv. presidentem Nkrumahem — 88 pozorovatelů-poradců křesťanských odloučených církví a organizací, 531 novinářů atd. Téma sjezdu »Boží lid na cestách lidstva« bylo rozvedeno na sjezdovém odznaku, jenž byl pojat také na vatikánskou známku, vydanou k sjezdu : lidé všech národů jdou kolem zeměkoule ke kříži, ke Kristu, Spasiteli všech. Cílem sjezdu bylo odevzdat laikům odpovědnost za obnovnou práci, kterou v církvi započal sjezd. Kdežto na dřívějších dvou sjezdech r. 1951 a 1957 měly přední místo přednášky a konference, letos byly hlavní věcí diskuse ve dvou řadách kroužků, sestavených podle řečí : »Dnešní člověk« a » Laici v obnově církve«. První řadu uvedl Holanďan Tom Kerstiens, generální sekretář Mezinárodního sdružení katolických průmyslníků, a druhou francouzský dominikán P. Yves Congar. Jeden z pozorovatelů, ředitel Západoněmeckého rozhlasu Klaus von Bismarck, řídil též jedno všeobecné symposion na téma » Radosti, naděje, úzkosti a bolesti dnešních lidí«. V neděli 15. října papež Pavel po mši svaté, kterou koncelebroval s Otci synodu a duchovními rádci laických organizací, promluvil v pěti řečech k účastníkům sjezdu o otázkách laického apoštolátu (viz níře). Jedním z koncelebrantů byl též nitranský biskup mons. Nécsey; prosby z modlitby věřících — byly to věty z Modlitby katolického laika, kterou k sjezdu složil sv. Otec (viz str. 239) — byly přednášeny v deseti řečech, též čínsky, japonsky, ruský a polský. Než se sv. Otec ujal slova, vzdal mu jménem všech hold oddanosti a poslušnosti Cejloňan Rienzie Rupasinghe, člen Laické rady a předseda mezinárodního ústředí Hnutí křesťanské dělnické mládeže. Německou část projevu Pavla VI. četl mnichovský kard. Dópfner a anglickou kard. Gracias z Bombaje. Závěrem řeči Pavel VI. ohlásil, že má v úmyslu prohlásit za učitelky církevní svátou Terezii z Avily a svátou Kateřinu Sienskou. Z řeči sv. Otce Církev podala o laikovi, který je jejím členem, nejdůstojnější a nejplnější definici. Prohlásila o něm, že je úd Kristova těla, že je účasten kněžského, prorockého i královského úřadu Kristova; nepřehlížela přitom to, co je laikovi vlastní, že totiž je ve světě, že je jeho občanem, že se zabývá věcmi pozemskými, že vykonává profánní povolání, že má rodinu, že se ve všech oblastech věnuje zájmům a záležitostem časným. Prohlásila o něm, že zasluhuje, aby v příslušné formě a míře byl zapojen do odpovědnosti za život církve. Uznala ho schopným podávat svědectví o své víře. Laikovi, muži i ženě, přiznala všechna práva: právo na rovnost v milosti, právo na svobodu v rámci morálního a církevního zákona, právo na - svatost odpovídající jeho stavu. Křesťan znamená apoštol Povolání ke křesťanství je současně povolání k apoštolátu. I před laikem církev otvírá téměř nekonečné pole působnosti, s důvěrou mu opakuje slova evangelia : »Jděte i vy na mou vinici« (Mt 20,4). Tato práce bude mnohostranná a rozmanitá. "Kéž tato slova utvrdí ve vás pevné přesvědčení, že je skutečné to poslání, s kterým se církev na vás obrací v tomto dvacátém století, že ve vás skládá důvěru a vám svěřuje odpovědnost za to, aby Kristovo království rostlo a šířilo se uprostřed vašich bratří, abyste byli opravdu » Božím lidem na cestách lidstva «, jak vás k tomu zve heslo vašeho sjezdu. Členové Božího lidu však nemohou být sami sobě vykladači Božího slova a přisluho- vateli m ilosti; nemohou rozvíjet učení víry bez ohledu na to, čemu učí církev ; nástrojem Božích úradků zde je hierarchie. Účinnost apoštolátu laiků a jejich členství v církvi jsou závislé na tom, do jaké míry budou věrni těm, které Bůh ustanovil za strážce, aby bděli nad církví Páně (viz Skt 20,28). Kdokoli by se pokoušel jednat bez hierarchie nebo proti ní, podobal by se ratolesti, která zakrňuje, protože není připojena ke kmeni, odkud se jí dostává 237 [pageend9]mízy. Nemyslete, milí synové a dcery, že tím církev chce ochromit vaše velkomyslná vnuknutí. Církev je věrna sobě samé a vůli svého zakladatele. Největší službu vám může prokázat právě tím, že přesně stanoví vaše místo a váš úkol v organismu, který je určen k tomu, aby nesl světu radostnou zvěst spásy. »Y církvi je různost služby, ale jednota v cíli a úmyslu « (dekrét o laickém apoštolátě). Co čeká církev od laiků Církev očekává od laiků především pomoc k tomu, aby její práce hladce pokračovala: vyučování katechismu, skutky lásky a pak ono »posvěcování světa «, který vlivem tolika činitelů je nesen spíše k zesvětštění, k laicizaci a znesvěcení. Váš apoštolát se musí postavit proti těmto hnutím : sněm vám to opětovně říkal: Laici mají »zasvěcovat svět Bohu «, mají pracovat na » posvěcení světa «, na » křesťanském oduševně- n í«, na »ozdravění zřízení a životních podmínek světa«. A' co to jinéhó znamená než opětovné posvěcení světa, tím že bude znovu proniknut mocným dechem víry v Boha a v Krista, protože jedině on může vést k spáse a k pravému štěstí. » Laici musí přijmout za svůj vlastní úkol: zlepšení časného řádu ... Jim patří proniknout křesťanským duchem nejen smýšlení a mravy, ale i zákony a zřízení společnosti, v níž žijí« (Pokrok národů, č. 81). Opakuji vám to se vším důrazem: neste dnešnímu světu energie, které mu dovolí jít vpřed na stezkách pokroku a svobody a vyřešit jeho velké problémy : hlad, mezinárodní spravedlnost a mír. V úterý 17. října čtrnácti členná delegace sjezdu byla hostem biskupského synodu : k Otcům promluvila též Američanka paní Shieldsová a odevzdala jim memorandum ; v něm si laici přejí, aby došlo k rozšíření rozhovoru mezi laiky a hierarchií, jak si to přál II. vatikánský sněm, a k demokratizaci církevních zřízení. Sjezd byl skončen přečtením pozdravných telegramů : sv. Otce, kardinála Wojtyly z Krakova a biskupského synodu, přečtením usnesení, která byla schválena dvoutřetinovou většinou předsedů národních delegací, usnesení, která tuto dvoutřetinovou většinu nedostala, aVotum-Přání stran smíšeného manželství, které předseda Laické rady má odevzdat Otcům synodu : aby bylo uznáno za platné manželství uzavřené před protestantským duchovním ; aby byla zrušena exkomunikace nad katolickou stranou, která nechá dítě pokřtít nekatolicky ; aby rodiče mohli svobodně rozhodnout, v které církvi vychovají své děti, při čemž jim bude pomáhat milost svátosti manželství; aby o smíšená manželství se starali duchovní obou církví. Své dojmy ze sjezdu předneslo osm účastníků, a též dva pozorovatelé: Švýcar, duchovní Hans Rudi Weber, ra zástupce syrskopravoslavné církve z jižní Indie. Weber byl jako novinář přítomen i sjezdu z r. 1957 : poukázal na radostné rozdíly ve srovnání se sjezdem předchozím, ale též na to, čím byl překvapen : v r. 1957 viděl laiky, bezvýhradně poslušné hierarchii, dnes pozvedají vlastní hlas, a nejednou s netrpělivostí a neklidem, které u něho budí obavy, že by se v katolické církvi mohlo dojít k laické hierarchii ; sjezd z r. 1957 byl sjezd výhradně katolický, dnes byl to sjezd otevřený i nekatolíkům, a to do té míry, že ho mohli nazvat i svým sjezdem, že pro ně bylo největší bolestí, když nemohli spolu se svými katolickými bratry přistoupit ke stolu Páně. Potleskem byl přijat jeho návrh, aby příště na sjezd pro laický apoštolát se sešli všichni křesťané. Výsledky shrnul Španěl prof. Ruiz Jimenez, předseda hnutí katolických intelektuálů Pax Romana : sjezd byl důkazem, že církev je na pochodu, byl důkazem odhodlání laiků být kvasem dnešního 20. století. Závěr celého sjezdu tvořilo společné vyznání víry, naděje a lásky třemi texty Písma svátého, latinský Otčenáš a zpěv Kréda. Účastníci sjezdu se rozešli do svých domovů, aby spolu se všemi svými bratry a sestrami ve víře byli »lidem Božím na cestách lidstva « a nesli lidstvu spravedlnost, lásku a spásu. V prvním usnesení se odsuzuje rasismus, který brání uskutečnit lidské bratrství a solidaritu. Účastníci sjezdu žádají, aby církev jasně hlásala, že rasové odlučování je naprosto nepřípustné, že odporuje všem lidským hodnotám i křesťanské víře. Křesťané celého světa mají toto učení provést ve svém denním životě, a k tomuto křížovému tažení za lidská práva sjezd zve všechny lidi dobré vůle. Boj proti utlačováni Účastníci sjezdu konstatují, že stále ještě existuje pronásledování náboženské, sociální a kulturní; proto připomínají křesťanům jejich povinnost zastat se všech, kdo jsou jakýmkoli způsobem pronásledováni, ať už pro svůj rasový, sociální nebo národnostní původ, nebo pro náboženství a pro své přesvědčení. Ti, kdo žijí nejblíže k nim, mají jim pomáhat, podílet se na jejich úsilí osvobodit se, a též na každé práci, která má odůvodněnou naději, že jim pomůže; křesťany, kteří nemohou přímo ovlivnit situaci, sjezd žádá, aby dosvědčovali svou solidaritu s pronásledovanými, aby 238 [pageend10]je podporovali hmotně i morálně, aby využívali svého vlivu prostřednictvím OSN, vlád, mezinárodních organizací, křesťanských i laických. M ír a společenství národů Podporování míru, jednoty a celistvého rozvoje lidské osoby podle její vznešené důstojnosti je podstatný prvek poslání církve a úkolu křesťanů ; sjezd proto vyslovuje politování nad pohoršením, že stále zuří války (řada účastníků chtěla, aby výslovně byla odsouzena válka ve Vietnamu), a nabádá, aby se ze všech sil hleděly ukončit; staví se bez výhrady za vše, co pro upevnění míru koná papež Pavel VI. a generální tajemník OSN U Thant. Nabádá, aby se co nejdříve našlo lidské a spravedlivé vyřešení otázky palestinských uprchlíků a osudu obyvatelstva souženého válkou na Blízkém východě. Žádá reformu hospodářských, sociálních, politických, národních i mezinárodních zřízení, která by umožnila větší sociální spravedlnost a větší respektování práv a potřeb lidských. Žádá posílení mezinárodních společenství, aby mohla uskutečnit úplné a všeobecné odzbrojení, a touží, aby v OSN byly zastoupeny opravdu všechny národy (v původním návrhu usnesení prý zde byla výslovná zmínka o komunistické Číně). Sjezd naléhá na ukončení nynějšího závodění ve zbrojení a aby ušetřených peněz bylo použito k rozvoji a tak aby se budoval mír ; sjezd zdraví příští rok jako Mezinárodní rok lidských práv a volá po studiu Všeobecné listiny lidských práv ve světle učení a podnětů církve ; konečně má být zesílena výchova k míru a co nejširší zapojení církve do práce za mír spolu se všemi lidmi dobré vůle. Rozvoj Dlouhé usnesení je věnováno otázkám spojeným s rozvojem; sjezd si nejdříve všímá této otázky z hlediska mezinárodního. Odvolává se na učení posledních tří papežů o míru, spravedlnosti a rozvoji, na nebezpečí, které plyne z toho, že se jen zvětšuje propast mezi národy bohatými a chudými, a na to, že tradiční jednání při investování a obchodu dnes těžkosti nevyřeší; změnou světového hospodářství státy bohatší mají hledět pomáhat národům ve fázi rozvoje, ale tato pomoc má být prosta jakýchkoliv podmínek, ať politic- MODLITBA KATOLICKÝCH LAIKŮ My, lidé tohoto století, laici v Božím lidu, chceme být věřícími a aktivními katolíky, dětmi a bratry v tvé svaté církvi. Vzhlížíme k tobě, Pane Ježíši, k svému Pánu a Mistru, Spasiteli lidstva, jako v světlu světa. Tebou osvíceni, prosíme tě : dej, ať přijmeme paprsek tvé milosti jako volání. Amen. Jako volání jít za tebou, naslouchat tvému slovu, spojit se s tebou ; neboť ty, Pane, jsi cesta, pravda a život. Amen. Učiň, Pane, abychom vždy bedlivě naslouchali zjevení, jím ž je tvé evangelium — neboť tam se skrývá tajemství, síla a štěstí našeho pravého určení. Amen. Dej, abychom pochopili důstojnost a odpovědnost našeho prostého, a přece tak tajemného křesťanského života. Amen. Dej, abychom se jako tvoji učedníci a následovníci svobodně a ochotně poddali tajemství jednoty tvé církve, která žije z tvé pravdy a lásky. Amen. Dej, Pane, aby tvůj duch osvítil náš život a pronikl ho, aby nám dal radost z pravého bratrství, ctnost velkomyslné služby a horlivost v apoštolátě. Amen. Dej, Pane, aby naše láska ke všem bratřím v Kristu stále rostla v upřímnosti a síle, abychom mohli s nimi co nejúčinněji spolupracovat na budování Božího království. Amen. Dej, konečně, Pane, abychom se naučili spojovat své úsilí víc a více s úsilím všech lidí dobré vůle, aby tak blaho lidstva plně bylo uskutečněno v pravdě a svobodě, ve spravedlnosti a lásce. Amen. O to prosíme skrze tebe a s tebou, Pane Ježíši, který žiješ a kraluješ s Otcem a Duchem svátým na věčné věky. Amen. ■ Pavel V I. kých nebo hospodářských, protože ty by jen přivodily novou formu kolonialismu ; národy bohaté mají od r. 1970 dávat jedno procento svého národního příjmu zemím rozvojovým. — Sem patří bolestný problém demografického růstu : sjezd žádá státy, aby si stran této otázky vedly se smyslem pro realitu, aby respektovaly její lidskou stránku, a zvláště odpovědnost a svobodu manželů; manželům připomíná jejich sociální povinnost uvědomělého rodičovství ; na církvi učící žádá jasný postoj v této věci, který by stál na základních mravních a duchovních hodnotách, ale který by ponechával manželům volbu vědeckých i technických prostředků, jak uskutečnit odpovědné rodičovství ; manželé zde mají jednat podle požadavků své křesťanské víry a podle pokynů lékařství a vědy. Sjezd žádá prohloubení teologické reflexe o stvoření, o místě Krista ve stvoření a v novém stvoření; laici mají nejen 239 [pageend11]šířit sociální nauku církve, ale též se účastnit jejího vypracování; spolky pro apoštolát laiků mají v zemích ve fázi vývoje připravovat přesvědčené křesťany, kteří by se dobrovolně dali na nějakou dobu do služeb práce za rozvoj. Žena v církvi Sjezd v usnesení o místě, které má mít žena v církvi, nejdříve připomíná, že křest přičleňuje lidi ke Kristu bez rozdílu, že dnešní místo ženy odpovídá různým činitelům sociálním i kulturním, a tedy změna těchto činitelů žádá též úpravu dosavadního stavu ; ženě tedy mají být dopřána všechna práva a dána jí veškera odpovědnost křesťana v rámci církve, má se přikročit k vážnému studiu o místě ženy v církvi a jejího uplatnění v hierarchii. Ženy mají být zastoupeny ve všech papežských komisích a též být dotázány při revizi odstavců církevního zákoníku, které se jich přímo týkají, tak aby byla plně uznána důstojnost ženy a aby jí byly poskytnuty co největší možnosti ve službě církvi. Další usnesení mluví o velkém vlivu sdělovacích prostředků, o odpovědnosti všech, kdo s nimi pracují, a o možnostech jimi přispět k rozvoji jednotlivce a k pokroku celého lidstva. Proto i církev jim má věnovat pozornost, jíž zasluhují, a využít jich jako nástroje k apoštolátu. Sjezd protestuje proti přehmatům proti právu na svobodné informování a na svobodu projevu ; katoličtí novináři mají světu připomínat požadavky evangelního poselství a křesťanského svědomí vůči válce, sociálním nespravedlnostem, mezinárodnímu sobectví a rasovému odlučování. Sjezd se vyslovuje ve prospěch všech postižených : slepců, ochrnutých, mrzáků, nervově nemocných atd., jejichž počet vlivem dnešního života a neštěstí na cestách a při práci stále roste : nabádá k jejich zapojení do společnosti i do církve. V posledním usnesení se volá po demokratizaci všech organizací pro apoštolát laiků, a také Rady pro laický apoštolát, aby totiž alespoň část jejich vedoucích byla volena, tak aby představovali všechny kultury, formy a organizace. ALEXANDER HEIDLER BOŽI VTĚLENI VE VESMlRU O vánocích vzpomínáme na historickou událost, že se Ježíš jako člověk narodil v Betlémě z Panny Marie, a rozjímáme o všech podrobnostech tohoto narození, které se událo v chudobě, v pokoře, ve skrytosti a v cizím, nehostinném prostředí. Ale zároveň nás církev o vánocích nabádá, abychom si v živé víře uvědomili hlubší pozadí této události, abychom přemýšleli o tom, kdo se to vlastně v Betlémě narodil a kdo to mezi nás přišel jako dítě Panny Marie : že je to Bůh, který se stal člověkem, že je to Boží Syn, který se vtělil na této naší zemi. Boží vtělení je už samo o sobě něco nesmírně překvapujícího. Je to tajemství, které přesahuje náš lidský rozum. Bůh se stal člověkem ! Toto dítě je druhá božská osoba ! To je největší zázrak, jaký kdy Bůh učinil. Kdyby nás o jeho pravdivosti neujistil sám Bůh, který se nemůže mýlit a nemůže lhát, neodvážili bychom se na něco takového ani pomyslit. A ani ted, když nám to Bůh zjevil a když jsme mu uvěřili, nemůžeme svým lidským rozumem zcela pochopit, jak je to možné, že je někdo zároveň pravý Bůh a pravý člověk, jediná božská osoba, která má dvojí přirozenost, božskou a lidskou — a nechápeme ani tu nekonečnou Boží lásku, která to učinila. Nezbývá nám než věřit a ve vděčné pokoře se klanět. Ye všech dobách křesťané žasli nad tímto tajemstvím Božího vtělení. Žasli i v dobách, kdy se domnívali, že naše Země je střed vesmíru, a kdy jim ani nepřišlo na mysl, že by na některé jiné hvězdě mohly žít bytosti podobné nám lidem. Ale v několika posledních stoletích se nám obraz hmotného vesmíru radikálně změnil. Dnes víme, že naše Země není střed vesmíru, nýbrž jen nepatrné zrníčko prachu v jedné z jeho nesčetných mlhovin. 240 [pageend12]Nevíme sice ani dnes, zdali někde jinde v tom obrovském vesmíru žijí bytosti podobné lidem, živočichové obdaření rozumem a svobodnou vůlí, tvorové složení z hmotného těla a nesmrtelné duše ; nevíme to, ale nemůžeme to ani popřít. Není to prokázané, ale je to možné, stejně jako je možné, že naše Země je opravdu jediná hvězda, na které takové bytosti žijí. A tu se ovšem vynořují nové otázky : Proč se Bůh vtělil zrovna na této nepatrné oběžnici tohoto poměrně malého slunce někde v zapadlém koutu vesmíru ? Není to pod jeho důstojnost ? A jsou-li někde jinde ve vesmíru lidé, proč se nevtělil u nich, proč právě u nás ? Tu se však nesmíme nechat oklamat příliš lidskými měřítky. Musíme si předně uvědomit, co to znamená, že Bůh je nekonečný, a vesmír konečný, že Bůh je nepodmíněný, a vesmír podmíněný, že Bůh je absolutní, a vesmír relativní. Je-li Bůh nekonečný, a přece nepovažuje pro sebe za nedůstojné stát se konečným člověkem, pak už je to jedno, zda se vtělí na větší, či menší hvězdě, zda se vtělí někde uprostřed, nebo někde na okraji vesmíru. Vždycky jsme věděli, že se vtělený Boží Syn nenarodil snad někde v paláci římského císaře, který tehdy vládl civilizovanému světu, nýbrž v zapadlé, nesvobodné provincii, uprostřed malého, neoblíbeného národa, a to z matky chudé a neznámé, a ani ne doma, nýbrž v nouzovém přístřeší na cestě, která byla Josefovi a Marii nařízena bezohlednými úřady okupační mocnosti. Tento obraz, který jsme od začátku křesťanství tak dobře znali, nám nyní jenom ještě doplňují a zdůrazňují novodobé objevy o vesmíru. Víme teď k tomu ke všemu, že se Bůh vtělil na nepatrné oběžnici malého slunce v zapadlém koutě vesmíru. A tak stejně jako naši předkové zde žasneme nad tajemstvím Boží lásky, a smíme-li tak říci, Boží pokory ; stejně jako oni, ale s představou jen ještě názornější. Zbývá ještě otázka, jak je tomu s duchovním osudem lidem podobných bytostí na jiných hvězdách, jestliže takové bytosti existují. To je otázka zatím jen teoretická ; ale může být poučné hledat na ni odpověď, protože nám to lépe objasní některé pojmy, které se týkají i nás lidí na této zemi. Jestliže někde ve vesmíru žijí tělesné bytosti obdařené duchem, platí o nich sice všeobecná definice člověka, ale nejsou to členové našeho lidského rodu, biblicky řečeno, nejsou to potomci Adamovi. Předpokládáme, že mají tělo, i když třeba docela jiné než my, a nesmrtelnou duši, která je naší duši samozřejmě podobná. Je-li tomu tak, jsou i oni stvořeni k Božímu obrazu, a je tedy i pro ně poznání Boha a láska k Bohu poslední cíl a smysl života. Ale nemůžeme vědět, k jakému stupni poznání a lásky je Bůh povolal. Neboť i v tom je Bůh naprosto svobodný. Můžeme jen říci, jaké jsou zde možnosti. Z těchto možností mohou být na jedné hvězdě uskutečněny ty a na druhé ony. První možnost je stav pouhé přirozenosti. To znamená, že jim Bůh nedal nic jiného než tělo a duši, neobdařil je žádnou nadpřirozenou milostí, a také od nich nežádá nic víc, než co je obsaženo v přirozených schopnostech duše. Podobají se onomu typu člověka, jaký měl na mysli Jean Jacques Rousseau, člověka, který nebyl povolán k nadpřirozenému živout, ale který také neupadl do hříchu. I oni mají 241 [pageend13]poslední cíl v Bohu, ale jejich poznání Boha je čistě filosofické a jejich láska k Bohu je pouhý projev přirozené mravnosti. Naše pozemské lidstvo v takovém stavu nikdy nebylo — a je osudné, když si to namlouváme. Není ovšem zcela vyloučena domněnka, že na takovém stupni byl už některý vyhynulý rod lidem podobných bytostí zde na zemi, možná tedy i tělesných předků oněch dvou prvních lidí v našem slova smyslu, kterým podle Písma říkáme Adam a Eva. Buď jak bud, takový lidský rod by nepotřeboval vykoupení ani Vykupitele. Druhá možnost je onen stav, v kterém byli první lidé před svým pádem, tedy stav, kterému podle Písma říkáme rajský. To znamená, že by takové bytosti byly obdařeny nadpřirozenou milostí, byly by to opravdu Boži děti — a tuto výsadu by neztratily hříchem. Dříve nebo později by jejich nadpřirozený život dozrál k přímému poznání Boha v jeho vlastním světle a oni by v něm spočinuli dokonaly blaženou láskou. Ani oni by vykoupení nepotřebovali. Třetí možnost je stav, v kterém se octlo naše lidstvo po pádu prvních lidí. Boží milost byla těmto bytostem dána, ale oni ji promarnili. Podle přísné spravedlnosti by je Bůh mohl ponechat v jejich hříchu a zavržení. Myslí- me-li však na Boží milosrdenství, je téměř jisté, že i pro ně by nastala nějaká možnost nápravy, něco jako naše vykoupení. Bůh je ovšem svobodný i v tom, jakým způsobem by se tato náprava měla stát. Vtělení Božího Syna a jeho výkupná smrt je způsob nejkrásnější, ale není jediný, naprosto nutný. Pozemské vtělení Božího Syna se přímo týká jen našeho lidského rodu, všech lidí, kteří od Adama a Evy žijí na zemi. Nicméně je to událost, která má význam pro celý vesmír a může posvětit, chce-li to Bůh, i bytosti žijící jinde. Mimoto není zcela vyloučena ani možnost, že by druhá božská osoba přijala více lidských přirozeností, tedy jednu zde na zemi, a jinou a jinou v různých částech vesmíru. * # # To všechno jsou samozřejmě pouhé domněnky, i když mají správný filosofický a teologický základ. Zdali se něco z toho konkrétně uplatňuje, o tom nevíme nic. Písmo svaté se o takových možnostech nikde nezmiňuje, a proto nemůžeme ani tvrdit, že by nám naznačovalo nějaké konkrétní řešení těchto otázek. Rozjímající mysl křesťana se může jen ptát, co by asi odpovídalo celkovému směru a duchu evangelia. V tom smyslu bychom snad mohli vztahovat na celý vesmír Kristova slova podle sv. Lukáše : » Kdo z vás, má-li sto ovcí a ztratí-li z nich jednu, nenechá těch devadesát devět v pustině, a nejde za tou ztracenou, až ji najde ?« Mohli bychom si tedy duchovní situaci různých lidských rodů ve vesmíru představovat tak, že všechny zůstaly věrné věčnému Pastýři, a jenom jeden upadl do hříchu, náš lidský rod zde na zemi. A věčný Pastýř nechal těch devadesát devět ovcí v širých prostorech vesmíru, a přišel sem na naši malou planetu hledat tu jednu ovečku, která se ztratila. I tato možnost patří k moderní představě vánoc. Bud jak buď, všechno, co dnes víme nebo jen tušíme o vesmíru, může nás jen utvrdit ve vděčné úctě k tajemství Božího vtělení. Nezbývá nám, než abychom poklekli a s úžasem vyznali o Bohu Synu : » On pro nás lidi a pro naši spásu sestoupil z nebe. A vtělil se skrze Ducha svátého z Marie Panny a stal se člověkem. « PÍSEŇ O DOMOVĚ Zazpívám píseň o domově od pramenů až do oblak. A všechno bude v jednom slově, zápraží, zahrada a hlas a květ a pták. Zazpívám píseň o domově a převrátí se svět — holátko ostříži a skřivan sově hned bude rozumět. Zazpívám píseň o domově, tu hymnu skřípání studní, vozů a klik. Od kolébek až k hrobům na hřbitově houslově dětský vzlyk. Zazpívám píseň o domově a vstane dětství mé. Tu vůni vánoc horkou červencově, blaženi vdechneme. Zazpívám píseň, která slzu setře a další zabrání už mocí hvězd. Bud opravdový chlebe, spánku, větře, jak opravdová radost naše jest. Z pozůstalosti Jan Zahradníček 242 [pageend14]Naše povídka ALOIS DOSTÁL VÁNOČNÍ POUŤ DO ČS. VOJSKA NA RUSI (Dokončení) V Kremenčuku jsme zastavili a přes veškeré protesty a vyhrožování cestujících nejelo se dále. Hajdamák se nás ptal, kam jedeme, a když uslyšel, že do Kyjeva, vybídl nás, abychom šli za ním. Přišli jsme k vlaku na opačné straně nádraží a tam si hajdamák vymohl prázdný vagon a dal naň napsat »Arestovaní zajatci«. Šest nás seřadil a s vytasenou šavlí vedl ke »komandýru« nádraží a po chvíli byla přinesena kamínka, palivo a proviant, skládající se z konserv masných a mléčných, z čaje, cukru a chleba. Divili jsme se, jak to všecko vymohl, ale dovtípili jsme se, že jsme toho příčinou. Nyní bylo o nás postaráno. S hajdamákem bylo nás dvacet ve vagoně, bylo co jíst a měli jsme pohodlí. Na každé stanici, kde jsme zastavili, hajdamák vyšel ven s vytasenou šavlí, a každému, kdo chtěl vstoupiti do vagonu, řekl : » Zde jsou váleční zajatci, vstup zapovězen.« Ustavičně se nás ptal : »Že jsem dobrý člověk ?« Ovšem, za to, že s námi takto nakládal, musili jsme mu zpívat, až nám v hrdle vysychalo. Ale stálo to za to ; on byl také příčinou toho, že jsme se tak rychle dostali do Kyjeva. V Kyjevě byl chaos ještě větší než na předcházejících stanicích, ale bylo o nás postaráno. Zde již stály k ochraně přijíždějících dobrovolců hlídky československého vojska a dávaly informace. Dovedli nás ke správci vojenského odboru Houskovi a ten nám dal poukázku k záložnímu pluku do Žitomíru a k přenocování poslal nás do dobrovoleckého domu v Kyjevě, kam jsme přišli na Štědrý den. Tam se nás bratrsky ujali a byli jsme poděleni dárky jako ostatní českoslovenští vojíni. Stromečku zde nebylo, ale přesto Josef spustil » Veselé vánoční hody « a my jsme přizvukovali. Po zpěvu se rozmlouvalo a Josef po prvé uviděv zase pravé karty, zahrál si » maryáš «. A karty způsobily, že se nám večer tak nevydařil, jak Josef sliboval. Brázda, dostav balíček machorky k Ježíšku, zapálil si historickou fajfku a my jsme se kolem něho seskupili, vypravujíce o vánocích na frontě, v lazaretě a v zajetí. » Dnes máme nejradostnější vánoce v životě, « pravil Brázda. » Chceme vybojovati naší vlasti svobodu a přicházíme právě v den narození Kristova. Jako tenkrát ukazovala na nebi jasná hvězda cestu k Betlému, ukazuje dnes dobrovolný vstup do československého vojska cestu k naší svobodě. Nechť je k českému Betlému tisíce a tisíce těch poutníků, kteří přijdou přísahat věrnost národu a jeho svobodě, která se nám bitvou zborovskou příkladně připomněla. » Věrnost, věrnost, věrnost, « zvolali a slibovali hoši. » Hoši, co byste chtěl každý k Ježíšku ? « táže se Brázda. »Co ty, Václave?« » Feldpostku od své ženy. « »Josefe ? « » Chtěl bych koženky, co visí u nás na půdě ve Stakorech, je mi zima jako štěněti.« » Karle ?« » Nové boty. Včera mi někdo v noci bratrsky uřízl podrážky a nyní mám jen svršky, a venku taková plískanice. « »To vám dnes ani Ježíšek nadělit nemůže. Všechno takové si musíte odvyknout ; budeme československými vojáky, a tím se zříkáme všech výhod, kterých jsme jako rakouští poddaní požívali. Nebudeme dostávat žádná vroucně toužená a milá psaníčka a nebudeme taková psaníčka odesílat. Budeme žít ve vzpomínkách a v naději na šťastné shledání. Co se týče částí oděvu, nemějte o ně takové starosti. Všechno v československém vojsku dostaneme, i. kalhoty i boty, a nějak se již s tím naším nedostatkem tam dostaneme,« důvěřivě odpověděl Brázda. » A co ty bys chtěl, generále ?« ptá se Josef Brázdy. » Své jsem už řekl, « odpověděl a bafl z fajfky Brázda. »Nic nechci. Slyšel jsem vánoční 243 [pageend15]koledu a ta mi postačí. Mohu z ní rozdávat. A abyste viděli, hoši, že mám a mohu rozdávat, kladu pod vánoční stromeček naší vlasti dobrovolnou službu ve prospěch její svobody. Chci sloužiti věrně, poctivě a svědomitě pro svobodu naší vlasti, aby v ní kvetla láska k bližnímu, občanská pospolitost a mír mezi všemi. « » Výborně, Brázdo, my k tvému daru v tento Štědrý večer přikládáme i svoje. Ať žije svoboda naší vlasti a sláva jejím prvním vojákům od Zborova, « provolal Josef a zazpíval Bráz- dovu » My chcem svobodu «. Když dozpíval, začal Brázda : »Josef je zpěvák; co se nám nazpíval na pochodu Haliči, Ruskem a v zajetí! Je takovým slovníkem písniček ; však má na prvním listě svého zápisníku napsanou slohu : Kde Čech, tam zpěv, kde zpěv, tam Bůh, kde Bůh, tam láska, kde láska, tam štěstí ! Ano, takové štěstí, jaké je na tento Štědrý večer mezi námi, aby ...« » Nech toho podkuřování, Brázdo,« přerušil řeč Jenda, « a raději dej povel ke spaní, čas již pokročil a zítra se budeme opět tlačit mezi ruskými revolucionáři. Nu, Zitomír bude poslední stanicí na naší pouti do československého vojska. « Na Boží hod vánoční unášel nás vlak přes Berdičov do Žitomíru. Tam jsme se přihlásili u štábu 1. záložního pluku a udali nacionále i příslušenství k římskokatolické církvi. Dostali jsme každý číslo osobní, číslem 43 515 počínajíc, a byli jsme posláni do ťurmy (žaláře) k 10. rotě 1. záložního pluku. Za námi zůstaly dveře otevřeny; nepřetržitě přicházely hloučky nových dobrovolců se zpěvem a primitivními prapory v české barvě. Brázda byl nadšen nejen množstvím, ale i opravdovostí dobrovolců a neustále opakoval: » To je nadělení, to je můj nejkrásnější a největší dárek k Ježíšku, jaký jsem kdy dostal a viděl ; Bože, to by měl vidět národ doma.« Pak se obrátil k nám s krátkou řečí. »Hoši, mně je nejlépe mezi vlastními lidmi. Co je plátno, Rusové jsou naši slovanští bratři, ale tady v tom moři dobrovolců je mi lépe. Hlásím se k prvnímu i k poslednímu dobrovolci a mám pro všechny nevystihlou bratrskou lásku. Kdo by z vás, hoši, jednoho z nejmenších dobrovolců potupil, ten nectí národ, poněvadž národ je složen z malého i velkého člověka. Dnes v tomto velikém okamžiku jsme všichni jednou páskou lásky spjati : všichni stejně smýšlíme, totéž chceme a vespolek se milujeme. Také co více platí: milujeme vlast více nežli sebe. Nic nás nemůže odvrátit od vytčeného cíle : vybojovat národní svobodu, poněvadž jsme naplněni přesvědčením o její nezbytnosti pro národ a pianem ohněm neuhasitelné lásky k vlasti.« » Honzo, ty mluvíš jako kniha ; ale dobře jsi to řekl,« souhlasil Václav. »To by bylo málo, kdyby mluvil jako kniha,« odpověděl Josef. » Promluvil nám všem ze srdce ; všichni jsme ovládáni těmito city, protože jsme jedné krve a nedáme se nikým a ničím odstrašiti od provedení svého úmyslu a od svobodného rozhodnutí stát se československými dobrovolci. Proto jsme podnikli tak dalekou pouť k ohnisku československé osvobozovací práce, abychom vykonali svou národní povinnost.« »A tu vykonáme, « odpovídali přesvědčivě hoši. » Slibme si, hoši, dále, že v bratrství si zůstaneme věrni za každé okolnosti, poněvadž bez bratrské lásky ničeho bychom nedosáhli,« rozhorlil Jenda. »Ano, věrni zůstaneme každému českému člověku, který jde s námi, « opakovali hoši. » A nyní, když jsme si slíbili věrnost a šťastně se dostali do toho československého revolučního života,« pravil Brázda, » zazpíváme si Kde domov můj ? a Hej Slované, « Josef svým altem zanotoval první a ostatní své hlasy přizpůsobovali, ulice zazněla chorálem. Ale co to ? Dobrovolecký proud se zastavil a zpěv přechází od skupiny ke skupině, prapory se sklánějí, hlavy se obnažují a ulicí ozývá se zpěv naší národní písně. Brázda zpívá plným hlasem a po chvilce utírá si čepicí zamyšlené oči... Dojat byl každý dobrovolec. Když doznělo » Hej Slované«, prapory zavlály a proud dobrovolců se hnul, otázal se Bohouš : » Proč zpíváte: Rus je s námi ? Což jste neslyšeli vypravovat naše vojáky v Kyjevě, jak Rusové je u Zborova zrádně opustili ?« »Pak nejsou s námi, ale s každým jiným, jen když je neposílá na frontu,« doložil Karel. 244 [pageend16]rozhledy Z DISKUSÍ NA BISKUPSKÉM SYNODU Když 30. září 182 Otců přišlo k prvnímu pracovnímu zasedání, věděli, že je čeká projednání pěti otázek: revize církevního zákoníku, nebezpečí, která dnes ohrožují víru, a zvláště ateismus ; reforma seminářů ; smíšená manželství; reforma liturgie. Předlohu k diskusi dostali už dříve a na synod ponesou posudek svých biskupských konferencí. Diskuse o každé z pěti otázek bude uvedena referátem kardinála, který svým úřadem v římské kurii má k ní vztah ; potom bude dáno slovo Otcům, ať už budou mluvit jménem své biskupské konference nebo úřadu, kterému předsedají, anebo jménem svým ; mohou mluvit deset minut. Na konec se o hlavních bodech referátů nebo prvků, které vystoupl do popředí při diskusi, bude hlasovat. Toto hlasování však má význam jen poradní, tj. ukáže, jak Otcové o té věci smýšlejí; výsledky poslouží svátému Otci a ústředním církevním úřadům k případným rozhodnutím, která budou učiněna. Podobně jako na sněmu mohou hlasovat trojí formulí: ano, ne, ano s výhradou, a musí ji písemně odevzdat. Úprava církevního zákoníku Diskusi o revizi církevního zákoníku uvedl kard. Perikles Felici, který je předsedou papežské komise, pověřené touto prací. Úkolem revize je převést do právních norem to, co do života církve vnesl II. vatikánský sněm. Nikdo nepochybuje o nutnosti zákoník přehlédnout, byl sestaven a vydán před víc jak padesáti lety. Jako nejvyšší zákon církve je dobro a spása duší, tak má hledisko pastorační, zákon lásky mít primát i v církevním zákoníku. To zdůrazňovali též řečníci, kteří se vystřídali u mikrofonu během tří dnů, které byly tomuto tématu věnovány; řečníků bylo celkem 49. Žádalo se zrychlení a zjednodušení procesů, zvláště v případech odvolání, dosáhlo by se toho napr. zřízením krajských církevních soudů ; zákoník se má vyvarovat drsné mluvy, tak aby se nedelal dojem, že křesťanský život záleží v pouhém zachovávání zákonů; také církevní tresty, do nichž viník upadne automaticky, mají být omezeny na nejmenší míru ; do zákoníku má být pojato, co koncil rozhodl o poměru mezi církví a státem, o úkolu laiků v církvi, o místě čekatelů na křest a žen, o biskupské kolegialitě; řadě Otců se nelíbilo rozlišování mezi církví východní a západní; kam zařadíme např. církve asijské nebo africké ? A zákoník nemá mít ráz jen evropský. Několikrát se objevila otázka, zda je vhodné mít jeden, nebo dva zákoníky : pro církev latinskou a církve východních obřadů, a konečně otázka subsidiarity, tj. aby byla dána co největší pravomoc instanci nižší, takže vyšší by zasáhla teprv, když nižší už na svěřený úkol nestačí, a aby jednotlivé stupně a stavy v církvi si navzájem vypomáhaly, což by platilo i mezi biskupy a řeholníky a řeholními společnostmi. 7. října Otcové měli hlasováním odpovědět celkem na 11 dotazů, které byly vesměs schváleny. » S Maďary a Němci jsou, « vykřikuje Brázda. Vzápětí však litoval Brázda tohoto uklouznutí a vzpomínal, že to bylo jeho životní touhou, dostati se do Ruska. Ovšem dostal se mezi Rusy za jiných podmínek, než si přál. »A mám je přece rád, i když jsem mezi nimi zažil zklamání, jsou to nejbližší naši slovanští bratři, od nichž jsme vždycky očekávali svou svobodu. Již za to jim musíme být vděčni, že nám ve své vlasti umožnili organizovat revoluční hnutí a nábor dobrovolců, že nám dali druhý domov, i když byl vinou osob trochu cizí... Vyplnil se můj sen, že Rusko to bude, které nám pomůže k svobodě. Proto mám to Rusko i nyní rád, třeba je jiné, než jak bychom si přáli.« »Honzo, ty jsi v desátém nebi, a ještě máš na sobě císařskou uniformu,« ironizuje Václav. »Však ji, jakmile přijdu do kasáren, ihned svléknu a obléknu republikánskou. A abys věděl, jak ji nenávidím, než bych ji prodal, raději ji spálím, « přesvědčivě odpověděl Brázda. »I nechte toho filosofování, podívejte se, už budeme v prvních československých kasárnách, « upozorňoval Bohouš. S průvodem nových dobrovolců dopěli jsme k ťurmě. Když jsme vstoupili na nádvoří žaláře, vysokými zdmi obehnaného — do československých kasáren — pravil Brázda : » Ka- taluškou (vězením) jsme začali a ťurmou (žalářem) končíme svou pouť do československého vojska. Ať žije naše svoboda !« Takový byl tedy náš vstup do československého vojska na Rusi. 245 [pageend17]Otázky věroučné Text, který měl tvořit základnu k diskusi o dnešních nebezpečích pro víru a o bezbožectví, se mnohým řečníkům zdál příliš negativní. Omyly jsou též výzvou k církvi a k teologům, aby se zamyslili, zda jejich výklad pravd víry je správný, zda odpovídá myšlení lidí své doby; znovu a znovu se vracela otázka osobní odpovědnosti biskupů, knězi i laiků, aby všichni společně vydávali přesvědčivé svědectví slovem i skutkem o poselství, které jim bylo svěřeno ; nesmíme zapomenout, že evangelium není nauka o lidském blahobytu, která by chtěla soutěžit s jinými ideologiemi; je to učení o cestě k spáse — i když je těsná souvislost mezi náboženstvím a sociální otázkou a církev musí lidem pomoci ji vyřešit. Mnoho z omylů se dá odstranit, když se pozitivním konkrétním způsobem ukáže, že církev je aktuální i dnes a může přinést odpověď na dnešní lidské problémy; proto ne nějaký seznam a přehled omylů skutečných i možných, ale pozitivní dokument, třeba Svaté stolice, jak omyly předejít a rozeznat je od nového přístupu k neměnným pravdám víry. Několikrát se ozvala žádost o nové Vyznání víry, do něhož by byly pojaty definované články víry o neposkvrněném početí Panny Marie a o jejím nanebevzetí. Třeba mít pochopení pro vědeckou práci teologů; ale zase teologové nesmějí hned své nápady vydávat za článek víry — tedy opačně než lékaři, kteří své vynálezy a léky hned zkoušejí na nemocných. •— Také diskusní příspěvky o ateismu volaly spíše po pozitivním postoji : Je nutné ukázat, že odstraněním Boha odejmeme též jakoukoliv důstojnost člověku a základnu pro respektování jeho osobních svobod a práv. Velkou příčinou bezbožectví je nedůslednost křesťanů, kteří oddělují stránku náboženskou od sociální, a tak podávají velmi špatný příklad jak intelektuálním třídám, které jdou víc za ateismem idologickým než praktickým, tak i třídám dělnickým — ty nakonec věří jen těm, kdo jim slibují větší hospodářský blahobyt. Jména řečníků na synodě uveřejňována nebyla ; podle novinářů k ateismu promluvil též zástupce episkopátu ČSR biskup Nécsey z Nitry : nabádal, abychom podle pěti cest, kterými svátý Tomáš dokazuje existenci Boha, nebo spíše v jeho duchu, kladli větší váhu na morální argumenty, které mají svůj základ v srdci lidí a které se více dotýkají svědomí, protože se dovolávají osobní odpovědnosti, vědomí viny a výčitek svědomí. Příčinami ateismu jsou nejednou bída a nespravedlnost, protože často křesťané neuskutečnili učení církve a papežských encyklik a nechali se předejít nepřáteli náboženství. Cestu, jak v oblasti sociální zastavit ateismus, ukazuje encyklika Pokrok národů; sněmovní konstituce Radost a naděje, správně vyložená, dává pochopit, že náboženství nepohrdá pozemskými hodnotami, ale staví se jen proti mravnímu zlu. Jestliže křesťané opravdu budou žít podle zásad, které vyznávají, tak jako podle nich žili první křesťané, pak bude možné vykonat velmi mnoho proti bezbožectví, též proto, že nauky, na kterých ateismus stojí, nemají pevný základ, Co platí proti bezbožectví, nejsou teorie a nauky, ale příklad upřímného a celistvého křesťanského života. — K druhému tématu promluvilo celkem 88 Otců. K zvážení příspěvků — do deseti dnů — byla zvolena komise, jejíchž osm členů bylo zvoleno a čtyři jmenoval Pavel VI. ; předsedou papež určil záhřebského kard. Šepera, který při volbě dostal největší počet hlasů. Referát komise měl tři části: první byla jakási konstatace těžkostí, s kterými se dnes víra setkává ; ale těžkosti nevznikly proto, že by zklamal učitelský úřad církve nebo teologové ; souvisí to s celkovou krizí kultury a civilizace dnešního lidstva. Druhá část podává několik zásad, jak těmto těžkostem církev má čelit : vytrvalým hlásáním víry, přizpůsobeným naší době; svůj úkol musí věrně plnit i ti, kdo jsou v církvi učitelé, tj. biskupové ve spojení s papežem a navzájem ve vědomí společné odpovědnosti za celou církev; i oni mají mít především před očima pastorační zaměření, k poradě mají přibrat nejen kněze teology, ale i odborníky laiky ve Zvlášť těžkých a nových otázkách; věřícím biskupové i kněží mají pomáhat k vytvoření zralé, samostatné, odpovědné víry; a poslední odstavec nabádá celou církev, aby jejich slova souhlasila s činy a tvořila jednotné svědectví o Kristově lásce. Pozitivní referát komise Otcové schválili skoro jednomyslně ; rovněž schválili tři návrhy : aby při Svaté stolici byla vytvořena komise teologů z nejrůznějších zemí, kteří by byli dotazováni při významnějších otázkách ; aby členy této komise navrhovaly papeži k jmenování biskupské konference ; a aby Svatá stolice po poradě s biskupskými konferencemi vydala pozitivní a pastorační prohlášení o věroučných otázkách, které dnes jsou nejvíce přetřásány. Reforma seminářů Diskuse o reformě seminářů měla posloužit římské kongregaci, která se o semináře stará, k vypracování jakési základní všeobecně platné příručky, kterou by si biskupské konference upravily konkrétně pro své země podle své situace. Promluvilo celkem 76 Otců. Mluvili o těžkostech dnešní přípravy a výchovy nastávajících kněží, o jejím praktickém a pastoračním zaměření, o odpovědnosti představených a profesorů a o spolupráci s řeholníky; velké místo při přípravě bohoslovců má mít mužná láska k oběti a ke kříži. Řečníci z asijských a afrických zemí se bránili proti vnucování řecko- římského kulturního a myšlenkového světa při studiu teologie, má jim být dopřáno vyjádřit ji pojmy svého kulturního dědictví. Smířené manželství S velkým zájmem byla očekávána a sledována diskuse o otázkách souvisících se smíšenými manželstvími, tj. manželstvím katolíka s nekatolíkem, ať pokřtěným, nebo ne. Diskusi uvedl kard. Ma- rella, předseda sekretariátu pro nevěřící, a sekretářem pro toto téma byl Slovák mons. ThDr. Josef 246 [pageend18]Tomko, který pracuje v kongregaci pro nauku víry. Cílem manželství je zaručit štěstí manželů, na zemi i na věčnosti; už na zemi je toto štěstí ohroženo, když je mezi nimi rozdíl v náboženských názorech, a tím víc je v nebezpečí jejich věčná spása. Proto se církev vždycky stavěla proti takovým manželstvím, a když už je dovolila, stanovila pro ně jisté podmínky: musí dát dispens od překážky, jíž rozdílnost náboženství je, katolická strana se musí zavázat, že se postará o katolickou výchovu všech dětí, a nekatolická strana, že katolické nebude bránit ve vykonávání jejích náboženských povinností, a manželství musí být uzavřeno v katolickém kostele a před knězem a dvěma svědky. 64 Otců se přihlásilo o slovo : Byli si vědomi těžkostí, jež smíšené manželství s sebou nese : není snadné smířit přesvědčení o pravosti vlastní katolické víry s povinností respektovat práva a povinnosti ve svědomí i strany nekatolické, jak nás k tomu vybízel sněm prohlášením o náboženské svobodě a dekretem o ekumenismu; volalo se po zmírnění církevního zákonodárství: po zrušení kanonické překážky nebo alespoň, aby od ní mohl normálně dispenzovat už biskup, tj. aby věc nemusela až do Říma, po zrušení předpisu, že manželství musí být uzavřeno před katolickým knězem, tj. aby bylo uznáno platným i manželství uzavřené před protestantským duchovním, jako se to už připouští před knězem pravoslavným. Několikrát se sálem nesla slova o problémech manželství katolíka s osobou sice katolicky pokřtěnou, ale nevěřící, s katolíkem matrikovým. Osm otázek bylo na konec diskuse předloženo Otcům k hlasování. Velká většina Otců si přála, aby pro smíšené manželství zůstala kanonická překážka, aby zůstalo i nynější názvosloví — » smíšené vyznání«, když jde o dva pokřtěné, a »různost v náboženství« u katolíka, který si bere osobu nepokřtěnou — a nebyl zaveden název » manželství interkofesionální«; stejně tak má být zachován způsob uzavření před katolickým knězem — biskupům však má být dána velká možnost dispenzovat a knězi zvolit způsob uzavření, který odpovídá duševnímu rozpoložení snoubenců. Liturgie Kardinál Lercaro, předseda Rady pro provedení sněmovní konstituce o liturgii, uvedl k diskusi tři soubory otázek ; týkaly se nového mešního řádu, modlitby breviáře a udílení svátostí. Na mešním řádu— je to neměnitelná část mše svaté— pracuje tři roky sedm různých studijních komisí; za vzorovou — kard. Lercaro ji nazval normativní — mši bude nyní považována ta, kterou slouží kněz za činné účasti lidu, tj. předčitatele, věřících a případně zpěváků; dříve platila za tuto vzorovou mši tichá mše kněze s ministrantem, aniž ostatní věřící do modliteb kněze a dialogu s ministrantem zasahováli; tato » soukromá « mše zůstává v právu, protože nikdy není celebrující kněz zcela sám, vždycky, třeba v koutku kostela nebo v kobce vězení, celebruje jako zástupce církve světové — mše s věřícími je její dokonalejší slavení. Této norma- fiÍM. — Pavel VI. s ekumenickým patriarchou Athenagora- sem, který zapaluje svou votivní lampu k hrobu sv. Petra. tivní mši byli Otcové přítomni v Sixtinské kapli: měla jednoduché společné, vzbuzení lítosti — ne dvojí, jak je známe dosud — tři čtení, sedmiminu- tové kázání, zjednodušené obřady obětování, zkrácený kánon, poněkud pozměněná slova konsekrační (viz hlasování) a mnoho žalmových zpěvů. V diskusních příspěvcích řečníci — bylo jich 61 — vcelku souhlasili s liturgickou obnovou, jak ji Rada už léta provádí; některým se nelíbila reforma koňaná po částech, že se tím věřícím bere vědomí pevnosti a trvalosti — změně obřadů mše svaté přikládal birminghamský arcibiskup mons. Dwyr mnoho z neklidu, který dnes vládne mezi katolíky —, chtěli by obnovu najednoy ; jiní mluvili proti přílišnému zjednodušování gest (úklony, žehnání apod.) při mši svaté, i když si byli vědomi, že mnoho z nich při celebrování tváří k lidu ztrácí smysl, ba někdy působí přímo divným dojmem; jeden navrhoval, aby Gloria bylo přesunuto na závěr mše svátá jako zpěv chvály a díků, jak jej ostatně připouštějí už poslední liturgické úpravy ; jiný chtěl místo slov propuštění »Jděte ,v pokoji, mše je skončena « slova, jimiž se věřícím připomíná jejich poslání posvěcovat svět. Některým se zdálo příliš zpěvu — poukazovali na těžkosti, když ještě není tradice kostelního zpěvu. Volalo se po zvláštních formulářích pro děti, nemocné a, mládež, po uchování latiny při mši svaté na místech, kde jsou věřící různých řečí. Hlasováním Otcové souhlasili, aby kromě Římského kánonu, který zůstane nezměněn, byly zavedeny ještě tři další; aby konsekrační slova chleba byla rozšířena takto : »Toto je mé tělo, které se za vás vydává«, a ze slov nad vínem vynechána slova »tajemství víry «; aby po soudu biskupských konferencí se mohlo při Krédu užívat i kratšího Apoštolského vyznání místo Vyznání nicejsko-cařihradského, a verše k introitu, graduale a obětování nahradit slokou lidové mešní písně ; a konečně některé úpravy, jak je viděli na normativní mši, a úpravy v modlitbě breviáře. 247. [pageend19]V předvečer zakončení Otcové synodu vydali slavnostní prohlášení k míru, určené všem a především tem, kdo jsou více odpovědni za osudy národů, a těm, kdo trpěli a trpí politováníhodnými následky války. » Katolická církev považuje práci za mír ve světě za nerozlučitelnou část svého sociálního poslání. Žádáme naléhavě všechny křesťany, aby byli propagátory míru. Člověk dělá válku, ale člověk taky buduje mír. Největší odpovědnost za mír mají nejmocnější národy. Zapřísaháme vládce národů, aby uznali, že všichni lidé jsou si bratry, protože mají společného Otce, protože Boží zákon blíženské lásky se vztahuje dnes víc než jindy na státy, na jejich vzájemné vztahy. Mír je vždy ovoce spravedlnosti a lásky. A proto je povinnost každého člověka, aby připravoval spravedlnost a lásku, tak aby mír mohl vládnout mezi lidmi. Členové synodu prosí našeho Pána Ježíše Krista, Knížete pokoje, aby osvítil hlavy států. Vybízíme všechny, kdo věří v Boha, aby se připojili k našim modlitbám, aby Pán dal světu mír. « První zasedání biskupského synodu skončilo 29. října koncelebrovanou mší svátou a proslovem sv. Otce ; protože se právě den předtím jeho neduh projevil v celé své síle, byl proslov jen přečten. Zasedání bylo úspěšné, řekl mnichovský arcibiskup kard.- Döpfner při poslední tiskové konferenci k novinářům: svátému Otci a pracovníkům v římské kurii poskytl možnost slyšet hlas biskupů o řadě významných otázek, o nichž připravují rozhodnutí. Biskupové se vrátili do svých diecézí bohatší o novou výměnu názorů a o oživené vědomí své spoluodpovědnosti za osudy celé církve. Vyskytly se i nedostatky — v přípravě, ve volbě a zastoupení episkopátů a také diskuse by mohla být osobnější a pružnější — ale to jsou zkušenosti, které prospějí zasedáním příštím. HISTORICKÝ A DRAMATICKÝ DILE- TANTISMUS ROLFA HOCHHUTA Po uvedení Hochhutových »Vojáků« v divadle Volksbühne v západním Berlíně se německý i cizí tisk ještě dlouhou dobu zabýval »tímto literárním harakiri « Rolfa Hochhuta. Příčinou je také knižní vydání u Rowolta, které se právě objevilo v knihkupectvích. Pseudorealismus a pseudohistorismus, kterým chtěl Hochhut analyzovat morální odpovědnost britského premiéra Winstona Churchilla za bombardování civilního obyvatelstva na území Německa a jeho eventuální vinu na smrti ministerského předsedy polské exilové vlády generála Sikor- ského, který zahynul při problematickém zřícení letadla » Liberator« nad Gibraltarem, vyznívá pam- fleticky a literárně zcela nepřesvědčivě. Dnešní referáty si nevšímají už berlínského provedení, ale kladou si otázku, zda dosud nebyl Hoch- hutův literární a dramatický talent příliš přeceňován. Zda obě hry »Náměstek« a »Vojáci« nepsal s předem vypočítaným efektem na konflikt, který způsobí. V jistém směru potvrzují to, co napsal při uvedení Hochhutova »Náměstka« v Praze Milan Lukeš, který v Literárních novinách podrobil zdrcující kritice dramatický talent Rolfa Hochhuta. Zdůraznil, že »Hochhut nedokázal přeložit publicistické thema do řeči dramatu, dopustiv se prohřešků, které se neodpouštějí ani v rétorice : mnohomluvnost je jedním z nich. « » Chybí konflikt píše Lukeš — u nás hlavně mezi jevištěm a hledištěm, konflikt, který byl v militantně katolických zemích strůjcem Hochhutova úspěchu, konflikt, s nímž autor počítal a na nějž hřeší.« Kritický pohled Lukešův se dá velmi dobře transponovat i na »Vojáky «. Rovněž i hlas Dědinského (Divadlo c. 4-66), který poukazoval na nepoetičnost a nedramatičnost Hochhuta, se znovu potvrdil u jevištní realizace » Vojáků«. Německý tisk při vší snaze po objektivitě se ukázal kritičtější než se dalo očekávat. Tak referent mnichovského deníku Süddeutsche Zeitung zdůraznil: »Zřídkakdy dramatik tak ztroskotal. Pseudorealistický kus byl tak pozadu za tím, co by bylo možné v televizi nebo ve filmu. Režisér Hans Schweikardt, jinak mistr v zachraňovaní a ospravedlňování slavných her, nemohl tentokrát zabránit nezdaru. « Významný hamburský list Die Welt pak napsal: »Umělecká senzace, na kterou se měsíce napjatě čekalo, se vůbec neuskutečnila ... Proto na konci velmi dlouhé obličeje, zklamání, kocovina, jen slabý potlesk a také nepřekvapivé protesty. « Jeden z nejvýznamnějších německých listů Frankfurter Allgeimeine Zeitung pak suše konstatoval: » Neviděli jsme ještě odvážnější nezdar. « Nejstarši německý deník, Landshuter Zeitung, přiznává sice, že uvedení »Vojáků« bylo odvážným pokusem, ovšem jen pokusem, při kterém se ozvaly výkřiky nesouhlasu. Ilustrovaný týdeník Stern ironicky poznamenal, že novým německým Schillerem není Hochhut v žádném případě. Řada významných německých listů pak citovala Daily Express, který odpověděl na otázku, proč hra nesmí být v Londýně uváděna. »V její současné podobě — píše Daily Express se mělo její uvedení povolit. Za 24 hodin by byla na každém jevišti ve West Endu zesměšněna. V silně kráceném podání je Churchill proměněn v klauna třetího řádu. « Rovněž řada listů přetiskla Times, které zdůraznily : »Žádá se už velmi mnoho, když anglický divák má nezaujatě přijmout, jak německý autor kritizuje vedení války Velkou Británií a až na kost obnažuje nejvýše ceněného národního hrdinu. « Tolik jsme se dočetli v německém tisku. Rolf Hochhut se proti těmto zdrcujícím kritikám bránil v týdeníku Spiegel, kde uváděl svůj » research « ke hře » Voj áci« a v němž mimo jiné říká, že ví od Milovaná Džilase, že Churchill měl zájem na odstranění generála Sikorského— to prý mu řekl Stalin, který tuto zprávu dostal od Eduarda Beneše, a Hochhut pak doplňuje Dzila- sovu zprávu tím, že letadlo, v kterém se Sikorski zabil, pilotoval kapitán Prchal, syn Benešova důvěrného přítele generála Prchaly. Hochhut ovšem neznaje česky, plete si dvě jména : Prchal a Prchala. Ladislav Prchala, syn generála Lva Prchaly, bojoval 248 [pageend20]totiž v době tragické smrti generála Sikorského jako desátník aspirant na Blízkém východě u pozemních jednotek. A další chyba Hochhutova, z které pak vznikla celá spleť omylů, je skutečnost, že generál Lev Prchala naprosto nebyl důvěrným přítelem presidenta Eduarda Beneše — nýbrž jeho odpůrcem. Antonín Kratochvil Co je komunismus ? Musíme být připraveni na víechny oběti, je-li nutné, využit všech lstí, záludnosti, nezákonných prostředků a metod, být odhodláni mlčet, skrýt pravdu, jen abychom pronikli do syndikátů, a zůstat tam, abychom splnili, bez ohledu na vše, komunistický úkol. Kapitalismus nemůže být poražen a vykořeněn bez bezohledného potlačeni odporu vykořisťovatelů. Velká revoluce, a zvláště revoluce socialistická, je nemyslitelná bez vnitřní války, to je války občanské. To jsou naše slova buržoazní třídě: Pokusite-li se postavit proti naší revoluci, uvedeme vás do situace páriů a bez milosrdenství vás vyhladíme. A uděláme ještě víc : nedáme vám chleba, protože v naši prole- tářské republice vykořisťovatelé nebudou mít žádná práva ; budou zbaveni chleba a ohně. Lenin HRAD BEZDĚZ vyrůstá nad střední částí severních Čech jako neskutečná vidina. Obklopen četnými lesy, v rozsáhlé plošině se tyčí dramaticky na vrcholu strmého, dvojkupovitého kopce. Jeho vzepjatá silueta, tak často splývající v letu mračen s oblohou, ztělesňuje symbol rytířského středověku. Královský majestát Přemyslovců zde vládne krajem jako snad nikde jinde v Čechách. Vznik hradu souvisí s centralizační snahou přemyslovské dynastie ve 13. století. Toto úsilí vyvrcholilo za Přemysla Otakara II. Podle přesně vypracovaného plánu král zakládal soustavu královských měst a dával budovat nové hrady jako centra větších správních obvodů. Bezdězské panství nabylo tehdy mimořádně významné strategické pozice. Proto byla po r. 1264 zahájena stavba tvrdé pevnosti podle nejvyspělejších zásad opevňovací techniky. Celý objekt vznikl naráz v několika málo letech. Hrad byl již zřejmě při smrti Přemysla Otakara II. v roce 1278 úplně hotový. Bezděz je slohově jednolitý celek, postavený jedinou stavební hutí. Pozdější přestavby se ho takřka nedotkly. Je to originál, který má nenahraditelnou cenu pravdivosti. Cesta na hrad, lemovaná řadou barokních kapliček, vychází z městečka pod kopcem a je přerušena třemi branami. Třetí bránu střeží vysoká okrouhlá věž zvaná Čertovka, .vetknutá do hradební zdi. Cesta pokračuje podél severní ohradní zdi až na konec hradu ke čtvrté bráně vedle kaple. Odtamtud je přístup do vnitřního nádvoří. Po pravé straně se nachází purkrabství, nalevo je královský palác s kaplí. Druhé nádvoří se též skládá ze dvou protilehlých budov. Bydlili v nich patrně Hrad BEZDĚZ hradní manové. Obě nádvoří spojuje velká věž. Všechny čtyři paláce byly postaveny podle jednotného, velmi účelného plánu. Nad přízemními komorami byly obytné místnosti, jejichž jádrem byla ústřední, křížově klenutá síň. Z tohoto sálu vedlo točité schodiště do podkroví a vchody do sousedních komnat. Jedna byla klenutá, druhá byla opatřena roubeným stropem. Jen královský palác měl o několik klenutých místností více. Skvostem Bezdězu je hradní kaple. Úzký, převýšený prostor se dělí ve dvě křížově klenutá pole a polygonální presbytář. Masa přízemního zdivá je vystřídána trojdílnými okny ochozu, který se otvírá do vnitřku samostatnými dvoudílnými okny s jemnou kružbou. Je zajímavé, že se k tomuto řešení a tím i k podobnému efektu dospělo kolem r. 1270 v kostele sv. Urbana v Troyes. Rytmus kaple vyznívá v zápas vertikálních a horizontálních sil. Stěny jsou oživeny lichými arkádami. V záběru je zdivo takřka úplně vymýceno. Bezděz se vyznačuje vytříbeným smyslem pro přesně a logicky jasné odlišení jak větších budov, tak i jejich jednotlivých částí podle 'účelu, který jim v celé stavbě připadal. Hrad je protažen do délky, obytné paláce jsou úzké a štíhlé, věže se vzpínají do výšky. Stavba tak neobyčejně citlivě tlumočí lokálně i časově přesně vymezené stadium poklasické gotiky a činí to natolik výstižně a slohově důsledně, že v tom nemá v okolních zemích obdoby. To vše prozrazuje, že na hradě pracovala cistercko-burgundská huť. Jistá robustnost a nadne- senost článků naznačuje, že na cestě do Čech prošla saským prostředím. K tomuto velkolepému celku, který jako by si i v přírodě vyhledal vlastní monumentální přiměřené prostředí, už další období nemohla nic pozitivního přidat. Ihned po smrti Přemysla Otakara II. nastal v dějinách Bezdězu zvrat. Ota Braniborský bezdězské panství zabavil a na hradě uvěznil královnu a dědice trůnu Václava. Když se Václav II. ujal vlády, vrátil Bezděz zase do korunního vlastnictví. R. 1419 vyšlo bezdězské panství definitivně z bezprostředního majetku královské komory. Z husitské doby pochází opevnění Malého Bezdězu. Vedla 249 [pageend21]POSLEDNÍ RŮŽE Pod okapem žalářním na místech opuštěnosti největší jak krůpěj ohně do mlh dnů dušičkových poslední toho roku hoříš nám. Daleko k živým a daleko k mrtvým. Daleko v sladké střídě počasí ročních ta země zahradníků a rybářů, odkud jsme vyhnáni. Jinde než jsme běží pěšiny v rose a zelenou zkazku hovoří do snů dětí. Jinde než jsme včelka bzučí, květ do ticha rozvírá se a jiskrným proudem stříbrný lipan pluje. Běž, běž, za nás dodoutnej, dohoř zdvižena zbožnou rukou na oltář Neposkvrněné, za nás oroduj, za naše roky prázdné jak oříšky ztrouchnivělé, jim iž veverky pohrdají. Z pozůstalosti Jan Zahradníček k tomu obava, aby husité nevyužili tohoto kopce k umístnění obléhacích palných zbraní. Vážné ohrožení hradu nastalo za panství Albrechta z Valdštejna. Pomýšlel tam na stavbu pevnosti, která by byla ochránkyní jihozápadní části vévodství. R. 1628 vznikly tři trojúhelníkové bašty a velká obdélníková bašta na skalisku před kaplí. V provedení celélo úmyslu mu však zabránila náhlá smrt. Po smrti Valdštejnově zůstal hrad neobydlen a majetek panství přešel na emauzské benediktiny. R. 1661 začal opat kláštera budovat na Bezdězu poutní místo. Podél hradní cesty vyrostly kapličky křížové cesty, část hradu s kaplí byla přeměněna na klášteřík. V r. 1785 byl klášter zrušen a opuštěný Bezděz ponechán osudu. Teprve v 19. stol. začal nový zájem o hrad. Od r. 1844 podnikal tehdejší majitel Bezdězu hrabě Kristián Valdštejn první opravy. Bezděz se stal středem vlasteneckých poutí. Ztichlý, pyšný hrad neodolatelně zapůsobil na romantickou mysl Karla Hynka Máchy. Vzrušené verše básně MÁJ oslavují s magickou velkolepostí tragičnost, líbeznost hradu a širého okolí. Kolem kapliček, lemujících hradní cestu, vedl na Bezděz své poutníky za zvuků staré písně Bedřich Smetana v opeře Tajemství. Eliška Krásnohorská založila své libreto k této opeře na pověstech o tajné chodbě, která spojuje městečko Bělou s hradem. Po první světové válce pokračoval v opravách hradu Klub československých turistů. Památková péče obnovovací práce zhruba skončila v nejnovější době. Skvělý zjev hradu Bezdězu je drahoceným projevem strohé elegance středověku. Karel Just stalo se doma , v exilu a jinde ve svété VE VATIKÁNĚ A V ITÁLII 4. listopadu se papež Pavel podrobil operaci nádoru na prostatě ; to bylo příčinou jeho onemocněni začátkem září. Operace byla oddálena až po skončení synodu a po návštěvě patriarchy Athenagorase, protože [už to bylo ohlášeno a připravováno ; mezitím sv. Otec byl pod stálým dozorem lékařů — kteří mu nejednou nedovolili zúčastnit se slavnosti, jako např. zakončení biskupského synodu a svatořečení školského bratra Benilda; současně připravovali organismus na operativní zákrok. Proto bývaly středeční generální audience velmi krátké anebo se nekonaly vůbec; také v měsíci říjnu státní tajemník Cicognani přijal některé významné skupiny poutníků nebo osobnosti, jako poutníky z Vietnamu, členy brazilského parlamentu a dva ministry vlády z Madagaskaru. Osobně Pavel VI. přijal jen synodální Otce, a to po skupinách podle zenu a světadílů; tak nitranský biskup mons. Nécsey, zástupce čs. episkopátu, byl u audience 25. října spolu se zástupci biskupů z ostatních » socialistických « zemí a střední Evropy. — Protože nedošlo k žádným komplikacím, Pavel VI. mohl už týden po operaci vstát z ¿lůžka a začít rekonvalescenci. Onemocnění a operace ukázaly, jak velké úctě a vážnosti se těší papež v celém světě : snad ze všech zemí — také z ČSR —- mu došlo mnoho telegramů a listů, v nichž' ho katolíci i nekatolíci ujišťují svými modlitbami za brzké uzdravení, aby mohl dále pracovat pro jednotu křesťanů a za mír ve světě. 31. října bylo uveřejněno poselství Pavla VI. Africe ; jedná o náboženském, občanském a sociálním pozvednutí afrického světadílu a nabádá africké národy, aby si uchovaly své duchovní tradice a z pronikající civilizace dovedly odmítnout, co by s sebou neslo snížení lidského ideálu, ale zdravé a dobré hodnoty rozvinout spolu s hodnotami svými. Národy bohatší Pavel VI. vybízí, aby velkomyslně pomáhaly africkým zemím k jejich plnému všestrannému rozvoji. — Ke Dni Spojených národů sv. Otec poslal gen. tajemníkovi U Thantovi zvláštní list; v poznámce vatikánský L’Osservatore Romano připomněl, jak Pavel VI. za všech okolností hleděl podporovat autoritu SN ; to bylo hlavním důvodem jeho cesty do Skleněného paláce 4. října 1965 ; tam neskrýval svou nadějí, že SN mohou vykonat velmi mnoho pro mír a bratrství mezi národy, ale vykonají to jen za upřímné a nezištné spolupráce všech států. • 10. října byl uveřejněn list, kterým Pavel VI. prostřednictvím kardinála státního sekretáře zval vůdce sporných stran v Nigérii k smírnému vyřešení konfliktu. List byl poslán do Lagosu a Enugu už v červenci. # Své obvyklé poselství vydal i letos k Světové misijní neděli; nemoc mu zabránila, aby je nepronesl před mikrofonem jako jiná léta. • Blahopřejný list a svůj dar poslal iránskému šachoví Muhamadovi Rezá Pahlevímu a císařovně Farah Dibě k jejich korunovaci. 29. října byl prohlášen za svátého francouzský školský bratr Benild, ve světě Petr Romancon, který zemřel 13. srpna 1862 ve věku 57 let, z nichž téměř 40 strávil jako učitel ve školách ; v kázání, které si připravil pro tuto slavnost, Pavel VI. ho nazývá světcem všedního dne, klade ho za příklad svědomitého plněn! denních povinností. A 8. října se dostalo titulu blahoslavené řeholní sestře benediktince Marii Fortunátě Vi- tiové z kláštera ve Veroli v Itálii, která zemřela 20. listopadu 1922 ; bylo jí 96 let. 72 let prožila v klášteře, neznáma světu. 250 [pageend22]Ale sám Bůh po smrti začal šířit známost o její svatosti — 20 000 osob bylo přítomno, když její tělesné pozůstatky byly neseny ze hřbitova do klášterního kostela. Bl. Marie Fortunáta je důkazem, že církev i v naší době vede své členy k hrdinné svatosti a že si stále váží řeholních sester, které odloučeny od světa v přísné klauzuře obětují svůj život a své modlitby za svět. 1. listopadu sloužil lvovský arcibiskup kard. Slipyj mši svátou, jíž vzpomněl 27. výročí smrti svého předchůdce metropolity Ondřeje Septického a 20. výročí mučednické smrti mu- kačevského biskupa mons. Teodora Romži, který byl zraněn v nastrojeném automobilovém neštěstí, začal se zotavovat, ale pak náhle zemřel 25. října 1947 ; bylo mu 37 let. Mons. Romža nesvolil k sloučení sjednocených řeckokatolíků na Podkarpatské Rusi s pravoslavnými. 17. října zemřel ve Vatikáně Josef dalla Torre, který byl od r. 1920 do r. 1960 hlavním redaktorem vatikánského deníku L’Osservatore Romano, ve věku 82 let. Byla to přední osobnost italského katolického života a několikrát navštívil také Československo v letech před druhou světovou válkou. K 450. výročí začátku reformace — označuje se zaň 31. říjen 1517, kdy Martin Luther přibil na dveře universitního kostela ve Wittenberku svých 95 tezí proti odpustkům — a k 20. výročí založení Světové luterské federace poslal list předsedovi Federace dr. Schiotzovi papež Pavel VI. a kardinál Bea, předseda sekretariátu pro jednotu křesťanů. V rámci oficiálních oslav obou výročí v Lundu ve Svédsku promluvil dvakrát tajemník sekretariátu biskup Willebrands. Oslavám ve Wittenberku nemohli být přítomni původně ohlášení delegáti Světové rady církví a Světové federace luterských a reformovaných církví, protože nedostali vstupní vízum. ^ V hale Papežské university Gregoriány v Římě přomluvil generální tajemník Světové rady církví dr. Evžen Carson Blake o hlavních otázkách, které Rada má řešit, mj. o těžkostech spojených se smíšeným manželstvím. Novináři to nazvali historickou událostí. • Za biskupského synodu se dohodli zástupci 18 biskupských konferencí z Evropy, že přišli symposion — navazující na letošní konané v Noordwijkerhoutu — bude v červenci 1969 ve Švýcarsku. • Ve dnech 22. až 28. dubna příští rok bude uspořádána péčí papežské studijní komise Spravedlnost a mír a Světové rady církví pracovní konference o hospodářské spolupráci a rozvoji; cílem konference je koordinovat a připravit ekumenickou spolupráci v oblasti spravedlnosti, rozvoje a míru, jak k ní nabádá encyklika Rozvoj národů. JEŠTĚ ZE SYNODU Pracovních zasedání synodu bylo celkem 24; zúčastnilo se jich průměrně 184 Otců; všech, kteří přišli alespoň jednou, bylo 194. Na posledním zasedání se objevil poprvé bulharský mons. Cyril Kurtěv, který teprve tehdy dostal povolení k výjezdu. Vůbec nebyly zastoupeny Polsko — mělo právo na tři zástupce —■ a Rumunsko. • Jménem sv. Otce odevzdal všem účastníkům synodu děkan kardinálského sboru Evžen Tisserant při závěrečné mši svaté biskupský kříž. • Na začátek zasedání 29. října přišel též pravoslavný metropolita Meliton, který provázel patriarchu Athenagorase na jeho cestě k j>apeži; Otcům daroval pamětní medaili, raženou k cestě do Říma; na jedné straně je motiv seslání Ducha svátého s nápisem: »Když Pán udělil dar jazyků ve formě ohně, povolal všechny k jednotě «, a na druhé dvě zkřížené biskupské berly — jedna patří patriarchovi a druhá papeži — a text připomínající patriarchovu cestu do Říma. KARD. BERAN byl v neděli 29. října přijat s velkým nadšením na ostrove Maltě, která slavila svůj národní náboženský svátek Krista krále jako den modliteb za věřící v zemích, které nemají plnou náboženskou svobodu. Kard. Beran měl dopoledne pontifikální mši svátou v katedrále v La Valettě s italským kázáním, které bylo hned překládáno do angličtiny. ŘÍM. — Pavel VI. vyprovádí patriarchu Atenagorase po skončené soukromé audienci. Odpoledne bylo procesí městem; před svátostným požehnáním kard. Beran opět promluvil k věřícím. V pondělí sloužil mši svátou v kněžském semináři, zbudovaném nad skálou, pod níž podle zbožné tradice nocoval svátý Pavel po svém ztroskotání na ostrově cestou z Palestiny do Říma. — Na svátek Všech svátých český primas šel na římský hřbitov Campo Verano a pomodlil se u hrobky koleje Nepomucena za všechny, kdo tam jsou pochováni. — 4. listopadu udělil podjáhenské svěcení bohoslovcům z krajského semináře ve Fanu na Adriatickém pobřeží. — Jménem sv. Otce poděkoval substitut státního sekretariátu mons. Benelli kard. Beranovi, který za všechny katolíky v zahraničí, a jistě i doma, blahopřál sv. Otci k jeho sedmdesátinám. V ČESKOSLOVENSKU NÁBOŽENSKÉ ZPRÁVY V úvodníku LD » Stíny a světla « — o politické situaci v Portugalsku — si ministr zdravotnictví Plojhar neodpustil útok na kdrd. Berana : za své cesty » do Portugalska « — že to byla jen Fatima, kde český primas byl, asi ministr Plojhar neví — prý si Dašel čas, aby se » setkal s představiteli režimu, který je samými portugalskými katolíky označován za nekřestanský « ; kard. Beran se s žádným představitelem nesetkal a jeho cesta byla pouť do Fatimy, pouť tak kratičká, že ho to až trochu mrzelo ... Z Věstníku české osady v Kalifornii se dovídáme, že čs. policie vykázala z ČSSR českého kněze ze Sev. Ameriky, který přijel na pohřeb své matky, a zakázala mu vstup do země na tři roky. Prý bez svolení církevního tajemníka sloužil mši svátou v Chlumku u sv. Bartoloměje, v Luži, v Repníkách a Jenišovicích, pronesl krátké kázání, shromažďoval děti na bohoslužby, učil je katechismu doma a ukazoval jim obrázky, filmy a diapozitivy. • V den sedmdesátin sv. Otce pražský apoštolský administrátor biskup Fr. Tomášek sloužil pontifikální koncelebrovanou mši svátou se společným svátým přijímáním a slavným Te Deum. Blahopřejný telegram poslalo kněžské Mírové hnutí a úvodník do KN s velkou fotografií papežovou napsal prelát Stehlík, od ledna redaktor časopisu : zavzpomínal si na své setkání se sv. Otcem 27. dubna 1965 — neudal, že ho tam uvedl biskup Tomášek; ve vlídných slovech sv. Otce viděl schválení činnosti Mírového výboru. • Mírové hnutí poslalo svou delegaci k oslavě 50. výročí založení moskevského patriarchátu a 90. narozenin patriarchy Alexeje. K výročí Říjnové revoluce poslalo list velvyslanectví SSSR. Hlavní projev na slavnostním zasedání rozšířeného ÚV MHKD pronesl ministr Plojhar; »filosoficky a teologicky« zdůvodnil význam věty 251 [pageend23]»Ex Oriente lux «. • Katolické noviny z 8. října věnovaly vzpomínku prvnímu výročí smrti preláta dr. Františka Cinká od jednoho z jeho žáků P. Františka Miinstera. • Dne 29. října vzpomněl Josef Drozd verbisty P. Pavla Sebesty, rodáka z Velkých Petrovic u Ratiboře, který zemřel ve Vídni v září ve věku 80 le t; proslul svými studiemi mezi africkými trpasličími kmeny a jako antropolog působil i v Praze na Karlově universitě. Řada jeho knih vyšla v českém překlade péčí ČSAV, poslední » Mezi nejmenšími lidmi světa « roku 1959. • Kapitula v Mikulově má dva nové kanovníky: Josefa Dvořáka a Vojtěcha Samce. • V září 1767 — před dvěma sty lety — se narodil v Semilech v Podkrkonoší P. Josef František Novák, dlouholetý vojenský kaplan za napoleonských válek, pak profesor dogmatiky v semináři v Českých Budějovicích a po 17 let arcibiskup v Zadaru v Dalmácii; stýskalo se mu však po domově a v Jinřichově Hradci zemřel 13. května 1844. Vysoký počet rozvodů byl jedním z hlavních důvodů, že v Praze byla zřízena manželská poradna; pracují v ní odbor- níci-sexuologové, psychologové, psychiatři, odbornice pro vedení domácnosti atd. — ale žádný kněz, jak tomu bývá jinde, • Kostel sv. Kláry v Chebu bude změněn v muzeum barokního umění a bude současně i koncertním sálem. • 22. října byla otevřena v Charlottenburku v záp. Berlíně na ploše 750 m2 výstava Velká Morava. Jsou tam už fotodokumenty o nejnovějších objevech z Mikulčic, především o 1100 let starých dubových plavidlech. Za doby výstavy — do 8. ledna 1968 — budou čs. vědci přednášet o příspěvku jihomoravských výzkumů k řešení otázky dějin střední Evropy. Západní Berlín je už deváté místo, kam výstava putuje. Potom bude instalována ve vých. Berlíně. • 18. října zemřel v Praze na Hradčanech ve věku 80 let arch. F. X. Margold, spolupracovník arch. dr. Kamila Hilberta při dostavbě Svatovítského chrámu a dlouholetý pracovník ve výzkumu Karolina. • Na celostátní konferenci o racionalizaci a výstavbě skladového hospodářství řekli odborníci, že velká část skladů je v hradech, zámcích, kostelích atd. Zaostalé skladové hospodářství vede k miliardám korun ztrát ročně. • Svobodné slovo píše 24. října, že sbory pro občanské záležitosti — nahrazující kostelní obřady křtu, svatby a pohřbů — se setkávají s neporozuměním, že se nevžily. • Gardavského knihu »Bůh není zcela mrtev«, jejíž ukázky vycházely v Literárních novinách, vydá britské nakladatelství Penguin. • V Tribuně čtenářů si V. S. stěžuje na neutěšený stav vyšebrodského kláštera : střecha je na mnoha místech děravá, okapy zrezavělé a proděravělé, takže zatéká do zdí, které vlhnou a porůstají mechem. • 30. listopadu uplynulo 600 let od posvěcení Svatováclavské kaple ve velechrámu sv. V íta; slavnost popsal kronikář Beneš Krabice z Veitmile : obřady vykonal arcibiskup Jan Očko z Vlašimě, později — jako první Čech — jmenovaný kardinálem. Kaple stojí na místě jižní apsidy původní rotundy svatovítské, v které byl r. 922 pohřben svátý Václav, a je dílem stavitele dómu Petra Parléře. Cyklus výjevů z utrpení Kristova byl vytvořen ve dvou obdobích ještě za Karla IV., kdežto cyklus svatováclavský až začátkem 16. století na památku korunovace Ludvíka Jagellonského a o sto let později přemalován renesančním malířem Danielem Ale- xiem z Květné. Kaple byla restaurována před dvěma roky, ale potom prohlášena za muzeum se zvláštním vchodem; bohoslužby tam mohou být jen na sv. Václava. RŮZNÉ ZPRÁVY Československý pavilón na Světové výstavě v Montrealu navštívilo osm a půl milionu osob ; všech návštěvníků výstavy bylo na 50 milionů. • Rudé právo z 5. září zase naříká nad nepatrným přírůstkem obyvatelstva za první pololetí t. r. Je jen 33 484, kdežto loni byl 45 681. V ČSSR bylo k 1. červenci 14 305 000 osob ; 9 275 000 české národnosti, 4 175 000 slovenské. Madarů bylo 562 000. Počet Němců opět klesl, protože většímu počtu bylo dovoleno se vystěhovat do záp. nebo vých. Německa nebo do Rakouska. Z celkového počtu obyvatelstva je 51,2% žen. • V zahraničí žije podle RP z 4. října 903 tisíc Slováků a 874 tisíc Čechů. • Z ČSSR se v uplynulém roce vystihovalo 12 926 občanů, tj. o 3194 víc než se přistěhovalo (Hospod, noviny 28. července). • Už v létě ČSR projevilo zájem o koupení amerických letadel pro civilní dopravu; západní pozorovatelé však pochybují, že by v Praze mohli bez hněvu Moskvy dát přednost letadlům » kapitalistickým «, třebas by to Praha ráda udělala v naději, že přiláká více západních turistů a ... valut. • Svobodné slovo z 22.7. svolává někdejší akcionáře firmy Hrabě a Lozovský, protože v Portugalsku byl objeven kapitál milionu škudů; po r. 1945 byla firma doma znárodněna, ale v zahraničí opatření nebylo uznáno, a proto čs. stát peníze nemůže dostat bez svolení žijících akcionářů. • 2. října začala krajská oddělení pasů a víz přijímat a vyřizovat žádosti také k cestám do evropských socialistických států; pas bude opatřen trvalou turistickou výjezdní doložkou (kromě do Jugoslávie) na dobu pěti let. Od dubna příští rok se budou pro » socialistické « země zase vydávat jen přílohy k občanskému průkazu. • Na stránkách čs. tisku a také v rozhlase vzpomínali 28. října. — ovšem ve vztahu k Říjnové revoluci, bez níž prý by našeho dne osvobození nebylo. Komentáře přece jen nebyly tak nepřátelské vůči první republice, jak bývaly dříve. V Živých slovech Brabec začíná smutnou anekdotou o uchazeči při pohovoru na vysokou školu, a na otázku, kdy vznikla Čs. republika, hádá, že v r. 1848, 1945, 1948, 1917 ... • Při ÚV KSC bylo vytvořeno oddělení pro mládež, které se bude zabývat »problematikou mladé generace, a především činností mladých komunistů ve všech společenských organizacích, jako v ČSM, národních výborech, Svazar- mu, ČSTV a pod.; budou vést stranické organizace, aby řešily problematiku mladých «. Tam budou též soustředěny problémy tělesné a branné výchovy. V prvních hovorech strany s mládeží měly být odstraněny » zkreslené představy o SSSR a o spojenectví a přátelství s ním«. t 10. listopadu přijel do Bratislavy první elektrický vlak až z Prahy. Byl to jeden ze závazků k Říjnové revoluci. • 27. září zahájily ČSA novou linku Praha-Teherán. Teherán je 46. místem na mapě zahraniční působnosti ČSA. Trat měří asi 7000 km, z Prahy se na ni letadlo 11-18 vydá každou středu a neděli. • Frýdek-Místek se má stát středem nové těžební oblasti. Velké antracitové nálezy byly odhaleny blízko Kopřivnice, Paskova, Staříěe a Chlebovic. Kolem roku 1980 má mít Frýdek spolu s okolními obcemi 100 000 obyvatel. • Světová výstava poštovních známek PRAGA 1968 se bude konat od 22. června do 7. července. V souvislosti s výstavou uspořádanou k 50. výročí samostatnosti ČSR a vydání první čs. známky se připravuje i první balonová pošta, jejíž zásilky budou opatřeny zvláštní nálepkou. Koncem října byla už vydána série sedmi leteckých známek ; jejich náměty jsou pohledy na města, v nichž byly konány světové výstavy od r. 1962, tj. od poslední pražské výstavy. • Už začátkem října vyšla známka ke Dni čs. lidové armády s motivy moderní bojové techniky. Den připadal na 7. listopad a při shromáždění pracujících a příslušníků ozbrojených sil v Parku kultury a oddechu v Praze předseda Národního shromáždění Bohuslav Laštovička považoval za nutné zdůraznit, že »postoj ČSSR k událostem na Blízkém východě nebyl nikdy diktován antisemitismem, ale zásadním postojem ve velkém světovém zápase sil míru a války «. • Příslušníci svazku Pohraniční stráže v Plané u Mariánských Lázní dostali Prapor ÚV ČSM, protože v jeho úseku nedošlo už dva roky k porušení státních hranic. • Národní výbory vydaly 20 000 povolení, aby jednotlivci mohli vykonávat na vlastní účet » služby jednotlivcům«, tj. pracovat jako holiči, tesaři a vůbec jako staří řemeslníci; je to naprosto málo, řekli v rozhlase 20. října, a národním výborům se vytýká, že žadatelům ztěžovaly podmínky dostat povolení a uvalovaly na ně příliš vysoké daně. Třeba říci také, že zájemců je poměrně málo. • 18. listopadu byla. v Bratislavě vědecká konference k nedožitým 65. narozeninám Vladimíra Clementise a k 15. výročí »nespravedlivé smrti« (rozhlas). Jeho publicistická 252 [pageend24]činnost prý nebyla dosud dostatečně osvětlena a doceněna. • 1. prosince 1970 se uskuteční sčítání lidu, domů a bytů. Je to už páté celostátní sčítání. KULTURNÍ ZPRÁVY Koncem srpna zemřel Břetislav Kafka, známý restaurátor kostelů (např. Svatého Jiljí v Praze, baziliky na Svaté Hoře aj.) Po únorovém puči byly jeho dílny v Červeném Kostelci znárodněny. Ale jméno Břetislava Kafky je snad ještě více spojeno s parapsychologií: on, samouk, se vypracoval v tomto oboru značně vysoko, že jeho spisy byly i překládány do cizích jazyků. Jeho kniha » Svítání v duši« vyšla v mnoha vydáních, stále rozšiřovaná a prohlubovaná. Poslední vydání této knihy bylo publikováno po druhé světové válce pod názvem » Experimentální psychologie «. Kafka byl dobrý katolík a jeho knihy nepřímo přivedly k víře mnoho Udí. • Oddělení pro dějiny českého jazyka (v Ústavu pro jazyk český ČSAV) po dloholeté práci odevzdalo už do tiskárny I. svazek Staročeského slovníku o 160 stranách. Až do té doby byl vedoucím oddělení dr. Zdeněk Tyl, známý bibliografickými díly o českých jazykovědných pracích; nyní převzal vedení staročeského oddělení František Daneš. V Kabinetu pro studia řecká, římská a latinská ČSAV je už v pokočilé přípravě Slovník středověké latiny. • V září konečně přišel do knihkupectví čtvrtý a poslední svazek Příručního slovníku naučného, který vydala ČSAV. Má 933 stran a stojí 90 Kčs. • Ministerstvo školství rozhodlo, že školní rok na školách prvního a druhého cyklu bude rozdělen na tři období: zimní prázdniny budou od 23. prosince do 2. ledna, pololetní 29.-30. ledna a jarní od 18. do 24. března; NV v odůvodněných případech může jarní prázdniny posunout o jeden až dva týdny dříve nebo později — že by se počítalo s velikonocemi? Volné soboty, zavedené na základních školách v souvislosti s jedenáctidenním vyučovacím cyklem, budou do konce letošního roku vždy v sudých týdnech, v roce 1968 v týdnech lichých. • Za sjezdu Mezinárodní astronomické unie byl 23. srpna uveden do vědecké společnosti obří dvoumetrový dalekohled Ondřejníkovské observatoře ; patří k deseti největším na světě. Zachytí 160tisíckrát více světla než lidské oko, takže plamen svíčky jím by mohl být pozorován na vzdálenost 20 tisíc km. Nový dalekohled bude sloužit jako fotografická komora pro spektrální fotografii. • Na filmovém festivalu v italském městě Bergamo získal Velkou cenu film režisérky Věry Chytilové » Sedmikrásky «, v kategorii krátkých snímků dostal jednu z hlavních cen film Zdeňka Kopáče » Úzkost« a zlatou medaili snímek Juraje Jakobiska » Déšť «. Film » Sedmikrásky « je hotov už přes rok, ale dosud neběží v ěs. sálech. 23. října zemřel ve věku 91 let hudební skladatel a sběratel chodských písní Jindřich Jindřich. Jeho sedmidílný Chodský zpěvník obsahuje přes 4000 chodských zpěvů a víc než 14 000 původních nápěvů. Z vlastních prostředků založil Chodské národopisné muzeum. Své národopisné znalosti shrnul v dílo Chodsko a Chodský slovník. • LN z 11. listopadu vzpomínají Bělorusa lékaře dr. Hryhoryje Skaryny, který v letech 15171519 žil v Praze v koleji, kterou založila polská královna Jadwiga, a s použitím české bible z r. 1506 přeložil bibli do své mateřštiny. Svůj překlad začal tisknout v Praze a pokračoval v něm ve Vilně. Bělorusové v něm letos oslavují zakladatele svého knihtisku. Skorynův první výtisk z r. 1517 je zároveň vůbec první tisk slovanského Východu; ruský první tisk je až z r. 1584. • Ve věku 84 let zemřel v Praze dr. Emanuel Svoboda, spisovatel, nejlepší znalec díla Mikoláše Alše ; měl za ženu Alšovu dceru Marynu, která se nedávno dožila 85 let. • Při ministerstvu kultury a informací byla založena Vědecká rada, jejímž úkolem je zabezpečovat vědeckou úroveň řízení kulturní politiky a pečovat o rozvoj a koordinaci společenských věd a umění. Jejím předsedou je PhDr. Jindřich Filipec z ČSAV. • Začátkem listopadu psaly západní deníky o nepokojích mezi pražskými universitními studenty, kteří nebyli spokojeni s vybavením svých kolejí. Došlo k potyčkám a policií, při nichž bylo zraněno na sto studentů; pět bylo zatčeno. • Podle prohlášení ministra školství dr. Jiřího Hájka se v ČSSR uvažuje o prodloužení povinné školní docházky ; po ukončení devítiletky jen 30% mládeže pokračuje ve studiu na středních, všeobecně vzdělávacích a odborných školách. Návrh nové koncepce základní školy prý bude ukončen někdy napřesrok, ale už od letošního září začíná na třiceti vybraných devítiletkách pokusné vyučování a zavádějí se volitelné předměty a ověřují nové učební osnovy. • V Holicích u Pardubic konali 6. října oslavy 120. výročí narození svého slavného rodáka cestovatele dr. Emila Holuba, který jako první Evropan procestoval Afriku z Kapského Města až k pramenům Nilu. • Jen čtvrtina čs. kin je rentabilní, za posledních deset let klesla návštěvnost filmových sálů o víc než 60 milionů diváků ; nejpřitažlivější prý jsou představení západních filmů, ale stále méně se chodí na filmy vyrobené v socialistických zemích. • Státní pedagogické nakladatelství vydalo Slovensko-český slovník dr. Zelmíry Gašparikové a dr. Adolfa Kamiše. V rozhlase řekl dr. Emil Charout, že je to čin celostátního kulturního i společenského dosahu. • Koncem října se konaly v Brně oslavy 100. výročí založení prvního českého, » klasického «, gymnasia na Moravě, na kterém působili jako profesoři dialektolog František Bartoš, fyzik František Poláček, botanik Eder Formánek, a studovali mj. Petr Bezruč, Jan Herben, Vilém Mrštík, Karel Čapek, Karel Absolon, František Trávníček, Ferdinand Herčík. Dnes se k odkazu brněnského gymnasia hlásí experimentální devítiletá škola na třídě kapitána Jaroše, • Začátkem října se konal v Brně druhý mezinárodní festival Musica antiqua, věnovaný hudbě mistrů ze 14.-18. století. V EXILU A JINDE VE SVĚTĚ USA. — Losangeleská osada sv. Cyrila a Metoděje oslavila svátek osvobození 28. říjen spolu s ostatními krajanskými spolky slavnostní manifestací v sále městské radnice. Na slavnost přišel a krátce promluvil starosta hon. .Sam Yorty, on vztyčil ěs. národní vlajku, která vlála na stožáru před radnicí vedle vlajky americké, vedle něho stál dr. Jos. A. Zahrádka a místní český duchovní správce P. dr. Adolf Pelikán. Oslava byla zakončena modlitbou a požehnáním. Hlavní proslov pronesl tajemník Výboru pro svobodné Československo Jiří František Jirka. V radničních prostorách byla instalována pěkná výstava ěs. kulturní tvorby, krojů, křišťálového skla, známek apod. Po akademii byla krajanská beseda na prostranství kolem radnice. — Na druhý den byly v kapli Loyola High School slavné bohoslužby — zase mnoho krajanů a dětí bylo v národních krojích. Mistr Adolf Lešovský nakreslil k slavnosti obraz svátého Václava podle kartonu Mikoláše Alše; v Los Angeles se těší, že najdou dobrodince, který jim pomůže pos..avit kulturní středisko, a obraz bude jeho ozdobou. 23. září uspořádalo Sdružení čs. exulantů v Chicagu přednášku prof. Zd. Rutara na téma » Nové poznatky v bádání o Rukopisech« s ukázkami staročeské epiky a zpěvu z těchto historických kulturních památek našeho národa. Biskup episkopální církve ze Seattle dr. Cilmer Myers volal v kázání ke všem křesťanům, aby se shromáždili kolem papeže jako kolem viditelného symbolu zosobňujícího jednotu církve. Věřící přijali jeho slova mohutným spontánním potleskem. Devatenáctiletý řeholník pasionista Gilbert Pries, který je slepý od narození, dostal povolení připravovat se na přijetí kněžství. Jako kněz se chce věnovat kázání a duchovnímu vedení. Denverský biskup mons. Casey vyzval své diecezány, aby finančně přispěli na středisko pro výuku nekvalifikovaných dělníků, které bude postaveno ve spolupráci s jednou baptistickou farností. Středisko je určeno především pro dělníky černé pleti a pro Mexičany, kteří pro svou nekvalifikovanost žijí v sociálně špatných podmínkách. Postavení střediska bude důkaz dobré vůle spolupracovat s křesťany jiných církví za dosažení sociální spravedlnosti. 253 [pageend25]Oslavy 50. výročí založení Svazu českých katolíků v USA Konaly se na sjezdu ve dnech 28. září až 1. října v »největším americkém jihočeském městě po Českých Budějovicích «, v Clevelandu. Byl zahájen koncelebrovanou mší svátou mons. Mořkovského, biskupa z Houstonu, spolu s deseti kně- žími, duchovními rádci a funkcionáři Svazu, ve dvoraně hotelu Sheraton, v němž se potom i zasedalo. V prvním projevu předseda Svazu prof. dr. Josef Čada podal přehled půlstoletí záslužné práce pro Boha, církev, národ a vlast, kterou vykonal Svaz, v němž jsou sjednoceni téměř všichni naši američtí katoličtí krajané. Velké jsou zásluhy Svazu o čs. zahraniční odboj za první i druhé světové války, a za duchovní, ale též hmotné povznesení staré vlasti, zvláště po r. 1945. Tisíců uprchlíků po r. 1948 se ujali činovníci Svazu, jemu vděčí římská kolej Nepomucenum, že může pokračovat ve svém poslání a vychovávat vlasti nastávající kněze. Cílem cleveland- ského sjezdu bylo přizpůsobit práci Svazu dnešním požadavkům církve; připraví program, jak pro Svaz získat nově přišlé české katolické přistěhovalce, kteří dosud zůstávali mimo Svaz; hledat nové finanční zdroje pro mnohostrannou kulturní a charitativní činnost, kterou Svaz dělá, a zvláště pro udržení Nepomucena. Na zasedání byly přečteny pozdravné telegramy od kard. Berana, od biskupů z ČSR, kteří děkovali za zájem a dosud poskytovanou pomoc církvi ve vlasti. Za zasedání bylo oznámeno, že do Svazu vstupuje jako celek česká katolická osada sv. Cyrila a Metoděje v Kalifornii, kterou tam vytvořil jezuita P. dr. Adolf Pelikán a tajemník osady Bohumil Smutník. Účastníci sjezdu se sešli s clevelandskou českou obcí v síni .Karlín a byli přítomní představení pašijových her, které předvedli členové chicagského klubu Národ. Z usnesení, která byla přijata, zasluhují zmínky hlavně dvě: v první se členové Svazu vyzývají, aby se v duchu [křesťanské lásky chovali k těm ze svých národních bratří a ke všem lidem vůbec, kteří snad nevyrostli v křesťansky a katolicky uvědomělém prostředí, ale většinou upřímně hledají tajemný smysl všeho lidského života a snad touží po nalezení Boží pravdy. V druhém Usnesení se složky Svazu vyzývají k důstojným oslavám 50. výročí založení Čs. republiky. Sjezd byl zakončen krojovaným průvodem clevelandským Žižkovem a svatováclavskou oslavou: pontifikální mší svátou biskupa Mořkovského v českém farním kostele Panny Marie Lurdské, kde byl farářem mons. Zlámal. Biskup Mořkovský v kázání uvedl důvody, proč naši lidé v cizině mají být hrdi na svůj původ a jak mohou věrností svým národním tradicím rozmnožit a obohatit svou lásku k svobodné Americe, a tím nejúčinněji přispět k tomu, aby ve vlasti jejich předků vládla zase plná občanská i náboženská svoboda. p0 RAKOUSKO. — 27. září zemřel ve Vídni strahovský premon- strát P. Jan Děpold Václav Czernin, člen slavné české šlechtické rodiny, ve věku 52 let. Byl pochován na hřbitově premonstrátského opatství v Gerasu v Horními Rakousku, nedaleko čs. hranic. V posledních říjnových dnech vykonal are. kard. König zase návštěvu u maďarského kard. Minďszentyho, na jeho žádost. Kard. Mindszenty žije od listopadu 1956 v budově amerického velvyslanectví. Protože to byla druhá návštěva ve dvanácti dnech, domnívali se někteří, že už jede pro kardinála. Když vystoupil na letišti v Mnichově, řekl jen : » Vidíte, že jsem sám... « Vídeňská Charita vyzvala jinochy a dívky, aby několik hodin týdně dobrovolně pracovali u nemocných, dětí a starších osob. Touto nezištnou službou nejen vykonají skutek lásky, ale ukážou světu přesvědčivou a pravou tvář pokoncilové církve. 72 členů rakouské katolické zemědělské mládeže pracuje v 15 rozvojových zemích jako mechanici, vedoucí zemědělských družstev, ošetřovatelé, učitelé a specializovaní dělníci. V listopadu odjede dalších 10 mužů a 13 dívek. Dalších 13 začalo přípravný kurs. V rozvojových zemích pracují zdarma tři roky. Katolíci ve ŠVÉDSKU mohou uzavřít manželství v luteránském kostele, když by katolický byl příliš vzdálen od jejich bydliště. Švédsko má jen jednu diecézi — se sídlem ve Stockholmu — a velmi málo kostelů a kaplí, které jsou velmi od sebe vzdáleny. Počet katolíků se odhaduje na 32 000, tj. půl procenta veškerého obyvatelstva. Luterský pastor dr. Cavallin navrhl, aby se mezi švédskými luterány uspořádala sbírka na pomoc farnosti sv. Evženie ve Stockholmu. Vláda totiž rozhodla, že dosavadní kostel musí být zbořen, protože překáží novému plánu na výstavbu města ; nový kostel však nebyl osvobozen od zvláštních daní uložených na stavby náboženských budov a katoličtí věřící sami nebudou si moci kostel postavit. NSR. — Míšeňská diecéze slavila začátkem října 1000. výročí svého založení. Byli pozváni také biskupové z NSR, ČSR, Maďarska, Rakouska a Švýcarska — nad těmito zeměmi měl kdysi míšeňský biskup pravomoc. V Hamburku rozdali na 215 školách zdarma německý překlad encykliky Pokrok národů. V příloze ředitelé škol se vyzývají, aby encykliky použili při vyučování občanským naukám. Městskému úřadu pro školy dala encykliky Katolická hamburská kancelář. V Mnichově dokončili barevný dokumentární film o II. vatikánském sněmu; film trvá dvě hodiny, obsahuje zahájení sněmu, řadu scén z jeho průběhu a zakončení a končí krátkým německým projevem papeže Pavla. Film má název »Světlo světa « a je určen všem, kdo se zajímají o náboženské otázky, K světové premiéře dojde pravděpodobně v Kostnici, jediném německém městě, které bylo dějištěm všeobecného sněmu. Ve dnech 21.-22. října zasedali v Bad Godesbergu exiloví spisovatelé sdružení v Penklubu, žijící v Německu, Rakousku, Švýcarsku a Holandsku. Zasedání bylo velmi poznamenáno posledními událostmi na kulturním poli v ČSR ; v závěrečném usnesení se protestuje proti pronásledování čs. spisovatelů. Čs. exiloví spisovatelé jsou zastoupeni v sedmičlenném předsednictvu čtyřmi členy: dr. Antonín Kratochvil je místopředsedou, dr. Halla generálním tajemníkem a dr. Kružliak a Jaroslav Dresler členy presidia. IZRAELSKÁ vláda zrušila předpis, kterým bylo zapotřebí k cestě z Jeruzaléma do Betléma zvláštního povolení. Zrušením se má jistě posílit poutnický a turistický ruch hlavně pro nastávající vánoční období. 26. září izraelské úřady odevzdaly františkánům zlatou čelenku zdobenou diamanty, která byla v srpnu ukradena ze sochy P. Marie Bolestné v bazilice Božího hrobu. Čelenka byla nalezena a opravena. POLSKO. — V neděli 15. října bylo čteno v polských ko- stelích prohlášení, kterým sekretář biskupské konference mons. Choromaňski sděloval věřícím, že ministerstvo nevydalo cestovní pas kard. Wyszyňskému, a tak znemožnilo, aby delegace polského episkopátu neodjela na synod. Stala se tak křivda celému polskému episkopátu jako části episkopátu všeobecné církve ; je to vážné omezení náboženské svobody. — Dva týdny potom biskupové sdělovali^ že řada knězi byla uvězněna a odsouzena do žaláře, protože se nechtěli podvolit nespravedlivým nařízením týkajícím se vyučování [náboženství a inventářů církevního majetku. Věřící nemají opouštět v tak těžké chvíli své kněze. BELGIE. — Skupina studentů za finanční pomoci antverpské diecéze postavila na předměstí města Antverp mešitu pro 500 dělníků z Maroka, kteří pracují v ocelárnách v Hoboken. Podnět k postavení mešity dal místní katolický farář. Belgické pošty vydaly známku s podobiznou rodiny sv. Tomáše Mora, mučedníka za krále Jindřicha VIII. Známka patří do série připomínající Erasma Rotterdamského a jeho dobu. Pošlete předplatné na rok 1968 a doplatky za roky předcházející 254 [pageend26]p o z n á m k y Kubistické uměni v ČSSR] 15. září byla ve známé londýnské galerii Tate otevřena velká výstava Kubistické umění z československá v rámci kulturní výměny mezi Velkou Británií a Československem. Jde o výstavu vzájemnou, neboť britskou částí této vzájemnosti byla loňská výstava děl světoznámého anglického sochaře Henryho Moora v Československu. Výstavu pro Londýn připravily čs. úřady společně s Britskou radou a organizovaly ji vcelku podle loňské ěs. výstavy Paris-Prague s významnou výjimkou, totiž s přidáním řady obrazů pařížského malíře českého původu Františka Kupky, který je jednám z otců abstraktního malířství. Výstava Kubistické umění z Československa se řadí k velkorysým podnikům značného významu, jež důsledně již řadu let v galerii Tate připravují a provádějí společně správa této galerie, Britská umělecká rada a veřejné umělecké ústavy, soukromé sbírky, ministerstva i soukromníci v různých částech světa. Neboť v takovýchto rukou je dnes většina děl nej známějších moderních výtvarníků. V galerii Tate, abychom uvedli příklad, v této řadě byly výstavy romantického malířství, Marcella Des- champse, Picassa, surrealismu nebo J. Rouaulta. Oddaní umělečtí odborníci, kteří se podíleli zde a v Česdoslovensku na přípravě a uskutečnění výstavy, se mohou právem radovat z úspěchu. Po pařížské výstavě Paris-Prague se dostalo příležitosti českým mistrům, kteří přijali kubismus za svůj, složit výkaz z toho, co ze své vlastní osobnosti vytvořili a vrátili světu oplátkou za oplodnění, jehož se jim dostalo od Ecole de Paris. Z tohoto hlediska je též třeba číst britské kritiky. Kritik listu Times Guy Brett píše : » Vzájemný vliv mezi francouzským a českým malířstvím zřejmě z výstavy nevysvítá. četné české kubistické malby, a to Čapkovy, Procházkovy a Fillovy, mají zřejmě méně společného s Picassem a Braquem nežli se stylizovaným výrazivém Juana Grise, který zde zastoupen není. Čeští malíři jistě byli velmi brzo vábeni kubismem, ale zdá se, že kubismus jim znamenal spíše avantgardní styl nežli cestu k osvobození. Většina z nich se pak obrátila ke společenskému realismu.« Brett uzavírá slovy, že Fr. Kupka nikdy kubistou nebyl, a že třeba byl jedním z prvních abstraktních malířů, jaksi zůstal secesním. Gutfreund se spíše s dojemnou houževnatostí držel kubismu, zatím co Kubista je mu jediný, kdo s tvořivou silou dokázal užívat zásad kubismu. Kritik listu Sunday Telegraph v úvodu právem poukazuje na to, že výtvarníci v mnoha zemích si do šesti let po prvních Picassových a Braqueových kubistických obrazech osvojili jejich myšlenky, takže Braque právem napsal: »Ti, kdo vedou, jsou obráceni zády k nohsledům, což je všechno, co si nohsledi zaslouží. « Kritik píše : »Avšak kubismus naštěstí pramálo vyhovoval expre- sionistické vloze českých malířů, takže je zajímavější sledovat, ke kterým velmi vzdáleným břehům nakonec tito malíři dorazili. Čapek, snad ž nich nejoriginálnější kubista, se stal sociálním realistou v dvacátých letech, stejně jako talentovaný sochař Gutfreund ... Spála se zatím vrátil ke kalným expresionistickým krajinám, kdežto zajímavý Zrzavý si našel osamnělou cestu na primitivních svazích surrealismu. « Kritik chválí prozíravost Vincence Kramáře a Národní galerie při pořizování slavné sbírky a lítostivě konč í: »Jen uvažme, co by Anglie mohla mít, kdyby galerie Tate bývala měla oči alespoň zpola tak otevřené jako Národní galerie pražská. « John Russell v listě Sunday Times zahajuje referát chválou absolutního vkusu Vincence Kramáře, který před první světovou válkou kupoval soukromě a pak pro Národní galerii. Měl vkus pro drsnější, útočnější stránku kubismu. A všechny obrazy tohoto druhu mají divokou skvělost, která ničí menší díla, píše Russell. Praví dále, že Kupka ve své osobě ztělesňuje dějiny umění tohoto století: jeho obrazy dávají tón celé výstavě. Gutfreund a Filla opravdu přispěli ke kánonu kubismu; stejně Kubišta se musí pokládat za jednu z nejtěžších oběti chřipkové epidemie roku 1918. Nigel Gosling v listu Observer píše obšírně o sběratelském neomylném pudu Kramářově a k českým dílům přechází těmito slovy: » Vsazeny do tohoto souhvězdí, frazouzské malby jsou obrazy Frant. Kupky... Normálně znám v Londýně malými pracemi, tento průkopník abstraktního malířství velmi získává na velikosti v sousedství velkých děl Picassa, Braquea a Rousseaua... Začít výstavu takovýmto kupkovským ohňostrojem je velmi odvážné, a následující usilování českých žáků nevyhnutelně tím trpí. Překvapující množství pražských malířů si zřejmě osvojilo kubismus natolik, že ho mohli užívat k vlastnímu projevu. Pozoruhodní jsou Spála, Filla, Čapek a Kubišta, který nesl případné jméno, i Gosling poukazuje dál na to, jak kubismus nabyl, jako jinde, národní příchuti a že některé české práce předešly italské futuristy. Chválí vynikajícího Gutfreunda, který přešel k jakémusi socialistickému realismu, ale je postavou, s níž se v dějinách kubismu musí počítat. J. Soumrak čs. demokracie Dr. Ladislav K. Feierabend: Soumrak československé demokracie. Washington 1967, stran 184, cena 3 am. dolary. Možno objednat u autora: 3821 Newark Street, N. W., Washington, D. C., 20016. Už po sedmé recenzujeme Feieraben- dovy Paměti. (Šest předcházejících dílů: NŽ 1962, 210 ; 1963, 227 ; 1965, 71 a 199; 1966, 68 ; 1967, 75.) Tento sedmý svazek zahrnuje vzpomínky z londýnské vlády od jara 1944 po návrat do vlasti 17, června 1945, kdy se při přistání autor dověděl, že krátce přetím — 8. června — byla uzavřena politická dohoda o společném postupu socialistických stran, kterou podepsali Klement Gottwald, Zdeněk Fierlinger a Petr Zenkl. Feierabend k tomu poznamenává (a tou větou končí celá kniha): » Nemohlo se mi dostat horšího politického přivítání.« Celý 7. díl Pamětí je zase čtení napínavé a zajímavé, i když vcelku smutné: jak londýnská čs. levice —- hlavně komunisté a značná část sociálních demokratů — rdousila demokracii a soustavně si připravovala půdu k převzetí moci. Došlo to tak daleko, že si poctiví lidé v londýnském čs. politickém životě kladli otázku, zdali ještě mohou s dobrým svědomím spolupracovat. Z vedoucích politiků jediný Feierabend z toho vyvodil důsledky a podal demisi, kdežto ostatní přední nekomunisté zůstali v úřadu v domnění, že se .jim časem podaří situaci zvrátit. V tomto smyslu jednal i president Beneš a 29. listopadu 1944 Feierabenda přemluvil, aby na své demisi netrval. Když se však politická situace zhoršovala ve směru obav, že komunisté pracují bezohledně pro své cíle, podal Feierabend presidentovi dne 12. února 1945 demisi podruhé, a tentokrát už neustoupil, protože »události překročily mez, kterou mohu tolerovat a za niž jako člen vlády mohu nést odpovědnost.« Celé jednání kolem obojí demise znovu ukazuje velkou tragiku Benešovu. Byl si dobře vědom hrozícího nebezpeěí ze strany komunistů, ale stále si ještě namlouval, že svým vlivem je udrží na uzdě a zachrání demokracii. Ale přišly momenty, kdy jistě i sám Beneš jasně musel vidět, že už asi zmůže málo. Takovou dramatickou chvíli popisuje Feierabend v kapitole Loučení s presidentem. Bylo to 9. března 1945, kdy musela být odsunuta o několik dní presidentova cesta do Ruska k jednání o novou vládu, protože Beneše ranila slabší mrtvice. Stranické delegace už odletěly a Feierabend se snažil uprosit presidenta, aby do Moskvy nejezdil, protože tam nebude 255 [pageend27]dopisy • dotazy • odpovědi moci svobodně rozhodovat: » Pane presidente, nevím, zda věříte v Prozřetelnost. Na procházkách v Aston Abbots, na něž budu vzpomínat celý život, mluvili jsme o všem možném, jenom ne o Bohu. Já věřím v Boha a jsem přesvědčen, že vaše nevolnost je pokyn Prozřetelnosti. Prosím vás znovu, nejezděte do Moskvy a zůstaňte v Londýně. Máte vážný zdravotní důvod, jímž můžete odůvodnit změnu svého rozhodnutí, a nikdo v tom nemůže hledat politické motivy. Pane presidente, nejezděte do Moskvy!« — Mluvil jsem pomalu, na mne nezvykle pomalu, a s vroucím důrazem, abych dal najevo, jak mi mimořádně záleží na splnění této žádosti. President to pochopil, podíval se na mne zvláštním pohledem a řekl: »Kolego, teď už je pozdě. Já do Moskvy musím, a chtěl bych tam být co nejdříve, abych mohl sledovat jednání«, — A skutečně 11. března Beneš odletěl do Ruska, kde pak byla sestavena nová vláda a dohodnut její program, tak zvaný Košický... Na zakončení těchto Pamětí bychom rádi vyjádřili dr." Feierabendovi vděk a uznání, že tyto knihy napsal. Nebýt jeho, neměli bychom o čs. londýnské vládě a její činnosti žádné souhrnné dílo z první ruky. Je to práce, která se poctivě snaží o objektivitu a spočívající z největší části na dokladech s událostmi současných. A v tom je její důležitost. Odjinud víme, že Feierabend má už připraveny i své vzpomínky na léta 1945-1948 s jedinečnými přílohami: od velvyslance Heidrycha o návštěvě čs. vládní delegace v Moskvě v červenci 1947, kdy Stalin zakázal účast na Mar- shalově plánu, a pak svědectví, které potvrzuje, že Jan Masaryk skočil z okna. Jiná otázka ovšem je, zdali i tento závěrečný díl vyjde tiskem: vydávání knih v exilu vlastním nákladem je podnik velmi riskantní. Bylo by to však škoda, kdyby toto vylíčení mělo zůstat ležet v rukopise. j iH Ryšánek Ještě ke kulturnímu vření v ČSSR 11. října uveřejnily západní noviny zprávu ČTK, že ministerstvo vnitra zatklo autora Manifestu čs. spisovatelů, který byl uveřejněn v Sunday Times 3. září. Je prý to jistý » Dr. I. P. « ; jeho plné jméno bude uveřejněno až při chystaném procesu, píše Rudé právo. Manifest prý patří do rámce světového spiknutí pod vedením americké CIA, jak zmenšit výročí Velké říjnové revoluce. Sem patří také emigrace Světlany Stalinové a uveřejnění jejích pamětí, útěk a protest spisovatele Mňaěka, řeči spisovatelů na červnovém sjezdu a jejich uveřejnění na Západě, incidenty na hranicích s Rakouskem a konečně — to nejdůležitější: — »diskriminace čs. zahraničního obchodu na světovém trhu«. Je zajímavé, že čs. komunisté v první chvíli vyhlašovali Manifest za podvod a výtvor emigrantů kolem londýnské FCI, postupně však svá tvrzení zeslabovali, až museli přiznat, že přece jen vznikl doma. »A tak jsme přece vyšli...«., uvedl 7. října dr. Jan Zelenka CSc. své první číslo Lit-erárních novin, jak je pohotově nazvali; a hned vypočítává, s jakými těžkostmi se setkal: grafik nedovolil, aby noviny vycházely s jeho hlavičkou, Liehm zakázal, aby vyšla poslední část jeho překladu článku Sartrova o židovské otázce, jen jedna osoba z požádaných vstoupila do Zelenkova redakčního kruhu, anonymního, všichni opravdoví spisovatelé přestali přispívat, takže Zelenka musel sáhnout do zásuvek Květů, které předtím redigoval, a autoři, jako Olga Scheinpflugová, protestovali. Tisíce odběratelů Lit-erámí noviny vrátilo a odhlásilo, ve Stáncích tyto noviny leží, a dokonce u prodejny Svazu ve vývěsce i po uveřejnění nového čísla viselo stále staré. Jediným »tahákem « novin měla být reportáž o zavraždění Kennedyho od Jim Garrisona. Zajímavá je reakce čtenářů na změnu redakce a obsahu : Zelenka (mimochodem zeť Novotného; syn Novotného je ředitelem Artie, jako bychom byli v diktaturách Latinské Ameriky...) v prvním čísle uveřejnil také nespokojence, potom už jen ty, kdo jsou změnou nadšeni, asi je jich tak málo ... »Jsem rád, že nechcete dělat erámí noviny, « píše jeden čtenář. »...Tedy první číslo jsou klasické erámí noviny ; se zdeúředním stanoviskem o našem filmu ; se dvěma stranami přetisknutými z denního tisku z jednání ÚV, kde se zřejmě předpokládá, že všichni čtenáři jsou pravidelnými posluchači zahraničního rozhlasu a odtud znají, co se to vlastně na^IV. sjezdu spisovatelů přihodilo... Literárky byly skutečně dobrým časopisem... Mělo by být vaší ctižádostí navázat na tuto jejich dobrou tradici...« Literárky klesají a málokdo je rozezná od orgánu ÚV KSČ Kulturní tvorby. Číslo ze 1. a 11. listopadu jsou naivním podkuřováním Velké říjnové revoluci. 26. října skončilo interregnum ve Svazu čs. spisovatelů. Na zasedání pléna ÚV bylo zvoleno šestnáctičlenné předsednictvo, v němž např. je jen jeden člen redakční rady starých Literárek, Oldřich Daněk, a dále mj. nevybarvený nebo svým někdejším trestem zastrašený Eduard Goldstiicker a známí režimisté Jan Drda, Šotola, Tažký, Otčenášek, V._ Mi- hálik, Válek, Pilař a Ptáčník. Úřad předsedy ale nikdo přijmout nechtěl. ÚV projednal dále otázky svazového tisku a usnesl se, že osnovou dalšího pracovního programu Svazu bude rozbor kulturněpolitické situace. p0 Redakci došlo František Dveřník, Svatý Vojtěch. Vyšlo jako 1. svazek náboženské edice Křesťanské akademie » Sůl země «. Cena 600 lir. Evžen Joly, Co znamená věřit. Překlad z francouzštiny. Vyšlo jako 4. svazek náboženské edice Křesťanské akademie. Cena 900 lir. Jean Kolár, Paradis paralleles. Roman. (Francouzsky.) Editions Albin Michel, 22, Rue Huyghens Paris. Cena 16,50 F. Z dopisů z ČSSR V neděli po svátku Jména Panny Marie jsem byl i s rodinou na pouti v Průvodově u Luhačovic a ve Štípě. Oba kostely byly přeplněny. Podobně i následující neděli v Šaštíně a v Mariánce u Bratislavy. Velmi jsem se potěšil zbožností našeho lidu ve vnitrozemí, který i celé hodiny vydržel ve frontách před zpovědnicemi, a my, kněží poutníci, jsme nemohli vypomoci ... Dříve na těchto poutních místech byli řeholníci, zpovídávalo třebas i dvacet kněží. Dnes je tam jeden duchovní správce a nanejvýš o největších poutích dostane souhlas, aby mu někdo mohl vypomoci, obyčejně nějaký pensista. A přitom je stále ještě tolik kněží v civilních zaměstnáních. Už velmi toužíme po tom, aby konečně došlo k dohodě mezi naší vládou a Svatou stolicí, která by vyřešila nejen otázku obsazení biskupských stolců, ale i tyto problémy, dále otázku řeholníků atd. V tisku se už semtam objevuje volání po řeholnících, hlavně pro domovy důchodců a debilních dětí... V poslední době se i dosti kněží dostalo z výroby do duchovní správy; daleko víc ale zůstává v civilních zaměstnáních. V neděli jsem mluvil s jedním, který už 17 let nestál oficiálně u oltáře a velmi po tom touží jako všichni ostatní. A přitom žijí krásným kněžským, přímo svátým životem. Z Věstníku losangeleské osady Apoštolát modlitby V prosinci se modlíme na úmysl, aby mezi státy a národy byla nastolena vzájemná důvěra, a tak se došlo k pravému bratrství; úmysl misijní: aby všichni věřící poskytovali pomocnou ruku misionářské činnosti církve. 12. číslo Nového života vyšlo v Římě 30. listopadu 1967. — Vytiskla P.U.G. Roma, Piazza della Pilotta 4, - Italia [pageend28]