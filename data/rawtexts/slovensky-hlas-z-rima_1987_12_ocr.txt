12 december 1987 Spedizione in abbonamento postale - Gruppo III (70 %) SLOVENSKÉ HLASY Z RÍMA časopis slovenských katolíkov Ročník XXXVI Mária vo svetle hviezd, tŕňov a ohňa 2 J. Motulko, Jasličky bez Jezuliatka? 3 Rajčan, Svätý lekár - Jozef Mos- cati 6 Zaznamenávame 8 Š. Vragaš, Bernolákova « Dizertácia » značí zrod prvej spisovnej slovenčiny 9 —r—, Zomrel vzácny kňaz a národovec Mons. F. Fuga 11 A. Pauliny, V dielach L. Cvengro- šovej ožívajú naše dejiny 12 F. Škoda, Sovietska « perestroj- ka » a náboženská sloboda 14 V. Messori, Boh stvoril hviezdy len ako krásne javisko pre ľudí? 15 Samizdat, Smrť robí väčšie kroky než život? 17 Zo Slovenska, Nestarajte sa, čo budete hovoriť 18 Slovenská rodina v šírom svete 19 Naši misionári, Otec Figura píše z Japonska 22 t - ajpy, Každá komunistická rozprávka začína: « Bude raz... » 24 [pageend1]HVIEZDY Zvestovanie Aká záplava svetla ťa prežiarila, Mária, že nad tvojou hlavou sa zažíhajú hviezdy! Krvavý pot Istotne si tej noci nezdriemla, Matka bolestná, a každá kvapka krvi toho Syna, čo blčal očakávaním smrti, bodla ťa do srdca ako ostrý tŕň. MÁRIA VO SVETLE HVIEZD, TŔŇOV A OHŇA do tvojho nežného srdca. Ó, Matka, vzdialená miestom, a predsa taká blízka duchom. Ukrižovanie Odchádza premilený Syn z tvojich rúk k Otcovi a je skoro milý tento posledný tŕň. Ty jediná veríš neochvejnou vierou, že « tretia hodina » sa stane úsvitom nového života! Zmŕtvychvstanie Krútňava slávy ožiarila tvoju unavenú tvár, Matka Víťaza, Ty, ktorá horíš večným ohňom, zažíhaj oheň nádeje v nás! Nanebovstúpenie Neboj sa, Mária, nestrácaš toho Syna, ktorý ti je Otcom a dnes vystupuje do slávy: keď chrám tvoj dozreje, aj ty zakúsiš žiarivý oheň nevýslovnej slávy. Korunovanie Ó, Matka, volaj nás neúnavne v každej chvíli, a zapaľuj v nás oheň lásky! Pomáhaj nám úbohým, ktorým hrozí zhasnutie ohňa a premenenie vo večný chlad! 2 TŔNE OHNE Bičovanie A každý úder biča bol ďalším tŕňom, čo mieril priamo Navštívenie Ponáhľaš sa, Mária, priniesť Tajomstvo do tajomstva príbuznej a dve Hviezdy sa chvejú v temnotách vašich útrob. Narodenie Tvoje krehké ramená zvierajú viac ako vesmír, Mária, a nad tebou a nad Ním zažiarila žiarivá hviezda. Obetovanie Mária, prinášaš Pánovi do chrámu Toho, ktorý nikdy nebol tvojím; a ostrý meč sa ti pred očami zablyskne ako oheň hviezdy. Nájdenie Karháš jemne, Mária, tvojho « nezbedníka », ktorý sa vymkol z tvojho náručia. Ale či nevieš, že On sleduje už svoju hviezdu? Korunovanie tŕním Mala si aj ty, Mária, korunu uvitú z tŕnia vrazenú na hlavu, Matka Kráľa hrozne utýraného, potupeného. Krížová cesta Kedysi naklonená sledovala si pozorne prvé jeho krôčky, a teraz zgniavená mukou pozoruješ s bolesťou jeho posledné tackanie sa. A tak sa uzavrie na krížovej ceste kruh, prerazený červeným tŕňom. Zoslanie Ducha Vyprosuj pre nás, Mária, pre tvoju Cirkev oheň, ktorý neničí, ale oživuje! Ty, požehnaná tisícimi ohňami, vypros nám Oheň! Nanebovzatie Mávnutie krídla anjela otvorilo ti v Nazarete závratnú priepasť lásky. Dnes tisíce anjelov ťa nesie hore k Synovi, do Svetla večného, do Ohňa lásky. mar ián s k y r o k15. 8. 1988 7.6. 1987 r o k [pageend2]Nad bielou cestou, práve v tom mieste, kde sa spájajú dve rieky, stojí nevysoký, okrúhly vŕšok. Podľa šedivobieleho vápenca, ktorý vytŕča zo severnej strany v tých miestach, ktoré nie sú zastavané domami, dostal svoje meno a mestečko sa tiež po ňom volá: Montebianco. Na samom vrchu stoji románsky kostolík. Nízke, prízemné chatrče, postískané väčšími domami, í jednoposchodovými, z kameňa murovanými, stoja pokorne ako prosiaci žobráci pred pánskymi vrá- tami. Veľké domy vo svojej dôstojnosti vyzerajú ako pyšní páni, ktorí rozmýšľajú, či na tú žobrač netreba pustiť psov. Keď človek pozerá zdola od rieky, má dojem, že stojí pred obrím klobúkom. Dve lipy na samom vrchu za domom pri kostole sú na tom klobúku ako dve chvojky bořiny, zastrčené za širokou stuhou hradieb, ktoré obchádzajú celé mestečko. Nedalo sa vedieť, ako sa tie lipy dostali sem, do kraja, kde len olivy prenikavo voňajú, kde sa figy ukrývajú pod veľkými dlanitými listami a kde celý kraj svieti tisícami citrónových a pomarančových plodov. Možno, že otec majstra Bartolliho ich nasadil ta, za dom. Hádam len pre seba, keď pomýšľal na to, že raz vykreše z ich dreva betlehem pre románsky kostolík. Ale nedostal sa až tak ďaleko. Kostolíku svojho mestečka daroval len sochu svätého Antona, ako káže rybám na brehu morskom, a otca Františka v jaskými, ako prijíma na seba rany Ukrižovaného. Skôr, než mohol ponoriť do dreva svoje dláta a nožíky, aby vykresal biele ovečky s pastiermi, malé Jezuliatko so Svätou Pannou, Jozefom a s mnohými inými figúrkami, skosil ho mor. Mladý syn Bartolli bol ešte veľmi malý na to, aby pokračoval v diele svojho otca. Starým otcovým nožíkom usiloval sa napodobniť ryby, ktoré majstrovsky vyrezal jeho otec. A darilo sa mu to. Bolo už zjavné, že syn je naozaj majstrovým synom. Roky sa míňali a mladý Bartolli vždy častejšie brával do rúk otcove nástroje. Vedel, kedy má chytiť do ruky dláto, kedy dlátko, kedy ostrý nožík, kedy nožík so žliabkom. Mŕtve drevo, ktoré chytil do rúk, akoby zázrakom sa menilo na živé osoby a zvieratá. Keď z dreva zakrpatenej olivy vystrúhal mocného pána mesta, Barbaneru, na koni a v plnom brnení, ľudia ho s úctou začali oslovovať: Maestro Bartolli. Keď doniesol svoje dielo pánovi mesta, ktorý si veľmi ctil jeho otca, ten vzal figúrku do rúk, dlho sa na ňu pozeral a potom vážne povedal: — Maestro Bartolli, tvoj otec sľúbil pre náš kostol zhotoviť betlehem. Ty sám najlepšie vieš, prečo svoj sľub nesplnil. Smrť ho vzala od nás prv, než by sa bol mohol dať do diela. Teraz však na vlastné oči vidím, že to, čo sa hovorí o tebe, je pravda. Teba si Pán vyvolil, aby si pokračoval, kde tvoj otec prestal. Verím, že z milosti Božej nám dáš betlehem, ktorý bude na česť Pánovu, na slávu tvoju a nášho mesta. — Áno, pane, ak Pán Boh dovolí, na najbližšie Vianoce jaskyňa narodenia už nebude prázdna. Maestro Bartolli chodil po záhrade zadumaný. Čierne oči mu horeli neobyčajným jasom. Prsty na rukách sa napínali, naťahovali a zasa krčili, ako by narábali neviditeľným dlátom. — Áno, svätý Jozef sa bude podobať strýcovi Antoniovi. Má celkom pokojnú tvár a tiché oči. Svätá Panna bude ako sestra Angelina. Má sviežu tvár ako ani jedna žena v Montebianco. Ústa tiché a oči pokorné. Celo hladké a jemne modelovanú briadku a štíhly krk. A Jezuliatko... Jezuliatko...? Majster Bartolli zastal pod jabloňou, po ktorej sa ťahala réva. Na čele mu sťahovali vrásky. — A Jezuliatko... Jezuliatko...? ■— opakoval si ďalej. Po čele zase preleteli myšlienky, ale ani jedna sa nezachytila. Celo zostalo rovnako zamračené. — Jezuliatko... Jezuliatko... — nadarmo stískal a otváral ruky, nadarmo preberal medzi najjemnejšími nožíkmi a dlátkami. Jezuliatku nevedel nájsť podobu. Poprechodil už tisíc ráz celé mestečko za ranného svitu, cez poludnie i večer, keď sa deti dívali do ohňa a plamene im menili tváre. Popozeral všetky tváre pekných detí, no najhlavnejšia podoba sa mu nechcela zjaviť. Istého večera prišli ľudia so sekerami a obe 3 Jasličky bez Jezuliatka? Ján Motulko, známy slovenský novelista, napísal túto dojemnú vianočnú rozprávku, ktorá sa bude páčiť nielen deťom, ale aj dospelým. [pageend3]lipy, ktoré stáli v záhrade pri kostole, tie dve chvojky za klobúkom mesta, v dvoch dlhých stonoch bolestne klesli na zem. Bartolli aj vtedy, keď prišli nepríjemné, vetristé dni chodil neúnavne po záhrade. Zavesil si na plecia tmavosivú pelerínu, pravý koniec prehodil cez ľavé plece, ako rímski patriciovia svoje tógy a rozmýšľal. Formoval všetky postavy a všetky zvieratá, ktoré budú v jeho betleheme. Vyformované ich už vlastne mal. Teraz ich len čistiť. Svätej Panne treba dať ostrejší nos. Jozefovi musí obočie viac vyčnievať, rúcho Svätej Panny na pravom boku bude viac zvlnené a pastierovi, čo odovzdáva ovečku, budú padať vlasy až na plecia. Vzal teda nôž a ostatné nástroje a akoby len na skúšku, vyrezal ovečku s kučeravou vlnou. Usmial sa a bol spokojný. Potom vyrezal druhú ovečku s krkom natiahnutým dopredu a s hlavou zodvihnu- tou, akoby pozerala na betlemskú hviezdu. Potom prišiel na rad mladý pastierik s malou hrudkou syra, a potom ešte iní pastieri so svojimi rozmanitými darmi a dlhými palicami. Všetky tváre boli akési známe. Každá tvár sa podobala na niekoho z mestečka. Aj traja králi bohato oblečení, Gašpar, kľačiaci na oboch kolenách, obetujúci zlato, dostal vážnu tvár pána mesta, Barbaneru. Každý ho musel poznať. Ten smelý nos, dobrácke, hoci prísne oči, okruhlé ústa, v kútikoch stiahnuté, áno, to bol Barbanera, taký, aký denne chodieva po uliciach. Drevo zo záhrady sa strácalo tak, ako v dielni pribúdalo figúr. Nakoniec ostali už len dva hrubšie kusy: na jasličky a na Jezuliatko. Dal sa do jasličiek, a keď boli hotové, mal už všetko: pastierov s darmi, i mudrcov, Svätú Pannu s hlavou zbožne naklonenou a so šťastným úsmevom na perách, Jozefa s palicou v ruke a pobožne hľadiaceho pred seba. Mal ovečky pasúce sa, ležiace, i s natiahnutými krkmi, mal jasličky, hrubého vola i pokorného oslíka. Len Jezuliatko ešte chýbalo. Majter Bartolli bol nespokojný. Betlehem bez Jezuliatka — to nie je betlehem. Tým vlastne chýbalo všetko. Matka a pestún, pastieri a králi, zvieratá a hviezd.a, anjel, akoby ani neboli. Veď ich nemôže postaviť do kostolíka a jasličky nechať prázdne. vou na stole. Vonku sa zobúdzalo nové ráno, ale pri ňom horel kahanček blikotavým svetlom. Zdalo sa mu, že vidí nebeské Dieťa, ako vzťahuje rúčky k nemu, ako ho berie do náručia a prekvapený si obzerá jeho tváričku. — Tu som, tu ma máš, mňa si hľadal? — prihovára sa mu. Ale prv, než by si ho bol majster Bartolli vštepil presne do pamäti, strhol sa na srdcervúci výkrik a zobudil sa. — Pomóóóc, horí...!!! Skočil z lavice, hodil si pelerínu na plecia a vybehol záhradnými dvierkami. Z uličky za kostolom lietali k nebu iskry. Valil sa hustý dym, hneď nato s praskotom vyšľahli červené jazyky plameňa nad strechu. Okolo sa zhŕkli ľudia a zdeseno sa prizerali na strašné divadlo. Niektorí ťahali zo studne vodu, ale keď vyliali niekoľko vedier, nechali to, lebo oheň sa šíril rýchlejšie než stačili ťahať vodu. Odrazu pribehla akási žena, trhala si vlasy a kričala: — Pre Kristove rany... môj Michelino... tam... tam hore v izbe... Bol to trojročný chlapček. Od narodenia ešte nevstal z postieľky. Ľudia ešte stáli zdesení, iskry lietali s praskotom hore, oheň blčal a oblizoval obloky a dvere. Strecha bola celá v palmeňoch a ohořené brvná sa prehýbali do izby. Matka sa rozbehla ako šialená k horiacemu domu, ale zaraz sa za ňou vystrelo niekoľko párov rúk, ktoré ju strhli naspäť. Vyrazila zo seba neľudský výkrik. Ešte raz zavolala meno dieťaťa a zamdlela. Už celý dom blčal ako smolná fakľa. Odrazu si majster Bartolli prehodil cez hlavu svoj plášť, rozkopol dvere a hneď potom ho zakryl veniec plameňov. Zástupom prešiel bolestný ston. Bartolli, pridusený štipľavým dymom, vybehol hore schodmi a skočil do izby. Na postieľke ležal Michelino. Usmiaty naťahoval rúčky za tancujúcimi plameňmi. Bartolli sa zarazil. To bola tá tvár, ktorú hľadal a ktorá sa mu na krátky okamih ukázala pred chvíľou vo sne. Krásna, radostne usmiata na tú nebezpečnú hračku, ktorá vôkol všetko ničila. Detská hlávka to však nechápala. Majster Bartolli sa strnulo pozeral, ako by si chcel navždy zapamätať obraz tej tváre. — To bude moje Jezuliatko! — zašepkal a to ho prebralo. Skočil k posteli, vzal chlapčeka, nohami zdusil horiaci koniec peleríny, prikryl ňou dieťa a skočil k dverám. Vzápätí sa za ním ozval tupý praskot, celá izba sa naplnila iskrami a v tej chvíli zacítil v tvári prudkú bolesť. Jediná jeho myšlienka bola: ukryť dieťa tak, aby mu plamene neuškodili. Vybehol von a padol na zem. 4 Maestro prestal chodiť do záhrady. Celý deň bol v mestečku, hral sa s deťmi, rozdával im drevených psíkov a koníkov a pozeral, či sa niektorému nerozožiaria očká tým svitom, ktorý hľadal. Stále nič. Už ani nejedol, ani nespal. V dielni sa mu celé noci svietilo. Brával do ruky neforemný kus dreva, kŕč mu prechádzal prstami. Celé zástupy detských tvári sa mu núkali do mysle. Keď si v dielni privrel oči, hneď ich mal pred sebou ako procesiu, ale ani jedna tvár sa neobrátila naňho a on ani jednej nezakýval, aby neodchádzala. Raz ráno na smrť ustatý zaspal v dielni s hla- [pageend4]Keď sa prebral, nevedel, kde je, len sa mu zdalo, že je noc. Tvár bo ukrutne pálila. Myslel, že mu horí, a rozohnal sa rukou, aby zadusil plamene. Len čo ruku dvihol, ktosi mu ju jemne pritisol. — Buď pokojný, maestro Bartolli. Nevedel si vysvetliť, prečo nemôže zahasiť oheň, ktorý mu horí na tvári. Ležal teda pokojne a počúval. Bolo počuť len niekoľko šepkajúcich hlasov, ktoré akoby prichádzali z veľkej diaľky. Až teraz si uvedomil, čo sa stalo, a že ho skoro privalilo brvno vo chvíli, keď s Michelinom prekračoval prah dverí. — Je už noc? Tak dlho som bol v bezvedomí? — pýtal sa. — Áno, noc, — povedal zasa ten istý hlas. — A kedy bude ráno? — opýtal sa. Nik mu neodpovedal. Ani ten hlas, čo sa podobal na hlas strýka Antonia. Majster Bartolli zmeravel. Znova dvihol ruku, ale znova mu ju ktosi z polovice cesty zavrátil a jemne položil na posteľ. Bolesť v tvári prestala, ale tým viac ju pocítil v očiach. Po celom tele sa mu preliala vlna horúčky. — Svätá Panna, ja som slepý...! zastenal vysušeným hlasom. — Ja som slepý... ja som slepý... opakoval znova. — Buď pokojný, maestro — ozval sa celkom cudzí hlas. —- Buď spokojný, — utišoval ho mäkko, — ešte nič nie je stratené. Ale majster Bartolli vedel, že je to len útecha, ktorá sa dáva všetkým nešťastným. Opýtal sa ešte: — A Michelino? — Žije — povedal Antonio. — Len niekoľko vláskov mu oškvrčalo. Matka Antonia ti ďakuje. Slnko zapadalo, oblohu zalial purpur a oblaky na západnej strane sa zapaľovali akoby tekutým zlatom. Len majster Bartolli o tom nevedel. Jeho slnko zapadlo navždy dnes ráno. Bartolli ležal dlho. Nevedel, ako plynie čas, ako sa striedajú dni a noci. Keď vstal, prvé, čo bolo, vyhľadal v dielni ostatok lipového kmeňa, sadol si za stôl a vzal do ruky nôž. Michelinovu tvár mal jasne pred sebou. To už nebola len myšlienka v hlave, ale skutočná figúra, ktorú treba nejakým spôsobom urobiť viditeľnou. Ohmatával drevo a zarezal. Zase ohmatal a zase zarezal. Prechádzal prstami po dreve, prechádzal po ňom nožom a pred večerom už bolo vidieť neforemné, nahrubo ostrúhané tielko, í vystretými rúčkami. Na druhý deň bola vigília sviatku Narodenia. — Jezuliatko musí byť hotové, — šepkal si maestro Bartolli pri každom pohladení dreva a pri každom novom zarezaní. Teraz už nezapaloval ka- hanček v noci. Bolo mu všetko jedno, či horí pri ňom svetlo, či strúha celkom potme. Tak pracoval celú noc a nik nevedel, že za čiernym, neosvetleným oblokom prichádza na svet Jezuliatko. Predpoludním bolo už celkom dobre vidieť bucľaté nožičky a vystreté rúčky. Len tvár bola ešte prázdna. Prv, ako vzal do ruky nôž, aby orezal hlavu, dlho-dlho ju prstami objímal. Potom chytil najjemnejší nožík, zarezal a zase dlho ohmatával. Znova zarezal o hmatával a tak to trvalo až dovtedy, kým sa neozval zvon na utiereň. Vtedy odložil nožík, utrel si ruky, a začal ohmatávať svoje dielo. Všetko bolo tak, ako si to majster Bartolli predstavoval. Nahlas vydýchol a spokojne sa usmial. Prehodil si cez seba pelerínu a pod ňou skryl Jezuliatko. Palicou v ruke poklopkával po dláždení ulice, až prišiel ku kostolu. Ľudia sa tlačili od dverí k jaskyni Narodenia. Betlehem stál, všetko bolo na mieste, len jasličky boli prázdne. Keď vkročil majster Bartolli, ľudia sa rozostúpili, ktosi ho chytil za ruku a viedol k jaskyni. Prišiel k jasličkám, kľakol si a spod plášťa vybral svoje Jezuliatko a položil ho na mäkučký mach. — Aáááách...! — vydral sa z mnohých hrdiel vzdych prekvapenia. V jasličkách ležalo Jezuliatko s vystretými rúčkami, ako by sa ponúkalo všetkým okolostojacim. Tvár malo sladko rozosmiatu, ale súčasne bolestnú. Z tých, čo na Jezuliatko pozerali, každý čakal, že sa už-už pohne, zasmeje, alebo rozplače. Maestro Bartolli kľačal pri jasličkách a vedľa neho si kľakla matka Antonia s Michelinom na rukách. V tej chvíli nik z prítomných by nebol vedel povedať, ktorý z tých dvoch je z mäsa a krvi, a ktorý je len drevenou soškou. Michelinovi zažiarili očká a radostne vystrel rúčky po Jezuliatku. Aj majster Bartolli kľačal pri jasličkách a pozeral na svoje Jezuliatko prázdnymi jamkami bez očú. A videl ho iste lepšie než všetci okolostojaci... Ján Motulko. Prebrané zo zbierky vianočných legiend PLAMIENKY Všetkým spoiupracovníkom, odobe- rateľom, čitateľom a priateľom nášho časopisu prajeme milostiplné vianočné sviatky a požehnaný nový rok 1988. 5 Redakcia [pageend5]EBí V nedeľu 25. októbra 1987 Svätý Otec Ján Pavol II. vyhlásil za svätého neapolského lekára Jozefa Moscatiho. 25. júna 1880 sa v juhotalianskom meste Be- nevento narodil v aristokratickej rodine sudcu Františka Moscatiho a pani Rozálie De Luca pekný synček, ako siedme z deviatich detí. Pri krste mu dali meno Jozef. Beppino (ako naše slovenské Jo- žinko) sa čoskoro ukázal veľmi bystrý a nadaný chlapec. Od rodičov dostal výbornú výchovu. Rodina sa neskoršie presťahovala do Neapola. Ešte ako chlapcovi otec sudca neraz ukazoval Jožkovi z balkóna domu na neďalekú veľkú nemocnicu nazývanú « degli incurabili » (nevyliečiteľne chorých). Synčekovi sa priam tisli slzy do očí, keď pozeral na toto miesto bolesti. Kto vie, či v ňom vtedy nezačala klíčiť túžba stať sa lekárom, aby mohol pomáhať tým úbožiakom? matka správne vycítila: mladík Moscati si vybral lekárstvo ako povolanie, v ktorom chcel uplatňovať predovšetkým lásku. Mladý Moscati sa vrhol do štúdia medicíny s celým elánom. Jeho profesori o ňom hovorili, že mal priamo náboženskú úctu k vede. Niet teda divu, že univerzitné štúdiá ukončil so skvelým úspechom a 4. augusta 1903 ako dvadsaťtri ročný bol promovaný za doktora medicíny. Jeho doktorskú abilitačnú prácu profesori posúdili ako veľmi hodnotnú a odporúčali ju čím skorej vydať a zverejniť. O niekoľko málo rokov mladý Moscati bol už poznaný a považovaný za « slávneho lekára » nielen v Neapoli, ale na celom okolí. Roku 1920 bol na návrh slávnych profesorov pozvaný prednášať klinickú chémiu na lekárskej fakulte neapolskej univerzity a o dva roky neskoršie sa stal slobodným docentom a prednášal o generálnom klinickom vyšetrovaní. Významní kolegovia lekári a študenti medicíny sa svorne zhodujú v tvrdení, že profesor Moscati bol « výborný, zrelý a kompetentný univerzitný profesor a lekár » a neraz svojimi skvelými prednáškami vynútil si spontánny potlesk poslucháčov. Nebolo nijakého lekárskeho argumentu alebo výskumu, o ktorý by sa nebol zaujímal. Nebolo významnejšieho kongresu a sympózia, na ktorom by sa nebol zúčastnil. Moscati bol napr. prvý lekár v Taliansku, ktorý používal najnovšie moderné lieky. Po vynájdení inzulínu, podarilo sa mu pomocou bývalého študenta zaobstarať si tento liek zo Spojených štátov amerických a prvý ho začal používať v Taliansku pri liečení chorých na diabetes. Všetci, čo zblízka poznali lekára Moscatiho, jednohlasne tvrdia, že mal výborný inštinkt pri určovaní diagnózy. Cím väčšie boli ťažkosti, tým viac sa jeho inteligencia stávala nepoddaj nej šou a priebojnejšou. Dakedy sa jeho diagnózy zdali kolegom nepochopiteľné, ale vždy sa ukázali správne. Mnohí hovorievali: « Zdá sa, že profesor Moscati má vo svojich prstoch rontgenové lúče. » Ktosi zasa povedal, že je čarodejníkom. Vskutku, jeho lekárska kompetencia bola mimoriadna. Nikto z jeho kolegov sa neopovážil ho kritizovať, ani lekári slobodomurárskeho razenia, ktorí ho nemali v láske pre jeho hlboké náboženské presvedčenie. 6 SVÄTÝ LEKÁR Vynikajúci študent Roku 1897 Jozef brilantne zmaturoval a jeden z jeho profesorov sa o ňom vyslovil: « Moscatiho môžem smelo nazvať perlou neapolských mladíkov. » Po maturite sa zapísal na lekársku fakultu. Citlivá matka vtedy napísala o voľbe svojho syna: « Náš Jožko je veľkodušný mladík, schopný akejkoľvek obety. Som istá, že ako lekár bude schopný liečiť bolesti druhých až do takého stupňa, že sa stane vo svojom povolaní mučeníkom. » Dobrá Viera bola tajomstvom jeho úspechu Mnohí sa pýtali, kde väzí tajomstvo jeho veľkého lekárskeho úspechu. Odpoveď je jednoduchá. Profesor Moscati vedel spájať vedu s hlbokou vierou. Moscati sa ako mladík zasvätil Bohu sľubom čistoty. Od tej chvíle nehľadal nič iné, len úprimne milovať Ježiša Krista a hľadať ho v modlitbe, vo svätej omši, vo svätom prijímaní a v oddanej službe chorých, v ktorých videl trpiaceho Krista. Tak [pageend6]« Nehovorte mi o peniazoch! » Dobročinnosť lekára Moscatiho bola známa po celom meste. Honoráre za lekárske vyšetrenia a služby ho veľmi nezaujímali. Zobral si len to, čo mu ľudia « šuchli » do tašky alebo dali do košíka umiestneného pri dverách pracovne. Keď sa ho niektorý pacient po vyšetrení pýtal: « Pán profesor, koľko som vám dlžný? », takmer namrzený hovoril: « Skončite už raz s tými peniazmi. Najdôležitejšie je, aby som zistil, na akú chorobu trpí pacient a pomohol mu sa z nej vyliečiť. » Vo svojom lekárskom kabinete mal pri dverách malý košíček, kde jeho pacienti mohli po vyšetrení nechať to, čo mohli a chceli. Istého dňa prišiel na prehliadku zmrzačený muž z prvej svetovej vojny. Po prehliadke a po ošetrení sa pýtal: « Pán profesor, čo som vám dlžný? » Moscati sa usmial a povedal: « Najprv sa snažte vyzdravieť. Ak už chcete dačo nechať pre mojich chudobných, vložte to do košíka pri dverách. Ak však vy potrebujete peniaze, zoberte si z košíka, koľko potrebujete. » U istej nemocnej, ktorú viac ráz navštívil, zbadal, že lieky, čo bol predpísal, nepoužila. Hneď však aj vybadal, že rodina, hoci sa honosila mar- kĺzskym titulom, bola veľmi chudobná. Prv ako by odišiel, vložil nebadane pod podušku nemocnej Nielen telo, ale aj dušu Na Turíce roku 1919 sa zaviazal pred Bohom týmto sľubom: stať sa obetou v apoštoláte duchovného dobra blížnym. Od toho času neúnavne pracoval pre dobro duší. Ako by bol mal zvláštny intuitívny šiesty zmysel: vycítil, či pacient, ktorého ošetruje je v milosti Božej alebo v stave hriechu. Preto sa staral o nemocných nielen aby vyzdraveli telesne, ale aby sa znovu priblížili k Bohu a k Ježišovi Kristovi. Povzbudzoval ľudí, aby sa častejšie spovedali, aby chodili v nedeľu na svätú omšu, aby sa často modlievali, lebo aj to, a predovšetkým to, pomáha k dokonalému zdravému životu. Zavolali ho k smrteľnej posteli slávneho talianskeho tenoristu Enrica Carusa. Profesor Moscati po pozdrave celkom otvorene povedal slávnemu spevákovi: « Drahý Enrico, už si konzultoval toľko slávnych lekárov, ale ešte si sa neporadil s Ježišom Kristom pred tvojou veľkou cestou. » Caruso pokorne odpovedal: « Čaro professore, urobte, čo môžete. » Zavolali ihneď kňaza, práve vo vrcholnom čase, aby sa Caruso mohol vyspovedať, prijať sviatostného Ježiša a prijať pomazanie chorých. Po veľmi krátkom čase Caruso zomrel v pokoji v náruči svojho úprimného priateľa. Svetlo, ktoré vyžarovalo z osoby lekára Moscatiho nemohlo ostať pod mericou. Povesť o jeho svätosti sa šírila v meste i po celom okolí. Mnohí 7 sa vytvoril medzi Ježišom Kristom a lekárom Mos- catim úprimný vzťah lásky, ktorý bol hlbokým tajomstvom jeho života a jeho lekárskeho úspechu. V ňom sa veda a lekárska kompetencia stávali láskou. Sám o tom napísal: « Tvoja láska, Ježiš môj, ma vyzdvihuje, posväcuje a pohýňa ma hľadieť nie na jednu osobu, ale na všetkých ľudí, stvorených na tvoj obraz a podobu, najmä na tých, ktorí sú trápení nemocou. » Stať sa svätým vo svete, za univerzitnou katedrou, v laboratóriu, medzi chorými — to bola jeho túžba a jeho ideál. V mladosti pomýšľal vstúpiť do kláštora, ale potom pochopil, že jeho kláštorom je svet, v ktorom má pomáhať trpiacim a chorým celým srdcom, celou dušou, so všetkou svojou lekárskou kompetenciou. Tomuto ideálu dával svoj súhlas, povedal svoje « áno » každý deň a bol to súhlas totálny, oduševnený, plný. « Milujem Boha bez miery, čo znamená bez miery bolesti, » napísal vo svojom duchovnom denníku. Profesor Moscati stával ráno o piatej. O šiestej bolo ho už vidieť v kostole na svätej omši, počas ktorej prijímal Ježiša do svojho srdca. Tu čerpal silu pre svoju neúnavnú ťažkú prácu na univerzite, v laboratóriu, v nemocnici, v ambulatóriu. Žil veľmi chudobne. Napríklad nedovolil si kúpiť auto, hoci by ho bol veľmi potreboval. Týmto gestom chcel dať najavo, ako veľmi si vážil chudobu. 500 lír (veľká suma na tie časy) a potom prísne nariadil domácim, aby sa o chorú lepšie starali a kúpili jej potrebné lieky. Samozrejme, že domáci po lekárovom odchode našli pod poduškou peniaze a mohli kúpiť lieky podľa receptu. Takýchto a podobných prípadov možno nájsť veľmi veľa v jeho životopisoch. Bezhraničná starosť svätého lekára o chorých nebola len akási filantropia, ale čisté svedectvo evanjeliovej lásky, ktorá vyvierala z jeho hlbokého spojenia s Bohom, z jeho svätosti. Voči Panne Márii, ktorá je veľmi uctievaná v nádhernej svätyni v Pompejách, ktorú dal vystaviť jeho priateľ, blahoslavený Bartolo, mal synovskú vrúcnu lásku. Nosil ruženec vo svojom bielom kabáte a modlieval sa ho každodenne medzi jednou a druhou prácou, na ceste a pred spaním. Keď mal pred sebou veľmi vážny lekársky prípad, alebo keď sa mal priblížiť k pacientom, ktorých chcel obrátiť, veľa sa modlil k Panne Márii. Ona ho povzbudzovala k heroickým činom hodných svätého Františka z Assisi. Istého dňa, keď očistil a ošetril odpornú hnisavú ranu ubohého žobráka, vrúcne ho pobozkal na čelo, ako by bol bozkával Krista na kríži. Inokedy ho bolo vidieť, ako strčil do ruky chudobnému človeku bohatú almužnu a ako mu potom pobozkal ruku. [pageend7]Ako si vysvetliť takýto život? Ako si možno vysvetliť takýto život? Odpoveď je jednoznačná: v človeku takej neobyčajnej duchovnej výšky, ktorý mal na dosah ruky bohatstvo, slávu, pohodlný život, a ktorý naopak žil ako mních, iba vrúcne milovaný Ježiš Kristus mohol byť najvyššou príčinou takéhoto života. Keď už mal 40 rokov, ktosi mu navrhoval, aby sa oženil. Profesor Moscati zdvorilo odpovedal: « Veľa som trpel vo svojej mladosti, aby som sa zachoval čistý. Teraz, keď už ako dospelý trpím menej, chcete, aby som vstúpil do manželstva? My patríme Baránkovi bez poškvrny. Čistota musí byť našou ozdobou, znakom nášho vyvolenia, predobrazom našej nesmrteľnosti. » 12. apríla 1927, po svätej omši a po svätom prijímaní, vrátil sa domov a pripravil sa na svoj ťažký pracovný deň. Popoludní sa vrátil domov a našiel v predsieni rad ľudí, čo čakali na jeho vyšetrenie. Okolo tretej sa utiahol do svojej spálne a povedal príbuzným a okolostojacim, že sa cíti trochu zle. Sadol si do kresla, zložil ruky na prsia, akoby sa chcel spojiť so svojím milovaným Bohom, naklonil hlavu na bok a bez jediného slova naposledy vydýchol. Mal 47 rokov. Jeho pohreb bol ozajstným triumfom. Bol pochovaný v kostole « Gesu Nuovo. » Jeho « klienti » začali čoskoro chodiť k jeho hrobu. Boli to sudcovia, lekári, kolegovia, univerzitní študenti, parlamentári, novinári, jednoduchí ľudia, chudobní i bohatí, ženy i mužovia každého veku a každej spoločenskej kategórie. Z neba pokračoval « dobrý a svätý lekár » svoju lekársku službu. Uzdravoval na tele i na duši a premnohí mu ďakovali za túto službu, za jeho mocný príhovor u nebeského Otca a u « Lekára všetkých lekárov » Ježiša Krista. 16. novembra 1975 — počas Svätého roku — Pavol VI. ho po pomerne krátkom procese vyhlásil za blahoslaveného a 25. októbra 1987, počas biskupskej synody, ktorá rokovala o kresťanských laikoch, pápež Ján Pavol II. ho vyhlásil za svätého a predstavil ho najmä laikom, ako žiarivý vzor kresťanskej lásky, ktorá jedine, ako povedal Svätý Otec vo svojej homílii, «je schopná premeniť svet ». ZAZNAMENÁVAME František Vnuk, MAŤ SVOJ ŠTÁT ZNAMENÁ ŽIVOT... Politická biografia Alexandra Macha. Vydal Slovenský ústav, Cleveland, Ohio, USA v roku 1937. Strán 183 a obrázková príloha. Cena neudaná. James Brodrick, POČIATKY JEZUITOV. Preložil Rajmund Ondruš. — James Brodrick, V SLABOSTI A HRDINSTVE. Vydali Priatelia dobrej knihy, Cambridge, Ont., Canada v rokoch 1986-1987. Rozsah kníh je 299 a 429 strán. SLOVÁK STUDIES XXIII. Editor Felix J. Litva. Vydal Slovák Institute 1983 Cleveland — Rome. Strán 172. Cena 15.00 dolárov USA. Obsah: K. Rajnoch, Das kultu- relle Leben in der Slowakei nach der Reformation. — J. Vavrovič, Exercitia Joannis Palárik. — A. Rebichini, I Greco-Cattolici delia Slovacchia Orientale: storia e at- tualitá. — J. Kútnik, Martin Benka and Liptovské Sliače. — S. J. Kirschbaum, The Slovák Republic, Britain, France and the Principle of Self-determination. SLOVÁK STUDIES XXIV. Editor Felix J. Litva. Vydal Slovák Institute 1984 Cleveland — Rome. Strán 194. Cena 15.00 dolárov USA. Obsah: Joseph A. Mikus, Slovakia: A Political and Constitutional History. — Thedo- ric J. Zúbek, OFM, STD, The Influence of Slovák Catho- lics in the United States and Canada on Their Sociál and Religious Environment. — Milan S. Ďurica, The Historical Origins and Náture of Slovák Nationalism. Carlo Carretto, PREČO, PANE? Bolesť, tajomstvo skryté od vekov. Z talianskej pôvodiny preložil Š. Sen- čík SJ. Vydali Priatelia dobrej knihy, Cambridge, Ont., Canada v r. 1987. Strán 159. Cena 4 doláre USA. Vladimír Šatura SJ: PREČO LÁSKA STROSKOTÁVA? Z nemeckej pôvodiny preložila Magdaléna Lukovičovä. Vydali Priatelia dobrej knihy, Cambridge, Ont., Canada v r. 1987. Strán 97. Cena 3 doláre USA. Jerry Jaroslav Krúpa, LÁSKA A MYŠLIENKY. Výber z diela. Vydalo Slovensko-americké kultúrne stredisko, New York, 1987. Náklad hradila manželka autora Mária Krúpová. Strán 94. Cena 8 dolárov USA. POHĽADY — časopis pre kultúru, číslo 1. Máj 1987. Vydáva Slovenská spoločnosť pre vedu a kultúru — SSVK. Redaktor: Vojtech Mirga. Redakční poradcovia: Tibor Kovalík, Ján Okáľ, Peter Petro, Jozef Suchý. Adresa redakcie a administrácie SSVK — POHĽADY, 281 Inglewood, Pointe Claire, Quebec, Canada, H9R 2Z3. Prvé číslo má 192 strán. Cena jedného výtlačku s poštovým 10.00 dolárov. 8 si ho veľmi ctili, ale našli sa aj takí, ktorí ho očerňovali, ako to už býva s pravým Kristovým učeníkom. Nepriateľskí kolegovia, keďže nemohli povedať nič proti jeho vysokej lekárskej kompetencii, očerňovali ho zo závisti a vytýkali mu jeho « náboženskú mániu, » ktorá vraj vrcholí « s bláznovstvom ». Bolo to však bláznovstvo kríža! Medzi jeho zápiskami nachádzame zaznačené tieto riadky: « Miluj pravdu, ukáž sa čím si, bez pretvárky a bez ľudských ohľadov. A keď ťa niekedy pravda bude stáť prenasledovanie, prijmi ho s odvahou, keď bolesti, snaž sa ich pretrpieť. A keď by si za pravdu mal obetovať seba samého a svoj život, buď silný v tejto obeti » (17. októbra 1922). Rajčan [pageend8]Ako študent trnavského gymnázia som často prechádzal popri impozantnom pomníku Antona Bernoláka a občas sa i s obdivom pri ňom zastavil. Pomník nechala postaviť vďačná Trnava svojmu niekdajšiemu obyvateľovi a zakladateľovi prvého spisovného jazyka Slovákov. Sochárske dielo vyhotovil majster J. Koniarek a ozdobil ho nádherným citátom: —■ Slováci, píšte po slovensky! Tu máte slovo moje o reči vašej. -—■ Túto výzvu vyslovil Anton Bernolák pred dvesto rokmi, keď sa pričinil o vydanie anonymného spisu « Dissertatio philologico-critica de lit- teris Slavorum » (Bratislava 1787). Vo vydaní Dizertácie nachádza svoj zrod prvá spisovná slovenčina; rokom jej vydania (1787) sa totiž datuje v literatúre začiatok prvého spisovného jazyka slovenského. Ku koncu 18. storočia sa vplyvom osvieten- ského hnutia zoskupuje na Slovensku význačná generácia národného obrodenia: bernolákovci. Na jej čelo sa postavil oravský rodák Anton Bernolák. Narodil sa roku 1762 v Slanici na Orave. Štúdiá a formovanie Pri výchove a duchovnom formovaní Bernoláka pôsobili viaceré komponenty. Gymnázium vyštudoval v Ružomberku. Nato študoval v bratislavskom seminári na Emerciáne a v Trnave na Šte- fáneu. Trnavské kultúrne prostredie naňho mocne zapôsobilo. Z Trnavy sa dostal na teologické štúdiá do Viedne. Študoval dva roky na viedenskej univerzite a býval v Pazmáneu. Študijný pobyt vo Viedni veľmi priaznivo vplýval na ducha mladého oduševneného teológa. Tu si nadobudol rozsiahle vedomosti a širší spoločenský a kultúrny rozhľad. Posledné ročníky teologického štúdia Bernolák uzavrel v bratislavskom generálnom seminári, ktorý zasiahol duch reforiem cisárskeho dvora a osvie- tenské obrodné zmýšľanie, čo všetko zase priaznivo vplývalo na formovanie Bernolákovej osobnosti. Bernolák si už v kruhu bratislavských seminaristov získal vedúce postavenie. Po kňazskej vysviacke v trnavskom dóme v lete 1787 sa stal kaplánom v Ceklísi a po troch rokoch kaplánskej činnosti dostáva funkciu kancelára a tajomníka arcibiskupskej vikariátnej kancelárie v Trnave a súčasne funkciu archivára, cenzora a prísažného notára. Po niekoľkoročnom pôsobení v Trnave sa uchádzal o miesto farára v Nových Zámkoch, Novozámocká fara patrila v tom čase k popredným farnostiam a uchádzačov o ňu bolo vždy viac ako dosť. No napokon ju predsa len dostal Anton Bernolák. V Nových Zámkoch pôsobil ako dekan a správca mestskej školy. Bernolákova pozostalosť svedčí o tom, že na novozámockej fare čakalo na farára veľa kňazských, pastoračných povinností, ktoré si mladý kňaz Bernolák svědomitě plnil. Bernolák však popri svedomitom plnení si povinností svojho duchovného povolania (už ako teológ a kaplán a teraz ako farár) obetoval svoje ostatné sily a svoj voľný čas kultúrnej a národnej obrode slovenského pospolitého ľudu. On bol iniciátorom veľkej myšlienky kodifikovať materčinu, on bol tiež iniciátorom spolku « Slovenského učeného tovarišstva » na vydávanie slovenských kníh a šírenie slovenskej kultúry. Jeho rozsiahle literárne dielo — Dissertatio; Orthographia; Grammatica; Etymológia a Slowár — predstavuje vskutku kultúrny monument v dejinách slovenského národa. Teda nie čudo, že húževnatá kňazská práca, rozsiahla literárna činnosť, ako aj množstvo organizačnej práce priskoro pohltili telesnú i duševnú energiu, podlomili mu zdravie a zapríčinili predčasnú smrť. Zomiera 50 ročný na srdcovú porážku v polovici januára 1813. (O jeho skone napísal Ján Hollý Palkovičovi: « 15. ledňa pri holeňí bradi šlakem porazení v Kristu zemřel. »). 9 BERNOLÁKOVA "DIZERTÁCIA” značí zrod prvej spisovnej slovenčiny BERNOLÁKOVO DIELO - ŽIVÝ POMNÍK NÁBOŽENSKEJ, NÁRODNEJ A KULTÚRNEJ HISTÓRIE SLOVÁKOV 1742 ANTON BE&NOLÄK 1815 SLOVÁCI. PÍŠTE PO SLOVENSKY! TU MÄTE SLOVO MOJE O REČI VAŠEJ. Horliteľ za cyrilometodské dedičstvo Do celkovej koncepcie bernolákovských úsilí o duchovné a kultúrne povznesenie slovenského ľudu treba zarátať upriamenie pozornosti na cyrilometodské dedičstvo. Bernolák a jeho stúpenci [pageend9]Uzákonenie spisovného jazyka Anton Bernolák, zacielený na slávnu tradíciu Slovákov, pozoroval bytrým zrakom myšlienkové prúdenie svojej doby a hneď pochopil súčasné duchovné potreby pospolitého ľudu. Jasne chápal, že najvhodnejším prostriedkom pre duchovné, národné a kultúrne povznesenie slovenského « kmeňa » je kultivovaná materčina. Vo svetle práve spomenutých skutočností treba sa pozerať na Bernolákovo vystúpenie, na jeho úsilie uzákoniť prvý spisovný jazyk Slovákov. V príklade ostatných slovanských národov nachádzal povzbudenie pre svoj čin. Tak ako iné slovanské národy majú svoj spisovný jazyk, tak nech ho majú tiež Slováci a v ňom vlastnú gramatiku a slovník, « aby mohli do vlastnej reči prekladať sväté knihy ». Bernolák a jeho stúpenci, vedomí si národnej hrdosti a jazykovej samobytnosti slovenčiny, vyjadrovali sa nadšene a vzletne o materčine, hovoriac, že reč panon- ských Slovákov je zo všetkých slovanských jazykov v írečitosti a prirodzenej lahodnosti najbližšia k matke reči (slovanskej). Keď sa v odborných jazykových publikáciách, štúdiách a článkoch hovorí o motívoch a príčinách vzniku bernolákovej slovenčiny, uvádzajú sa rozličné dôvody, ako sú spoločenské, ekonomické, jazykové, rozpad feudalizmu, osvietenstvo a ďalšie. Určite ich neslobodno podceňovať. No Bernolákovo vystúpenie, ako sa už viackrát zdôraznilo, mocne motivoval cyrilometodský odkaz. Tiež celý narodnouvedomovací proces Slovákov na konci 18. storočia oživovali myšlienky na slávnu minulosť a tieto zase posilňovali a podnecovali úsilie o samostatný spisovný jazyk. Ešte treba poukázať na jednu aktuálnu okolnosť bernolákovského hnutia, ktorá bezprostredne vplývala na vznik spisovnej slovenčiny. Išlo tu o náboženské, čiže pastorálne príčiny a dôvody, ktoré vyvolávali potrebu normovanej reči. Cisár Jozef II. zriadil na Bratislavskom hrade generálny seminár pre kňazskú výchovu. Medzi múrmi bratislavského seminára začala zaznievať slovenská reč. Tu profesor M. Kratochvíl prednášal mladým teológom (Bernolákovi, Oswaldovi, Pálko vičovi, Kubicovi a ďalším) zásady pastoračnej práce medzi slovenským ľudom. V zámockej kaplnke sa zase ozýval slovenský ľudový spev a v jedálni seminaristi cvičili kázne v rodnej reči. Čoskoro sa ukázala potreba rečovo zjednotiť všetky tieto pastoračné akcie, pretože teológovia pochádzali z rozličných krajov Slovenska a hovorili rozličnými slovenskými nárečiami. Teda už sama pastoračná prax si vyžadovala uzákonenie celonárodnej formy jazyka, aby sa tak i bohoslužba, spev a kázne stali slovenskému veriacemu ľudu čo najzrozumiteľnejšie. V tejto okolnosti, ktorá sa v literatúre obyčajne obchádza bez povšimnutia, treba vidieť bezprostredný a účinný podnet pre vznik Bernolákovej spisovnej slovenčiny. V tejto súvislosti treba mať tiež na zreteli, že za Bernolákovým dielom stála a podporovala ho celá generácia mladých teológov a kňazov. Náboženské a národné dejiny Slovákov sa už od cyrilometodských čias cez všetky stáročia až po prítomnú dobu vyznačujú výraznou charakteristickou črtou účasti veľkého počtu kňazov na národnom osude. Vždy stáli po boku svojho ľudu a podporovali ho v boji o zachovanie viery a národného povedomia. Rovnako aj pre vznik spisovnej bernolákovčiny sa stali opäť kňazi nevyhnutnou bázou a zároveň i nositeľmi a pestovateľmi kodifikovaného jazyka na svojich pôsobiskách. Co sa týka teraz kodifikácie ako takej, Bernolák vzal za základ spisovného jazyka kultúrnu západoslovenčinu, a to najmä v tej podobe, v akej sa formovala v trnavskom kultúrnom centre a v tlačenej katolíckej spisbe. Popri tom Bernolák vo svojej kodifikácii prizeral tiež na živú reč, na úzus vzdelancov, ktorých výslovnosť bola vzorná a skutočne slovenská. Na základe tohto úzu vylúčil zo západoslovenčiny niektoré české prvky (f, č, au, ú) a začleňuje do nej niektoré stredoslovenské zásady (napr mäkkosť ď, ť, ň, ľ a ich dôsledné označenie v písme). Za prvoradú zásadu svojej kodifikácie pokladal výslovnosť, podľa ktorej sa potom určujú pravopisné pravidlá. Anton Bernolák rozpracoval tiež základné a najpotrebnejšie jazykové príručky. K nim sa rátajú tieto: Dissertatio philologico-critica de litteris Sla- vorum..., Bratislava 1787. - Linguae slavonicae..., orthographia, Bratislava 1787. - Grammatica slavica, Bratislava 1790. - Etymológia vocum slávi- carum, Trnava 1791 a Slowár Slowenskí, Česko- Laťinsko-Ňemecko-Uherskí, Budín 1825-27. Orto- grafickými úpravami Bernolák vyčlenil svoj kodifikovaný spisovný jazyk — kultúrnu západosloven- 10 nadväzovali na slávnu veľkomoravskú a cyrilome- todskú tradíciu a pričinili sa o jej šírenie a zveľadenie. Poukazovali na prvý spisovný jazyk slovanský, ktorý oficiálne schválili rímski pápeži Ha- drián II. a Ján VIII. a ktorý sa stal liturgickým jazykom kresťanov na Veľkej Morave. Bernolák a jeho družina videli vo Veľkomoravskej ríši základ pre slovenskú národnú a štátnu samobytnosť a v cyrilometodskej kultúre základ pre slovenskú národnú kultúru. Propagovali myšlienku, že dnešní Slováci sú dedičmi cyrilometodskej tradície. Sama Dizertácia, ktorá v tomto roku slávi svoje dvestoročné jubileum, neznamenala iba jazykové vystúpenie, ale aj poukaz na slávnu minulosť Slovákov —■ na cyrilometodský odkaz, podčiarkujúc tiež osobitnosť a svojbytnosť slovenského « kmeňa. » Celé úsilie o uzákonenie spisovnej slovenčiny a s tým súvisiace vydanie Dizertácie a Ortografie (1787) malo na zreteli pamiatku svätých vierozvestov Cyrila a Metoda. [pageend10]Priekopnícke dielo A. Bernolák sa svojím jazykovedným dielom predstavil ako mimoriadne nadaný jazykovedec a znalec odbornej literatúry. Jeho priekopnícke dielo v histórii slovenskej jazykovedy ako prvého zakladateľa spisovnej slovenčiny pretrvalo celých 65 rokov, kým bernolákovčinu v druhej polovici 19. storočia oficiálne nevymenila Štúrova kodifikácia spisovnej slovenčiny (r. 1851). Bernolák — zakladateľ prvého spisovného jazyka Slovákov — sa navždy zapísal do dejín slovenskej jazykovedy a kultúry. Bernolákovým uzákonením spisovnej slovenčiny sa otvorili Slovákom neobyčajné možnosti duchovného, kultúrneho a literárneho rozkvetu. Bernolákovčina sa hneď ujala a rýchle šírila. Zaslúžilo sa o to predovšetkým « Slovenské učené tovarišstvo » so sídlom v Trnave, ktoré malo vo svojom programe vydávanie kníh a šírenie slovenskej kultúry. Ako spisovný jazyk sa bernolákovčina používala predovšetkým v katolíckej spisbe, no našla svoje zastúpenie aj v iných spisoch (v niektorých historických a populárne poľnohospodárskych). Celý rad básnikov a spisovateľov písal svoje práce v novom kodifikovanom jazyku a pričinil sa o jeho zveľadenie. Medzi nimi popredné miesto zaujímajú Juraj Fándly a Ján Hollý. Pozoruhodný rozkvet a zdokonalenie dosiahla bernolákovčina práve v básnickom diele Hollého. On v historických eposoch « Svatopluk » a « Cyrillometodiáda » oduševňoval slovenský ľud za národnú hrdosť na slávnu veľkomoravskú minulosť. A záslužné jazykovedné dielo Antona Bernoláka ospieval Hollý v óde « Chválospev na Bernoláka », v ktorej vyslovuje tiež výzvu po rečovom zjednotení celého slovenského národa. V Bernolákovej spisovnej slovenčine vyšiel i preklad « Swatého Písma starého i nového Zákona. » Urobil ho kanonik Juraj Palkovič, ktorý sa zaslúžil aj o zredigovanie a vydanie Bernolákovho « Slowára », čím sa nesporne pričinil o celkové zveľadenie bernolákovčiny. Vskutku, životné dielo Antona Bernoláka zaujíma v náboženských, národných a kultúrnych dejinách Slovákov veľmi čestné miesto. Začiatkom novembra, teda v mesiaci v ktorom si spomíname na našich drahých zomrelých, prišla z Ha- miltonu v Kanade smutná správa, že Mons. František Fuga, generálny vikár slovenskej gréckokatolíckej epar- chie v Kanade, zomrel. Správa naplnila každého, kto poznal Mons. Františka, veľkým smútkom. Mons. Fuga sa narodil vo Vinnom na východnom Slovensku roku 1923. Gymnázium študoval v Michalovciach a bol spolužiakom terajšieho Otca kardinála Jozefa Tomka. Po maturite sa rozhodol ísť do seminára a študovať teológiu. Krátky čas bol v Bratislave a v jeseni roku 1945 odišiel na prianie svojho biskupa na štúdiá do Ríma. Býval v Nepomucene a študoval na Lateránskej univerzite. Vo Svätom roku 1950 (4. marca) bol vysvätený za kňaza. Po vysviacke pracoval istý čas ako kaplán v severnom Taliansku v dedinke Sedico a neskoršie v obci Pedavena. Otec Fuga bol veľkým priateľom nebohého jezuitu Otca Lacku a veľmi sa zaujímal o slovenských gréckokatolíkov. Veď aj jeho babička z matkinej strany bola vernou gréckokatolíčkou. Keď sa dozvedel, že v Kanade mladý slovenský redemptorista Otec Michal Rusnák zakladá s dovolením svojho biskupa Otca Boreckého fary pre slovenských gréckokatolíkov, rozhodol sa ísť pracovať medzi nich. Veľkú zásluhu na tomto rozhodnutí mal jezuita Otec Lacko. Po šesťmesačnom štúdiu gréckokatolíckeho obradu v Ríme (neúnavný Otec Lacko ho učil najmä spev), odcestoval koncom februára 1954 do Kanady. Už 25. apríla 1954 bol inštalovaný za farára (parocha) slovenskej osady v Hamiltone. Pustil sa do pastoračnej práce s veľkým elánom. Čoskoro začal stavať veľkú mariánsku svätyňu na počesť Panny Márie Klokočovskej. Táto pekná svätyňa ostane krásnym dôkazom jeho živej mariánskej úcty. Bol jedným za zakladateľom mariánskeho časopisu pre slovenských gréckokatolíkov v Kanade MÁRIA. Viacero rokov bol jeho redaktorom. Prijal pod svoju strechu kultúrnu organizáciu MATICU SLOVENSKÚ V ZAHRANIČÍ, v ktorej sa vydávajú slovenské knihy, kalendáre, obrázky, letáčky a iný materiál, vhodný pre udržovanie írečitého slovenského ducha medzi našimi krajanmi. S radosťou privítal menovanie Otca Michala Rus- náka za biskupa a neskoršie roku 1981 zriadenie slovanským pápežom Jánom Pavlom II. gréckokatolíckej slovenskej eparchie svätého Cyrila a Metoda v Kanade. O pár týždňov po zriadení eparchie Otec biskup Michal Rusnák vymenoval Mons. Františka Fugu za generálneho vikára. Túto funkciu zastával až do svojej smrti. Slovenskí gréckokatolíci strácajú v ňom vzorného kňaza a my všetci nadšeného národovca. Pamätajme naňho v modlitbách, aby Všemohúci odmenil svojho verného sluhu večnou slávou. Sme istí, že Mons. Fuga bude sa prihovárať u Pána za svojich veriacich a za celú slovenskú rod. 11 ZOMREL VZÁCNY KŇAZ A NÁRODOVEC MONS. F. FUGA činu ako samostatný jazyk v rodine slovanských jazykov, poukážuc zároveň na hranice medzi slovenčinou a češtinou. Stefan Vragaš [pageend11]L. Cvengrošová, Bratislava civitas, madaila, 1976 — Zakladatelia slovanského písomníctva, medaila, 1984. V DIELACH Ľ CVENGROŠOVEJ OŽÍVAJÚ NAŠE DEJINY « K tematike pred histórie a histórie dejín ma priviedla zvedavosť. Tu sú v našom výtvarníctve biele miesta a okrem malých výnimiek sa tomuto obdobiu dejín programovo nik nevenuje. Je veľmi lákavé vykročiť na neprebádané cesty dejín, no každý motív vyžaduje veľké množstvo štúdií, pre- lúštenie všetkých dostupných prameňov. Až potom sa mi začne črtať obraz doby, jej kontúry a farby. Všetky moje práce vznikajú v úzkej spolupráci s archeológmi a historikmi, ktorí mi ochotne pomáhajú a oboznamujú ma s bádateľskými výsledkami. Jednotlivé náleziská a objavy neraz vidím skôr ako ich kolegovia a vykopávky na mňa nesmierne silne pôsobia. Bola som svedkyňou objavenia neolitických ženských figúrok zo Santovky, unikátneho bronzového pokladu zo Sitna a nemenej cenného objavu bochníka chleba z Devína. Je nezameniteľný ten pocit, keď sa rozochvenými rukami dotýkame každého črepu, úlomku na náleziskách. Moja účasť na archeologických výskumoch má podobu epického snívania o živote v rôznych predhistorických a historických obdobiach, spoločenstvách a krajinách. Za to som vďačná archeológom a historikom, oni mne zasa za konkrétne vyústenie snov v reliéfoch a plastikách. » Niektorým umeleckým kritikom a historikom umenia sa však nie veľmi páči jej realistické sochárstvo. Boli by radšej za abstraktné zvýraznenie historickej tematiky. Na adresu týchto kritikov sochárka Cvengrošová odpovedala: 12 Slovenská akademická sochárka Ľudmila Cvengrošová oslávila nedávno svoju životnú päťdesiatku. Pri tejto príležitosti jej usporiadali v priestoroch Zväzu slovenských výtvarných umelcov v Bratislave veľkolepú výstavu. Bola zachytená v nej jej doterajšia tvorba. V jej sochách, reliéfoch a plastikách, ktoré sa vyznačujú veľkou obsahovou a formálnou dokonalosťou, dominuje téma začiatkov slovenských dejín a najmä obdobia Veľkomoravskej ríše. Na otázku novinárov a umeleckých kritikov, čo ju priviedlo k týmto motívom a ku takému výraznému stvárňovaniu našich dejín, odpovedala: Nuž, v tejto chvíli mi viacerí historici umenia majú za zlé realistické sochárske stvárňovanie historickej tematiky. Je to veľmi tichá, pokorná a namáhavá robota bez akýchkoľvek fanfár a osláv. Som takisto dieťa dvadsiateho storočia a tak komunikatívnou formou stvárňujem najnovšie historické objavy. Ak by som sa však prichýlila k abstrakcii, možno budú efektné, supermoderné, no vo svojej podstate nezrozumiteľné. Zbytočne by sme písali učeným jazykom traktáty, ak by tomu ľudia nerozumeli. Podobne je to s vedeckou literatúrou a jej komunikatívnosťou pre širšie vrstvy čitateľov. Človek je najdokonalejší tvor, esteticky krásny, veľký duchom. Treba urobiť z neho veľkolepý objekt pozornosti v rozmanitých podmienkach. Nesmierne si vážim ľudskú prácu, čo som vyjadrila vo viacerých motívoch, najmä v kresbách. Veľmi silne na mňa zapôsobila detská práca, videla som sedemročných indických chlapcov, ktorí od rána do večera tkajú, inde mi zasa zostali v pamäti zúbožené, chorobou poznačené detské tváre. » Ludmila Cvegrošová sa nevenuje len vytváraniu výrazných sôch, reliéfov, plastík, maľovaniu obrazov, ale aj vytváraniu príležitostných medailí s historickou tematikou, ako to vidno aj z dvoch ukážok na hornej časti tejto strany časopisu. O medailérskom umení sa takto vyslovila: «Moje medaily hodnotím vysoko, lebo nevznikajú z hľadiska: sochy robím pre sochárov a obrazy maľujem pre maliarov. Všetky vznikajú pre [pageend12]človeka, každodenného vnímateľa, ktorý je ochotný sa pri nich zastaviť, zamyslieť. Medaila je skromný sochársky prejav, možno i preto obľúbený. Medaila však vzhľadom na zánik reliéfnej školy profesora Rudolfa Pribiša na Vysokej škole výtvarných umení v Bratislave zaniká a nemá pokračovanie ako špeciálny odbor. V súčasnosti síce máme ešte zázemie tvorcov, ktorí vedia medailu robiť, rozumejú jej špecifikám, ale neviem, či dosiahnu túto úroveň mladí výtvarní umelci. Experimenty hľadania rôznych tvorivých názorov mladých výtvarníkov podporujem. Menej skromné túžby niektorých — rýchlo sa dotknúť slávy po pár rokoch práce — neuznávam. Umenie minulosti i dneška vyžaduje stále to isté obrovské úsilie, pokoru a prácu. Hore: L. Cvengrošová, Byzantská misia na Moravu , epoxid, 1984. V strede: Byzantská misia na Morave , epoxid, detail, 1984. Dolu: Rastislav, epoxid, detail z reliéfu, 1984. 13 Sochárke Cvengrošovej sa teraz naskytne výborná príležitosť dokázať svoje umenie. Nitriansky hrad a priľahlé Horné mesto majú na budúci rok obohatiť dva významné pamätníky. Prvý — venovaný našim vierozvestom a zakladateľom slovenského písomníctva svätému Cyrilovi a Metodovi — dotvorí hradné nádvorie. Druhý pamätník — venovaný sídelnému kniežaťu Pribinovi, staviteľovi prvého kresťanského chrámu na území Slovenska — umiestnia na námestí Slovanskej vzájomnosti. Pamätníky budú dielom našej akademickej sochárky Ludmily Cvengrošovej a akademického sochára Tibora Bártfaja. Tieto pamätníky budú pripomínať najvýznamnejšiu epochu našich slovenských dejín a právom môžeme dúfať, že Cvengrošová ich vyhotoví so všetkou svojou skúsenosťou, poznaním histórie a vysokým umeleckým talentom. A. Paulíny [pageend13]SOVIETSKA « PERESTROJKA » A NÁBOŽENSKÁ SLOBODA Politická a náboženská situácia na Slovensku závisí v nemalej miere od udalostí, ktoré sa odohrávajú v Sovietskom zväze. Je preto potrebné o týchto udalostiach uvažovať a sa o nich informovať. Ako je známe, generálny sekretár Komunistickej strany Sovietskeho zväzu Gorbačov chce uviesť do pohybu hospodársky život. Veď podľa komunistickej náuky základ sociálneho života je ekonómia. Ekonómiu chce Gorbačov demokratizovať. Keďže však slovo demokratizácia má iný zmysel v komunistickej náuke a iný na Západe, treba vidieť, čo Gorbačov mieni pod týmto termínom. Demokratizovať v Sovietskom zväze znamená uviesť do robotníckych kolektívov princíp skutočnej samosprávy. Samostatné rozhodovanie miliónov robotníkov bude mať potom pozitívne účinky na samostatné rozhodovanie aj vo všetkých oblastiach sociálneho a kultúrneho života. Oprávněme sa pýtame: bude mať sovietsky občan v blízkej budúcnosti možnosť slobodne vyvíjať svoju činnosť aj v politickom a náboženskom živote? Na Západe je veľká nádej, že táto relatívna demokratizácia hospodárskeho života bude pozitívne vplývať aj na slobodu sovietskych občanov v kultúrnom a náboženskom živote. Sú ale oprávnené tieto nádeje? Je možné, aby ľudia, ktorým sa zakazovalo dlhé roky samostatne myslieť, naraz sa úplne zmenili a z pasívnych nástrojov komunistickej strany stali sa tvorcovia spoločnosti? Je možné, aby ľudia na rozkaz politikov začali byť iniciatívni? Veď plnšiu demokraciu zažili Rusi len od februára do októbra 1917. Tohoto si je Komunistická strana vedomá. Preto nikdy nepripustí takú demokratizáciu, ktorá by ohrozovala jej politický monopol, to jest jej vedúcu úlohu. Aj sama « glasnosť » (široká výmena mienok a ich súboj), zavedená Gorbačovom, nie je neobmedzená, ale sa týka len určitých tém a určitých aspektov verejného života. Pýtame sa ďalej, je nádej, že nový politický kurz Moskvy zaručí viacej slobody náboženstvám, hlavne Ruskej ortodoxnej cirkvi? Ortodoxní veriaci sa už ozvali a poslali Gorbačovovi list o svojich úvahách o tom, ako by sa mala uskutočniť perestrojka vo vzťahoch cirkvi a štátu. Podpísaní žiadajú ponajprv prepustenie všetkých uväznených pre ich náboženské presvedčenie. Ďalej pripomínajú, že zákony, ktoré sa týkajú náboženského života, sú založené na pomýlenom pojme, že ono je ópiom ľudu. Náboženstvo nie je sabotážou sociálneho života. Preto nestačí dať občanom právo mať nejaké náboženstvo, ale má im byť zaručené právo aj žiť podľa svojho náboženského presvedčenia. Kresťanské náboženstvo je náboženstvo lásky. Táto láska má byť podľa evanjelia činná. Vieme však, že len čo táto láska vyústi do konkrétnych sociálnych podujatí, ihneď narazí na prekážky represívneho sovietskeho zákonodarstva. Podľa zákona z roku 1929 každá sociálna aktivita Cirkvi je jednoducho zakázaná. Každý spoločenský prejav lásky je znemožnený, či ide o založenie sanatórií, nemocníc, starobincov, domov pre duchovnú obnovu, ustanovizní pre pomoc chudobným. Aj vyučovanie náboženstva detí samými rodičmi je prečinom, ak sa na tejto katechizácii zúčastnia deti z iných rodín. Tieto protináboženské zákony boli uvedené do života vtedy, keď komunisti mysleli, že náboženstvo o krátky čas zanikne. Ale náboženstvo nezaniklo a sama komunistická tlač už začína zdôrazňovať, že aj veriaci sú plnoprávnymi občanmi vlasti. Prvoradou vecou je, aby Rada pre náboženské záležitosti zmenila nespravodlivé zákony. Je nutné, aby veriaci mali možnosť verejne sa o nich vyjadriť. Dúfame, že budú vo väčšom množstve vytlačené Biblie a Evanjelia, a bude dovolená katechizácia a vzdelávanie sa v náboženstve. Glasnosť a demokratizácia by našli nové formy a prejavy, keby sa uviedol do časopisov dialóg veriacich s neveriacimi. Veriaci by považovali za dobrý znak, keby vláda pri príležitosti osláv milénia kresťanstva v Rusi vrátila Ortodoxnej cirkvi zhabané kostoly, kláštory, fary a ikony a iný cirkevný majetok. Vymenovali sme len niektoré naše požiadavky a vyjadrujeme nádej, že prestane nenávisť a nepriateľstvo medzi štátnym ateizmom a náboženstvom. Veď veriaci tvoria značnú časť obyvateľstva. Chceme veriť v účinnosť perestrojky pre prítomnosť a budúcnosť. Z demokratizačného pohybu ruská cirkev nesmie byť vylúčená. Len za takýchto podmienok budú sa môcť veriaci zúčastniť na obnove spoločenstva, na obnove sociálneho, duchovného a kultúrneho života. Takéto alebo podobné požiadavky, vyjadrené v ruskom samizdate, mali by veriaci posielať komunistickej vláde aj na Slovensku, kde potláčanie náboženskej slobody je niekedy intenzívnejšie a surovejšie než v samom Sovietskom zväze. Niektorí slovenskí veriaci aj tak urobili. Je však známe, že požiadavky slovenských veriacich ako aj sovietskych občanov narazili na odmietavý postoj vládnych činiteľov. Rakúska tlačová agencia KATHPRESS v auguste informovala, že orgán sovietskej moldavskej Komunistickej strany «Sovjetskaja Moldavija» definovala náboženstvo ako « cudzie presvedčenie pre našu ideológiu a morálku.» Pre obnovu všetkých oblastí sociálneho života vraj treba proti náboženstvu neustále bojovať. Podľa tohoto istého časopisu « dať cisárovi, čo je cisárovo a Bohu, čo je božie », znamená dvojakosť v chovaní sa. Komunisti, čo sa zúčastňujú na náboženských obradoch, sú vinní, lebo preukazujú tak nesprávny rešpekt pre rovnoprávnosť medzi veriacimi a neveriacimi zakotvenú v ústave. Vraj náboženský svetonázor nemá nijaké miesto v perestrojke. Z týchto správ je zrejmé, že nádeje na väčšiu náboženskú slobodu v socialistických krajinách, ako následok « nového kurzu » zavedeného Gorbačovom, nie sú doteraz ničím odôvodnené. Systém ukazuje stále svoju pravú tvár: vrcholne nepriateľskú voči Bohu a náboženstvu. F. Škoda 14 [pageend14]Aj mnohých katolíkov prekvapí zaujímavá správa, že Svätá Stolica bola prvá, ktorá roku 1579 zariadila svoju hvezdáreň tzv. Specola Vaticana. Terajšia moderná astronomická pozorovateľňa sa nachádza v pápežskom letnom sídle v Castel Gan- dolfo. Riaditeľom tejto hvezdárne je americký jezuita George V. Coyne, astronóm a astrofyzik medzinárodnej povesti. Vitto- rio Messori požiadal tohto učenca o interview, z ktorého prekladáme niektoré state. MESSORI: Otec Coyne, čo vás najviac prekvapuje vo vašom astronomickom výskume? COYNE: Skutočnosť, že čím viac prehlbujeme naše výskumy, tým viac odhaľujeme veci nové, nepoznané a tým viac sa približujeme k tajomstvu. Preto keď niektorý učenec hovorí, že sa cíti nevedomcom, nehovorí to z akejsi falošnej poníženosti, ale z presvedčenia. Za touto nevedomosťou, za týmto tajomstvom nachádzame čosi fascinujúce, nachádzame Boží hlas. V tomto zmysle vedecký výskum sa mi neraz zdá ako nádherná modlitba. MESSORI: Iste, modlitba a myslím, že v určitom zmysle aj teológia, aj keď vyjadrená matematickými rovnicami a infračervenými fotografiami. COYNE: Áno, celkom správne. Priznávam sa, že ako astronóm sa cítim bližšie k teológii svätého Augustína, ako k teológii svätého Tomáša Akvin- ského. Pre Tomáša vesmír je presne usporiadaný, štruktúrovaný, včlenený do presného systému. Kto sa však zahĺbi do astronomického výskumu, tomu sa vesmír javí usporiadaný a zároveň aj veľmi skomolený, organizovaný, a zároveň veľmi chaotický, aspoň navonok. Aj to je jeden aspekt veľkého tajomstva. Presne podľa slov svätého Pavla, ktoré svätý Augustín rozviedol takto: Boh sa zjavuje a zároveň skrýva medzi tiene a hádanky; zjavuje sa nám ako « v zrkadle ». Vesmír nám skôr ako samotného Boha odhaľuje jeho stopy a keďže Stvoriteľ je tajomný, tajomné je aj jeho stvorenie. MESSORI: Aký je dnes vzťah medzi vierou a vedou. Zdá sa, že dnes je veľmi málo tých, čo by vytiahli dajaký «prírodovedecký argument» na dôkaz existencie Boha. COYNE: Na druhej strane treba priznať, že otcovia modernej astronómie, všetko veriaci ľudia, mali menej predsudkov, ako my moderní kresťania. Newton napríklad vyhlásil: « Ten zázračný poriadok, ktorý nachádzame vo vesmíre, nemôže nebyť dielom najvyššieho a všemohúceho Bytia. » Kepler zasa povedal: « Človek odhaľujúc tajomstvá neba, odhaľuje Božie úmysly. » Ba dokonca Voltaire, nepriateľ kresťanstva, ale nie popierač viery v Boha Stvoriteľa, napísal: « Zdá sa vám logické, že požívajúc hodinky, môžeme poprieť hodinára? » Musíme sa vyhýbať určitému fideizmu, ktorý sa snaží pochovať každé použitie racionálnych argumentov, vzatých z prírody a vedy. Viera je Boží dar, ale aj rozum a inteligencia sú Božími darmi a máme ich správne používať. Lenže na druhej strane sa musíme vyhýbať prehnanému používaniu racionálnych argumentov v našej kresťanskej apolo- getike. Mám dojem, že tak svet, ako aj človek nám predstavujú aspekty racionálne, neracionálne a nad- racionálne. Viera patrí do tretej skupiny. Nie je proti rozumu, ale je nad rozum. Ale až po určitú hranicu vieru musí sprevádzať rozum. V tomto zmysle veda slúži viere ako pomôcka. A to aj taká « anomálna veda », akou je astronómia. MESSORI: V akom zmysle je astronómia « ano- málnou » vedou? COYNE: V tom zmysle, že astronómia je vedecká disciplína, ktorú nemožno nazvať experimentálnou vedou. Astronómia sa nemôže dotknúť nebeských telies, nemôže nimi experimentovať, nemôže nimi manipulovať. Astronómia je tak trochu otázkou viery: zakladá sa na dôvere, že veci, ktoré vidíme teleskopmi, sú skutočné, a že aj vo vzdialenosti tisícov svetelných rokov platia tie isté zákony, ktoré riadia náš život. Astronómia je vedou anomálnou aj preto, lebo hvezdár nevidí skutočnosť « ako je », ale « ako bola ». Pre vzdialenosť a pre rýchlosť svetla, ktorá je priam závratná, ale predsa len ohraničená, my nevidíme Slnko také aké je, ale ako bolo pred ôsmimi minútami. Najbližšiu galaxiu vidíme ako bola pred 15 BOH STVORIL HVIEZDY LEN AKO KRÁSNE JAVISKO PRE ĽUDÍ? [pageend15]miliónom rokov a najvzdialenejšie galaxie vidíme ako boli pred troma alebo štyrmi miliardami rokov. MESSORI: Teda v astronómii máme o jeden paradox viac, o jedno « tajomstvo » navyše. COYNE: Je to pravda: pozerajúc na oblohu, vidíme veci tak, ako boli pred veľmi dávnymi vekmi. MESSORI: Počul som, že Vatikán inštaluje nový teleskop v Spojených štátoch amerických. Za akým cieľom? COYNE: Nové teleskopy VATT (Vatican Ad- vanced Technology Telescope) nám umožnia vidieť ešte do väčších diaľok. Pretože čím ďalej vidíme do vesmíru, tým viac sa môžeme priblížiť ku počiatočnej chvíli, ku tzv. big-bangu, k veľkému výbuchu, ktorým sa všetko začalo. Moji kolegovia súhlasia s hypotézou, že tento výbuch nastal pred 15-20 miliardami rokov. Dnes našimi výskumami pomocou teleskopov môžeme ísť dozadu 4 miliardy rokov. Teda sme ešte veľmi ďaleko od big-bangu. Myslím, že s teleskopmi umiestnenými na družiciach obiehajúcich okolo Zeme, teda bez prekážky atmosféry, sa dostaneme bližšie. MESSORI: Padre Coyne, keď už hovoríme o iných planétach, myslíte, že sú obývané bytosťami podobnými nám? COYNE: Keď zoberieme do úvahy štatistické údaje, je isté, že podmienky vhodné pre život sú aj na iných planétach, a nielen na našej Zemi. Hviezd, ako je Slnko, sú stovky miliárd, či už vo vnútri a či mimo našej galaxie. Je tiež isté, že veľká časť týchto planét má ten istý slnečný systém, ako je náš. Aj keď mnohé z týchto možností vylúčime, predsa však prídeme k uzáveru, že mnohé nebeské telesá poskytujú tie isté podmienky pre život, ako ich poskytuje naša Zem. Lenže pozor, ja hovorím o podmienkach. Netvrdím, že sa za týchto vhodných podmienok život na planétach skutočne rozvinul. Iba toto môže povedať vedec. MESSORI: A človek, alebo lepšie rehoľník Coyne, čo si o tom myslí? COYNE: Osobne si myslím toto: naša Zem je v porovnaní s vesmírom ako malý prášok na obrovskom morskom pobreží. Pýtam sa, či Boh stvoril nespočetné hviezdy a planéty len ako prekrásne javisko pre nás pozemšťanov? Ale máme my právo klásť si tieto otázky? My nie sme Boh a nemôžeme poznať Božie úmysly. Mnohé skutočnosti a zákony vo vesmíre sa nám však javia akoby rozhodené obrovskou rozšaf- nosťou a mnohé veci vychádzajú navnivoč. Zoberme si napríklad ľudské spermy: z miliard vylúčených spermov iba jedno dosahuje oplodnenie. Nie je to obrovské rozhadzovanie elementov? To isté nachádzame aj vo vesmíre. Ako súkromná osoba sa opovažujem tvrdiť, že jestvuje život aj na iných planétach. Ale nemám o tom nijakú istotu. Pre mňa ako veriaceho človeka život nevzniká náhodou, z náhodnej fyzicko-chemickej kombinácie: život a evolúcia sa rodia z božského « fiat » — staň sa a sledujú program určený Stvoriteľom. MESSORI: Z vedeckých prieskumov sa dozvedáme, že 80 percent astronómov sa vyhlasuje za veriacich v Boha. Toto percento je omnoho vyššie ako napríklad medzi psychológmi a sociológmi. Čo na to poviete, Otec Coyne? COYNE: Aj ja môžem potvrdiť, čo ste práve povedali. Veľká väčšina kolegov, s ktorými sa stretám, verí v Boha. Lenže pozor, treba sa chrániť lacného « konkordizmu » medzi vedou a náboženstvom. My vedci astronómovia sa pohybujeme vždy medzi časom a priestorom, vždy medzi týmito dvoma súradnicami. Boh je však nad nimi. Ja pevne verím v Boha Stvoriteľa, ale keď sa ma niekto opýta, čo znamená « stvoriť », veru mu neviem presne odpovedať na jeho otázku. MESSORI: Ako máme teda čítať Knihu Ge- nezis, kde sú vyrozprávané počiatky vesmíru? COYNE: Musíme sa vyhýbať tomu, čo, žiaľ, robia mnohé sekty v Spojených štátoch amerických, ktoré pokladajú Bibliu za vedecký text. Biblia je náboženská kniha. Je to úvaha jednej civilizácie, ktorá prišla k určitému bodu vývoja. Biblia chce šíriť predovšetkým toto posolstvo: Existuje Boh, je to Boh, ktorý dobrovoľne stvoril každú vec, je to Boh, ktorý miluje svoje stvorenia. MESSORI: Biblia sa začína Knihou Genezis a končí Apokalypsou. Ako bol raz začiatok (a teória big-bangu to potvrdzuje), bude tak raz aj koniec? COYNE: Toto je otázka vedecká, a nie teologická. Koniec vesmíru je problém, ktorý sa dá rozlúštiť, keď berieme do úvahy premenlivosť hmoty a času. Problém je však v určitých svojich častiach veľmi komplikovaný. Začnem tým, že vás upozorním na jeden z najsenzačnejších objavov posledných čias: my pozorujeme vari len desať percent masy hmoty vesmíru. Zdá sa, že matéria je na deväťdesiat percent neviditeľná, lebo nevyžaruje ani svetlo, ani iné žiarenie. Je to hmota « mŕtva ». MESSORI: Ako ste zistili jej prítomnosť? COYNE: Meraním gravitačného poľa. Aj keď necháme bokom určité nepredvídané zmeny, určiť, 16 [pageend16]či a kedy bude mať vesmír koniec, na to musíme najprv vedieť, či sa rozšíri až do nekonečna, alebo či príde na určitý bod, keď sa začne sťahovať, čiže sledovať opačný smer cesty, ktorú začal big- bangom. MESSORI: Otec Coyne, my sa tu na Zemi pohybujeme medzi tieňami a hádankami. Uvidíme jasne všetky tieto veci, keď prídeme na druhý svet, po našej smrti? COYNE: Občas si kladiem túto otázku aj ja sám a pýtam sa: « Potom » sa dozviem, aký bol začiatok galaxií? Toto je totiž štúdium, ktoré ma tak veľmi zaujíma, veď je to vlastne aj študijná špecialita Vatikánskej hvezdárne. Potom však rozmýšľam, že vstúpiť do druhého sveta neznamená odhaliť tajomstvá vesmíru, ale znamená vstúpiť do samotného TAJOMSTVA vesmíru a všetkého, do Pána Boha. Azda nenájdem odpovede na otázky, ktoré si kladiem dňom nocou. Nenájdem ich, pretože ma už nebude zaujímať klásť si otázky. Skorej ako snažiť sa pochopiť tajomstvo, budem ho žiť. Budem v ňom. A budem nesmierne šťastný. MESSORI: A nakoniec Vám chcem položiť ešte jednu otázku: Nepýtali ste sa občas, čo má do činenia s týmto všetkým Ježiš Kristus? Chápem, že Boh Stvoriteľ je danosť, ktorá sa veľmi viaže s astronómiou, lebo nijaká iná veda sa tak zblízka nedotýka pojmov ako sú večnosť a nekonečnosť. Ale Ježiš Kristus? COYNE: Ježiš Kristus je vrchol všetkého, je os, okolo ktorej sa všetko točí. On je v strede hádanky tohto obrovského vesmíru. On je tam vložený ako srdce a zároveň je na samom okraji. On je Alfa a Omega. Tak ako to recitujeme vo vyznaní viery: « Skrze neho bolo všetko stvorené. » V najnovšom čísle mesačníka « Rabotnica », vychádzajúceho v Moskve, píšu, že v Sovietskom zväze sa uskutočňuje ročne vyše 5,5 miliónov prerušení tehotenstva, z toho tretina nelegálne. Roku 1985 bolo zaregistrovaných 5,3 milióna pôrodov na 280 miliónov obyvateľov. A tak počet prerušených tehotenstiev prevyšuje počet pôrodov. Vo svojej kázni na Deň dušičiek roku 1986 kardinál Jozef Hoffner, ktorý zomrel v polovici októbra t.r., povedal, že «smrť v NSR robí väčšie kroky než život.» Roku 1985 bolo zaregistrovaných 704 296 úmrtí, a len 586155 pôrodov Vo Francúzsku vyšla kniha s titulom « Prerušenie tehotenstva: 1 000 lekárov svedčí» (vydavateľstvo Fleurus). Kniha obsahuje odpovede lekárov na anketu o právnych predpisoch, upravujúcich prax tzv. I.V.G. (dobrovoľného prerušenia tehotenstva). Z 18 tisíc lekárov, ktorým zaslali dotazník, odpovedalo 4 500. Francúzska tlač z 19. októbra 1986 charakterizovala vydané svedectvá tisícov lekárov ako «výkrik srdca». Lekári priznávajú, že I.V.G. je najťažší problém v ich zamestnaní, pretože táto prax je v rozpore s prísahou, ktorú zložili, že budú brániť život, najmä život najslabších, ktorí sa sami nevládzu brániť. Newyorská súkromná základina Alan-Guttman uverejnila 8. októbra 1986 správu, podľa ktorej sa na celom svete zabíja ročne v lone matky 40-60 miliónov detí. 24 percent obyvateľov sveta žije v krajinách, kde prerušenie tehotenstva je zakázané zákonom, to znamená, že 76 percent obyvateľstva žije v krajinách, kde je potrat uzákonený. Zo správ štatistických úradov za rok 1986. Slovenský štatistický úrad: Roku 1986 sa na Slovensku narodilo 87 tisíc detí, zomrelo 53 tisíc osôb. Uzavretých bolo 38 tisíc sobášov. Počet obyvateľov SSR ku koncu r. 1986 dosiahol číslo 5 210 000. Podľa ďalších štatistík sa v Česko-Slovensku uskutočnilo roku 1986 spolu 130.000 umelých potratov. V prepočte na množstvo obyvateľov — Francúzsko približne 55 miliónov a Č-SSR 15 miliónov — je počet zabitých nenarodených detí v Č-SSR 2,3 krát väčší. 17 KEĎ BUDEM PROMOVANÝ-.■ ...ZA INŽINIERA GENETIKY, URORÍm SVET NA SVOJ OBRAZ A PODOBU SMRŤ ROBÍ VÄČŠIE KROKY NEŽ ŽIVOT? Z italianskeho originálu preložil A. Jakubík [pageend17]Zo Slovenska Všeličo sa prihodilo na Slovensku za dlhé roky uplatňovania diskriminujúceho zákona o prihlasovaní detí na vyučovanie náboženstva. Pre povzbudenie uvádzame niekoľko stručných rozhovorov z tohoročného zápisu, lepšie povedané zápasu rodičov o identitu svojich detí. Rakúska katolícka tlačová agenda KATHPRESS oznámila 20. októbra 1987, že kňaz Štefan Polák, správca rímskokatolíckej fary v Borovciach pri Piešťanoch a tiež aj filiálky Trebatíc bol zavraždený. Stredu večer 7. októbra navštívil svojho priateľa kňaza na susednej fare. Tento ho na svojom aute priviezol do Boroviec po jedenástej hodine v noci. Vyzul si topánky, vyzliekol sveter, dal si hodinky z rúk dolu. Pravdepodobné počul podozrivý šramot. Vybehol von. Zlodeji ho napadli a zápasili s ním. Kňaza Štefana Poláka udreli po temene hlavy a potom ho dokopali. Vrahovia ho dovliekli dovnútra, uviazali o radiátor a ešte dopichali nožom. Potom mu lepiacou páskou na koberce zalepili ústa, nos a uši. Štvrtok 8. októbra bola rekolekcia v Piešťanoch, na ktorej sa kňaz Polák mal zúčastniť. Jeho priateľ kňaz prišiel pre neho. Keď neotváral dvere, myslel si, že už odišiel. Keďže sa nenachádzal na rekolekcii, išli ho hľadať a našli ho mŕtveho, zavraždeného ukrutným spôsobom. Polícia začala vyšetrovať a mala aj psov. Zistili, že vrahovia sa dostali dovnútra cez strechu fary. Podľa stôp sa myslí, že to boli traja zločinci. Kňaz Štefan Polák bol veľmi horlivý a obľúbený medzi ľuďmi. Pohreb bol v utorok 13. októbra. Pohrebu sa zúčastnilo veľké množstvo ľudí. Odpočinutie večné daj, Pane, jeho duši, nech odpočíva vo svätom pokoji. 18 "NESTARAJTE SA, ČO BUDETE HOVORIŤ" VLÁDNUCA TRIEDA Pedagóg preberá s nechuťou od otca prihlášku na vyučovanie náboženstva. «Ak prihlásite svojho syna na náboženstvo, bude mu to škodiť. Zapamätajte si, že sa nikam nedostane, bude z neho len obyčajný robotník. » Otec odpovedá: « Teda v socialistickom štáte, podľa vás, byť robotníkom je hanbou. Je to tá najposlednejšia vec. Kedysi komunisti tvrdili, že ich systém je vládou robotníkov a roľníkov. Dnes to už nie je pravda? » DISKRIMINÁCIA DETÍ « Milé deti — povedala súdružka učiteľka v septembri — koho si zvolíme za predsedu triedy?» « Jurka! » — volali všetky deti. A naozaj, Jurko bol najlepší žiačik-druháčik. V októbri, keď sa začalo vyučovanie náboženstva, súdružka učiteľka si zavolala Jurka a povedala mu: «Jurko, nemôžeš byť predsedom triedy, lebo chodíš na náboženstvo. Ale vieš čo, urobíme ťa pokladníkom triedy, lebo katolíci nekradnú. » NADANÝ ŽIAK « Mamička, váš chlapec je veľmi nadaný, mohol by ísť na vysokú školu. Nekazte mu to, vezmite tú prihlášku na vyučovanie náboženstva späť », radí učiteľka matke. Matka celkom pokojne odpovedá: « Máte pravdu, pani učiteľka, veď on chce aj skutočne ísť na vysokú školu...» « No vidite! » « ... ale na teologickú » — doložila matka. SLABŠÍ ŽIAK Ak je žiak nadaný, učitelia hovoria, bude mu to škodiť pri ďalšom postupe. Ak je žiak slabý, učiteľ hovorí: «Váš syn, nechcem povedať, že je hlúpy, ale sa slabo učí. Ak ho prihlásite na vyučovanie náboženstva, nebude stačiť na ostatné predmety. Neškoďte teda svojmu synovi! » Otec spokojne odpovedá: ZAVRAŽDILI KŇAZA Skupina rehoľných sestričiek dostala vycestovacie dovolenie na «výlet » do Talianska. V Ríme bola beatifikácia ich spolusestry, a tak sa vybrali na túto slávnosť. Šesť sestier boli Slovenky a štyri Češky. Cestovali menším spoločným autobusom. Na colnici v Petržalke im rozkázali zísť z autobusu a predstaviť sa na prehliadku. Keď už boli na úrade, najprv im dôkladne poprezerali všetky kufre. Potom sa jeden colník obráti na jednu sestru (bola to Češka) a hovorí jej, že musí urobiť dôkladnú prehliadku, aby sa teda vyzliekla. Tá celá zhrozená hovorí: « No ale v akom socialistickom poriadku sme to, že sa ja musím na colnici vyzliekať? » « My máme na to zákon...! » « Tak mi teda povedzte číslo toho zákona; ja som o takom zákone nikdy nepočula. » « No len nerobte drahoty, poslúchnite zákon! » — hovorí colník. « Viete čo, pán colník, keď sme odchádzali z Prahy, tak nám na redakcii 'Katolíckych novín’ povedali, aby sme po návrate napísali pekný článok o slávnostiach. Na moju pravdu, len čo sa vrátim domov, hneď napíšem, ako ste nás na colnici přinucovali sa vyzliecť. Nech vedia naši občania, čo vystrájate s rehoľnými osobami! » To stačilo. Od prísnej osobnej prehliady sa upustilo. Výborne sestrička, boli ste s melá a takí máme byť všetci! REHOĽNÍČKY NA COLNICI « To veru neurobím, súdruh učiteľ. Keď je už hlúpy, ako hovoríte z vašich predmetov, nech je múdry aspoň z náboženstva. » [pageend18]Doterajší predseda Sdruženia slovenských katolíkov, Otec biskup Jozef V. Adamec, sa zriekol predsedníctva tejto organizácie s platnosťou od 1. augusta 1987. Otec biskup Adamec oznámil ešte v máji predsedníctvu SSK svoj úmysel rezignovať, keď bol povýšený na biskupa diecézy Altoo- na-Johnstown v strednej Penn- sylvánii. Otec Eduard M. Mataš bol na poslednej konvencii SSK zvolený za prvého podpredsedu organizácie a tak po rezignácii Otca biskupa Adamca sa stal jeho nástupcom v predsedníctve SSK. Otec Mataš je farárom slovenskej osady Svätej rodiny v Linden, N.J. a je známy ako horlivý národovec Slovák. Zúčastňuje sa veľmi činne na slovenskom živote v Spojených štátoch amerických. Má stále styky so Slovenským ústavom svätého Cyrila a Metoda v Ríme, kde sa po dve letá zúčastnil na kurze o Slovensku, ktoré Ústav usporiadal pre slovenských kňazov z USA. Novému predsedovi SSK prajeme veľa Božieho požehnania v jeho práci a srdečne mu gratulujeme. dovala recepcia, na ktorej sa zúčastnili mnohí veriaci, aby vyjadrili svoje blahoželania monsignorovi Viaterovi. Jubilant sa narodil 23. septembra 1930 v East Chicago. Študoval v Ríme a za kňaza bol vysvätený v diecéze Gary. Jeho strýkom bol nebohý Mons. M. Mlynarovič, popredný slovenský národovec a čestný duchovný Slovenského Katolíckeho Sokola. Mons. Viater už viacero rokov pracuje v diecéze Gary. Bol duchovným slovenskej osady Najsvätejšej Trojice a neskôr bol vymenovaný za rektora katedrály Anjelov. V roku 1983 bol vymenovaný za monsignora. Už veľa rokov je Mons. Viater aktívnym členom Sdruženia slovenských katolíkov a niekoľko rokov pracuje ako redaktor ročníka « Duchovný pastier ». Jubilantovi Mons. Viaterovi srdečne blahoželáme a prajeme mu veľa Božieho požehnania v jeho kňazskej práci. svätený za kňaza v Lime. Nasledujúceho roku prišiel na Slovensko, aby odslúžil primičnú svätú omšu v rodnom Rajci. Po návrate do Peru pracoval takmer nepretržite v hlavnom saleziánskom ústave v meste Lima. V spomínanom článku v BOLETIN SA- LESIANO sa píše, že « Otec Jo- sé bol vynikajúcim profesorom fyziky, chémie, matematiky a náboženstva. Veľký zástup bývalých chovancov si naňho vďačne spomína, ako na výborného vychovávateľa, ktorý svojím slovom a najmä prekrásnym príkladom vedel formovať z mladých chlapcov dobrých kresťanov a počestných občanov. » Otec Jantoška sa vždy zaujímal o slovenský život vo vlasti i v zahraničí. Pri tejto príležitosti mu srdečne blahoželáme a prajeme mu, aby sa v dobrom zdraví dožil svojej požehnanej osemdesiatky na budúci rok. Skoro deväťmesačná námaha hŕstky obetavých pracovníkov a neúnavné pozbudzovanie a otcovský dozor Otca Emila CER- NAJA SVD priniesli zaslúžené ovocie, keď stavba nového SLOVENSKÉHO KATOLÍCKEHO STREDISKA pri slovenskom kostole v Sydney-Lidcombe bola posvätená a otvorená. Vyše 300 nadšených krajanov sa nevedelo 21. septembra 1987 dočkať slávnostného otvorenia stavby. Po svätej omši Otec Emil prestrihol pásku spolu s Petrom Holdošom a potom krátkou modlitbou v hale za úplného ticha požehnal a otvoril stredisko. Prítomní sa nevedeli vynadívať na ten « malý zázrak », ktorý s Božou pomocou uskutočnili za 19 Slovenská rodina v šírom svete OTEC EDUARD MATAŠ PREDSEDA SSK MONS. JOZEF VIATER OSLÁVIL STRIEBORNÉ JUBILEUM KŇAZSTVA Mons. Jozef J. Viater, duchovný osady svätej Moniky a svätého Lukáša v Gary, Indiana, USA, oslávil v nedeľu 7. júna strieborné jubileum svojej kňazskej vysviacky. Slávnostná svätá omša, ktorú slúžil jubilant, sa začala vzdávaním vďaky za veľkú milosť služobného kňazstva a 25 rokov kňazskej služby. Po slávnostných bohoslužbách nasle- OTEC JANTOŠKA OSLÁVIL ZLATÉ JUBILEUM KŇAZSTVA Z časopisu peruánskej saleziánskej inšpektorie BOLETIN SALESIANO sa dozvedáme, že slovenský saleziánsky misionár Otec Jozef Jantoška oslávil 15. augusta svoje zlaté kňazské jubileum (50 rokov kňazstva) a 60 rokov svojho pobytu v Peru. Otec Jantoška sa narodil 28. marca 1908 v Rajci. Po skončení meštianky odišiel do Šaštína a roku 1927 prišiel do Peru. Tu si urobil noviciát a roku 1928 sa zasvätil Don Boscovi a mládeži a zložil prvé rehoľné sľuby. Potom pracoval v saleziánskych ústavoch ako pedagogický asistent. 15. augusta 1937 bol vy- Krajan CYRILOMETODSKÝ KRÍŽ PRITIAHOL STOVKY KRAJANOV [pageend19]nepredstaviteľne ťažkých obetí nadšení pracovníci. Ešte treba dokončiť viaceré drobné práce, ale hlavné stavebné roboty boli skončené s polovičným rozpočtom na celú stavbu, takže slovenská farnosť nemá žiadnu pôžičku, keď stavba bola otvorená. Svätá omša začala o 15. hodine popoludní. Spolu s Otcom Emilom koncelebrovalo 13 kňazov. V preplnenom kostolíku sa tlačili nadšení a dojatí krajania. Prvé čítanie prečítal Peter Hol- doš a druhé Janko Gazdarica, ktorí majú veľké zásluhy na stavbe. Po svätej omši niektorí prítomní kňazi predniesli pozdravné posolstvá v kostole. Organ bol sprevádzaný hrou na trubke, čo tiež dodalo zvláštnosti a vážnosti celému obradu. Potom sa všetci zhromaždili pred hlavným vchodom novej budovy a nasledovalo prestrihnutie pásky a potom program v sále. Po krátkych prejavoch bolo spoločné občerstvenie a posedenie pri výbornej večeri, ktorú sme si vlastne pripravili sami. Stavba takto prešla úspešne svoju zaťažkávajúcu skúšku. Prítomní s pohnutím vypočuli slová Otca Emila o nekonečnej Božej milosti a ochrane nášho národa. Vďaka Bohu za pomoc, ktorej sa nám od neho dostalo, že sme mohli dokončiť toto dielo pre dobro slovenských rodákov. Stavba je nielen dielom po stránke stavebnej — povedal tajomník komunity svätého Cyrila a Metoda ing. Čerňanec, — ale je hlavne « oltárom práce », na ktorom sa denne obetovali srdcia mnohých. Týmto však « konse- krácia za kostolom » nekončí! Pevne dúfame, že budeme v nej pokračovať a že sa v nej stretneme aj s naším Otcom kardinálom J. Tomkom a Otcom biskupom D. Hrušovským. Vtedy bude to slávnostné TE DEUM na tomto kúsku slovenskej pôdy v Sydney! Už teraz môžeme hrdo hlásiť našim vysokým cirkevným hodnostárom, že sme prikladali tehličku za tehličkou na stavbe chrámov Ducha Svätého v našich srdciach tak, ako nám to uložili vo svojich pozdravoch pri otvorení kostola. Cyrilometodský kríž na trojvrší sa hrdo vypína do výšky na priečelí čelnej steny v sále budovy. Kríž je naozaj živým stromom v púšti veľkomesta a mori cudzoty, je oázou tichého domova a živnou pôdou na rozjímanie a stretnutie sa s Bohom. Tu, na pôde piateho kontinentu sa stalo čosi, čo sami budovatelia tohoto krásneho diela ešte dostatočne nechápu! Stoja omráčení a přikovaní k zemi «fackou Nekonečnej Lásky», ktorej povedali svoje bezpodmienečné a jednoduché « áno! » Takto sa počtom síce malá, ale činnosťou a láskou k Bohu « veľká » slovenská farnosť v Sydney dostala pričinením niekoľkých « detí Múdrosti » do ne- doziernych výšav. Jedine v cy- rilometodskom kríži, postavenom pevne na troch vrchoch našej národnej identity, máme zá- Pohľad na slávnostnú večeru v novej sále pri kostole svätého Cyrila a Metoda v Sydney. ruku, že sa nestratíme v cudzine. Svetlo kresťanstva, ktoré nás tak smelo uviedlo na pódium dejín kultúrnych národov jasnými slovami Jánovho evanjelia, svieti tu čistým svetlom v našom novom katolíckom stredisku. Úloha však nekončí, iba začína. Treba nám denne pokračovať v budovaní toho nikdy nekončiaceho diela, stavby chrámov Ducha Svätého v našich srdciach. S takýmito pocitmi sa dívame dopredu pri posviacke nášho SLOVENSKÉHO STREDISKA. 20 —jč— DUCHOVNÉ CVIČENIA V BEX Už po sedem rokov sa konajú duchovné cvičenia v Bex pre našich krajanov. Aj tohto roku ich viedol v dňoch 16.-18. októbra Otec biskup Diminik Hrušovský. Prvý večer v piatok bolo na jeho prednáške prítomných už [pageend20]26 osôb. Vidieť, že z roka na rok sa počet účastníkov zväčšuje. Sme istí, že ich vábi sem nielen krásne prostredie a biele končiare alpských štítov, ale aj duchovný zážitok umocnený spoločenským pookriatím. Keďže sme stále v Mariánskom roku, Otec biskup usmernil všetky svoje pohovory na mariánsku tému. Predstavil nám postavu Panny Márie, jej zástoj v dejinách spásy, jej vieru, jej čnosti a jej úlohu v dejinách Cirkvi a nášho národa. Skrátka bola to taká menšia mariológia. Myslím, že všetci prítomní veľa vyťažili z prednášok pre svoj duchovný život. Aj počet účastníkov stále stúpal. V sobotu nás bolo 40 a v nedeľu počet vystúpil na 80 osôb. V nedeľu sme zakončili duchovné cvičenia svätou omšou. Lepšie povedané primíčnou svätou omšou Otca Jána Košiara, ktorého vysvätil za kňaza Svätý Otec Ján Pavol II. 21. júna. S radosťou sme počúvali írečitý hlas nášho novokňaza a v modlitbách sme vyprosovali pre neho a pre ostatných slovenských no- vokňazov milosti pre ich kňazský apoštolát. Veľkú zásluhu aj na tohoročných duchovných cvičeniach má náš misionár Otec M. Mazák. On sa postaral nielen o príjemný pobyt, ale mám pripomenul aj duchovnú povinnosť svätej spovede. Ďakujeme v prvom rade Otcovi biskupovi za jeho kázne, ktorými nás duchovne veľmi obohatil a všetkým tým, čo sa hocijakým spôsobom pričinili, aby sa toto duchovné stretnutie tak pekne vydarilo. Všetci odchádzali veľmi spokojní s predsavzatím, že aj na rok prídu znova. Dovidenia na budúci rok! SLOVENSKÁ SVADBA V ZURICHU Dve mladé slovenské srdcia sa v láske pred Bohom a pred Cirkvou vo viere spojili, aby v sviatostnom manželstve mohli dôstojne niesť a odovzdať fakľu života ďalšej slovenskej generácii, ktorú sa vzájomne rozhodli obetami svojich životov svědomitě vychovať. Zuzka Hrnková a Gabriel Arnold, obaja narodení v hlavnom meste Slovenska v Bratislave, sa spoznali na pôde Slovenskej Misie v Zurichu, kde aj spečatili pred oltárom svoju lásku. Farský kostol « Bruder Klaus » v Zu- richu hádam ešte nebol taký plný Slovákov ako 26. sept. 87 pri svadbe našich mladých. To zároveň poukazuje i nato, ako široko známe sú ich rodiny tak medzi Slovákmi, ako i medzi švajčiarskymi a inými priateľmi. Všetci s radosťou prišli, aby boli svedkami ich význačného životného kroku. Všetko dýchalo sviatočnosťou, krásnymi kvetami..., aj počasie prišlo blahoželať ľu- čami slnka. V celej atmosfére bolo cítiť posvätnosť chvíle a obradu. To nijaký civilný sobáš nedokáže vytvoriť. Pozoruhodné boli komentáre práve cudzincov. Istá Švajčiarka nekatolíčka poznamenala: « Tomu sa povie sobáš, tak by som sa aj ja bola s radosťou vydávala. » Iný poznamenal: «Bolo to ozaj hlboko dojímavé. Všetkých sa nás dotklo čosi posvätné, čo dnes tak chýba v živote našej spoločnosti. » Gratuláciám nebolo konca kraja. Bohaté a vynikajúco pripravené pohostenie po sobáši vo farskej sále iba doplnilo sviatočnosť tejto chvíle. Postretali sa starí známi pri bohatom stole dobrôt a spomínali na časy sobášov ich mladosti. Deťom, ktorých bol hodný kŕdeľ, svietili oči radosťou nad toľkou sviatočnosťou a bohatým výberom zvodných zákuskov, vyzdobených mís a niekoľkoposchodo- vou bielučkou svadobnou tortou uprostred, čo pripravili novomanželom veriaci Slovenskej Misie v Zurichu. Prišli dary so všetkých strán, telegramy..., a aj z Ríma ich Svätý Otec obdaril svojím zvláštnym požehnaním na krásnom pergamene, ktorý doručil Otec A. Pauliny. Bolo to radosti na všetky 21 Cibulka L. [pageend21]strany. Otcovi misionárovi Antonovi Baníkovi, ako to vyznelo z jeho homílie, najväčšiu radosť spôsobil fakt, že v mladožení- choch videl akoby stelesnené ovocie svojej 16-ročnej apoštolskej práce na pôde Slovenskej Misie v Zurichu. Ich vernosť mu potvrdzovala, že jeho práca nebola daromná. Srdečne blahoželáme šťastným mladoženíchom a tiež aj milým rodičom, najmä pánu Kamilovi a Marienke Hrnekovým, že tak príkladne vystrojli svoju « Zuzku » do života. 13. novembra 1987 zomrel na Slovensku Otec biskup Július Gábriš, apoštolský administrátor trnavskej arcidiecézy. Otec biskup bol už dlhý čas veľmi chorý, ale aj tak správa o jeho smrti zarmútila každého. Vatikánsky denník ĽOSSERVATORE ROMANO priniesol vo svojom nedeľnom vydaní (15. novembra) obšírny nekrológ o zomrelom biskupovi. Nekrológ sa končí týmito slovami: « Mons. Gábriš sa ukázal ako horlivý Pastier a verný Kňaz Cirkvi a voči Apoštolskej Stolici. Jeho odchodom do večnosti sa ešte viac rozširuje bolestné uprázdnenie biskupských stolcov v Československu. » Sám Svätý Otec poslal sústras- ný telegram kňazom a veriacim trnavskej arcidiecézy. Na pohrab, ktorý sa konal vo stredu 18. novembra 1987 vyslal zvláštnu delegáciu, ktorá sa skladala zo sekretára Rady pre verejné záležitosti Mons. Silvestriniho, pro- nuncia Colasuonniho a Otca Jána Bukovského. Povolenie ísť na pohrab dostali od čsl. úradov aj Monsignoři Jozef Zlatňanský a Štefan Vrablec. K udalosti sa ešte vrátime v budúcom čísle. SALEZIÁNSKY MISIONÁR OTEC FIGURA PÍŠE Z JAPONSKA Je to už dávno, čo som sa bol posledný raz ozval v našom peknom časopise Slovenské hlasy z Ríma. Teda pár spomienok z mojej misionárskej práce v meste Kitsuki. Naša misia má len 50 veriacich roztratených v okruhu 40 km. Kitsuki (35.000 obyvateľov) je známe starobylé samuraj ské mesto s pekným kaštieľom a s mnohými budhistickými pagodami a šintoistickými chrámami. Misia sa nachádza vedľa štyroch veľkých pagod. Stará budova, ktorú sme kúpili pred 35 rokmi, voľakedy prináležala samuraj skej rodine « buke-jašiki ». Keďže bola už veľmi stará, pred piatimi rokmi sme ju zbúrali a postavili sme nový kostol a faru. Napodobnili sme starodávny budhistický štýl, obnovili sme aj starobylú bránu a múry okolo misie, a tak sa kostol a fara stali okrasou mesta a priťahujú veľa turistov, ktorí početne navštevujú toto starobylé mesto. Misionár má príležitosť povedať návštevníkom dobré slovo o katolíckej viere. Tým viac, že moje šediny 81-ročného misionára vzbudzujú akúsi posvätnú úctu, zvlášť keď im poviem, že som v Japonsku už 50 rokov a pochádzam z Cesko-Slovenska. No hneď pridám, že som zo Slovenska. To je pre nich novota, lebo aj tu sú naučení len na slovo Ceko-čeko. V kostole máme sochu Panny Márie Nepoškvrnenej, ktorá má zaujímavú históriu. Istý dobrý katolík z Bologne dal požehnať päť sôch Panny Márie stigmatizovanému Otcovi Piovi a rozposlal ich do piatich svetadielov. Tá, čo bola určená do Ázie, sa dostala do Japonska, Keďže spomenutý darca dobre poznal nášho inšpektora Otca Tassinariho, socha sa dostala do Tokia do inš- pektoriálneho domu. Keď sme roku 1953 zakúpili pozemok a samurajskú budovu v Kitsuki, Otec inšpektor poslal sochu Panny Márie do novej misie. Sám skusujem, že Panna Mária mocne priťahuje nových katechumenov. Pár dní po Veľkej noci toho roku prišla istá mladá žena, ktorá pred desiatimi rokmi maturovala v misijnom gymnáziu sestričiek v Nagasaki. Tu začala v poslednom ročníku študovať katechizmus. Potom sa vydala a teraz pracuje v neďalekom ústave pre debilné deti. Rozhodla sa pokračovať v štúdiu náuky Katolíckej cirkvi. Dal som jej Bibliu a katechizmus. Po týždni prišla so smutnou správou: otec vidiac v jej rukách Sväté písmo, vytrhol jej ho z rúk a hodil do ohňa. Pohrozil jej a prísne jej zakázal chodiť do katolíckeho kostola. Vraj jeho predkovia a celá rodina patrili do budhistickej sekty Šinšu. Za istý čas sa na misii neukázala. Bolo mi jej ľúto a každý večer som sa pomodlil tri Zdravasy pred spomínanou sochou Panny Márie. Po mesiaci pani prišla na misiu a povedala mi, že jej otec by chcel, aby našla niekoho, kto by mohol učiť po anglicky jej dve deti: 11-ročného chlapca a 9-ročné dievča. Vraj časy sa zmenili a potomci už nebudú pokračovať v sedliackej robote, treba aby sa už od malička učili angličtinu. V japonských školách sa už v ľudovej učia písať našu abecedu a prípadne navštevujú aj anglické kurzy pre deti, zvlášť v mestách. Dobrá pani ma poprosila, či by som ja nemohol vyučovať deti. Takto pod zámienkou angličtiny raz do týždňa by zaviezla deti na misiu a kým ich misionár učí, ona by pokračovala v katechizme. Raz bol dedko zvedavý, ako sa deti učia, a sám ich priviezol na aute. Z reči do reči sme sa stali priatelia. Ba v deň narodenín chlapca pozval mňa a sestričku katechétku na obed. Bola to veľká hostina, z ktorej som si odniesol aj pekný dar: 2 litre mlieka a dva kusy 22 našimisionári Účastník ZOMREL OTEC BISKUP JÚLIUS GÁBRIŠ [pageend22]masla. Pán Kamei, tak sa volá dedko, chová 20 dojných kráv a predáva vo veľkom mlieko. Odvtedy už viackrát doviezol vnúčatá a spolu debatujeme o predošlej vojne, keď on bojoval v Mandžursku a v Cíne. Sám sa priznal, že to bola hlúpa vojna a dobre že Japonci prehrali vojnu a prišli Američania miesto Sovietov. A ešte jedno! Toť sa ma pýtal, či by som neprišiel požehnať nové tenisové ihrisko, ktoré pripravuje pre deti v dedine. Veľmi vďačne, odpovedal som mu. Vraj ich bonzo pri takej príležitosti recituje akúsi sutru, a nikto tomu nerozumie. Pán misionár sa pomodlí v japonskej reči a každý tomu rozumie. Dúfam, že raz budem môcť predsa len pokrstiť matku detí, ktorá si nič iného nežiada ako stať sa katolíčkou! Moja misionárska práca v Kit- suki je urobiť si najprv čím viac priateľov a potom to pomaly ide. Nedávno sa mi naskytla pekná príležitosť. Naproti našej misie je klub starcov a stareniek. Naša katechétka sa ma raz pýtala, či by som nešiel spolu s ňou na výlet so starými. Veľmi ochotne! Tak sme sa pripojili k výprave. Išlo sa autobusom do mesta Ta- keta, kde bol voľakedy hrad katolického zemepána « dajmja ». Bolo to ešte v rokoch 1600, keď tu prekvitalo kresťanstvo. Navštívili sme najprv slávnu pagodu, kde sa každý hlboko poklonil a oboma rukami trikrát zatlieskal, aby vraj upozornil bôžika na svoju prítomnosť. My sme sa v duchu pomodlili Otčenáš a Zdravas a pred všetkými sme sa pekne prežehnali, prosiac Božského Spasiteľa a Pannu Máriu, aby všetci ľudia spoznali pravého Boha a spasili sa. Pri obede v hoteli sa každý predstavil, ako je tu zvykom. Ja som vedel, že títo starí ľudia si myslia, že sestrička katechétka je moja manželka. Vysvetlil som im, že ja nemám ženu, som slobodný a to isté povedala aj sestrička. Na spiatočnej ceste v autobuse každý si zaspieval svoju obľúbenú pieseň. Moja bola « Ja som bača veľmi starý ». Samozrejme som im to preložil do japončiny. Odvtedy, keď sa s nimi v meste stretnem, mnohí ma pozdravujú pekným úsmevom a hlbokou poklonou. Nechceli mi veriť, že som už 50 rokov v Japonsku a mám 81 rokov. Japonci mi dávajú iba 70. Nakoniec chcem tu ešte spomenúť, že pre cukrovku, na radu lekára idem každé ráno na polhodinovú prechádzku a spolu so sestričkou katechétkou ide aj staršia žena. Ideme k istému vŕšku, na ktorom je umiestnená socha bohyne Kasnon-Sama, v Japonsku veľmi uctievanej. Voľakedy za krutého 250-ročného prenasledovania kresťanov, veriaci nemajúc nijakej sochy Panny Márie, uctievali si v bohyni Kan- non-Sama Pannu Máriu. Bohyňa je vyobrazená s dieťaťom na rukách. Kresťania urobili krížik na mieste, kde to nebolo zjavné. Keď sa naša starká hlboko pokloní a trikrát zatlieska rukami, my dvaja sa tiež hlboko pokloníme a odriekame Zdravas Mária. Nedávno mi starká povedala, že videla vo sne nie Kannon- Sama, ale Pannu Máriu a vraj sa jej pekne usmievala. Dobrý znak! Dúfam, že Matka Božia jej vyprosí u svojho Syna dar viery. Jasným znakom je aj to, že skoro každý večer starká príde do našej záhrady, kde je pekná lurd- ská jaskyňa a hlboko sa pokloní Madone. Drahí moji, ako vidíte slovenský misionár seje semeno Božej náuky a dúfa, že semeno raz prinesie ovocie obrátenia na kresťanskú vieru. Som presvedčený, že to bude aspoň v hodine smrti, lebo Božský Spasiteľ zomrel aj za tieto duše, ktoré ho ešte nepoznajú. Končím so srdečným misionárskym pozdravom a prajem všetkým milostiplné Vianoce a požehnaný Nový rok 1988. Toto obsažné dielo je určené predovšetkým pre kňazov, bohoslovcov a pre zaangažovaných laikov. Uznávaný autor morálky vysvetľuje v prvej časti všeobecné poznatky morálnej teológie, jej trvalú podstatu, jej úlohy v súčasnej dobe a v krátkom exkurze predstavuje stručný prehľad dejín morálnej teológie. Na ďalších stránkach opisuje Božie volanie k mravnému životu ako Božiu výzvu k životu s Bohom. Ďalej skúma Božiu výzvu v zákone: v Starom zákone, v Novom zákone, v prirodzenom mravnom zákone a v zákonoch ľudských. Kniha sa končí analýzou Božieho volania vo svedomí každého človeka. Dielo sa vyznačuje presnosťou a hĺbkou. Aj typografické prevedenie knihy (jednotlivé argumenty sú prehľadne očíslované) len umožňuje a uľahčuje štúdium tejto dôležitej teologickej príručky. 23 Jozef Figura Catholic Kyokai Tera-Machi 257-1 873 KITSUKI-SHI (Oita) JAPAN Anselm Gunthor, MORÁLNA TEOLÓGIA, l/a diel: Všeobecná morálna teológia. Preložili A. Devínsky a A. Danišov. Zrevidoval a doplnil J. Zlatňanský. Obálku navrhol A. Pauliny. Vydal Slovenský ústav svätého Cyrila a Metoda v Ríme r. 1987 ako 7. zväzok série LUX ET VITÁ, ktorú rediguje J. Vavrovič. Strán 468. Výrobná cena 6 dolárov USA. [pageend23]Každá komunistická rozprávka začína: Bude raz... V minulom mesiaci komunisti po celom svete, najmä však v Moskve, oslavovali 70. výročie Veľkej októbrovej revolúcie. Michal Gorbačov vo svojom prejave nemal veľkú odvahu robiť bilanciu týchto 70-tich rokov « nového spoločenského poriadku », lebo by bol musel pospomínať všelijaké negatívne stránky a pri oslavách sa to nesluší. Preto aj jeho prejav sa niesol v znamení sľubov a nádejí. Akých nádejí? No vybudovať raj na tejto zemi, aby sme to povedali jednoducho. Toto je vhodná príležitosť, aby sme sa zamysleli nad tým, v čom sa líši nádej evanjelia od nádejí, ktorými sa usilujú získať si sympatie moderného človeka súčasné ideológie a medzi nimi ponajprv komunizmus. Kolínsky arcibiskup kardinál Joseph Hoff- ner, ktorý zomrel v polovici minulého októbra, odpovedal na túto otázku takto: «Človek je bytosť, ktorá vždy v niečo dúfa. Kto už nedúfa, ten prepadol pochybnostiam, ak nie zúfalstvu. Kde nie je nijaká nádej, tam je zármutok. Kresťanská viera nás pobáda rozlišovať medzi klamnou nádejou a nádejou nezničiteľnou, večnou. » Pred nanebovstúpením Ježiša učeníci sa ho pýtali: « Pane, či už teraz obnovíš kráľovstvo Izraela? » (Sk 1,6). Je to otázka, ktorá prechádza storočiami ako pohoršenie. Znova a znova vystupovali falošní proroci a predpovedali pozemský raj. Aj v dnešnej dobe je pokušenie prepadnúť antievanjeliu, to jest utopistickému prísľubu vybudovať raj na tejto zemi, veľmi veľké. Je to aj prísľub ideálnej komunistickej spoločnosti bez chudoby, núdze a utláčania pod vedením robotníckej triedy. V jednom spise, ktorý vydala Freie Deutsche Jugend (FDJ) pre školenie mládeže v Nemeckej demokratickej republike, sa píše: « Konečný cieľ komunizmu nie je rozprávka, ale skutočný, naozajstný rajský život na tejto zemi. » Hospodársko-technický optimizmus a revolučný mesianizmus si tu podávajú ruky. Kresťanská nádej odhaľuje tento mesianizmus ako sekularizovaná pseudoeschatológiu, to jest ako utópiu. Kto sa však chytá utópie, mizerne padá do priepasti. Slovinský spisovateľ Žarko Petan napísal: « Každá komunistická a socialistická rozprávka sa začína týmito slovami: Bude raz... » A ľudia márne čakajú, a aj tam, kde mal komunizmus otvorené pole na uskutočnenie svojich plánov, ľudia sa musia uskromniť iba rozprávkami. Podľa kresťanskej teológie dejinné dianie nie je vzostupným vývojom k dajakému pozemskému raju. Ježiš Kristus pri svojom návrate náhle preruší dejiny sveta, tak ako rieku premôže búrlivý príboj z mora. Medzi nanebovstúpením Pána a jeho návratom na konci sveta nebude teda nijaký raj — navzdory všetkým prorokom z Východu i zo Západu. «Lebo v nádeji sme spasení» (Rim 8, 24). « Aj samo stvorenie bude vyslobodené z otroctva skazy, aby malo účasť na slobode a sláve Božích detí. Veď vieme, že celé stvorenie spoločne vzdychá a zvíja sa v pôrodných bolestiach až doteraz » (Rim 8,21-22). Teda od Ježiša Krista čakáme večnú jar, večnú mladosť, večnú budúcnosť. Naša nádej je nezničiteľná, lebo sa zakladá na tom, že zmŕtvychvstalý Ježiš Kristus premohol smrť. Táto nádej na večný život však neodradzu- je kresťana, aby sa staral o tento svet. « Očakávanie novej zeme nielenže nemá oslabiť, lež skôr podnecovať starosť o zveľadenie tejto zeme, na ktorej rastie telo nového ľudského spoločenstva », hovorí Druhý vatikánsky koncil v konštitúcii Gaudium et spes (39). A končí: «Toto kráľovstvo (večné) je už tajomným spôsobom tuná na zemi, bude však zavŕšené príchodom Pánovým.» Preto má pravdu Solženicyn, keď hovorí: « Komunizmus je odsúdený na to, aby jeho pozemský raj nikdy nezvíťazil nad kresťanským večným rajom.» t ■ ajpy SLOVENSKÉ HLASY Z RÍMA SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunále di Roma n. 17112 del 3 Febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70 %). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podp'oru na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo švajčiarsku a vo Švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseel- sorge, Graben 13-1-49, 1010 Wien. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Šanti Cirillo e Metodio — Roma. Korešpondenciu a príspevky posielajte na adresu: Istituto Slovacco dei Šanti Cirillo e Metodio, via Cassia 1415, 00123 Roma - La Storta, Italia. ROČNÍK XXXVI - 1987 Tlačí Typografia Ugo Detti, Via Girolamo Savonarola, 1 - 00195 Roma. t - ajpy [pageend24]