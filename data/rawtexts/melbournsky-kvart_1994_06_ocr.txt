Kvart červenec 1994 SOKOLSKÝ LIST SOKOL MELBOURNE 497 QUEENSBERRY ST., NTH. MELBOURNE, VICTORIA 3051 Vrchní velitel vylodění v Normandii - generál Dwight D. Eisenhower. Vyznamenán Československým válečným křížem 1939. Po jeho pravici prezident Beneš, po levici ministr zahraničních věcí Jan Masaryk. V první polovině června jsme si připoměli, že uplynulo půl století od vysazení spojeneckých vojsk na březích Normandie, od východu se valili Rusové a to s invazí znamenalo likvidaci nacismu v Evropě. Při této příležitosti s vděčností tiskneme ruku všem bratřím a sestrám, kteří se invaze aktivně zúčastnili a současně těm, kteří se zbraní v ruce bojovali na všech bojištích: partyzánům, členům odbojových organizací, barikádníkům a politickým vězňům nacistických koncentráků. Vzpomínáme na ty, kteří za naši vlast položili během 2. světové války své životy. KVART BOHEMIA TRAVEL Jiří Sedláček a Eva Jančíková Obchod 6 / 176 Comme rcial Road, Prah ran 3181. Nabízíme kvalitní alužby za bezkonkurenční ceny, Tel: 510 2474, 510 8717. Fax: SirW [pageend1]2 Evart PETR Z MLADOŇOVIC ZPRÁVA O MISTRU JANU HUSOVI V KOSTNICI Konec o svátém muži a ctihodném mistru Janu Husovi, horlivému milovníku pravdy Ježíše Krista, a jeho utrpení, jež pokorně vytrpěl. ...A potom z přikázání sedmi biskupů, kteří stáli při jeho zbavování kněžství, oblékal se v mešní roucha, jakoby měl sloužiti mši. Když tedy tak již byl oblečen a od oněch biskupů vyzýván, aby odvolal a odpřísáhl, vstal a vstoupiv na ten stůl, před kterým se oblékal, . žalostivě obrátil se k lidu a s pláčem pravil: "Hle tito biskupové mé vybízejí k tomu, abych odvolal a odpřísáhl; bojím se to učiniti, abych nebyl lhářem před tváří Páně a také abych neurazil své svědomí a boží pravdu." Když pak z řečeného stolu sestupoval, ihned řečení biskupové začínali jej odsvěcovati a především, odňavše mu zrukou kalich, pravili tuto modlitbu zlořečení: "Ó Jidáši zlořečený, že jsi opustil radu pokoje a s Židy se radil, odnímáme od tebe tento kalich vykoupení". Potom ho svlékli z jeho šatu a uvázali k jakémusi sloupu provazy, s rukama nazad obrácenýma k řečenému sloupu ho přivázavše. A když byl tváří obrácen k východu, někteří z okolostojících řekli: "Nebudiž obrácen k východu, protože jest kacíř, ale obraťte ho k západu." A tak se stalo. Když pak ho za krk přivazovali jakýmsi začazeným řetězem, pohlédnuv naň a pousmáv se, pravil biřicům: "Pán Ježiš Kristus, můj Vykupitel a Spasitel, tvrdším a větším řetězem byl spoután.“ Byl pak tento sloup jako nějaké tlusté prkno na míru asi půl kroku; to z jednoho konce zaostřivše, do země a řečené louky vrazili. Pod nohy pak mistra dva svazky a otýpky dříví podložili. Ten ještě přivázán k sloupu měl na nohou své botky a jedno pouto. Řečené pak svazky dříví promíšené slámou obložili kolem jeho těla tak stojícího až po bradu; dříví pak byly dva vozíky, jinak káry. A jeho hned biřici zapálili a mistr hned silným hlasem zpíval nejprve: "Kriste, synu Boha živého, smiluj se nad námi" a podruhé: "Kriste, synu Boha živého, smiluj se nade mnou"; potřetí: "Jenž jsi se narodil z Panny Marie". A když potřetí začal zpívati, hned mu vítr vehnal plamen do tváře, a tak sám v sobě se modle, pohybuje rty a hlavou, vypustil duši v Pánu. Ve chvíli mlčení pak bylo viděti, že se hýbe, dříve než vydechl, tak dlouho, za kdy bys rychle mohl odříkati dva nebo nejvíce tři otčenáše. Když pak dříví řečených svazků byly spáleny a ještě trup těla stál, vise za krk na řečeném řetězu, hned biřici řečený trup spolu se sloupem srazili na zemi, a zvětšivše oheň ještě třetím vozíkem dříví, pálili je a obcházejíce kyji kostí roztloukali, aby se tím dříve obrátili v popel. A naleznuvše hlavu, kyjem ji rozbili na kousky a opět vhodili do ohně. Když pak našli mezi vnitřnostmi jeho srdce, naostřivše kyj, je naň jako na rožeň na konec narazili a zvláště opékajíce a spalujíce kyji rozbíjeli a konečně celou onu masu obrátili v popel. A sukni spolu s obuví hodili biřici do ohně se slovy: "Aby to snad Čechové neměli za relikvii". A tak spolu se všemi řečenými popely oharků na jednu káru naložili a do Rýna, který tam blízko teče, do hlubiny vhodili. A ty věci svrchu psané dály se léta od narození Syna božího tisíc čtyři sta [pageend2]— íflvart 3 patnáctého v sobotu, v ochtáb svátého Petra a Pavla apoštolů.... Petr z Mladoňovic (na Třebíčsku?), po složení bakalářských zkoušek na Univerzitě Karlové, kde se umístil jako první ze čtrnácti, byl roku 1409 promován Husem na bakaláře svobodných umění, při prvních promocích po vydání Dekretu kutnohorského. o O o PROTIRASISTICKÉ ZÁKONY V současné době jsme svědky znovu vzkříšeného fenoménu rasové nenávisti. Uvažuji, zda je to záměr a dílo extrémní pravice, jak se někdy fašizující společenské (či spíše protispolečenské) elementy označují. At je to kdokoliv, v mnoha zemích včetně Austrálie tyto tendence se stoupající aktivitou projevují. V Austrálii tato činnost není tak drastická jako ve Velké Britanii, USA, Rakousku, Rusku a také v České republice či jinde, ale zcela jisté není pátý světadíl imunní proti rasově motivovanému násilí zamířeném na přistěhovalce, cizince, národnostní menšiny či náboženské pospolitosti. Mate mne, že Austrálie nemá zákony proti rasové nenávisti. Práva jednotlivců a australské společnosti vůbec mohou být vážně ohrožena rozšiřováním rasistických ideologií a konceptů. Stát by měl chránit občany proti takovému násilí a diskriminaci. Dnešní zákony například neuznávají, že rasové motivované ohrožování nebo útok ČEŠI V MELBOURNE Jste přes padesát roků, sami a osamělí? PŘIJĎTE MEZI NÁS! Nabízíme Vám poctivé, přátelské prostředí a péči jeden o druhého. Zařídíme transport, pokud máte pohybové potíže. Podrobnosti Vám ochotně poví Líba 827 6067 nebo Jana 690 3097 M.R.C., 24 Victoria St., WINDSOR může jít dále za specifický a individuální čin. Jestliže je znesvěcena synagoga, či židovský hřbitov nejde jen o takový fyzický čin, ale celá židovská obec je negativně ovlivněna a platí daň strachu, nejistoty a psychologického traumatu. Hákové kříže na náhrobcích - to není jen útok na osobní nebo společenský majetek. Tuto okolnost by měly australské zákony uznat. Existující zákony přihlíží k násilí proti jednotlivci, nikoliv proti etnické nebo náboženské skupině. A tak v Austrálii není prozatím možnost zabránit rozšiřování nenávistných názorů, které mohou vést ke kriminálním činům nebo dokonce ke zničení celých skupin. Správné definovaná ochrana "vyjadřovací svobody" (free speech) je základním prvkem každého právního řádu. Je současně důležité, aby zákon obsahoval program ochrany proti porušování občanské snášenlivosti se vztahem k původu, náboženství a osobního přesvědčení a současné stanovil sankce v případě vážného rozněcování rasové a náboženské nenávisti. Austrálie rasismus netoleruje a doufejme, že tolerovat nebude. Toto zjištění se nás, příslušníky početně malé etnické skupiny dotýká přes jakoukoliv míru integrace do australské společnosti. Neradi bychom, aby kdyby stěny našeho Národního domu byly potupeny nenávistnými hesly nebo dokonce tam byla zanícena výbušnina. V. Donát o O o LETEM SVĚTEM # Celoaustralská rozhlasová stanice ABC CLASSIC FM nám byla poslední dobou velmi nakloněná. Po celý týden se vždy v hodinovém pořadu vysílal profil hudebního skladatele Jana Křtitele Nepomuka Hummela, Mozartova žáka a přítele L. v. Beethovena (byl u jeho úmrtního lože). Hummel je autorem dvou vynikajících klavírních koncertů, komorních skladeb, chrámové hudby - to vše isme slyšeli. Pak to byla Má vlast B. Smetany v nahrávce České filharmonie. Janáčkovu Symfonietu pro tento pořad ale připravili Švédové. Národní divadlo se zaskvělo ve dvou nejoblíbenějších operách: Dvořákova Rusalka a Smetanova Prodaná nevěsta. [pageend3]4 í^vart Slyšeli jsme také Slovanské tance v původní verzi - pro dva klavíry a pak i balet Bohuslava Martinů, kromě řady drobnějších skladeb českých skladatelů. To vše poukazuje na to, jak naše kultura obohacuje australský život a jak přispívá k naplnění myšlenky multikulturalizmu. # Adam z Bubna, potomek staré české šlechty, se vrací po dlouhé době exilu v Austrálii na dědičné statky do Doudleb. V Austrálii působil jako ředitel na střední škole. # Se zrnkem lítosti a snad i závisti se zmiňuji o výstavě českého a slovenského výtvarného umění v Sydney (Museum of Conterporary Art). Pokud vím, výstava nebude do Melbourne převezena. Osm výtvarníků vystavuje práce motivované Pražským jarem 1968 a listopadem 1989. Nejznámnější z nich je Jiří Kolář, který se v 70. letech uchýlil do Paříže. Výstavní katalog nazvaný "After the Spring" je věnován pražskému komunistickému a protifašistickému novináři Egonu Kischovi, na jehož skok z paluby zámořského parníku v sydneyském přístavu Austrálie stále vzpomíná, i když s nemalou dávkou naivity. Na výstavě je také zastoupen needitní karikaturista Milan Knížák (dnes rektor Akademie výtvarných umění v Praze), jehož protikomunistická satira je v přirozeném rozporu s předmluvou katalogu. To vše dělá výstavu zajímavější a otevřenou k diskuzi. # Jakousi shodou okolností (nebo záměrem?) Sydney vede i na jevišti. Nyní uvádí divadelní hru Torna Stopparda "ARCANIA". Dramatik, o kterém kritika píše, že Anglie neměla od Shakespeara tak úspěšného divadelního autora, přišel jako nemluvně se svými rodiči ze Zlína do Singapuru. Jeho otec, lékař v Baťově továrně, zahynul za války jako příslušník britského válečného námořnictva a Tomova matka se pak znovu vdala za majora Stopparda. Po roce 1945 se tato rodina usadila v Londýně. Ve spisovatelově mluvené angličtině je stále znatelný český akcent, možná ze sympatie k příteli - dramatiku a prezidentovi Havlovi. # "Zvláštní úkoly" - vzpomínky nežádaného svědka se jmenuje kniha dnes 90ti letého Pavla Sudoplatova (Little-Brown, str.509, $40), generála KGB. Byl pravou rukou kata L.Berii, resp. vykonavatelem jeho rozkazů vraždit a ubližovat. Sudoplatov byl organisátorem vraždy Trockého v Mexiku (vysvětluje, proč byl jako vražedný nástroj použit cepín a proč byl zabit i Trockého americký strážce), popisuje jak sprovodil ze světa Trockého emisara v Evropě Rudolfa Klementa, gratuluje si, jak rekrutoval a řídil "velké britské špiony" (Philby a spol) a jak pronikl do centra výroby americké atomové bomby (Openheimer atd.). Sudoplatovo vyprávění není nijak dokumentováno, člověk mu může věřit či nemusí, každopádně je to odporná kniha. # Kvart nedávno chválil Bohumila Hrabala jako největšího českého spisovatele. Mezi .ty současné "největší" (Škvorecký, Kundera, Vaculík) definitivně patří, byl mezi nimi ale politicky nejvyhýbavější a nejméně odvážný. Jeho Postřižiny patří k tomu nejlepšímu, co bylo v druhé polovině tohoto století česky napsáno. Na druhé straně jeho “Sněženky" shledávám méně zajímavější než reklamy na krabici ovesných vloček. V posledních měsících Hrabal publikoval drobné práce, které ale již nesou znaky stařecké debility a poklesly pod míru únosnosti a dobrého vkusu. V Praze existovala "Nadace Bohumila Hrabala". Její představitelka - básnířka Jana štroblová nedávno zveřejnila, že B. Hrabalovi oznámila, že se nadace jeho jména vzdává. # Na SBS jsme nedávno viděli velmi dobrý dokumentární film zabývající se životem a dílem B. Hrabala, takže jeho sláva se dostává i do Austrálie. Bylo již o něm POZOR I Rozhlasová hra Sandry Shortlander, o které jsme psali v lednovém Kvartu "Rites of Return" bude vysílána na ABC Radio National v neděli 24. července ve 3,05 hod. odpoledne. Hra pojednává o životě Sylvie Zlaté, o jejím návratu z Austrálie do Československa, země, z které musela za války jako dítě utéci. [pageend4]napsáno 2000 rozborů v mnoha jazycích. # V Praze bylo po sametové revoluci 30tisíc mladých Američanů, třetina jich odešla, někteří do Estonska, jiní do Guatemaly, hledají něco jiného, Praha pro né přestala být zajímavá. Odešel také poeta Ken Nash, který každou neděli pořádal v klubu Radost "Beefstew Poetry Reading". Je to škoda či naopak? # V poslední době jsme viděli v televizi několik pořadů o Praze. Byly dobře zpracovány a ukázaly naši "stověžatou matičku" v nejlepším světle. Uvažuji ale, zda se Praha plná turistů zamlouvá domácím. Anebo spíše, zda se tento druh turistů líbí obyvatelstvu a úřadům. Jsou to většinou "backpackers", Praha by raději viděla návštěvníky s tučnější šekovou knížkou. # Týdeník The European referuje o českém manželském páru jménem "Zek and Misha Halu", kteří se vynořili na evropské sexuologické scéně jako guru úspěšného pohlavního života. Říkají, že za bolševika bylo v českých a Slovenských zemích milování "lepší", což není blíže specifikováno, asi tehdy neexistovala dnešní existenční soutěžnost a snad i nejistota. Obviňují také katolickou církev za pohromu sexuality. V ložnici to tedy bylo orgasmičtější za Husáka. Přejí si tedy čeští erotomani a české nymfomanky návrat do tohoto ztraceného ráje? # Alexander Solženicyn, Stalinem tak brutálně pronásledovaný a nakonec vyhoštěný z tehdejší SSSR se po 20ti letech vrací ze severoamerického Vermontu do Ruska. Přistál ve Vladivostoku a přes Sibiř a Ural se z vyhnanství vrátil do Moskvy. Jel vlakem a cestu nazval křížovou cestou duchovní obnovy matičky Rusi. # Australský balet (The Australian Ballet) má nyní na programu nazvaném "Triple Bili" tři nezávislé taneční výstupy. První tvoří "Návrat do divné země", kterou choreograficky znamenitě připravil Jiří Kylián, umělecký ředitel holandského tanečního baletu. "Návrat" tančí dvě tanečnice a čtyři tanečníci na klavírní hudbu Leoše Janáčka. Tento balet nemá žádný děj, demonstruje vrchol tanečního umění, krásy pohybu, je to cesta ducha a těla od tajemství narození po tajemství smrti. IP Nemocné navštěvovali— Již Bible nás nabádá k dobrým skutkům Jedním z nejzáslužnějších je pomáhat těm, kteří se již o sebe starat nemohou, at již jsou nemocní , nebo staří a nemají nikoho, kdo by o né pečoval. V australské společnosti takovou pomoc potřebují zejména osamělí přistěhovalci, kteří navíc se nemohou anglicky plně vyjádřit, jejich zvyky a návyky se liší od australských zvyklostí a jejichž pamét postupně ztrácí jistou kapacitu. A tak se tito lidé cítí neštastni, opuštění a izolovaní od společnosti. Je jen přirozené, že i naši krajané mohou být tak postižení, často zde nemají žádné příbuzné nebo přátele, kteří by je navštěvovali, potěšili a umožnili rozhovor v rodném jazyce. Ve Viktorii existuje akce, která si vzala za úkol tento problém řešit a usnadnit život těm, kteří jej mají ztížený. Proto hledáme česky nebo slovensky mluvící krajany, kteří by byli ochotni věnovat hodinu týdně někomu, kdo by milou návštěvu velmi ocenil. Udělejte dobrý skutek I Bližší informace podá: MS Barbara Ghiani, South Central Migrant Resource Centre. Telefon: 52 5 4622 Jana M. J. Schulz B.A.B.Th.C., I.T.E.C., LP.T.L, Member of CIDESCO EXLUSIVE BEAUTY ELECTROLYSIS and RED VEIN TREATMENT Nežádané žilky a chloupky může odstranit kvalifikovaná kosmetička - zdravotní sestra s 20letou zkušeností vlastního salónu v Londýně Volejte Janu tel: 03 568 448 SEZNÁMENÍ ~ Jsem bez závazků, mám dům, práci a netěší mě být sama. Pokud žijete v Melbourne, je Vám 45-55 let, baví Vás sport, společnost a příroda, napište mi na adresu: Sokol Melbourne, 497 Queensberry St, North Melbourne 3051, telefon: 329 9922 [pageend5]6 íflvart = Výroky a různosti Citáty z českého tisku ♦ Na prvomájovém celodenním setkáni Komunistické strany Čech a Moravy na koupališti Džbán v Praze, kterého se během dne zúčastnilo prý 40 tisíc lidi, předseda strany M.Grebeniček vyzval přítomné "vytvářet občanské výbory a závodní rady a podpořit zájmové hnutí a občanskou iniciativu za demokracii" a k "občanské neposlušnosti". Politolog Zdeněk Mlynář označil výzvu za "nešťastnou" a dodal: "Nejsem optimistou, abych si myslel, že ČR má blízko k maďarským volebním výsledkům. Myslím si to právě proto, že vím, jak vypadá situace na levici." Prezident republiky k tomu poznamenal, že "princip občanské neposlušnosti je formou obrany skupiny občanů v podmínkách diktatury....Považuji za zneklidňující, když to říká představitel strany, která ve své historii mnohokrát prokázala svůj odpor k demokracii". ♦ Během loňského roku bylo na hranicích zadrženo 43.302 osob, které chtěli ilegálně překročit hranici, z největší části na hranici se Spolkovou republikou. Počet úspěšně provedených přechodů se odhaduje až na tři sta osob denně s pomocí převaděčů, kterých za stejné období bylo policií evidováno 1.404. Jedná se převážně o občany České republiky spolu se zahraničními zaměstnanci dopravních firem. Úplata se pohybuje mezi stovkami až tisíci marek či dolarů. ♦ Na mezinárodní konferenci "Evropa a my" požádal ve svém projevu prezident V.Havel hosty, aby nadále nenazývali Českou republiku a její východní sousedy postkomunistickými státy. "Tento pojem se totiž váže k minulosti. Nyní jsou to již demokratické země," řekl V.Havel. ♦ Z květnového výzkumu volebních preferencí vyplynulo, že ODS by volilo 29%, ODA 15%, ČSSD 14%, LB 11%, KDU-ČSL 4%. Je to poprvé, kdy volební preference Občanské demokratické strany klesly pod 30%. Současně na žebříčku popularity klesl Václav Klaus na čtvrté místo - za Vladimíra Dlouhého, Josefa Zieleniece a Jiřího Dienstbiera. "Pan Dienstbier nic nedělá, takže nevidím důvod, proč by u něj nemohla velká skupina zaškrtnout slovíčko - spíše důvěřuji -" řekl k výsledkům průzkumu premiér V.Klaus. ♦ Agent StB Ludvík Zifčák, alias Růžička byl odsouzen na rok a půl do vězení za to, že 17.listopadu 1989 zavedl demonstrujici studenty misto k Vyšehradu na Národní třídu. ♦ "Poslanci, to je parta lidí, kteří se mají dobře na úkor všech. Stydím se za ně, a kdyby bylo na mně, já bych Parlament rozpustila," řekla na I.sněmu Klubů českého pohraničí komunistická poslankyně Květoslava Čeličová. "Rusko je nepochybně významnou zemi a my se k vůli tomu, co se stalo v minulosti, nemůžeme tvářit, že ji neznáme, nebo že neexistuje. Prvním cílem bylo situaci v dnešním Rusku trochu pochopit. Musím říci, že po čtyřiadvaceti hodinách mám poněkud jiné pocity, než které mám z nadpisů světových deníků", řekl o své cestě do Moskvy premiér Václav Klaus. Hlavním výsledkem jeho cesty byla dohoda s předsedou ruské vlády V.Čemomyrdinem o podepsáni smlouvy o způsobu a harmonogramu spláceni tři miliard dolarů, které Rusko- České republice dluži. "Konči několikaleté odsouváni těchto věci," prohlásil V.Klaus a dodal, že neočekává bezprostřední splacení těchto pohledávek, ale že si váži oficiálního uznání dluhu ruskou stranou. Ruská televize současně vysílala dvacetiminutový profil V.Klause, kde byl charakterizová jako muž, jenž "se vždy snažil být první". O situaci v republice komentář pravil, že: "V Čechách je dnes nemálo milionářů, ale na druhé straně tu nejsou nuzáci. Schéma privatizace, stejně jako celou reformu pozorně zkoumají v mnoha zemích". ♦ V rámci boje proti AIDS uvedla pražská nadace ROXY na trh sadu preservativů s portréty slavných osobnosti českého hudebního "showbyznysu" (slovo přepsané z českého tisku). Současně společnost AIDS POMOC musela kvůli výhružkám a protestům ze strany občanů po dvou týdnech uzavřít první tuzemský klub pro lidi nakažané virem HIV. ♦ Podle průzkumu STEM je téměř polovina české populace přesvědčena, že pro udržení morálky je nevyhnutelná státní cenzúra filmů a časopisů. ♦ Bývalý premiér Slovenské republiky V.Mečiar již zahájil volební kampaň k volbám, které se mají konat do šesti měsíců. Obvinil novou prozatimni vládu z ustupování české straně při jednáních o dokončení dělení bývalého federálního majetku a jmenovitě předsedu SDL P.Weisse a předsedu KDH J.Černogurského ze snah obnovit společný československý stát. ♦ Americká cena Medaile Svobody za rok 1994 byla udělena V.Havlovi. Cena je každoročně předávána ve Filadelfii 4.července v Den nezávislosti USA. Cena je spojena s částkou 100 tisíc dolarů, které V.Havel věnuje na "bohulibé účely". [pageend6]iH/art 7 DŮLEŽITÉ OZNÁMENÍ Po mnohaletém úsilí Sokol Melbourne konečné dostal povolení prodávat alkoholické nápoje. Nemusíme tedy žádat o povolení k prodeji alkoholu vždy, když plánujeme program Národního domu. Byl také nejvyšší čas, protože finanční situace Národního domu nebyla nejlepší. Dary mnohých a neplacená práce několika lidí nestačí na to, aby náš Národní dům byl ve stavu v jakém si jej přejeme. Vytopený sál, ubrusy a kytice ná stolech, čisté záchody s toaletním papírem bohužel nejsou zadarmo. I kdybychom se bez toho obešli, zbývají stále poplatky, které musíme 'platit. Jsou to místní dané a pojistka na dům se zařízením. Tyto dvé položky představují ročně $6000. A s berním úřadem, či pojišťovnou smlouvat nejde. Šest tisíc dolarů představuje $120 týdně nebo $500 měsíčné. Na zábavu přijde v průměru osmdesát lidí, z nichž polovina platí $8 a druhá polovina $10. Ve vstupném tedy obdržíme přibližně $720 za zábavu. Z vybraných peněz musíme zaplatit hudebníky, takže z jedenácti zábav, které do roka pořádáme zůstane Sokolu $4500. Člověk nemusí být matematický génius, aby zjistil, že bez darů by Národní dům nemohl existovat. Musíme přidat $1500 jenom na zmíněné dvě základní položky. Samozřejmě, že musíme platit za elektriku, plyn, kanalizaci a telefón. Zadarmo nám nikdo nedá ani čistící prostředky, toaletní papír nebo svíčky na stůl. Musíme zaplatit za večeře, které jsou při zamlouvání míst objednány. To, že někteří pak místo večeře jdou na prudkou dietu, nás stojí na některých zábavách více než $100. Nevyjmenoval jsem všechna vydání, která Sokol a Národní dům má. Získat dobrovolníky na čistění záchodů má své problémy. Musíme prát a žehlit ubrusy, kupovat známky, čistit okna atd. V neposlední řadě musíme nahrazovat a opravovat to, co v Národním domě vyžaduje výměnu, nebo zlepšení. Povolení k prodeji alkoholu znamená, že jsme ztratili BYO licenci. Tedy není již možné nosit alkoholické nápoje na zábavy. O novou BYO licenci již nebudeme žádat Výbor Sokola také rozhodl, že i nealkoholické nápoje musí být koupeny v Národním domě Cen nápojů: / alkoholických i nealkoholických 300ml Nealkoholické nápoje Coke $1,50 300ml Solo $1,50 300ml Bissleri Mineral Water $1,50 300ml SchwepesSoda Water $1,50 250ml Orange Juice $1,5o! 250ml Tomato Juice $1,50 250ml Apricot Nectar $1,501 300ml Sklenice vody s ledem $0,50 500ml Pivo Plzeň - plechovka $3,00 370ml Plzeň - láhev $3,00 500ml DAB - plechovka $3,00 370ml DAB - láhev $3,00 370ml Löwenbräu $3,00 370ml Crown Lager $3,00 370ml Fosters Lager $2,00 370ml VB $2,00 370ml Tooheys $2,00 370ml Ice $2,00 370ml Fosters Light $2,00 370ml Carlton Light $2,00 250ml červené a bílé víno sklenice $2,50 500ml karafa $5,00 Lihoviny - 15ml ■ $1,50 České lihoviny - Becherovka, Slivovice, Tuzemský rum, Praděd, Třešňovice, Zubrovka, Griotka, Stará myslivecká atd Ostatní lihoviny - whisky, bourbon, vodka, gin, ouzo, brandy, Mozart, Jagermeister atd O Uvědomujeme si, že nemůžeme uspokojit každého a kdo pije speciální vína si bude muset přinést svoje. V tom případě ale Sokol musí účtovat korkovné. Za výbor Sokola Pavel Pospíchal [pageend7]Červencová výstava obrazů Sokolská galerie spolu s Národním domem Čechů a Slováků Vás srdečné zve na výstavu malířské tvorby JANA JAROŠE. Výstava bude slavnostně otevřena v neděli 17. července 1994 ve 14.30 hodin a potrvá do 24. července1994. Jan Jaroš se narodil na v Hraniach na Moravě, kde též i žije. V Austrálii, není však neznámý. Toto bude již malířova třetí výstava v Melbourne. Poprvé zde vystavoval svoji českou krajinářskou tvorbu v prosinci 1984, podruhé pak v březnu 1985 olejomalby vzniklé za jeho pobytu v Austrálii. Na naší červencové výstavě si můžete prohlédnout krajinomalby z obou těchto zemí. Slunečnice, Samota, Valašské vrchy, Léto ve Vranči, Horská paseka... jsou názvy obrazů z rodné země, zatímco Cape Schanck, Lighthouse, London Bridge nebo Albert Park Lake representují umělcovo dílo inspirované krajinou zdejší. Jan Jaroš žije v České republice a tak rozhovor s ním nebyl možný. Věříme však, že výstava nám zpřítomní nejen krajinu starého i nového domova, ale i umělce samotného. Těšíme se na Vaši hojnou účast. Otevírad hodiny Galerie Sokol 497 Queensberry Street, North Melbourne: Sobota a neděle 11,00 - 16,00 hod. Pondělí, středa a pátek 10,00 - 16,00 hod. [pageend8]So^oĹs^é červenec 1994 Příští výborová schůze na které se budou vybírat kandidáti do funkcí výboru na období ,1994- 95, se koná v úterý 28. června v 7,30 večer v Národním domé. Všichni, kdo mají zájem na činnosti Národního domu, by měli přijít a nabídnout své schopnosti ve prospěch naši komunity. o O o Dary na Kvart: K.L. Horák $15, P. Kolinger $20, J. Viola $12, J. Košnár $50, p. Hyville $15, K. Šindelář $20. Dary na Národní dům: L. Adam $12, J. Košnár $70, J. Weilová $20, G. Josipovic $15, p. Hyville $20, E. Vosáhlová $20. Dary k uctění památky F. Váni: M. Benešová a R. Vodstrčil $30. Všem dárcům děkujeme. J. Kollárová, jednatelka. Proč oslavovat narozeniny ve vlastním domě. Proč čistit a větrat po hostech, když můžete oslavovat v Národním domě. Skupinám větším než 20 oslavujících připravíme zvláštní stůl a menu podle přáni. Po přípitku vám zahraji muzikanti na přáni. Informujte se na tel: 435 3895 nebo 306 4202. o O o 25. června 2. července 16. července Program příštích týdnů: Zábava s Reggae Band Červencová zábava, hraje STUDÍ 04. Kupodivu. Každé úterý v poledne se v Národním domě podává oběd - zájemci volejte 306 4202. Ve čtvrtek se v Národním domě schází penzisté. Bude hrát 16. července v 8 hod.večer v Národním domě 497 Queensberry St., North Melbourne. Vstupné $10. Pití k dostání u baru, k večeři jsou bramboráky. Místa je nutné si zamluvit na tel: 435 3895. [pageend9]1 o Evart DANUBE TRAVEL AGENCY * OVERSEAS * AUSTRALIA ‘ACCOMMODATION ‘RENT-A-CAR ‘CRUISES ‘INSURANCE ‘BUS 106 CHAPEL STREET, St.KILDA 3182 Tel:525 4733, 534 4993,Fax: 534 4993 Vyučujeme hře na klavír děti od pěti let i dospělé. Používáme moderní australské a americké školy. Metodika vychází z postupů užívaných na nejlepších hudebních školách v Praze. Podle Vašeho přání připravím žáky na zkoušky A.M.E.B.. Můžeme také hrát české písně a skladby. Marie Baumová - tel: 03 562 7748, (Glen Waverley). fotografie & historky Českých legionářů vyhledává Henry Vyhnal. • Volejte anglicky na tel: 646 4692 Contact your travel agent or Czechoslovak Airlines, Suite 808, Australia Square Tower, Sydney, | 2000. Phone: 247 6196 Fax:232 1713. Fly Czechoslovak Airlines Airbus A310-300 from Singapore, Bangkok and Jakarta via Prague to all Central and Eastern European destinations. [pageend10]" ~ r^vart 11 v Konzulát České republiky 500 Collins Street, Melbourne 3000. Telefon: 03 629 6196 čestný konzul Judr Milan Kantor Fax: 03 629 1311 v/jpvsmMTV Kompletní domovní údržba a renovace. Tonda Šrom Tel: 701 0207 V.M.K. Design Architect. Commercial Design & Consulting; Urban Landscape Design; Computer Design & Drafting; House Inspection Service. Vladimír Kapusta A.R.A.I.A M.Arch.(Czechoslovakia) M.L.Arch.(Melbourne) Tel: 481 5308, Fax: 481 5308. MARTIN VÁŇA (B.Bus) MANAGEMENT ACCOUNTANT 9 Sackville Street, Heidelberg Heights, 3081 Tel. & Fax: 459 4312 Komerční ing.M.Váňa nabízí účetní a daňové služby v Melbourne a okolí. COOL ZONE REFRIGERATION P/L Opravy, konstrukce, prodej chladících zařízení Petr Kubásek, Tel: 587 1488, Fax: 587 3754 ‘Prague Cafcgs jemné čes^é pečivo a zdí^usty Otevřeno denně od 8.30 do 5.30, mimo pondělí a úterý. 31 BLUFF ROAD, BLACK ROCK TEL: 589 0110 MEL: 85 - K4 Eden Park Landscaping Services Provedu veškerou práci kolem vašeho domu a zahrady V. Ambrož Tel: 715 1116 Sia/nwuL (Pkdi/ruj Manufacturers of Precision / Industrial Diamond Tools 14 Shearson Crescent, MENTONE VIC., 3194 Ph: 584 5566 Fax: 583 9339 Standa (Koman Odborně položí dlaždičky a mramor. Omítne dům (Solid plastering). Volejte tel: 583 0352 N.I.K. REFRIGERATION SERVICE COMMERCIAL & DOMESTIC Home & Car Air conditioning Repairs 24 hour Emergency Service IVO NOVAK 03 701 2117 MOBILE: 015 369 211 Advokátní kancelář M. Kantor solicitors 500 Collins Street, Melbourne Tel: 03 629 6196, Fax 03 629 1311 Inzerce v KVARTu: Měsíčně $15, ročně $120 . [pageend11]Rjvart - = * SAFE WAV TRAVELS JLagent for LUFTHANSA, LAUDA AIR, ČSA^ >> Z ac/ $ 1570 332 Main Road East ST ALBANS 3021 Tel: (03) 366 9299 -Fax: (03) 364 1167- 288 Carlisle Street BALACLAVA 3182 Tel: (03) 534 4866 ■Fax: (03) 534 4206. 322 Little Lonsdale Street MELBOURNE 3000 Tel: (03) 670 8420 ----- Fax: (03) 670 8812 — ČEfR^E^OVÁ ZÁBAVA 9\do jsi se v červenci narodil povstaň, povstaň, povstaň, uchop se svoji sfcleničty a oslav příležitost v Vjárodním domč... Červencová zábava - 2. července v 7,30 večer Hraje STUDIO 4 a vaří Libor Adam. Vstupné $10,00 slevněné $8,00. Místa si objednejte na tel: 744 1691, nebo 435 3895. Pití v hojném množství a velkém výběru k dostání u baru. SOKOL MELBOURNE 497 QUEENSBERRY ST., NTH. MELBOURNE, VICTORIA 3051 PH: 329 9922 Sokolský List SOKOL MELBOURNE INCORPORATED REGISTERED BY AUSTRALIA POST PUBLICATION No. VBH 6363 POSTAGE PAID AUSTRALIA IF UNDELIVERED, RETUi™ , _ 497 QUEENSBERRY STREET, NORTH MELBOURNE, VICTORIA 3051 [pageend12]