VĚSTNÍK VYHLÁSENIE Československej národnej rady americkej k zvolanému zjazdu Slovákov v zahraničí K chystanému zjazdu Slovákov v zahraničí, ktorý predstavitelia niektorých slovenských spolkov v USA a v Kanade spolu s niekolkými súkromnými osobami svolá- vajú na 19. až 21. júna do New Yorku, zaujala Čs. národná rada americká toto stanovisko: Československá národná rada americká, ktorá združuje vo svojom lone značnú časť amerických občanov slovenského pôvodu prostrednictvom svojich miestnych odbočiek i prostrednictvom slovenských organizácií (Slovenská obec sokolská v Amerike), sa dozvedela z krajanskej tlače, že predstavitelia niektorých slovenských spolkov vo Spojených štátoch a v Kanade spolu s niekoľkými súkromný- , mi osobami zvolali zjazd Slovákov v zahraničí na 19. až 21. júna 1970 do New Yorku. Podľa zverejneného oznámenia účelom zjazdu je vytvoriť ‘‘trvalú slovenskú svetovú organizáciu, ktorá by tlmočila slobodnú vôľu Slovákov.” Účel zjazdu a cieľ založiť sa majúcej organizácie je teda taký, že predpokladá účasť na vzniku a na vedení organizácie všetkých slovenských organizácií a všetkých Slovákov bez rozdielu náboženstva a politického zafarbenia. Len takto vytvorená organizácia by mohla byť reprezentativná a mohla by sa stať legitimným tlmočníkom slovenských krajanov a exulantov. To konkrétne znamená, že o účasť na zjazde a o členstvo v organizácii mali byť požiadané aj slovenské organizácie, združené v Československej národnej rade americkej a malo sa pamätať aj na zastúpenie amerických občanov slovenského pôvodu, organizovaných v odbočkách našej organizácie. Prípravný výbor proponovaného zjazdu na to však nepamätal. Naopak vyhlášením kriteria, že len slovenské (to ešte nie všetky) organizácie boli pozvané na zjazd, zastúpenie spomenutých organizácií a našich členov slovenského pôvodu zásadne vylúčil. Preto organizácia takto vytvorená nemôže byť reprezentatívnou a nemôže tlmočit slobodnú vôľu všetkých Slovákov. Ale odhliadnúc od tohoto zásadného nedostatku pre vytvorenie demokratickej a reprezentatívnej organizácie, domnieváme sa, že zvolanie zjazdu je vôbec nevhodné. Lebo sa hádame správne domnieváme, že v čase, keď stará vlasť všetkých amerických občanov slovenského a českého pôvodu je v takom tragickom postavení, že je skolonizovanou krajinou sovietskými okupantami, treba všetky demokratické a konstruktivné sily slovenského a českého pôvodu na severoamerickom kontinente skôr združovať ako rozdělovat’ a triedit podľa národného kurzu. Obáváme sa, že nová a nedemokratickým spôsobom vytvorená organizácia ešte len prehĺbi existujúce rozpory v našom krajanskom živote a na škodu trpiacé- ho ľudu doma oslabí váhu krajanskej reprezentácie vo slobodnom svete. Keď vyjadrujeme toto stanovisko, zároveň dávame na vedomie, že v lone Československej národnej rady americkej sú všetky predpoklady a otvorené dvere ku konštruktívnej spolupráci všetkých občanov slovenského a českého pôvodu bez ohľadu na náboženské vierovyznanie, spoločenské postavenia a politické presvedčenie. A k tejto spolupráci pozývame všetkých ľudí dobrej vôle a demokratického presvedčenia aj pri tejto príležitosti. ČESKOSLOVENSKÁ NÁRODNÁ RADA AMERICKÁ JAMES V. KRÁKORA, predseda DR. VLASTISLAV CHALUPA, tajomník DR. MIKULÁŠ FERJENČÍK ING. ŠTEFAN PAPÁNEK ADOLPH ČIERNY slovenskí členovia predsedníctva V Chicagu, v máji 1970 ČESKOSLOVENSKÉ NÁRODNÍ RADY AMERICKÉ Květen 1970 Číslo 188 [pageend1]VĚSTNIK MA¥ 1970 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VĚSTNÍK KVĚTEN 1370 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 2137 So. Lombard Avenue, Cicero, Illinois 60650 Tel.: 656-1117 STOLICE ČESKÝCH A SLOVENSKÝCH STUDIÍ NA UNIVERSITY OF CHICAGO S radostí oznamujeme dary nadšených Čechů, Slováků a krajanských spolků, kteří se zasloužili o pevný základ této vrcholné instituce pro studium české a slovenské kultury. Zakládající členové (dárci nejméně $1,000): Nejmenovaný dárce .................................................... $98,925.00 Dr. and Mrs. Jan Mička .......................................... 7,491.25 Mrs. John Opie............................................................ 1,100.00 Vlasta Vrázová ......... 1,000.00 Matice vyššího vzdělání ......................... 4,000.00 a příslib dalších ................... 6,000.00 Spolky: Sokol Havlíček-Tyrš, $25; Sokol Town of Lake, $100; Plzeňský Sokol, Chicago, $25; Sokolice Town of Lake, $100; Česká svobodomyslná škola Vojta Náprstek, $500; Students of Mortôn High School, $25; ČSNRA odbočka St. Petersburg, Fla., $50; ČSNRA odbočka 28. října, $30; ČSNRA odbočka Štefánik, $169.78; Czechoslovak Society of Arts and Sciences, Chicago Chapter, $55; American Czechoslovak Tourist Society, St. Petersburg, Fla., $25; Řád Vyšehrad- Bílá Hora č. 181, ČSA, $25; Řád Věrnost č. 27, ČSA, $10; Čsl.-americký klub, North Miami, Fla., $50; Český národní hřbitov, Chicago, $100; Svobodná Obec, Chicago, $200; Am. Czechoslovak Engineer Society, $100; Masaryk Post of the Czechoslovak Legionnaires, $50; Charlotte G. Masaryk Society, $250; Bohemian Civic Club, $200; Workers Home Corp., F. Václavek, $500; Czech Singing Society Lyra, $100; Berwyn National Bank, $15; Řád Rovnost č. 53, ČSA, $10; Řád Šumava-Říp č. 49, ČSA, $10; Alumni Register O of C., $65; Klub Svoboda, Chicago, $100; Řád č. 89, ČSA, $100; Hvězda Vlasti č. 39, J.Č.D.aP., $100. Jednotlivci: Dr. V. E. Andič $25, Mr. and Mrs. Wm. D. Baar $50, Frances Barborka $100, E. Boček $5, J. J. Ceithaml $50, George R. Čermák $100, Mr. and Mrs. James L. Čihák $100, ■Ed. Codromac $25, Vlasta .Davídek $25, B. Djordevic $10, Pr. Oscar Felsenfeld $50, Karel F- Ficek $100, Frances Flider $25, Julius Heger $200, J. T. Heinz $500, Emilie Hlavačka $11, Ida J. Hoffman $100, Dr. F. S. Hoffmeister Jan Amos Komenský V těchto dnech vydal Dr. V..Kučera knížku, jež je malou vzpomínkou nä 300 leté výročí smrti jednoho z největších synů českého národa, Jana Amose Komenského. Knížka, je , psána anglicky i česky. Obsahuje životopis tohoto učitele hárodů. Na obálce je nejstarší podobizna Komenského, .~ry-;;- tina z roku 1652. V knížce je také pojednání o Bibli Králické, tak drahé českým exulantům té doby, s obrazem titulní stránky této vzácné knihy. Publikace stojí $1.00 včetně poštovného. Objednávky adresujte: Dr. V. Kučera, 2511 No. 46th Street^ Lmcolny-Nebr^ = — $100, V. Hoschl $50, Jeanne Hrdina $30, Rudolph Janda $25, Josef Janečka $25, Mr. and Mrs. Kadlec $10, Libuše Kali- voda $50, František Kalkus $50, Peter Kalkus $50, Stanley Kalkus $50, Kamila Kavina $10, V. Kavina and J. Cykner $15, R. Kedro $25, J. Kmeta $20, Mrs. Otto Kemer $100, F. L. Konopasek $25, Ludmila Kos $100, Robert Kotyza $25, Charles Kovařík $25, Frank Kratochvil $25, Karel Kříž $10, Mr. and Mrs. Ladislav Kruncl $50, Františka Kučera $30, Karel Kulp $50, Lloyd Kusák $200, Jiří Kvidera $100, Mr. and Mrs. Loeschner $10, Dr. Frank Loskot $25, Dr. Frank Maresh $125, Mr. and Mrs. Raymond W. Marty $50, Ema Matosh $250, Frank Mička $100, Mr. and Mrs. A. M. Mlej- nek $250, Dr. O. Odložilek $50, Hermine Ondrus $15, Dr. Rudolf Peřina $25, Marie Provazník $1, Vasil Resetar $20, B. Reidlová $10, Dr. Ludvík Rohlíček $25, Josef Rosin $5, Elaine M. Ryan $10, Mrs. Adolph Ryba $250, Dr. B. Šámal $100, Col. and Mrs. Sayner $25, E. Semerad $25, Mr. and Mrs. Anton Smunt $20, Mrs. John Sokol $100, Mrs. Louis Sokol $25, Mr. and Mrs. Albert Svoboda $15, L. Štěpánek $15, Čeněk Tom $25, Anthony Luňák $25, J. Vemer $25, Mr. and Mrs. J. E. Veverka $5, Otto Vydra $10, Elsie Wagner $10, Weiss $4, Mrs. T. Wilhelm-Severa $100, J. Žák-Marušiak $100, Vladimír bořílek $30, Dr. Peter Zenkl $25, Václav Zolman $25. Od dubna darovali další jednotlivci a spolky: Spolky a organizace: $100.00 First Fed. Sav. and Loan Assn., Berwyn, Ill.; $25.00 Věrni Zůstaneme, Chicago, Ill.; $10.00 Dámský Sbor Matice Školské, Cedar Rapids, Iowa. Jednotlivci: $300.00 A. J. Mourek, Riverside, Ill.; $100.00 Otto Oplatka, Berwyn, Ill.; $10.00 Frank Bernard, Berwyn, Ill.; $25.00 Mr. and Mrs. Roman J. Sedláček; $100.00 Libuše Kalivoda, Oak Park, Ill.; $200.00 General Jan Slezák, Sycamore, Ill.; $15.00 Dr. Frank L. Loskot, Glen Ridge, N. J. Na University of Chicago se již po léta vyučuje české a slovenské literatuře i jazykům. Česká a slovenská knihovna je prvotřídní. Češi a Slováci si chtějí vybudovati vysoké učení rovnající se západním evropským státům. Úspěch sbírky zaručí, že vaše stolice bude trvalá. Vystavte šek na “University of Chicago —- Czech and Slovak Studies” a zašlete na adresu: The University of Chicago, Czech and Slovak Studies, 1050 East 59th Street, Chicago, Illinois 60637. JAPONSKO NEPOSKYTLO ASYL Před uzávěrkou listu dovídáme se prostřednictvím Denního Hlasatele pobuřující zprávu o osudu 6 zaměstnankyň čs. pavilonu na světové výstavě v Japonsku. Dle zprávy Wash- ington Post z 24. května, kterou zaslal Václav Majer Dennímu Hlasateli v Chicagu, zažádalo těchto 6 zaměstnankyň japonskou yládu o asyl — s úmyslem emigrovat do Kanady. Nejen žě jim asyl nebyl udělen, ale byly prý převezeny na sovětskou lad’ a odvezeny neznámo kam. ČSNRA si zjišťuje tyto údaje a bude-li tato zpráva •...potvrzena, zahájí patřičné kroky a vznese protest u Spoje-’ ných národů proti neuvěřitelnému jednání japonských "úřadů. h «......... 2 • VĚSTNÍK [pageend2]KAREL TÝNSKÝ: SMLOUVA O PŘÁTELSTVÍ A VZÁJEMNÉ POMOCI MEZI SOVĚTSKÝM SVAZEM A ČESKOSLOVENSKEM “Smlouva o přátelství a vzájemné pomoci mezi SSSR a ČSSR’”, podepsaná minulý týden v Praze, má s mezinárodní úmluvou tohoto druhu společný snad jen titul a vnější právní formu. Ve skutečnosti je dovršením národní tragedie z roku 1968, okupace Československa Sovětským svazem. Dává-li něčemu právní podklad, pak to není přátelství a vzájemná spolupráce, ale faktické zařazení Československa do kategorie již ne satelitní země, ale svazové republiky SSSR, na úrovni Lotyšska nebo Litvy. Je pravda, že zásluhou vedení komunistické strany byl už od r. 1948 vztah Československa k Sovětskému svazu povýtce vasalský, ale smlouva, podepsaná mezi oběma státy v r. 1943 a obnovená po dvaceti letech, byla alespoň formálně výrazem vztahu rovnoprávných států, které vázaly společné zájmy, zejména obrana proti německému nepříteli. Jedním z jejích ustanovení také bylo, že si smluvní strany poskytnou pomoc v případě napadení jedné z nich Německem nebo mocností s ním spojenou. Článek 9. nově uzavřené smlouvy však zní: “V případě ozbrojeného útoku proti jedné z vysokých smluvních stran ze strany kteréhokoli státu nebo skupiny států, bude to druhá smluvní strana považovat za útok i proti sobě a okamžitě jí poskytne veškerou pomoc, včetně vojenské . . . Tedy, dostane-li dobrodružná politika dnešních vládců Kremlu Sovětský svaz do ozbrojeného konfliktu třeba na Středním východě nebo proti Číně, bude Československo zatím jedinou z komunistických zemí, která bude povinna se takovéhoto vojenského dobrodružství zúčastnit. Není bez zajímavosti, že několik dní po podepsání čs.-sovětské smlouvy připomněl rumunský ministr obrany, generál lonitsa v novinovém článku, že Varšavský pakt má zajistit obranu členských států proti “imperialistické” agresi v Evropě. Teritoriální omezení na Evropu je rovněž podstatou všech ostatních smluv evropských satelitních zemí se Sovětským svazem. Smlouva ovšem zbavuje Československo i v jiném ohledu všech zbytků atributu suverénního státu. V preambuli vyhlašuje, že ochrana “socialistických vymoženosti” je . . . . “společnou internacionální povinností socialistických zemí”. A článek 5. smlouvy ještě tuto “povinnost” precizuje: praví se v něm, že obě smluvní strany “budou podnikat nutná opatřeni k ochraně socialistických vymožeností lidu, bezpečnosti a nezávislosti obou zemí”. Tak tedy agrese a okupace ze srpna 1968 dostaly i svůj “právní” výraz zakotvením Brežněvovy doktríny, jíž Rusko svůj násilný čin zdůvodnilo, přímo do mezinárodně-právní- ho dokumentu. Tato doktrína, podle níž Rusko rozhoduje, kdy jsou “socialistické vymoženosti” ohroženy a kdy tudíž má dojít k vojenskému zásahu, byla dosud jen stydlivě naznačována v projevech sovětských státníků a na jednáních se Západem dokonce popírána. Výrazně ukazuje vztah okupovaného k okupantovi též 1. článek smlouvy, týkající se hospodářské “spolupráce”. Ačkoliv dvacetiletá vazba Československa na sovětské hospodářství byla označena i komunistickými ekonomickými reformátory za jednu z hlavních příčin hospodářského úpadu v Československu, stanoví 1. článek smlouvy, že obě strany budou “rozvíjet a prohlubovat vzájemně výhodnou dvoustrannou a mnohostrannou hospodářskou a vědeckotechnickou spolupráci”, a dodává, že “budou přispívat k dalšímu rozvoji hospodářských styků a spolupráce, jakož i socialistické integrace členských zemí RVHP” (Rady vzájemné hospodářské pomoci — Comecon). Okupovaný stát se tedy nyní i smluvně zavázal, že se vzdá všech snah o ozdravění svého hospodářství hledáním ekonomicky výhodných svazků mimo východní blok. Integrace v rámci Comeconu je něco, čemu se už léta brání nejen Rumunsko, ale i jiné komunistické státy. Pro Československo je to diktát ekonomicky zvlášť bolestný, protože znamená nejen konec snah o zvýšení obchodu se Západem, ale i trvalou vazbu na zaostalý, málo produktivní a čs. podmínkám neodpovídající centrálně plánovaný byrokratický systém sovětského typu. Dalším utvrzením československého vasalství je článek 7., který váže republiku na cíle sovětské zahraniční politiky, v něm vyjmenované, m. j. formulací, že obě strany poskytnou “podporu zemím, jež se osvobodily z koloniálního područí a nastoupily cestu upevňováni své národní nezávislosti a svrchovanosti”. Tedy smluvní závazek dále poskytovat téměř bezplatnou a hospodářsky naprosto nevýnosnou pomoc, hlavně zbraněmi, všem sovětským spojencům v současných konfliktech, jako je Severní Vietnam, Egypt atd. Vrchol ironie je však v ustanovení o společném zajišťováni nedotknutelnosti hranic členských států Varšavského paktu (čl. 9.1. Ustanovení podobného znění bylo celkem pochopitelné v původní čs.-sovětské smlouvě, kterou konec konců londýnská vláda za války podepsala se Sověty jako jeden z pilířů nové čs. samostatnosti, jejíž ohrožení se tehdy vidělo v obnově německé rozpínavosti. Přes 20 let také Gottwaldova a Novotného propaganda do omrzení omílala strašák o zá- padoněmeckém revanšismu a přesvědčovala národ, že smlouva se Sověty je zárukou proti novému ohrožení národní a státní existence. Pak ale přišel srpen 1968 a Československo bylo okupováno nikoli Západním Německem, ale velmocí, která je měla před takovou možností chránit a která navíc jednala ve spolupráci s Východním Německem, “státem dělníků a rolníků”, který údajně dávno skoncoval s revan- šismem a podobnými nešvary. Nyní, po dokonané okupaci, si Sovětský svaz ještě dovolí napsat do smlouvy slova o nedotknutelnosti hranic! Není divu, že čs.-sovětská smlouva vyvolala hluboké znepokojení u všech východoevropských satelitů Sovětů. Je to precedenční případ, který Sověti budou využívat proti všem svým spojencům. Tak Rumuni již delší dobu jednají o prodloužení podobné smlouvy s Rusy, která už vypršela před několika lety. Velmi důrazně odmítají přistoupit na jinou formulaci než takovou, která by smlouvu omezila na Evropu, a navíc ještě jen na případ útoku ze strany “imperialismu”, což podle komunistické hantýrky např. vyjímá Jugoslávii, s níž by se Sověti snadno mohli dostat do konfliktu a dožadovat se smluvního závazku Rumunska zasáhnout na jejich straně. Omezení na Evropu pochopitelně by vyloučilo rumunskou účast ve válce na Dálném nebo Středním východě. Je smutnou skutečností, že je to právě Československo, které se dostalo do takto potupné vasalské závislosti na Sovětech. Není účelem tohoto článku rozebírat příčiny, ale stačí snad srovnání s Rumunskem nebo Polskem: oba tyto státy (Rumunsko v r. 1968 a Polsko o 12 let dříve) daly v kritické chvíli Rusům jasně na vědomí, že si hodlají svou nezávislost uhájit, třeba i silou zbraní. Že toto je jediná řeč, která na pány v Kremlu platí, dokázalo už Finsko před 30 lety. I když si tedy musíme přiznat smutnou skutečnost, že jako už tolikrát ve svých dějinách si Češi a Slováci zavinili ztrátu samostatnosti nedostatkem vůle a neschopností si ji uhájit, a také tím, že se opět octli v kritické chvíli bez pevného politického vedení, není čs.-sovětská smlouva výrazem síly Sovětského svazu. Vždyť po 20 letech “přátelství na věčné časy” musel Kreml přikročit k tomu, že si toto “přátelství” zabezpečil tanky, letadly a vojáky, a že takto pokořené Československo donutil k podpisu smlouvy, která legalizuje ne přátelské, rovnoprávné vztahy, ale faktický ruský protektorát. Rusové, kteří nyní mají tak velké starosti, aby si zajistili záda pro případ konfrontace s Čínou, budou mít dodatečné komplikace v tomto snažení. Nelze předpokládat, že ostatní jejich evropští spojenci budou ochotni podepsat s nimi smlouvu podle československého vzoru. VĚSTNÍK • 3 [pageend3]Z UDÁLOSTÍ V ČESKOSLOVENSKU ČESKOSLOVENSKÝ TISK Lenin, oslavy, závazky, Lenin, oslavy, závazky, Lenin, oslavy závazky .... Do nekonečna se po dva měsíce opakovaly tyto řádky na každé straně čs. novin. Čs. lid snášel muka čtením komunistického tisku. Lenin velký, nejmoudřejší, prozíravý, nejschopnější. Lenin — humanista (?!?!), atd. I tak důležité úvahy, jako jsou pomluvy všech spolupracovníků Dubčeka — Šiká, Smrkovského, Císaře, Goldstůckera, Pavla Pelikána a dalších — musely jít stranou a počkat na pozdější dobu. Noviny ovládnul plně Lenin. Horníci dolů Komořan se zavázali vytěžit 100,000 tun uhlí navíc k uctění Lenina. (V JZD prý krávy dojily něco mléka denně navíc rovněž k úctě Lenina.) Karlova universita konala velké oslavy, brněnský primátor O. Vaverka položil základní kámen k postavení pomníku Lenina před vojenskou akademii A. Zápotockého v Brně, president L. Svoboda s G. Husákem kladli věnce v Moskvě a předseda vlády L. Štrougal oslavoval se sovětským velvyslancem Červoněnkem v Praze. Citováni byli živí i mrtví básníci, básně nadiktované a i ty, které se už nedají vymazat — J. Wolkera, K. Biebla, J. Hory, F. Halase, M. Holuba, V. Nezvala a dalších. Lenin — světlo světa, nový spasitel a naděje, ale jen pro nevidomé a naivní teoretiky, proklínaný a nenáviděný stamilióny, kteří okusili jeho humanismus v praxi. 1. MÁJ, MANIFESTACE, ZÁVAZKY .... Loňského roku neměli komunisté odvahu oslavy 1. máje pořádat. Letos naverbovali všechny velké i malé závody a účast byla přísně kontrolována, což vysvětluje, že přes nepříznivé počasí lidé vytrvali na Václavském náměstí — a chtě nechtě vyslechli projevy vládních a stranických představitelů. Byli tam pres. L. Svoboda, G. Husák, Bilák, Kapek, Pillar, Indra a další. Hlavním řečníkem byl 1. tajemník KSČ G. Husák, který mluvil o tom, co bylo a hlavně co bude, a ze všeho nejvíce sliboval věrnost Sovětskému svazu a proletářskému internacionalismu. V Brně měli lepší počasí, bylo chladno a pod mrakem, ale nepršelo. Byly zastoupeny velké brnněské podniky, jako 1. brněnské zbrojírny, bývalá Zbrojovka. Pracovníci této Zbrojovky se pochlubili v průvodu rotorem spalovací turbiny Ladoga, který prý je dokladem hospodářské spolupráce se Sovětským svazem. Téměř celou stovku těchto turbin dodá strojírna sovětským zákazníkům a je to prý vlastně dodávka internacionálního charakteru, protože turbiny budou sloužit k rozvodu sovětského zemního plynu do mnoha socialistických zemí. Je vidět, že čs. hospodářství je již zapraženo do Březněvovy doktríny vzájemné hospodářské pomoci, kdy Sověti budou dodávat suroviny a čs. lid je bude zpracovávat pro jiné. V čele průvodu ZKL Líšeň jelo dvacet traktorů Zetor, které representují čs. traktorový průmysl v mnoha zemích světa, hlavně v socialistických a nevyvinutých, kterým se dodávky dávaly na úvěr, jenž nebude nikdy splacen. Oslavy 1. máje byly pořádány ve všech větších městech a veškeré osazenstvo průmyslu strojního nebo potravinářského a zemědělského se jich muselo zúčastnit. President Svoboda na návrh vlády, KSČ a ÚRO udělil četná vyznamenání — Řád republiky, Řád rudé zástavy, Řád práce, titul národního umělce a Státní cenu Klementa Gottwalda. Vyznamenáno bylo 29 kolektivů a 149 jednotlivců. Pracovníci ostravských vysokých pecí se zavázali, že plán do konce roku splní beze zbytku. Válcovna trub se vychloubá, že je vítkovickým závodem s největší rentabilitou. Dělníci bratislavského Slavonaftu se chlubí, že plán výroby za první čtvrtletí překročili téměř o 27 miliónů korun. Chemický závod Jiřího Dimitrova ohlásil splněni svého závazku — odpracování 74 tisíc brigádnických hodin. Situace je opět jako za temných let vlády Novotného, jen národ má o jednu zkušenost více a o další naději méně. NÁVŠTĚVA Z MOSKVY — OSLAVY 25. VÝROČÍ OSVOBOZENÍ K oslavě 25. výročí “osvobození” sovětskou armádou a hlavně k podepsání nových dodatků k smlouvě o přátelství a vzájemné pomoci mezi ČSSR a SSSR, byla do Prahy ústředním výborem Komunistické strany a československou vládou pozvána delegace Sovětů. Dosud nikdy nebyla sovětská delegace tak silně zastoupena. Zdá se, že bylo vše děláno pro učinění hlubšího dojmu na ostatní státy socialistického bloku a k podtržení platnosti Brežně- vovy doktríny o právu intervence v každém socialistickém státě, jehož politická struktura by byla ohrožena vnitřním nebo i vnějším nebezpečím. Do Prahy přijeli L. Brežněv a A. Kosygin, Petr Šelest, první tajemník komunistické strany Ukrajiny, Petr Mašerov, první tajemník KS Běloruska, Konstantin Katušev, tajemník ůstř. výboru komunistické strany Sovětského svazu a Andrej Gromyko. Samozřejmě nechyběl velvyslanec SSSR v Praze Červoněnko. Při této příležitosti se pres. L. Svoboda rozhodl propůjčit pěti významným velitelům sovětské armády čestný titul “Hrdina ČSSŔ”, a to za výjimečné zásluhy o osvobození Československa. Jsou jimi: maršál Ivan Koněv, maršál Andrej Jeremenko, maršál Matvěj Zacharov, maršál Ivan Ja- kubovskij a armádní generál Dmitrij Leljušenko. Při příletu delegace byla přísná bezpečnostní opatření na letišti a po celé cestě z letiště do Prahy. Stejná opatření byla učiněna i na hlavním nádraží. Sovětská delegace byla přivítána čestnou salvou 21 dělových ran. Pražané však návštěvníky ignorovali a nikdo si jejich příjezdu ani nevšimnul. Při banketu G. Husák děkoval hostům za potlačeni reakčnich sil, které chtěly Československo vytrhnout ze socialistického bloku. Brežněv na oplátku podotknul, že podepsání nové 20 leté smlouvy bude s vděčností kvitováno nejen občany obou zemí, ale celým socialistickým společenstvím. Brežněvova návštěva měla vzbudit dojem, že mezi oběma národy bylo znovu nastoleno úzké a oboustranné porozumění. Ve smlouvě je jasně řečeno, že útok na jednu socialistickou zem znamená útok i proti druhé sesterské socialistické zemi a bude vyžadovat okamžitou ozbrojenou intervenci. Je tu nepřímo řečeno, že případný útok Číny na Sovětský svaz by byl zároveň útokem na Československo a příslušníci československé armády by byli povinni bránit tak zvané socialistické výdobytky v Sovětském svazu. Při slavnostním podepsání smlouvy shlížel pan Brežněv s balkonu Pražského hradu na své poddané, poctěné nejvyšším čs. vyznamenáním “Hrdina ČSSR”, — as balkonu visel gigantický nápis “Se Sovětským svazem na věčné časy.” BOJ PROTI MUŽŮM LEDNA 1968 POKRAČUJE Není dne, aby nebylo článku v čs. novinách, v němž se soudruzi ptají, jak se zachovat k té nebo oné otázce při výměně komunistických legitimací. Ne vždy ti nejchytřejší zůstali věrni straně. Mnoho členů odešlo, nebo se chovalo jinak, než si přál Sovětský svaz nebo soudruzi Bilák, Švestka a podobní. Mnohým “Moskvě věrným” je trapné své stranické druhy vyslýchat, jak se chovali a co dělali při okupaci Sovětů anebo jim pak odmítnout vydání stranické legitimace. Jak asi straníci naloží s oddaným rusofilem, spisovatelem Janem Drdou, když si jistě dobře pamatují, že ve dnech okupace Drda napsal: “Nezkřivte jim vlasu, ale nedejte jim ani kapky vody.” Právě probíhá silná kampaň proti spisovateli Janu Procházkovi, kterého napřed obviňovali z přátelství k bývalému presidentu Novotnému a nyní naň nalíčili past při rozhovoru natočeném pro televizi. Rozhovor byl tak otřesný, že se lidé domnívají, že byl zfalšován. Rudé právo z 23. dub- 4 • VĚSTNÍK [pageend4]na t. r. otisklo část televizního rozhovoru s J. Procházkou v pořadu Svědectví od Seiny, v níž kupř. cituje: “. . . já jsem měl schůzku s některýma lidma z vlády, s tím Šikem, a s těma, bude to hrozně složitý. Voni jsou, voni jsou to blbci, prostě. Víte, no, tak snad ten Dubček — Dubček není o moc chytřejší. Dubček má dobré úmysly — ale má samozřejmě přesná ohraničení. Ale prostě vůbec to není člověk, který by byl schopen něčeho jinýho, než přizpůsobovat se nepřetržitě situaci. I to je dost. No, dobře, ale to se ví, to ať se rozloučí s vedoucí rolí té strany — poněvadž je to blbost.” Procházka prý dále kritizuje Čestmíra Císaře, který prý je velmi ctižádostivý a tím velice nebezpečný člověk a umí “v tom chodit”. Dále prý se J. Procházka vyjádřil, že “komunisté se musí držet jádra progresivních lidi ve straně a nikoliv blbejch domovnic.” Rozhovor musel být dělán ještě v době, kdy Dubčekovi lidé byli u moci, a nyní byl asi předveden s určitými opravami. Na jedné straně vytýkají Procházkovi cynismus, na druhé straně jsou rádi, že o mužích ledna 1968 takovýmto způsobem hovoří. KAMPAŇ PROTI DUBČEKOVI V poslední době zesílily útoky proti Dubčekovi jak v tisku, tak na rozhlase a televizi. Nejde jen o politické zničení jeho osobnosti, ale též o snahu zkompromitovat Dubčeka po mravní stránce. Klika stalinistů tajně rozšiřuje fotografie Dubčeka v intimním styku se zpěvačkou Kubišovou. Kubišová se proti nechutné kampani marně bránila. Obrátila se proto přímo na Husáka, který nařídil policejní vyšetření této štvavé kampaně. Jde o podlé jednání ze strany starých komunistů, kteří zastávají názor, že každý prostředek je dobrý k zničení nepohodlné osoby. Další potíží Dubčeka je zápletka s bývalým významným představitelem komunistické strany Francie, který byl pro kritiku sovětské invase vyloučen z KS Francie. List ĽHumanité uveřejnil dvě zprávy, v nichž v jedné se jedná o hodnocení knihy Garaudyho “Plná pravda”, o níž bylo jednáno na schůzi politického byra KS Francie. V druhé zprávě list uveřejnil záznam, který si KS Francie pořídila při setkání W. Ro- cheta s Dubčekem v červenci 1968. Garaudy prý ve své knize obvinil komunistickou stranu Francie, že předala komunistické straně Československa záznam rozhovorů s Dubčekem, a dala jí tím podklady k tomu, aby s ním mohl být zahájen soudní proces. ĽHumanité udává, že záznam rozhovoru s Dubčekem byl uveřejněn proto, aby se čelilo nepravdám uvedeným v knize p. Garaudyho, který komunistickou stranu Francie pomlouvá. Je známo, že i KS Francie odsuzovala postup Sovětů, a že pan Rocher, který nyní stranu vede a vytlačil šedou eminenci Garaudyho, si chce zajistit budoucnost. ALOIS ŠALOMOUN. Na činnost Rady: Continental Can Company, Chicago ..............................$34.00 Mr. John J. Žák, Cleveland .......................................... 10.00 Mr. and Mrs. Antonin Filipi, New York..................... 20.00 Mr. and Mrs. Vincent Pleva, Berwyn, III,................. 25.00 Mr. John A. Novotney, Washington, D. C..................... 5.00 Mr. John Žilak, No. Riverside, Ill.................................. 5.00 Rev. Frank D. Svoboda, East Islip............................... 26.00 Mr. Joseph Vlček, Annapolis ..................................... ... 10.00 Mrs. Pavla Janečková, Chicago ..................................... 5.00 Mrs. Jiřina Hackel, No. Riverside, Ill............................ 5.00 In Memoriam: K uctění památky maminky Marie Hayder věnuje rodina Hayder, La Grange Park, Ill.................................$10.00 K uctění památky manželky Lidy a památky Václava Popely věnuje Mr. Louis Majovský, Berwyn, III. ... 15.00 K uctění památky manžela Josepha Janečky věnuje Mrs. Pavla Janečková, Chicago, Ill........................ 10.00 Vzpomínkový večer na Dr. Miladu Horákovou V sobotu dne 23. května 1970 uspořádala Čs. ženská národní rada v exilu spolu s odbočkou ČSNRA “Dr. Milada Horáková” kulturně vzpomínkový večer k 20. výročí popravy Dr. Horákové komunistickým režimem. Program zahájila předsedkyně ČŽNR sestra Milada Fer- jenčíková a vyzvala přítomné hosty, aby povstáním vzdali poctu Dr. Miladě Horákové, poslankyni a předsedkyni Rady československých žen, matce, sociální pracovnici a nadšené vlastence. Po přísaze vlajce, přednesené Evičkou Veisovou, následovaly dvě biblické písně od Antonína Dvořáka, které krásně zazpívala paní Maru Prokopová-Friedová za klavírního doprovodu prof. F. Kubíny. Po této hudební vložce následovala modlitba vězňů, recitovaná Věrou Rokničovou, modlitba, která přinášela ulehčení a klid Miladě Horákové a jejím spoluvězeňkyním v koncentračním táboře. Po zahajovací části vzpomínkového večera představila sestra Ferjenčíková hlavní řečnici a osobní přítelkyni Dr. Milady Horákové, býv. poslankyni paní Jaromíru Žáčkovou. Sestra Žáčková podala ve svém krásném projevu neprve stručný životopis Dr. Milady Horákové, rozené Králové; pak připomněla velký zájem mladé Milady o práci sociální, její ohromné zásluhy a vynaložení všech sil na boj s lidskou bídou. Často byla zneuznána, často zase vítězící, avšak nikdy neumdlévala ve své vůli a obětavosti. Pani Žáčková vzpomněla též na svá osobní setkání a spolupráci s Miladou Horákovou na poli politickém, hlavně po jejím návratu z německého koncentračního tábora, kdy Milada vstoupila do nového parlamentu, její znovuobnovení práce v Ženské radě a v ustanoveném Svazu politických vězňů. Milada Horáková bojovala celou duší za to, co bylo podle jejího přesvědčení správné — a proto také neuhnula ani u komunistického soudu. Když byla 8. června 1950 rozsudkem státního soudu odsouzena k trestu smrti, zakončila svůj poslední projev slovy: .... “Stojíme pevně, neotřeseně, v očekávání nejtěžších rozsudků. V naší nejtěžší chvíli je nám posílením vědomí, že ve svém konání jsme nebyli sami, a že naším odchodem úsilí nekončí.” Stovky dopisů a žádostí různých mezinárodních organisací a petice do Prahy nezabránily popravě Milady Horákové, avšak její hrdinství je nám zářným příkladem a sestra Žáčková ukončila svůj projev posledním posláním a slovy své přítelkyně Milady Horákové: “V zahraničí, ve svobodném světě jsou muži, kteří náš boj dobojují a prokáží, že byl dílem spravedlivým.” Na tuto myšlenku pak navázal svou velmi zajímavou řeč chicagský host, pan Jaroslav Brodský, býv. generální tajemník Klubu 231, který sám byl odsouzen státním soudem na dobu 13 let žaláře pro členství v jedné z podskupin ústřední skupiny Dr. Milady Horákové. Z jeho projevu vyplývá koncept smíru — myšlenka na sjednoceni, spolupráci a boj intelektuálů a elity svobodného světa, která je jedinou silou, schopnou rozrazit nebezpečí komunistického pronikání celým světem. V. R. Krajanské divadlo v New Yorku oznamuje smutnou zprávu, že jeho přední člen, Josef Kout, nadšený spolupracovník a milý kolega náhle zemřel dne 8. května t. r. v Pardubicích, při návštěvě staré vlasti. Krajanské divadlo v New Yorku v něm ztrácí vynikajícího představitele hlavních rolí. Čest jeho památce! VÍSTNÍK • 5 [pageend5]VRATISLAV BUŠEK: KDO JE KRAJAN? NAŠI KRAJANÉ V AMERICE Na sjezdu Československé národní rady Americké v Chicagu dne 11. dubna, došlo k setkání a konfrontaci starších krajanů s některými nověji do Ameriky příchozími Čechy a Slováky. Nemalé překvapení způsobila otázka, kdo je krajan? Pokusil jsem se otázku zodpovědět na mistě. Avšak současně jsem si uvědomoval, že otázka zasluhuje odpovědi důkladnější a připomněl jsem si výrok sv. Augustina, tuším: "Pokud ses mne neptal, tak jsem to věděl. Nyní, když se mne ptáš, nejsem si tak jistý.” Jak už je v takovém případě předepsáno, sáhnul jsem k Trávníčkovu “Slovníku jazyka českého” a ovšem i k Webster’s New Collegiate Dictionary. A zjistil jsem, že odpověď není tak jednoduchá. Z Trávnička jsem se poučil, že krajan je někdo, kdo pochází rodem nebo původem z nějakého jiného kraje, než tazatel. Rodák nebo rodačka z téhož kraje, v širším slova smyslu příslušník téže země, vlasti, státu; naši krajané v cizině, v Americe ap. Byl jsem poněkud uveden z míry, když jsem se tamtéž poučil, že za starého Rakouska býval ministr krajan, jako zástupce některé národnosti ve vládě. Inu, člověk zapomíná. V Československé Vlastivědě, sv. 5, “Stát”, jsem se poučil, že i Němci mívali v rakouské vládě ministra krajana, a někdy seděl ve vládě i zvláštní ministr pro Halič. Takový ministr krajan zastupoval jaksi práva a zájmy národnostní minority ve vládě celkové. Poněkud jsem se podivil, že i Němci považovali politicky za žádoucí mít v celkové vládě zvláštního ministra “krajana”. V americké terminologii krajan je “countryman”, člověk, pocházející z určitého státu. Amerika má toho času 50 států, někdy ale se tak označuje někdo z venkova, na rozdíl od člověka z města. V Americe se proto tážeme též na to, který je “kraj původu”, což neznamená vždy jenom zemi vlastního zrození, nýbrž často se tak zahrnuje i země původu rodičů (obou nebo jednoho), až i po druhé generace nazpátek. AMERICKÁ STATISTIKA V Americké statistice se zjišťuje kategorie “natives”, zde v Americe zrozených a kategorie “foreign born”, před příchodem do Spojených států. Tento systém ovšem nepostihl spolehlivě všechny Čechy a Moraváky, kteří dlouho, až do roku 1899, byli utopeni ve statistice jako přistěhovalci z Rakouska. A ještě dále byli takto skryti Slováci, jako přistěhovalci z Uher. Teprve ve sčítání lidu z roku 1920, se tu objevili Čechoslováci, při čemž ale nebylo odlišováno mezi Čechy (a Moraváky) na jedné straně a mezi Slováky na straně druhé, nemluvě o tom, že se nám do této statistiky pletou i Němci z Československa. Statistika z roku 1960 zavedla proto namátkový soupis Čechoslováků, kteří před příchodem do Ameriky doma mluvili česky nebo slovensky. Nyní s napětím čekáme, jaký obraz podá právě proběhlé sčítání lidu z roku 1970. Avšak, tu už jsme poněkud odbočili od vlastního tématu, kdo je krajan? To jen proto, že každý, kdo se zabývá záležitostmi krajanskými, nezbytně naráží na často zoufalý nedostatek dat statistických a jejich nepřehlednost. ČEŠI A SLOVÁCI Ale i z toho, co až dosud jsem řekl, vyplývá, že krajan je v prvni řadě příslušník “etnické minority”, české nebo slovenské, (máme také Čechoslováky, kteří se nehlásí ani mezi Čechy ani mezi Slováky, nýbrž nepřestávají se hlásit k jednotné národnosti Československé, ve smyslu čsl. ústavy z roku 1920. Jsou to dnes už zjevy vzácné). Vývoj událostí ve staré vlasti způsobil, že většina se dnes hlásí k národnosti české nebo slovenské. A tady asi přestává možnost jednotné kvalifikace krajanství českého nebo slovenského v Americe. Krajan český nebo slovenský je stejný krajan, příslušník “národnostní minority”, jako krajan německý, italský, Švéd nebo Nor nebo Anglosas. Amerika, jak známo, je velký “melting poť, ve kterém se nejrůznější národnosti míchají a ve kterém, nebojím se to říci, vědomí jednotného národa amerického se ještě nevytvořilo. Je to kontinent mladý, kde je málo společných tradic a společných ideálů. Řekneme-li tedy krajan, český nebo slovenský, řekli jsme všecko a málo. Naši krajané jsou politicky roztříštěni na republikány, demokraty a liberály a konservativce, na komunisty a nekomunisty, na katolíky a protestanty nejrůznějších denominací, i na židy, na slovenské separatisty, kterých je tady patrně relativně více než na Slovensku samotném, na krajany, kteří už se nezajímají o to, co se děje v jejich staré vlasti a chtějí, aby především jejich děti se co nejdříve poamerikánštili, na krajany, kteří stále vřele cítí s osudy vlasti svých otců a svého původu, na krajany, kteří ještě čtou krajanské noviny a na ty, co už běžně čtou nebo i jen namáhavě louskají noviny americké. Chtěl bych jen zdůraznit, že krajanské problémy české a slovenské více méně stejné mají i ostatní národnostní minority v Americe. VĚRNOST STARÉ VLASTI Vyzdvihnout však třeba, že jsou krajané, kteří celý svůj život nepocítili nutnost stát se americkými občany a dodnes (stále méně) můžeme na př. na východě New Yorku potkat krajany, kteří se nikdy anglicky nenaučili a kterým stačí žit v českém nebo slovenském prostředí a domluvit se a nakoupit, co potřebují. Poněvadž necestuji do ciziny, nepotřebují americký pas, ale srdce je stále táhne ke staré vlasti, k jejich příbuzným tam doma, a posílají těžce vydělané dolary prostřednictvím Tuzexu do Československa, a pokud jsou občany americkými, jezdí rádi domů se ukázat jako americký strýček či tetička. Znám případy, že těžce pracující i šetřící krajan se rád jede do Československa ukázat. A šíří tak chtěně i nechtěně představu, že “v Americe je blaze, že tam dolary leži na podlaze.” Spousta spolků a kostelů tady umožňuje každému “krajanu”, občanu i neobčanu, najít prostředí, které mu nejlépe vyhovuje. Na jedné schůzi jsem vyslechl zoufalý a ušlechtilý povzdech jednoho nově přišlého. “Pro mne je hrozná myšlenka, že bych se musel stát Američanem.” Nemusí, ale ve zdrcující většině se stane, poněvadž proto nemusí přestat být věrným své staré vlasti. Amerika od něj nic jiného nežádá, než loyalitu za asyl a svobodu, kterou mu poskytla. Naopak, často se tu setkáváme s námitkami, že “krajané” jsou lidé dvojí loyality, věrnosti staré vlasti a vlasti nové. Není to ovšem oprávněná obava. Mnozí krajané, kteří odešli proto, aby nemuseli sloužit císaři Pánu, ochotně se přihlásili za občanské války většinou na stranu Lincolnovu, nadšeně bojovali za první a druhé světové války v americké armádě a v československých legiích a také dnes si uvědomují, že americké ideály, bohužel dnes ne dost uplatňované i mezi ostatními Američany, ideály svobody a spravedlnosti pro všechny, mohou pomáhat i jejich staré vlasti. Otázka, kdo je krajan, nemusí tedy žádného z nově přišlých strašit. Zemřel prof. Dr. Adolf Procházka Po krátké nemoci zemřel 8. května 1970 prof. Dr. Adolf Procházka, bývalý ministr zdravotnictví Československé republiky. Prof. Dr. Procházka byl v exilu neúnavným bojovníkem za obnovu svobody Československa. Československá otázka v něm ztrácí vzácného člověka a pracovníka. 6 • VĚSTNÍK [pageend6]Nedemokratický centralismus Bylo-li vůbec třeba důkazu, že v komunistických stranách je členstvo jen nástrojem vedení a že na postup strany nemá vlivu, byl tento důkaz podán vývojem KSČ od sovětské okupace. Do zvolení Dubčeka prvním tajemníkem KSČ byly klíčové události v KSČ vždy kontrolovány ze Sovětského svazu. Teprve Dubček tyto zákulisní vlivy, “rady” a hrozby odstranil. Tak došlo k poměrně svobodné volbě delegátů a ke XIV. sjezdu KSČ, který skutečně vyjádřil převážnou vůli členstva. Na tomto sjezdu bylo zvoleno předsednictvo z přívrženců Dubčekova směru, byl přijat program postupného uskutečňování “socialismu s lidskou tváří” a vysloven požadavek odchodu okupačních vojsk. Dnes je Dubček v Turecku a většina jeho spolupracovníků vyhnána z KSČ nebo vůbec z vlasti; budování “socialismu s lidskou tváří” je prohlášeno za kapitalistické spiknutí a okupace země Sovětským svazem byla prodloužena do nekonečna smlouvou, která je ve skutečnosti kapitulací obsazeného a poraženého Československa před vítězným útočníkem. Postup dnešního vedení KSČ je tedy zcela zřejmě v příkrém rozporu s vůlí jejího členstva, a tento rozpor bylo třeba odstranit. Když nepomohly téměř dva roky okupace, aby se členstvo přizpůsobilo politice vnuceného mu vedeni, zůstala otevřena jen jedna cesta: členstvo musí být ze strany vyloučeno. Tak došlo k t. zv. vnitrostranickým pohovorům. V nich ti, kdo byli vnuceni komunistické straně Sovětským svazem, obviňují členstvo ze zaujetí “straně nepřátelské politické platformy”. Ti, kdo po dvě léta odmítali podřídit se rozhodnutí většiny i rozhodnutí nejvyšších stranických orgánů a intrikovali proti nim, obviňují většinu a řádně zvolené nejvyšší stranické představitele z frakcionářství. Ti, kdo zradili národ okupantům a zaprodali jim i svou stranu, obviňují představitele úsilí o zlidštění vnuceného vládního systému z kariérismu a ambiciósnosti. V Československu se předvádí sovětská "demokracie”. Okupační mocnost vnutila straně sobě poplatnou manažérskou centrálu; protože je tato manažérská centrála pro členstvo KSČ nepřijatelná, vyhazuje členy; až zbudou ve straně jen ti, kdo se dají zastrašit nebo koupit, dá se jimi nová manažérská centrála “zvoliť — a povede Československo ke stejným “úspěchům” jako kdysi vláda Novotného. V. Chalupa. Komunisté opět znásilňují čs. sport Minulý měsíc otiskl časopis Československý sport krátkou zprávu, která svědčí o tom, jak ústředí komunistické strany Československa hrubým způsobem zasahuje do čs. sportu. Byla zřízena nová komise Ústředního výboru čs. tělesné výchovy (ÚV-ČSTV), která podléhá přímo ústřednímu výboru komunistické strany. Za předsednictví soudruha Jaroslava Marka, kolaboranta Moskvy, byly projednány nové směrnice za účelem přestavby této sekce, při níž bude vedení čs. sportu očištěno od demokraticky smýšlejících činovníků. Bude zřízen politicko-výchovný seminář podle vzoru sovětské Fyskultury — a nejbližší úkoly čs. sportu byly vytýčeny takto: Příprava dokumentů pro IV. sjezd ČSTV, příprava oslav 25. výročí “osvobození” Československa sovětskou armádou, oslavy 100. letého výročí narození bolševického vůdce V. I. Lenina, a plné podřízení sportovního tisku nově zřízené komisi. Komunistická strana Československa se na pokyn Moskvy rozhodla k návratu k metodám let padesátých, k době temna našeho národa a tím i československého sportu. V zahraničí má čs. sport své důstojné zastánce ve Svazu sportovců v zahraničí, kteří si plně uvědomují své úkoly do budoucna. Tím spíše v dnešní době, kdy je čs. sport zneužíván ku komunistické propagandě. Zdeněk Pražák. Československá národní rada americká zaslala presidentu Richardu Nixonovi telegram následujícího znění: 6. května 1970 Presidentu Richardu M. Nixonovi Bílý dům, Washington, D. C. Československá národní rada americká, velmi znepokojena a pobouřena rozšířenou kritikou Vašich nedávných smělých rozhodnutí, z celého srdce podporuje každou politiku, jež by mohla zabránit komunistickým agresím, odčinit komunistické invase a vést k osvobození všech komunisty okupovaných zemí. Československá národní rada americká 2137 South Lombard Avenue Cicero, Illinois 60650 James V. Krákora, předseda Dr. Vlastislav Chalupa, tajemník Skvělý čs. Majales ve Washingtonu, D. C. Jarní ples MAJALES, tradiční representační společenská událost čs. krajanské obce ve Washingtonu, D. C., měl letos opět krásný úspěch. Čestné předsednictví senátorů Romana Hrušky a Josefa Tydingse a jejich dam a význačná jména mezi patrony plesu dokazují stále vzrůstající přízeň pro čs. dobročinný ples. Osobní účast význačných osobností dodala mu lesku. K úspěchu Majálesu nám blahopřáli uruguayský velvyslanec Hector Luisi, kongresník Lionel Van Deerlin, býv. Eisenhowerův ředitel rozpočtu Percival Brundage, sestra býv. vice-presidenta Humphreyho, paní Frances Howard, paní Marcella du Pont, federální soudce Edwin Steel, admirál Harold Baker, švýcarský vojenský attaché René Hubert, p. Raymond Laugel, šéf úřadu pro uprchlické a migrační záležitosti ve State Departmentu a j. Z našich čs. přátel mezi nás zavítali býv. čs. velvyslanec u Spojených národů Dr. Jan Papánek, Dr. Jaroslav Němec, předseda Společnosti pro vědy a umění, pluk. Alexander Hess z New Yorku, Dr. Frank Novák z Belcampu, Dr. Igor Lomský z Baltimore a j. Dekorace sálu a umělecký pořad vyjádřily šťastně čs. ráz Majálesu. Krásně vypravený tištěný program návštěvníkům stručně připomněl čs. tisíciletou kulturní historii a v obrazové části (vedle čs. krajinných krás a památek) prvního presidenta čs. republiky T. G. Masaryka, J. A. Komenského, jenž před 300 léty zemřel jako exulant v Holandsku, a novodobého čs. národního mučedníka Jana Palacha, jemuž byl v Římě — na Palachově náměstí — odhalen pomník. Hosté obdivovali symbolickou dekoraci sálu: Na zvýšeném pódiu mezi imposantními červenými kyticemi na pylónu s červeno-modro-bílou drapérií byl upevněn bílý lev s českou korunou a slovenským znakem, což tvořilo repliku čs. hraničního sloupu. Mnozí návštěvníci s dojetím vzhlíželi k tomuto symbolu demokratického Československa, které byli nuceni opustit, ale o jehož vysvobození ze spárů okupantů nepřestanou usilovat. Za klavírního doprovodu Lidy Brodenové půvabně zatančila Irena Prochotská, býv. balerína bratislavského baletu, Dvořákův Slovanský tanec č. 10 a valčík od Oskara Nedbala. Gabriela Petříková, býv. členka souboru Lučenica, líbezně zazpívala slovenské písně s vlastním doprovodem na chromatickou harmoniku. Všeobecně dobrou pohodu ještě vystupňovalo šťastné vylosování krásných výher, věnovaných předními washingtonskými firmami. Pracovníci washingtonské odbočky Československé národní rady americké — zejména předseda Dr. J. Hašek a plesový výbor s předsedkyní A. Faltusovou a místopředsedkyněmi Naďou Lajdovou, Jiřinou Palicovou a Emilií Royco- vou — zasluhují vřelé díky za obětavost, která zajistila skvělý úspěch vrcholné společenské události čs. Washingtonu, jež nejvhodnějším způsobem udržuje a zvyšuje zájem vlivných amerických kruhů a osobností o naši čs. věc. VĚSTNÍK • 7 [pageend7]Z projevu Dr. J. Škvora o Masarykovi Dodatečně uveřejňujeme stručný výtah z významného projevu dr. Jiřího Škvora, místopředsedy SVU, který na téma “Živý odkaz Tomáše G. Masaryka” pronesl v březnu t. r. na slavnosti uspořádané Oblastním výborem ČSNRA v New Yorku, Obcí legionářskou, Sokolem New York a odbočkou Manhattan-Y orkville. V široké studii založené na zevrubném studiu Masarykova díla Dr. Škvor vyzdvihl zvláště Masarykův poměr k pravdě, morálce, náboženství a k demokracii. Řečník vyvozoval, že v tomto směru je “Masarykovo dílo odkazem věčně živým a zavazujícím.” “Ohlížíme se po tom, co zůstává z našich bědně krátkých životů nadčasovým a trvalým, co nezaniká v kolotoči všedních dnů, co není ubíjeno denním zápasem o chleba. Hledáme příklady a vzory. A hledáme-li skutečně pozorně a poctivě, znovu a znovu se setkáváme s Masarykem ■— filosofem i státníkem, který se díval na svět a na člověka pohledem přísným i moudrým, pohledem pod zorným úhlem věčnosti” — řekl dr. Škvor v úvodu. Analyzoval pak vědecké i státnické dílo T. G. Masaryka a citoval řadu Masarykových výroků. Vyvozoval, že výsledkem Masarykova vědeckého i státnického usilování byla jeho osobitá koncepce humanitní demokracie. “Demokracie pravá, založená na lásce a úctě k bližnímu, je uskutečňováním božího řádu na zemi” — prohlásil Masaryk . Řečník pak vyvozoval: “Jak daleko má svět k uskutečnění tohoto velkého snu Masaryka-státníka i filosofa, jemuž někteří marxističtí intelektuálové vyčítají, že prý nezanechal žádné osobité koncepce filosofické ani politické.” V dalším zdůraznil Masarykův smysl spojovat vědu a teorii s praxí, myšlenku s činem. — “Ježíš — ne Caesar!” — bylo Masarykovým vyznáním. Ale stejně rozhodně zdůrazňoval, že “zlu je nutno odporovat”, a to ihned v jeho začátcích. Dr. Škvor pak konfrontoval Masarykovy zásady se zkouškami, jimž byla Evropa — zvláště Československo — vystavena od třicátých let, a vyvozoval, že “patrně i únorová krize a její výsledky by byly dopadly jinak, kdybychom — zlu odporovali ihned v jeho začátcích”. “Tehdy jsme, snad až příliš pohodlně, čekali na rozkaz a rozkaz nepřišel” — uzavřel Jiří Škvor tuto část svého projevu. Zdůrazniv, že “demokracie nebyla Masarykovi pouze vládní formou, ale osobitým stylem života a výrazem jeho životního názoru,” řečník označil jako protiklad takového “uskutečňování božího řádu na zemi” snahu totalitních ideologií, ať již fašistické či komunistické. “Masarykovi byla nej- hlubšim argumentem pro demokracii víra v člověka, v jeho nesmrtelnou duši” — prohlásil dr. Škvor a vyvozoval: “Naproti tomu jedním z hlavních projevů a vlastnosti každého totalitního režimu je naprostá neúcta k člověku, k jeho individualitě, k jeho duši.” Mluvčí citoval pak výrok “jednoho z moderních Džingis- chámů”, který za vpádu rudých hord do naší vlasti prohlásil: “Co pro nás znamená pár lidských životů? Jsem připraven obětovat tři milióny revizionistů.” Dr. Škvor se nesnažil zmenšovat nebezpečí, jež dnes hrozí tisícileté křesťansko-demokratické kultuře a tradici našeho národa, ale zdůraznil, že “národní tradice není mrtvou relikvií, ale věčně živým, věčně se ohrožujícím procesem. Takovou tradici není možno sprovodit ze světa škrtem pera nějakého marxistického upravovatele dějin, nebo nějakým zbabělým pučem.” “Dnešní tragický osud naší rodné země je také částí národní historie našeho osudu. Budeme-li věrni Masarykovým zásadám, budeme-li je jak doma, tak v zahraničí uplatňovat v každodenním životě, nemůže se dnešní smutný osud našich bratří a sester v rodné vlasti stát konečnou, závěrečnou kapitolou národního života demokratických Čechů a Slováků,” zakončil dr. Škvor. Jeho projev patřil k nejvýznamnějším, jež jsme v New Yorku slyšeli. Z OBLASTÍ A ODBOČEK ČSNRA vítá svoji novou odbočku "Niagara“ v Buffalo, N. Y. Předsednictvo Čs. národní rady americké na své schůzi dne 5. května 1970 vzalo s povděkem na vědomí zprávu o ustavení odbočky “Niagara” v Buffalo, New York. Založení nové odbočky je důkazem, že naše československá větev je stále živá a že s pomocí nových emigrantů bude plnit svou povinnost vůči naší staré i nové vlasti. Události posledních dnů ukazují, jak tato povinnost splývá v jedno, neboť jde o boj proti témuž nepříteli — nepříteli, který udusil československou svobodu a který ohrožuje svobodu i v této zemi. Předsednictvo zaslalo odbočce dopis, kterým uvítalo její založení a přeje odbočce v její činnosti mnoho zdaru. ODBOČKA ČSNRA MANHATTAN- YORKVILLE, NEW YORK Činnost odbočky v květnu 1970 Dne 2. května odpoledne t. r., za přítomnosti delegátů krajanských spolků v New Yorku, br. plk. Horyna položil kytice na pamětní desky T. G. Masaryka a gen. Milana R. Štefánika v New Yorku, Tomkins Parku, 8. vých. ulici. Výročí tragické smrti gen. Milana R. Štefánika připadá sice na 4. května, t. r. na pondělí, proto tato pietni vzpomínka a uctěni památky našeho velikána byla provedena již v sobotu 2. května odpoledne, aby se jí mohlo zúčastniti více členů všech krajanských spolků v New Yorku. Dne 15. května t. r. byl zaslán dopis presidentu Richardu R. Nixonovi, ve kterém bylo zdůrazněno, že členové odbočky z plna srdce podporují jeho smělé a historické rozhodnutí zastaviti komunistickou agresi v Indočíně a plně podporují každou politiku, vedoucí k osvobozeni národů z komunistické nadvlády. S bolestí v srdci sdělujeme všem, že nám odešel náš dlouholetý člen, br. Josef Kout. Odešel tam, odkud již není návratu. Br. Josef Kout odletěl dne 4. května t. r. na návštěvu do staré vlasti, kde již dne 8. května t. r. zemřel. Příčiny a okolnosti jeho smrti nejsou nám známy. Podle nezaručených zpráv byl prý br. Josef Kout v Pardubicích po dva dny vyslýchán tamějšími bezpečnostními orgány a jeho slabé srdce to nevydrželo. V br. Josefu Koutoví ztrácíme upřímného člověka a horlivého pracovníka na národním poli. Čest budiž jeho památce. Emil Horyna, předseda. ODBOČKA MASARYK, DETROIT, MICH. Češi v Detroitu proti rozvratníkům. Svolali jsme členskou schůzi původně s úmyslem podati členstvu podrobný referát o sjezdu Čs. národní rady americké, který se konal ve dnech 11. a 12. dubna v Chicagu. Politický vývoj posledních týdnů dal schůzi další aktuální náplň. A tak 15. května se sešel nadprůměrný počet členů. Bratr Sklenář, který se sjezdu zúčastnil, podal zprávu a zodpověděl i několik dotazů. Schváleno zúčastniti se konference etnických skupin v Detroitu a zaplatiti i členský příspěvek této nové organizaci. Dne 5. června koná International Institute of Metropolitan Detroit kulturní večer na oslavu 25tileté činnosti v Cobo Hall a naše odbočka objednala reservováni jednoho stolu pro 10 osob. Naše členka sestra Emma Zemčíková odchází z Detroitu. Po dlouhá desetiletí činila čest krajanskému životu jak svou ochotnou pomocí ve spolcích, tak i svými výtvarnými pracemi na výstavách. V r. 1968 byla předsedkyní naši odbočky. Tklivé bylo poděkování i předání dárku na památku. Bratru Bártovi, který je upoután na lůžko, jsme odeslali zdravici s přáním brzkého uzdravení. 8 • VĚSTNÍK [pageend8]Do buffetu tentokráte přispěly sestry: Zemeneová, Rozumová, Soyková, Koluchová, Lípová. Vyvrcholením večera bylo projednání a manifestační schválení dopisu presidentu Nixonovi v tomto znění: “The Czechoslovak National Council of America, Masaryk Chapter, Detroit, greatly disturbed and displeased by the widespread criticism of your recent bold decisions, wishes to express wholehearted support of any and all policies which might prevent or redress communist acts of aggression and invasion and ultimately lead to liberation of all communist occupied countries.” Na závěr jsme si poslechli českou hudbu z gramofonových desek a slíbili jsme se všichni sejít na příští, pravděpodobně zářijové schůzce. Karel Lípa, tajemník. Z ČINNOSTI MASARYKOVA KLUBU V BOSTONU, MASS. (1969-1970) Září: Přednáška o barokní Praze se světelnými obrazy. Dr. Kent Sobotik, Boston Museum of Fine Arts. Říjen: Zájezd Krajanského divadla Jana Snížka z New Yorku, které zahrálo J. Vrchlického “Noc na Karlštejně”. Prosinec: Mikulášská besídka s nadílkou pro děti. Únor: Panelová diskuse s novými uprchlíky na téma: “Problémy přesídlení”. Březen: Dvořákův klavírní kvartet op. 87., v němž na cello hrál náš milý a vzácný host, mistr Bedřich Váška, býv. člen Ševčíkova kvarteta. Mistr Váška byl uctěn u příležitosti svých 91-tých narozenin a byl jmenován čestným členem Masarykova Klubu. — Prof. K. W. Deutsch z Harvardu promluvil na téma: “J. A. Komenský a budoucí výchova lidstva”. Duben: Přednáška Rev. Hvězdoně Kafky na téma: “Komenského vševýchova a svobodná víra”. Květen: Dne 2. května jsme pořádali společně s krajany z Worcesteru a okolí Majáles v sále “American Legion” ve Shrewbury. Na programu byly recitace básní, Smetanovo dueto “Z domoviny”, a dva krátké proslovy členů americké armády, kteří se v r. 1945 zúčastnili osvobození Plzně. Sku- • pina studentů z bostonské hudební konservatoře zatančila Dvořákův Slovanský tanec č. 9 a českou besedu. Výnos večera byl věnován Fondu pro čs. uprchlíky. Klub zakončí svou sezónu společným výletem 27. června. Během zimních měsíců je sídlem Klubu International Inst., 287 Commonwealth Ave., Boston, Mass. Marie Dolanská. Země křižovaná V Montrealu vyšla básnická sbírka Pavla Javora (Dr. Jiřího Škvora) Země křižovaná, jež je výborem autorovy bohaté básnické tvorby. Verše jsou převážně zaměřeny k tématice politické, naplněny tesknotou po vlasti. Mnohé jsou z doby nacistické okupace, května 1945, z doby “vítězství pracujícího lidu” v únoru 1948 a doby autorova exilu. Javorová kniha veršů by neměla chybět v knihovně žádného Čecha a Slováka, který se zná k našemu společnému duchovnímu bratrství. Ilustrace Jiřího Kaisera, předního člena čs. výtvarné mladé exilové generace, knihu významně doplňují. Javorový verše ZEMĚ KŘIŽOVANÁ je možno objednat u Concordia, Box 427, Station H, Montreal 107, P. Q., Canada. Cena $3.00. Knížka je vydána ve velmi pěkné úpravě a bude Vaší knihovně vzácnou ozdobou. PAMATUJTE NA RADU SVÝM PŘÍSPĚVKEM! Schvalujete-li pevné zásady a postoj Rady k nejdůležitějším otázkám dnešního vývoje, získejte nám nové členy! ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Ó.S.A. © 2138 S. 61 st Court, Cicero, III. 60650 Pamětní medaile k 50. výročí Republiky československé Avers: Mladá žena, představující republiku, chrání lípovou ratolest — symbol svobodného státu — před útoky nepřátel. Revers: Velký státní znak z r. 1918. Mincovna: Chiasso, Švýcarsko. Stříbrná medaile: váha 20 g, cena $5.00 při osobním nákupu v úřadovně Čs. národní rady americké, 2137 So. Lombard Ave., Cicero, Ill. 60650, $5.95 při doporučeném odeslání poštou. Stříbrné medaile zasíláme i do Československa — letecky a doporučeně za $6.60 za kus. Zlatá medaile: váha 35 g. — Zlaté medaile není dovoleno distribuovat na území Spojených států. Objednávky k dodání mimo USA zašlete na adresu: MÉDA, P.O. Box 50250, Cicero, Ill. 60650. Zlatou medaili je možno zakoupit též v Rakousku u Wiener Genossenschaftsbank, Franz-Josef’s-Kai 13, Wien I., Austria (která je jedinou českou bankou ve Vídni). VĚSTNÍK • 9 [pageend9]MÁME NA SKLADĚ K PRODEJI: Poštou DĚTSTVÍ A MLÄDÍ, vzpomínky Dr. Alice Masarykové ................................................ $2.50 $2.75 Vojtěch N. Duben: LEDY SE HNULY .......... 2.50 2.75 CZECHOSLOVAK PRIZE PASTRY RECIPES ...................................................... 0.90 1.00 CZECHOSLOVAK RECIPES .............................. 1.15 1.25 PROGRESSIVE CZECH, učebnice prof. B. Mikuly, páté vydání, vyšla nákladem Čs. národní rady americké ................................... 4.50 5.00 NOVÝM SVĚTEM, cesta kardinála Jos. Berana do Spoj, států amerických a Kanady..... 1.00 1.25 NOVINKA: J. Josten: 21-8-1968 ANNO HUMANITATIS .......................................... 3.75 4.00 ČSNRA 2137 So. Lombard Ave. Cicero, Illinois 60650 NEZÁVIĎTE ZDRAVÍ a dobré nervy druhým, ale dejte na jejich dobrou radu a také oceníte kolik zázračně dobrého mohou udělati pro vás vskutku účinná léčiva: Když po delší době začnu opět pravidelně užívat Zdravi-tamin, tak mám pocit jako by se probudila ve mně nová síla k dalšímu žití — píše Anežka Kooyová z Detroit. — Trpěl jsem mnoho roků na dizziness (omámenost) v hlavě. Když jsem využíval asi 80 tablet čtyřlék BOL- VEN, tak jsem to ztratil úplně — píše Sam Mrkal z Houston, Tex. — Zkusila jsem všelicos, čaje i léky od lékaře — ale jenom ty DANUBE herb tabletky pomáhají lehce, bez bolesti a zaručeně. A. Korbelík, New Buffalo, Mich. — I vám je obratem a pod zárukou pošle: EUROPEAN DRUGS P. O. Box 927 Laguna Beach, Calif. 96252 Bolven na 5 týdnů ....................................................................................$2.90 Zdravi-tamin na 5 týdnů ...................................................................... $3.98 Zdravi-tamin na 10 týdnů jen ...............................................................$6.98 Danube herb laxative tabletky ............................................................. $2.98 Moravské Mazání — 1 pint ...................................................................$3.50 Laguna — vitamínový krém denní ......................................................$3.50 Laguna — regenerační na noc ............................................................. $3.50 PŘILOŽTE CASH, MONEY ORDER NEB SEK. TAKÉ DO KANADY A ČSR JE POSÍLÄME. VĚSTNÍK 2137 So. Lombard Ave. Cicero, Illinois 60650 Room 202 <^^>434 ADDRESS CORRECTION REQUESTED SECOND CLASS POSTAGE PAID at Chicago, Illinois [pageend10]