[pageend1]MĚSÍČNÍK c y r i l o m e t o d ě j s k é l i g y p r o k u l t u r u a ž i v o t z v í r y • VYDÁVÁ KŘESŤANSKÁ AKADEM IE V ŘÍMĚ • ADRESA REDAKCE A ADMI. N ISTRACE: NOVÝ ŽIVOT, VIA DELLA CONCILIAZIONE, 1. 00193 ROMA-ITALIA- • Řídí redakční kruh. • Předplatní na rok 1969 : V Itálii 1800 lir (podpůrné 2500 lir). Pro ostatní semi 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášt a třeba je platit předem. Předplácí se v Itálii : post. slož.: C. c. post. 1-33428 ACCADEMIA CRISTIANA - Via della Conciliazione, 1. Roma (617) s pozn. NŽ 1969. • Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na post. úřadě 1800 lir n a : NOVÝ ŽIVOT - ACCADEMIA CRISTIANA, 00193 Roma, Via della Conciliazione 1. - Italia. • Z ostatních zemí mezinár. pošt. poukázkou, šekem, peněžním dopisem římské administraci (na jméno Don Adalberti) Hrubý), nebo našim zástupcům v jednotlivých zemích : Anglie ; CML (P, Jan Lang S. J.), 114, Mount Street, LONDON, W. 1. — Francie: zasláním 15, — NF poštovní složenkou na adresu: Jaroslav Jáchym, 8, rue Paul Bert, 90 Belfort — Německo: zasláním 12 DM poštovní složenkou n a : Karl Fořt, Konto München (8000), Nr. 151283. — Kanada: Zemská CML (Václav Vostřez), Box 541 Main P. O., Hamilton, Ont., nebo Czech Jesuit Fathers (Rev. B. Janíček, S. J.), 4605 West Broadway, Montřéal 28, P. Qué. — USA : Rev. Jaroslav Tománek, Veseleyville, P. O. Grafton, No. Dakota. Vita Noovo. - Mensile. • Con approvazione ecclesiastica. • Autorizzazione Tribunale Roma N. 3779 del 16-3-54. • Direttore rozpon- sabile: P. Vincenzo Insolera S. J. život PAVEL VI. K NAŠIM POUTNÍKŮM Chceme nyní se zvláštní radostí pozdravit výpravu více než 600 českých účastníků pouti, kterou zorganizovalo České náboženské středisko » Velehrad« v rámci oslav 1100. výročí smrti apoštola své země, svátého Cyrila. Milí synové, milé dcery, buďte vítáni v tomto shromáždění. Z potlesku, kterým vás tu všichni uvítali, je patrné, jak je nám všem milá vaše přítomnost. Buďte pozdraveni vy kněží, vy jste naděje církve. Buďte pozdraveni, vy řeholníci, řeholní sestry, otcové a matky rodin, ty milá mládeži, vy všichni, kteří jste přišli přímo z Čech, Moravy a Slovenska, i vy, kteří jste přicestovali z různých evropských zemí a dokonce z Ameriky a Austrálie. Vaše přítomnost nás těší a dojímá. Vaše pouť je jakoby pokračování oné velké římské oslavy svátého Cyrila v únoru, kterou jsme slavili spolu se zástupci vašich krajanů. Vzpomínka na ně je dosud hluboko v naší paměti. Měl by však být mezi vámi i kardinál Beran, jehož jsme tolik milovali a jehož odchodu tak želíme. On se všemožně namáhal, aby se tato pouť vydařila. Pán ho však k sobě povolal, a proto mu nebylo dopřáno, aby vás tu viděl shromážděné kolem nástupce svátého Petra, tak jako k němu přišli před jedenácti sty lety vaši apoštolově Cyril a Metoděj. Kardinál Beran je tu však přítomen svým velkým duchem: on tolik trpěl a tolik vás miloval, a jistě se těší s vámi i s námi z této podívané, že totiž žije dál katolická víra, kterou jste jako planoucí a zářící pochodeň bez přerušení přijali od předků. Držte hodně vysoko tuto pochodeň, abyste ji neporušenou odevzdali novým generacím. Snažte se žít ve věrnosti Kristu a církvi a kráčejte ve šlépějích vašich světců a velkých biskupů. Snažte se být živými svědky svého přesvědčení a vyznávejte je podle úkolů, které byly svěřeny laikům, i oni jsou hlavně pověřeni — podle II. vatikánského sněmu — » aby jejich prostřednictvím církev byla přítomná a činná na oněch místech a v oněch okolnostech, kde pouze s jejich pomocí se může stát solí země. « (Dogm. konstituce Lumen gentium 33) Jsme vám blízko. Modlíme se za vás, za vaše rodiny, za vaši krásnou zemi. Až se vrátíte do svých domovů, řekněte svým spoluobčanům, že papež je má rád, že sleduje jejich osudy, posílá své povzbuzení a všem žehná » in visce- ribus lesu Christi — v hluboké lásce Krista Spasitele « (Fil 1,8). Na šest set se nás sjelo do Říma na pouť k hrobu sv. Cyrila k 1100. výročí jeho blažené smrti. Početné byly skupiny našich krajanů ze zemí západní Evropy, vedené svými duchovními správci: dp. Karlem Fořtem a Pavlem Kučerou z NSR, P. Dominikem a Blažejem Múllerem z Vídně, P. Langem z Anglie, dp. Poklopem z Belgie, P. Ber- náčkem ze Švýcarska, a nechyběli ani zástupci ze zámoří: prelát Lekavý a dp. Peksa a jejich malé skupinky z USA a Austrálie. Velké pozornosti se těšila krojovaná skupina JSM z Vídně a skupina Orlů v krojích. A k nim se připojili i 154 [pageend2]MODLITBA K SVATÉMU VACLAVU Moře křivd a utrpení, rány morové jdou tou nejkrásnější zemí světa, • v zamyšleném září, koncem léta, svaty Václave. Ani vypovědět nelze, jak trpí Tvůj lid! Ty jsi jeho orodovník, naděje i štít. O Tvou jasnou přilbu rozrážel se nepřátelský šik. Spíše úsměvem a božím slovem, nežli kopím, sudlicí a kovem znal jsi vítězit. Vida, jak se nepřátelé tísní u Tvých prostých vrat, vycházel jsi bez zbraně a s písní brány otvírat — Jasná žita šuměla Tvou zemí, rděl se vinohrad. Jak se štípl štěp a lýko víže, učil jsi svůj lid, sám selský kníže, a lid Tě měl rád. Pod Tvým vlídným slovem smutné duše rázem okřály, jako bys ty chudé, opuštěné halil do šály — Slyš, jak Tvůj lid opuštěný sténá, jak se cizák rve o kus Tvého zrazeného věna, svátý Václave! Všemi opuštěná perla ticha vprostřed rodných skal, vzrušeně a horce země dýchá, Ty jsi její balzám, lék na její žal — Kdo tu zemi vysvobodí, kdo ji uchová? Kéž se změní v bojovníky vojska duchová! Srdce máme ustýskaná, oči od krve, doma se i skály hroutí, nedej, nedej zahynouti, svátý Václave! Pavel Javor poutníci z ČSSR, kteří buď v oněch dnech — 18.-25. července — byli v Římě, nebo kteří přijeli se svými příbuznými, usedlými na Západě. Každý den začal mší svátou v kostelích, které mají vztah k našemu národu: hlubokým dojmem působil průvod 24 koncelebrujících kněží, které Vedlo k oltáři 16 českých ministrantů. Pouť začala, jak se ostatně rozumělo samo se- bou, v bazilice sv. Klimenta, nad hrobem sv. Cyrila. Hlavní celebrant a kazatel, rektor koleje Nepomucena prelát ThDr. František Planner nabádal k díkům za dar svaté víry, k upevnění se v ní a k důslednému životu podle ní, tak aby naše víra se znovu stala zdrojem naší národní síly a našeho národního života, jako jím byla v prvních stoletích našich dějin. — A odpoledne kroky poutníků nemohly vést jinam než do krypty pod bazilikou sv. Petra, k hrobu našeho milovaného arcibiskupa a kardinála Josefa Berana. Krátce na něho vzpomněl jeho někdejší sekretář mons. ThDr. Jaroslav Škarvada. Druhý den byly na pořadu bohoslužby v katakombách svaté Domitilly — hlavním celebrantem byl krajanský duchovní správce z Německa dp. Karel Fořt. Odpoledne jsme se shromáždili v kapli koleje Nepomucena na pobožnost k sv. Janu Nepomuckému a potom byla družná beseda, o jejíž zpestření zpěvy a výstupy se zasloužila především skupina mládeže JSM z Vídně. 21. července byla mše svátá v bazilice sv. Vojtěcha na Tiberském ostrově, kde se doposud chová část rámě druhého pražského biskupa svátého Vojtěcha, jemu byla bazilika původně zasvěcena. Čtvrtý den při mši svaté u svátého Václava v bazilice sv. Petra kázal těšitel P. Dominik z Vídně. Chcete- li zničit národ, zničte v jeho povědomí velké osobnosti jeho minulosti — připomenul úvodem výrok jednoho myslitele. Pramenem síly v našich národ- 155 [pageend3]nich dějinách byla víra — a ta nás vede k Petrovi a ke Kristově skále. Druhým pramenem naší neotřesitelné důvěry je svátý Václav, ke kterému se náš národ utíkal o pomoc ve všech zkouškách a zoufalých situacích. Svatý Petr jako skála naší živé víry a svátý Václav jako záruka a jistota naší naděje. Vrcholem pouti byla papežská audience. Protože svátý Otec je od 11. července na své letní vile v Castel Gandolfo, a tam se zvláštní audience pro menší skupiny nekonají, zúčastnili se naši poutníci všeobecné audience ve středu 23. července. Díky pochopení vedoucích pořadatelů audiencí stáli přímo před papežským trůnem. Svatý Otec jim adresoval delší italský proslov (viz str. 154). Zmínku o zemřelém kardinálu Beranovi poutníci přijali dlouhým vděčným potleskem. Zástupci naší skupiny byli též mezi osobami, které byly po audienci představeny svátému Otci; byli to: předseda Českého náboženského střediska mons. dr. Jaroslav Škarvada, prelát dr. Petr Lekavý z USA, P. Dominik z Vídně, nově zvolený předseda Křesťanské akademie dr. Karel Schwarzenberg a za přítomné členy Čs. orla prof. Jiří Malášek; prof. Malášek odevdzal svátému Otci zlatou medajli č. 1, raženou k 50. výročí ČSR. Svatý Otec si prohlížel medajli s velkým zájmem, dal si vyložit její symboliku a děkoval za ni polským: » Dziekuje bardzo! « Závěrečný den ráno se poutníci sešli v bazilice P. Marie Sněžné — aby pro svou vlast a pro její nynější těžkosti prosili o přímluvu a ochranu u Syna Marii, již jejich předkové od staletí vzývali jako své Paládium a svou Ochránkyni. Hluboce procítěné vlastenecké kázání pronesl P. Jan Lang z Londýna; poutníci potom vyslechli výklad pa- mátností této baziliky, v níž papež Hadrián II. schválil slovanské bohoslužebné knihy a byl přítomen slovanským bohoslužbám, které svati Cyril a Metoděj celebrovali se svými žáky, a nedaleké baziliky sv. Praxedy, v níž je pochován pražský arcibiskup Jan z Jenštejna, exulant z doby krále Václava IV. Ve večerních hodinách byla pouť zakončena tam, kde byla i zahájena u hrobu sv. Cyrila. Při smírné adoraci svátostného Krista prosili za celou církev, za vlast, za jednotu všech Slovanů a křesťanů v jednom Kristově stádci. Děkovným chvalozpěvem a svátostným požehnáním byla tato zdařilá pouť zakončena a jistě zanechala v srdcích všech účastníků nejhlubší dojmy. Naposled se nesla prostorami baziliky píseň, kterou poutníci tolikrát opakovali v uplynulých dnech: Otče náš, vyslyš nás, zachovej nám národ náš... K P OČÁTKŮM N Á B O Ž E N S K É ÚCTY (Pokračuje) BL. Z D I S L A V Y VÁCLAV RYNEŠ — AMBROŽ M. SVATOŠ S obsahem Pontánova veršování se v podstatě shoduje ve výpočtu českých světců — blahoslavené Zdislavě věnovaný pasus 4. knihy jeho pozdějšího díla » Bohemia pia « z r. 1608. Nápadnější rozdíl představuje motivování vstupu do řádu kazatelů snahou uniknout manželovu »tyranství«. Avšak i tu autor naznačuje, že manžel těžce želel manželčiny smrti a že jej ona utěšovala, v rudém rouše se mu zjevíc. Bylo tedy Pontánovi jasno, že i při příklonu k řádu kazatelů trvalo Zdislavino manželství dál, a že tudíž nešlo o členství v ženské řádové větvi. Při pečlivější prohlídce Pontánových textů lze stěží dospět k mínění, že vlastním skladatelem legendy, jež byla podkladem pro Pontánova díla, byl tento metropolitní kanovník, popř. obnovitel jablonského svatovavřineckého kostela jako poutního místa, P. Dominik Stallhofer. Zmínkou o kříšení mrtvých a uzdravování nemocných všeho druhu se Pontánovo vyprávění řadí do téhož řetězu lidové tradice, v jehož počátečních článcích jsme se setkali s Dalimilem. A přece — patrně původní v jablonském klášteře zaznamenaná — zdislavská » legenda« — jejíž existence se žel můžeme jen domýšlet — byla patrně o hodně mladší doby Damilovy, i když se v ní zachovaly i další zbytky lidové tradice (zanechání částečky roucha ovdověvšímu manželovi, aktivní účast na stavbě kláštera aj.). Tvrzení o Zdislavinu původu z rodu Berků mohlo vzniknout teprve poté, co se Berkové na sklonku 14. století stali jablonskou vrchností. Prvkem ještě mladším v legendárním vyprávění je patrně tvrzení o odchodu sedmileté dívky do poustky a o jejím bičování. Profesor Kalista již ukázal, že je to patrně prvek z legendy velké dominikánské světice Kateřiny Sienské ze 14. století, která prý v sedmi letech učinila slib ustavičné čistoty a také se sama bičovala. Ke kanonizaci sv. Kateřiny Sienské došlo r. 1461 za Pia II. Mám za to, že někdy v době po r. 1461 následující, ale ještě před přívalem německé reformace, došlo patrně u dominikánů v Jablonném k sestavení legendy, jejíž obsah nám vpodstatě zachytil ve svých dílech Pontán. Že u jablonského kultu blah. 156 [pageend4]Zdislavy jde na sklonku 16. století jen o obnovu, nikoliv o zavádění novoty, nepřímo dokládá i námi již k r. 1596 shora citovaná zmínka o očisťování železné mříže, chránící v kostele její hrob. Byla již tedy tato mříž v době příchodu Stallhoferova v kostele sv. Vavřince a byla v zanedbaném stavu! S myšlenkou o rozvinutí zdislavského kultu (na starších základech) v údobí mezi husitskými válkami a poprotestantštěním zvláště českého pohraničí, není v rozporu to, co jinak o náboženském životě této doby víme. Z rakouských zemí v této době do českého pohraničí proniká např. kult sv. biskupa Volfganga a zůstavuje po sobě doklady své existence v řadě kapliček; v některých z nich se dokonce ukazují světcovy šlépěje (Kájov, Chudenice, Krupka). Sv. Volfgangovi byl dokonce i zasvěcen špitální kostelík v Jablonném. Na přelomu 15. a 16. století se na západních českých hranicích rozvíjí i ve zvláštních poutních místech kult sv. Anny, proti jehož výstřelkům pak bojuje německá reformace (tvz. růženec sv. Anny apod.). I mariánská poutní místa, nejednou poškozená v údobí české reformace, nacházejí opět své poutníky, popř. vznikají nová. (Kájov, Kladruby, Hejnice, Bohosudov, Stará Boleslav, Chlum sv. Maří aj.) Chladný vítr německé reformace však utlumuje náboženské vypětí končícího středověku; k obratu dochází až ke sklonku 16. století. Cykly obrazu ■ Motivy zdislavské, zachycené v dílech metropolitního kanovníka, se v Jablonném uplatnily (patrně někdy kolem r. 1609) i ve zvláštním dvojdílném malovaném cyklu obrázků. Jedna jeho část byla věnována životu paní Zdislavy (poustevničení 2 obrazy; péče o chudé a čeleď, askéze a extáze 14 obrazů; vztah k bratřím kazatelům 4 vyobrazení; příprava k smrti a vlastní smrt 2 obrazy; posmrtná oslava 2 obrazy). Druhá část cyklu je věnována dívám paní Zdi- slavě jejími ctiteli přičítaným. Dvakrát tu jde o vzkříšení z mrtvých (dívka, dítě), třikrát o uzdravení chromých, čtyřikrát o nemocné zrakem, po jednom případě o pomateného, morem postiženého, hadem uštknutého, malomocného, vředy stiženého, v deseti o jinak nemocné, dospělé i děti. Náměty druhé části cyklu jako by byly pozdní ilustrací k Dalimilovu vzrušenému líčení divotvomé moci » paní Zdislavy « a ukazují, jak pověst o této moci přežila v kraji staletí. Z vděčnosti za záchranu svého života dal kolem r. 1660 kapitán jablonského panství Jindřich Henckel podle starší předlohy zhotovit v svatovavřineckém kostele nynější, zachovaný zdislavský cyklus o 24 obrazových tabulkách (28 x 36 cm.). Na každé z těchto tabulek je vedle zázraku jako hlavního motivu (!) po barokním způsobu vyobrazena i scéna ze Zdi- slavina života jako motiv druhý. Původních u Zdislavina hrobu umístěných 48 vyobrazení bylo však již předmětem prvního církevního šetření v r. 1628, kdy byl tímto úkolem pověřen zákupský děkan Václav Oldřich Teubner. Vraťme se však ještě do první čtvrtiny 17. století. životnost Zdislavina kultu pro toto údobí dokládá nápis dnes nezvěstného zvonu, pořízeného v listopadu 1612 pro kapli na úpatí lem- berského vrchu, zvaného Krutina, v místech, která patrně byla — ovšemže věcně nesprávně — spojována s » poustevničením« sedmileté Zdislavy, (která se ovšem na Jablonsko dostala zřejmě až v pozdějším věku následkem sňatku). Zvon dal pořídit » k poctě P. Marie a s v a t é Zdislavy« svobodný pán Jan, purkrabí z Do- nína. Když o rok později podával český dominikánský provinciál Vincenc Sahier do Říma relaci o stavu české provincie, zmínil se v ní mj. o železných mřížích kolem Zdislavina (přepsáním uvádí » B. Islava«) hrobu v klášterním kostele, který prý kdysi zářil zázraky. Pontánovy vývody o životě Zdislavině, třebaže jeho celková historická práce byla podrobována kritice, se staly pramenem, z něhož neúnavně čerpala barokní literatura hagiografická, upravujíc je ovšem mnohdy různým způsobem a zdůrazňujíc subjektivně tu neb onu stránku. Je snadno pochopitelné, že došlo k zveličování rozdílů již Pontánem naznačených mezi bojovným rytířem-manželem a jemnou, v mladém věku umírající manželkou, i když — jak se ještě ukáže — i baroko našlo pochopení pro velikost jablonské paní jako věrné manželky. V 17. století nejsou ještě paní Zdislavě věnována samostatná díla; se statěmi o ní se setkáváme jen v pracích širšího zaměření. Tak je to spis o českých věcech Auberta Lemira (Miraeus), vydaný r. 1621 po Bílé hoře v Lyoně, dále přívazek » Postily «, vydané Jakubem Vůj- kou z Vejrovce u Pavla Sessia v Praze r. 1629, obsahující » Životy svátých patronů českých «, kniha » Dvanáctero řádů rytířů B ožích«, vydaná r. 1630 u J. Z. Fialy Budínského; nejstarší život sv. Jana Nepomuckého (Fama posthuma) z r. 1641, » Koruna Páně « (život Anežky České) z r. 1643, zmínka v latinské básnické sbírce » Vavřín slávy z ctností sv. patronů království 157 [pageend5]českého « z r. 1652, J. Tannerův latinský překlad A. Chanovského » Vestigium Bohemiae piae « (1659, 1689). V díle Rafaela Delaminetze » Paradisus concionatorum « (Aschaffenburg, 1667; Bamberg, 1683), v práci Dominika M. Márchese » Sacro Diario Domenicano « (Neapoli, 1668), která se odvolává na římský řádový archív, jakož i ve francouzské anonymní práci » La manière de se donner â Dieu « (Paříž, 1680), která se zmiňuje o Zdislavě jako o příkladné dominikánské terciářce, zakotvuje trvale péče o zdislavskou úctu v řádu kazatelů. Čeští autoři 17. stol. Z českých autorů, a to z Tovaryšstva Ježíšova, nelze v této souvislosti mlčením přejít P. Jiřího Grugeria » Sacri pulveres R. Bohemiae « z r. 1670, který v III. svazku připomíná blah. Zdislavu k 19. III., jakož i nejznámějšího českého barokního hagiografa P. Boh. Balbína, který blahoslavené Zdislavě věnoval ve svých Miscel- laneích zvláštní stať v díle Svaté Čechy (Bohemia sancta, 1682), kde vyznal svou úctu k světici těmito slovy: » Uctil jsem polibkem (Adoravi osculo) náhrobek této blahoslavené před několika málo lety, a bylo mi, jako bych byl zalit zvlášť sladkou Zbožností. « Před r. 1688 věnoval jí rukopisnou legendu. V r. 1691 píše (Dillingen) o Zdislavě domini- kán P. Friderich Steill v » Ephemerides Dominicano — Sacrae « a téhož roku se o ní zmiňuje v » Theatrum gloriae « (Praha) Kristián August Pfaltz. Jak patrno ze závažného díla Zdeňka Kalisty, nelze do této barokní literatury chodit pro poznatky o skutečném životě paní Zdislavy — až snad na postřeh, že šlo, popř. mohlo jít o dominikánskou terciářku — ale jako doklad o rozvíjení její úcty v 17. století má nepochybný význam. Záliba baroka v protikladech zřetelně hovoří v konstruování rozporů mezi manžely, oběma — jak ukázal Zd. Ka- lista — v duchu své doby skutečně lidmi zbožnými. Avšak ani toto konstruování nebylo vlastní veškeré barokní literatuře. Ve vývoji náboženské úcty paní Zdislavy má přelom 17. a 18. století zásadní význam. R. 1677 hovoří o úctě Zdislavina jablonského hrobu relace tamního faráře, podaná při zjišťování stavu duchovní správy v pražské arcidie- cézi. V letech 1683 až 1696 je dosavadní jablonský klášter nahrazován — díky řadě dárců — novostavbou. V téže době (1686) však v žádosti o přiznání církevní úcty dávné jablonské paní dokládá jablonský magistrát její divotvomou moc i 23 n o v ý m i zázraky. 0 zázracích nad Zdislaviným hrobem referuje do Říma řádovému generálovi P. Hyacint Mis- senius 20. srpna 1691. O sedm let později zasahuje do otázky výstavby nového dominikánského kostela v Jablonném, který by byl 1 důstojnou schránkou Zdislaviných ostatků, jablonská vrchnost, světa znalý dlouholetý králův vyslanec v cizině, poslední člen rodu Berků z Dubé, František Antonín (1647-1706), muž velkého formátu, který dal svým testamentem podnět k překladu tehdy proslavené České kroniky Václava Hájka z Libočan do latiny, aby prý takto byla tato kniha zpřístupněna tehdejšímu vzdělanému světu. A tím i nepřímo dal podnět k pozdějšímu známému kritickému vydání tohoto díla piaristou P. Gelasiem Dobne- rem. Že tato edice byla historickou událostí v dějinách české historiografie, je obecně známo. Nový jablonský kostel Od r. 1698 do své smrti překonává hrabě Berka skromné plány jablonských bratří kazatelů nejen svou štědrostí, ale i tím, že vypracování plánů pro klášterní kostel drobného severočeského města svěřil geniálnímu, z Vídně mu známému italskému architektu Janu Lukášovi Hildebrandovi (1666-1745). Dřevěný model kostela stál prý 1200 zlatých; vypravuje se, že císař chtěl model vidět, než ho odvezli z Vídně. Stavbu vedl Petr Bianco z Litoměřic. V průběhu prací došlo — shodou okolností 450 let po Zdislavině smrti — r. 1702 k otevření jejího hrobu a k dočasnému přenesení ostatků do jablonského kláštera. Smrt pana Berky r. 1706 znamenala přerušení stavebních prací. K jejich obnovení pod vedením architekta D. Periniho došlo po dvou letech, když si klášter našel pro velkolepou stavbu nového dobrodince v Berkově sestře, Františce Rosalii Kinské, roz. Berkové, která před lety k hrobu Zdislavinu věnovala stříbrnou lampu. R. 1711 byl kostelní prostor uzavřen kupolí s křížem, o dvě léta později byl položen základní kámen k hlavnímu oltáři. Dvě medaile — v Kremnici ražené — připomínají dosud tuto slavnost z r. 1713: přední stranu větší medaile zdobí profil hraběnky Kinské, zadní stranu průčelí jablonského kostela sv. Vavřince a blah. Zdislavy. Přední stranu menší medaile zdobí poprsí sv. Vavřince a blah. Zdislavy, zadní jablonský kostel (rytec: Daniel Warou). (Dokončení) 158 [pageend6]PAVEL VI. V KALVÍNOVĚ ŽENEVĚ K této sedmé cestě papeže mimo Itálii došlo 10. června. Do Ženevy jel na pozvání generálního sekretáře Mezinárodní organizace práce Davida Morse, aby se zúčastnil oslav 50. výročí jejího založení. Pavel VI. to řekl sám při audienci 16. dubna, že přijal toto nečekané a velmi čestné pozvání, protože mu poskytuje příležitost vzdát svůj hold záslužnému a významnému organismu, který má tolik společného s papežovým úkolem hlásat světu spravedlnost, mír a bratrství. Necelých třináct hodin byl v Ženevě, v této křižovatce světa a lidí dobré vůle. Připomněl, že dělník má větší cenu než ekonomie a opakoval svou naději, že křesťané jednou najdou cestu k jednotě. Někteří novináři psali, že Pavel VI. byl přijat v Ženevě chladně; snad by bylo správnější napsat, že byl přijat zdrženlivě — tak jak to odpovídá švýcarské povaze a jak to bylo třeba očekávat v městě Jana Kalvína, v kolébce reformace — ale uctivě a loajálně. Na ženevském letišti Pavla VI. přivítal president švýcarské konfederace Louis Von Moos, generální ředitel MOP David Morse, generální tajemník Světové rady církví dr. Evžen Carson Blake, švýcarští biskupové aj. Přímo z letiště jel v otevřeném autě do Paláce národů, postaveného r. 1930 pro Společnost národů. Celkem na 1700 osob bylo shromážděno v hlavním sále — mezi nimi 484 zástupců 121 států, které jsou členy MOP. V proslovu nejdříve děkoval za pozvání, kterého se mu dostalo; není odborníkem ve vědeckých otázkách, oblast hmotná a sociální není vlastní jeho úřadu, přece jen není a nesmí mu být cizí velká věc lidské práce; o práci je řeč na první stránce bible, práci posvětil a povýšil Kristus; v sídle MOP je freska Krista, který káže radostnou zvěst dělníkům. Katolíci zůstali věrni nauce svého Mistra: mezi sociálními průkopníky za sociální spravedlnost najdeme řadu katolíků a také kněží; papežové posledních let opětovně v encyklikách a projevech hájili důstojnost práce a oprávněné tužby dělníků. Pavel VI. potom mluvil o záslužné činnosti MOP, která jediná z mezinárodních organizací založených po 1. světové válce přečkala bouři let a r. 1944 obnovila svou činnost. MOP je ve službách pracujících — sv. Otec tu mluvil o moderním pojetí práce, v níž má mít první místo člověk, práce je pro člověka, každého člověka a celého člověka. Proto člověk má přednost i před technikou a tecnickým pokrokem. Úkol MOP je uskutečnit spolupráci tří sociálních sil, které se na práci podílejí: dělníků, zaměstnavatelů a vlády; všechny tyto síly jsou proto právem v MOP zastoupeny. Sv. Otec řekl, že si této okolnosti váží, protože ony tři síly nemají být proti sobě, ale společně usilovat o odvážnou a plodnou spolupráci, o neustálý rozhovor, tak aby stále vyvstávající problémy byly společně studovány a řešeny. Prostřednictvím sociální spravedlnosti přispívají k míru mezi lidmi a mezi národy. Pavel VI. konečně hájil právo národů na rozvoj a oprávněné tužby mládeže: ta musí znovu dostat chuť k životu, poznat jeho smysl. Uveďme alespoň úryvky: » V této těžké chvíli dějin lidstva, plné nebezpečí, ale stejně plné naděje, je z velké části vaším úkolem budovat spravedlnost a tak zajistit mír. Nedomnívejte se, že váš úkol je skončen, právě naopak, den ze dne je stále naléhavější. Kolik zloby, kolik nedostatků, zlořádů, nespravedlností, utrpení, kolik nářků se ještě pozvedá ze světa práce. Dovolte mi být před vámi mluvčím všech těch, kdo nespravedlivě trpí, kdo jsou vykořisťováni, jejichž tělo i duše je uráženo a ponižováno, všech, kdo jsou pokořováni snižující prací, která je jim uložena. Naslouchejte tomuto volání bolesti, které stále stoupá z trpícího lidstva. S odvahou a bez únavy bojujte proti zlořádům, které znovu povstávají, a proti nespravedlnostem, které se neustále obnovují; donuťte soukromé zájmy, aby se podrobily širším obzorům všeobecného dobra; přizpůsobujte staré předpisy novým potřebám, probouzejte nové, přiměte národy, aby je přijaly, užijte prostředků, jak je respektovat, protože »bylo by nadarmo vyhlašovat práva, kdyby se současně nevynaložilo vše, aby se zajistila povinnost respektovat je ode všech, vždy všude a ve prospěch všech«. (List účastníkům mezinárodní konference o lidských právech v The- ráně, 15. dubna 1968) Odvažujeme se dodat: musíte hájit člověka proti člověku; člověka, který je ohrožen být jen částí sebe sama, člověka redukovaného, jak bylo řečeno, jen na jednu svou dimenzi. Je nutné zamezit za každou cenu, aby člověk byl jen mechanickým ob sluho vatelem slepého stroje, který pohlcuje jeho nej lepší část; člověk se nesmí stát sluhou státu, který hledí zotročit si do svých služeb všechny jeho energie. Musíte chránit člověka; on je uchvácen strašnými silami, které on sám rozpoutal, je jakoby pohlcen úžasným pokrokem své práce. Či snad jsme ztratili poučení z tragické epizody o Babylonské věži: v ní vítězství člověka nad přírodou, který ale zapomněl na Boha, je provázeno rozdělením lidské společnosti? Je nutné zvítězit nad všemi rozkladnými silami a budovat lidskou společnost, společnost, jejímž jediným trvanlivým pojítkem je bratrská láska mezi rasami a národy, a mezi třídami a generacemi. Jádrem sporů, které drásají naši dobu, není tolik mít více, ale spíše být více. Je nutné zaručit organickou účast všech pracujících, a to nejen na plodech jejich práce, ale též na odpovědnosti za stránku eko- 159 [pageend7]ŽENEVA. — Pavel VI. mluví v sídle Světové rady církví. nomickou a sociální, na nichž závisí budoucnost jejich i jejich dětí. To znamená, že vaše zákonodárská práce musí jít odvážně vpřed a dát se na cesty zcela nové, které zaručují solidární právo národů k jejich celistvému rozvoji a které dovolí každému národu stát se tvůrcem vlastního osudu. Je vaším úkolem učinit opatření, která předejdou nové zhroucení tolika nadějí a potlačí pokušení ničivého násilí. Je nutné, abyste zaručili účast všech národů na budování světa a abyste se od nynějška starali o ..ty, kdo jsou méně bohatí a štastní, jako jste se v minulosti starali především o méně privilegované sociální třídy. Je nutné, abyste brzdili práva silných národů a podporovali rozvoj chudých národů, tím že vytvoříte nejen teoretické, ale též praktické podmínky opravdového mezinárodního kodexu práce na úrovni národů. Jako každý člověk, tak i každý národ musí se svou prací rozvíjet, růst po lidské stránce a vystupovat z podmínek méně lidských k podmínkám, které více odpovídají jeho důstojnosti. Tohoto mírumilovnéno boje Kristovi učedníci se chtějí účastnit z plna srdce. Jestli je nutné, aby všechny lidské síly spolupracovaly na tomto povznesení člověka, pak třeba postavit ducha na místo, které mu patří, tedy na první místo, protože Duch je Láska. Tato práce přesahuje pouhé lidské síly. Křesťan ví, že není sám v tomto díle lásky, spravedlnosti a míru; vidí v něm přípravu a předzvěst nebeského města, které očekává od Boží milosti. Lidská společnost, kterou buduje, je rodina bratří, dětí jednoho Otce.« V sídle Světové rady církví Opravdu byla historická návštěva v sídle Světové rady církví. Před palácem ho přivítali členové předsednictva SRC, mj. generální tajemník dr. Carson Blake, pravoslavný metropolita Meliton, s nímž se sv. Otec objal, a sl. Paulina Webbová. V jejich doprovodu šel do konferenčního sálu a usedl na pódiu v apsidě v průčelí spolu s kardinálem Willebrandsem a členy předsednictva SRC, pod mozaikou oslaveného Krista s řeckým nápisem připomínajícím touhu křesťanů po jednotě. » Vaše Svatosti, buďte vítán v tomto domě, který postavily křesťanské církve, aby daly najevo svou jednotu v Kristu a aby usilovaly o další sblížení,« řekl dr. Carson Blake úvodem, a pak mluvil o rozvoji ekumenických styků a spolupráce s katolickou církví. Pavel VI. ve svém projevu nazval všechny přítomné bratry v Kristu a děkoval Bohu, že mu dopřál vykonat tuto návštěvu křesťanského bratrství. Je Petr, má tedy odpovědnost prvního z apoštolů a všech jeho nástupců; je přesvědčen, že mu Pán dal charisma být služebníkem jednoty, ale ne aby ho oddělil od druhých, aby bylo vyloučeno porozumění, spolupráce, bratrství a konečně znovunastolení jednoty, nýbrž aby sloužil druhým v ovzduší pravdy, pokory a lásky. Tato návštěva je z obou stran gesto křesťanského bratrství, které už existuje mezi pokřtěnými; společenství je nedokonalé, ale jak všichni věříme, Otec milosrdenství svým Duchem nás vede k jednotě, tak aby církev byla co nejlepším odrazem nevypověditelné jednoty Otce i Syna a aby lépe plnila svůj úkol ve světě, jehož Pánem je Ježíš »aby svět uvěřil«. Návštěva Pavla VI. v sídle SRC neobsahovala jen řeči ale též společnou modlitbu: střídavě se předmodlívali dr. Carson Blake, Pavel VI., předseda SRC. Ind dr. Thomas, kard. Willebrands, pravoslavný metropolita Meliton a sl. Webbová. Závěr tvořil Otčenáš, který se každý modlil ve své řeči a duchovní píseň. Historická návštěva skončila v kapli tichou modlitbou — římský papež se modlí v nekatolické kapli. V projevu řekl mj.: » Toto poslední přání Kristovo, tato hluboká touha lidí, kteří věří a které On vykoupil, udržují naši duši v neustálém napětí pokory a bolesti pro rozdělení, která existují mezi Kristovými učedníky; toužíme po znovu nastolení jednoty mezi všemi křesťany a doufáme v ně; 160 [pageend8]modlíme se za to, studujeme tajemství církve, která usiluje, kvůli sobě a kvůli světu, být odleskem a svědectvím zjevení, které učinil Bůh Otec skrze svého Syna a v Duchu svátém. Má se katolická církev stát členkou Světové rady církví? Co můžeme v tomto okamžiku odpovědět na tuto otázku? Se vší bratrskou upřímností se domníváme, že otázka členství katolické církve v SRC není zralá do té míry, takže by se na ni mohla nebo měla dát pozitivní odpověď. Otázka zůstává ještě na poli možnosti. Nese s sebou další problémy rázu teologického a pastoračního, žádá proto hluboké studium a vede nás na cestu, která řečeno s upřímností, může být dlouhá a namáhavá. Ale to Nám nebrání, abychom vás ujistili, že se na vás a na vaši práci díváme s velkou úctou a opravdovou láskou. Vůle, která nás všechny oduševňuje, a princip, který nás vede, budou vždy hledání jednoty, jak ji chtěl Kristus; budeme ji hledat s nadějí, ale též se smyslem pro realismus.« Mše svátá pod širým nebem v parku poskytla Pavlu VI. setkat se a promluvit k švýcarským a ženevským katolíkům. Na 60 000 se jich tam shromáždilo a sv. Otec jim dal za vzor jejich národního světce sv. Mikuláše z Fliie, nositele míru v 15. století: » Pracujme za spravedlnost a mír, nenávist, která boří, se může zdát silnější, ale je to klam. Blažení šiřitelé pokoje, neboť oni budou nazváni Boží děti.« Ještě těsně před odjezdem z Ženevy se setkal s habešským císařem Hailé Selasié, který žádal o audienci. Předmětem jejich rozhovoru byla otázka míru, především v Africe. ★ ★ ★ Mezinárodní organizace práce a katolická církev navázaly spolupráci téměř hned od založení, třebas MOP při svém vzniku byla spíše výtvorem socialistických a protikatolických idejí; je zásluhou jejího prvního ředitele Francouze Alberta Thomase, který jako vášnivý socialista měl svůj podíl v protináboženských bojích ve Francii, že brzy pochopil, že mu v jeho práci může přijít vydatná pomoc ze strany katolické církve. Thomas byl několikrát přijat v audiencích Piem XI. a Piem XII., a jeho přičiněním je v Mezinárodním úřadě práce, jenž je sekretariátem MOP, katolický kněz jako stálý zástupce církve. Dnes je jím francouzský jezuita P. Josef Joblin. Také řada křesťanských a katolických dělnických a odborových organizací má v MOP a ostatních orgánech, které mají své sídlo v Ženevě, poradní statut; a konečně zvláštním zástupcem Svaté stolice při MOP a při Evropském úřadě SN je švýcarský dominikán P. Henry de Riedmatten. KAREL VRÁNA EXPERIMENT S POUŠTI Nad Kunderovým » Žertem « Básníci bývají nazýváni svědomím své doby. . Svědomí může být dobré i špatné, věrné i méně věrné; může tápat, hledat, klopýtat přes steré pochybování. Důležité je, že zůstává neklidné, citlivé a otevřeně k pravdě. Pokusí-li se společnost umlčet své svědomí, své básníky a umělce, naruší nutně sebe sama a vyvrátí člověka z jeho základu a řádu. Svědomí se nedá vymazat z člověka. Hlásí se naléhavě, někdy i hartusivě, ke slovu. Potřebuje vypořádat se s problémy dávných i méně dávných provinění; potřebuje zvážit tíhu zla, probádat labyrint odpovědnosti a zamyslet se nad smutkem a bolem nevinných a trpících, hledat cestu k pokání, napravení a očištění. Ani český básník nečiní výjimku. I on potřebuje překonat tlak minulosti, osvobodit svou zem od špíny zrad, vkročit do nových perspektiv, v nichž by se zase dalo žít po lidsku. Básník, dramaturg, povídkář a esejista Milan Kundera napsal předloni svůj první román: 2ert. Snad bez jakékoli nadsázky můžeme vyslovit názor, že toto Kunderovo dílo patří k nejpozoruhodnějším a k nejpodnětnějším českým románům poslední doby. Neúprosně, velkoryse a důsledně prohodnocuje dvacetiletý experiment, který se dál na duši i na těle českého národa. Autor přivádí do jihomoravského městečka své postavy, jejichž osudy se už v minulosti často proťaly, setkaly a střetly. Od- pouslouchává jejich osobní i nadosobní zpovědi, jejich lidské zápasy o tvář a důstojnost, jejich trpká zklamání, tápající víru, bolest z pádů a z ponížení. Zvláštní hodnota Kunderova románu tkví v tom, že na lidských příbězích svých postav zachycuje dramatickou křivku národního osudu. Osobní děje jednotlivců vystihují a symbolicky 161 [pageend9]zastupují celenárodní bloudění a putování malé země ve střední Evropě. Kunderův obraz je ve svém celku opravdu otřesný, odvážně pravdivý a řekněme i statečný. Zrodil se z potřeby vidět pravou a celou tvář i srdce své doby. Vyrostl ze smutku nad pádem člověka, nad jeho vydrancovaným srdcem a nad morovým suchoparem kdysi kvetoucí a ve své podstatě křesťanské české kultury. Kundera si neusnadňuje svůj básnický průzkum české skutečnosti žádnou lacinou frázovitou šablonou, podle níž by rozdělil svět na černé provinilce a nevinné, bílé oběti. Ponořuje svůj pohled nejen do současného člověka, ale pátrá, třebas tápavě a nejistě, i za ním: hledá tajemnou stavbu českých dějin a jejich bolestných přeryvů. Dramatický pohyb Kunderova románu začíná žertem, zcela nevinným žertem na zcela obyčejné pohlednici, kterou student a komunista Ludvík poslal své kamarádce a marxismem naivně omámené Markétce. Tento studentský žert zpřeházel dokonale životní vztahy mnoha lidí, vyvolal do jejich osudů tmavé a bohužel skutečné strašidelné síly, které přerostly do obludných a nekontrovatelných rozměrů. Stal se jakoby osudovým, nešťastným, černým předznamenáním jejich dalšího života, takže se téměř vždy setkávají s opakem toho, o co usilují a po čem touží. Ludvík se chce pomstít za křivdu, ale jeho pomsta zase jen křivdí zraňuje nevinné a pomáhá bývalému viníku uskutečňovat jeho plány; Helena se chce ze zoufalství a ponížení otrávit, ale způsobuje si jen prudké žaludeční potíže; Jaroslavův syn má splnit otcův dávný sen, ale za spoluúčasti matky utíká a nastrkuje za sebe bezvýznamnou masku; Lucie hledá skutečnou, ze srdce a z ducha pramenící lásku a setkává se vždy jen s plenícím zvířecím pudem; a vůbec mladí lidé vidí v komunismu přicházející nový humanismus a naději budoucnosti a nakonec si musí uvědomit, že pod velikášskými frázemi se organizuje primitivní a štěpní mentalita barbarské minulosti pustošící vše, co je lidské, jemné a kulturní. Žert, krutý, nemilosrdný a ironický žert s námi hraje historie — říká Kundera — anebo je i tato tragická ironie jen šifrou, kterou bychom měli rozluštit a pochopit její poselství o svobodě a odpovědnosti člověka před svým osudem, před svou zkázou i svou spásou? A není už pro Kunderovu generaci příliš pozdě? Není příliš unavena a neschopna vzdát se svých falešných, dnes opravdu směšných lásek a mýtů a začít znovu hledat víru v Boha a lásku, čistou, pokornou a spásnou lásku k člověku a ke světu? » Cožpak příběhy — ptá se jedna z hlavních postav Kunderova románu — kromě toho, že se dějí, také něco říkají? « Osvícenský, cynický a materialistický racionalismus se snažil po dvě desetiletí udusit v českém člověku smysl pro tajemství a posvátnost života; _ prohlásil za iracionální pověru a nebezpečný klam »přesvědčení, že veškeré životní příběhy, které... (nás) potkávají, mají navíc nějaký smysl, něco znamenají; že život svým vlastním příběhem něco o sobě vypovídá, že nám postupně zrazuje nějaké své tajemství, že před námi stojí jako rébus, jehož smysl je třeba vyluštit, že příběhy, které ve svém životě žijeme, jsou mytologií tohoto života a že v té mytologii je klíč k pravdě a k tajemství« (160-1). Zfana- tizovaný marxistický materialismus se pokoušel vyoperovat z člověka vnitřní a vrozenou potřebu » ustavičně luštit svůj vlastní život« a tušení, že v něm je opravdu skryt nějaký smysl, význam, pravda. Nepodařilo se mu to sice, ale přece jen dovedl rozvrátit víru člověka v člověka, zakalit jeho zrak pro vyšší hodnoty, narušit jeho sluch pro tajemství duše, a způsobit, že si tento mladý člověk zoufal nad životem jako nad tragickým žertem a smutným omylem. » Celý můj životní příběh — říká Kundera ústy svého hrdiny — byl počat v omylu, špatným žertem pohlednice... A pocítil jsem děs, že věci vzniklé omylem jsou stejně skutečné jako věci vzniklé právem a nutně « (266). Stalinovi satrapové opíjeli mladé i staré vášnivou a fanatickou vírou v budoucnost strany a komunismu, namlouvali jim, že jsou u volantu dějin a že tvoří nového člověka a novou společnost; že jsou to oni, kteří vstupují do zaslíbené země lidstva a dějin. A pak tito Stalinovi inženýři lidských duší začali sami mařit, rozbíjet novou víru; začali množit bolest, hromadit slzy, přivádět k zoufání, pustošit člověka, plenit jeho duši, která nebyla sestrojena v kancelářích politického byra strany, nýbrž byla stvořena k obrazu Božímu. Mladým, naivně věřícím komunistům se vše tehdy zdálo jako krutý omyl a špatný, nevkusný žert. Ale museli se ptát, jako ho zrušit, jak prolomit jeho zeď a jak se vysvobodit z jeho všudypřítomných chapadel a zřetězených zákonnitostí. Najednou tu stáli sami před sebou — bez víry, bez síly, bez ducha. Uvědomovali si hořce a trpce, že nelze přece odvolat svou vlastní minulost, ani její omyly, její klamy; nelze odvolat smrt. » Ty omyly — říká Kundera — byly tehdy tak běžné a tak všeobecné, že naprosto nebyly výjimkou 162 [pageend10]rozhledy DOKUMENTY Posláním kultury je poznávat a tvořit, přinášet užitek a radost. K tomuto úkolu se hlásíme za okolností příznivých i nepříznivých. Ze zkušenosti víme, že kultura je krví národa a že tělo s přiškrcenými tepnami umírá. Hledáme pravdu, poznané pravdě neodporujeme a službu pravdě považujeme za své poslání. Hledat a dobývat pravdu a v jejím světle žít, znamená pro nás hledat a dobývat svobodu. Pravda a svoboda jsou pro nás nerozlučně spjaty. Svobodu nikdo nemůže udělovat, není to dar, je to úkol. Není ohrožena jen kultura. Popřením svobody projevu jsou ohrožena všechna lidská práva a všechny občanské svobody. Jestliže se správa vě- řejných věcí má zas dostat do rukou lidí, kteří dlouhá léta nedovedli řešit politické a hospodářské úkoly země, nevidíme žádnou záruku pro důstojnost a jistotu života dalších generací. Slyšíme jak věda, umění a novinářství patří státu a že stát je musí ovládat. Ale tak jako půda patří rolníkům a továrny dělníkům, patří noviny čtenářům, rozhlas posluchačům, jilm a televize divákům, věda a umění všem lidem, kteří je potřebují. Kultura není majetek státu, kultura je majetek lidí. Tato chvíle nás těžce zkouší a zkouší i naši odvahu, pevnost a rozum. V této zkoušce chceme obstát se ctí před svým svědomím, před svými spoluobčany i před zkoumavým a bezohledným pohledem našich dětí. Zásahy proti kultuře se stupňují. Budeme jim čelit jak jsme nejlépe schopni. Naše svazy, pokud v jejich čele budou řádně zvolení představitelé, se už nikdy nepropůjčí k tomu, aby potlačovaly hodnoty, které mají chránit. Nikdo Z nás nezradí své kolegy a tím ani sebe. Můžeme být umlčeni. Nemůžeme však být nikdy donuceni k tomu, abychom vyslovili cokoli, co si nemyslíme. Můžeme být připraveni o svobodu projevu. Nikdo nám však nemůže vzít svobodu ducha, jasnost vědomí a důstojnost. Rozum zůstává dál mírou činů a čest a věrnost mírou lidí. (Z Provolání českých umělců, vědců, publicistů a kulturních pracovníků, z 28. května 1969). Dnes má být rozhodnuto zbavit mě funkce člena OV... Tyto metody (skandalizovat, označovat, diskriminovat a potom likvidovat) jsou z arsenálů padesátých let, ba dokonce i jazyk je totožný, dnes se říká galerie progresivistů, v roce 1952 to byla galerie zločinců. Jsem obviněn z porušení stranické discipliny a stanov strany. Dokonce zde vystoupili někteří soudruzi, abych byl souzen za hlasování v Národním shromáždění. Mezi nimi byli i takoví, a to je tragika mého života, jejichž partaje před válkou mě hnaly před soud právě pro přátelství s SSSR. Tato obvinění postrádají jak věcného, tak formálního opodstatnění. Ano, hlasoval jsem proti ratifikaci smlouvy o dočasném pobytu sovětských vojsk, v souladu s míněním strany a mých voličů. To bylo moje přesvědčení. Hlasoval jsem dokonce v přesvědčení a v souladu s usnesením předsednictva ŮV KSČ a NS ze srpnových dnů. Dosud tato usnesení nikdo nezrušil a nikdo nevyvrátil. Jsou v souladu se stanovisky mnohých komunistických stran a mezinárodního komunistického hnutí, které bychom neměli bagatelizovat. Intervence armád pěti zemí Varšavské smlouvy se stala principiální, klíčovou otázkou pro komunistické hnutí celého světa. Otázka vměšování, porušování suverenity, vojenské akce proti spřátelenému státu jsou otázkami, které hluboce ovlivňují stranický a politický život našich bratrských stran, způsobují přeskupení politických sil v těchto zemích, nikoliv však ve prospěch socialismu, jak o tom svědčí např. výsledky voleb v Rakousku, Francii a jinde. Ale ani po formální stránce neobstojí argument, že jsem porušil stranickou disciplínu a stanovy strany. Bohužel OV se nezabýval důsledně otázkami, vyvstalými z intervence a pobytu vojsk a neučinil žádné závazné usnesení ve věci ratifikace smlouvy, která není dokonce ani plně v souladu s moskevskými dohodami a usneseními OV ze dne 31. srpna 1968 o dohodách v Moskvě. Jsem přesvědčen, že smlouva odporuje těmto dohodám, není v ní ani datum odchodu vojsk, ani počet, zdůvodnění a jiné náležitosti. Jsem hluboce přesvědčen, že intervence nebyla ani nutná ani správná. To je také jedna z motivací, proč jsem hlasoval proti. To říkám zcela otevřeně a upřímně, že strašně poškodila SSSR a mezinárodní komunistické hnutí. Jsem přesvědčen o tom, že historie ještě ponese své konečné zhodnocení, neboť je vždy učitelkou a soudkyní zároveň. (Frant. Vodsloň na plénu tíV KSČ ve dnech 29.-30. května; po této řeči byl vyloučen z ÚV). nebo chybou v řádu věcí, nýbrž naopak právě ony tvořily řád věcí« (266). Intelektuální, mravní a životní drama zpustošeného a nelidskou ideologií vydrancovaného českého člověka tkví podle mého názoru, a Kunderovi se podařilo naznačit tuto tvář českých dějin, právě v tom, že český člověk jednak vidí stále jasněji svou duchovní zkázu, zpustošení, omyly, pociťuje stále hlouběji potřebu vykoupení, očisty, nového ospravedlnění — a jednak na druhé straně nevidí ani neví, na kom se požadovat spravedlnosti a napravení, kde hledat vykoupení? Anebo že by právě tímto svým dramatem hledal Krista? (Pokračování) 163 [pageend11]Chci ústřední výbor dále upozornit na to, že dosud nebyl nikdo vyloučen z ústředního výboru, kdo nese přímou odpovědnost nebo spoluzodpovědnost za to, že desítky nevinných lidí byly odevzdány potupné smrti z rukou kata. že tisíce a desetitisíce byly na základě vykonstruovaných obvinění odsouzeny na dlouhá léta mučení a věznění, a že mnozí ve vězení svůj život skončili, aniž viděli světlo svobody. Doposud nebyl rovněž vylučován nikdo z ústředního výboru za odpovědnost za dlouholetou vleklou hospodářskou krizi, která nás dovedla až do dnešního stavu a nic na tom nemohou změnit pokusy svalovat příčiny tohoto stavu na několik měsíců minulého roku. A mohli bychom tak probírat jeden úsek našeho hospodářského a veřejného života za druhým, sociální problematiku a ptát se, kdo nese zodpovědnost za dnešní neutěšený stav. Není přece tajemstvím, že zde v tomto sále sedí řada členů, kteří po léta zaujímali zodpovědná vedoucí místa v našem veřejném životě a nemohou se vyhnout zodpovědnosti nebo alespoň spoluzodpovědnosti za vše to, co tak tvrdě naše veřejnost odsuzuje. Se zájmem jsem včera poslouchal soudruha Krajčíra, obdivoval jsem se jeho krátké paměti. V podkladech ústředního výboru se hovoří o kritické hospodářské situaci. Nezdá se s. Krajčírovi, Že ministroval dvacet toků, a že byl také místopředsedou vlády, a že byl po léta členem ústředního výboru a měl přece plnou zodpovědnost za tu dlouholetou krizi. Sedí zde rovněž s. Hendrych, šimůnek, Lenárt a mnoho dalších bývalých vysokých funkcionářů, kteří po léta vedli tuto zemi. Snad oni nemají žádnou zodpovědnost za nynější stav? S. Hendrych byl po léta druhým a svojí činností a vlivem praktický často i prvním člověkem v tomto státě. Je on bez zodpovědnosti? Manévr svalovat vše na polednové období je příliš průhledný. Jde o to, svalit' zodpovědnost na druhé. Tento manévr se nemůže podařit. Je málo času, abych se pouštěl do velikých problémů, ale je každému jasné, oč jde. Ovšem na druhé straně se navrhuje tvrdá sankce za otevřený postoj ke smlouvě o dočasném pobytu sovětských vojsk na území Československé socialistické republiky. Je známo, že jsem odmítl podepsat tzv. moskevský protokol. Odmítl jsem jej proto, že jsem v něm viděl dokument, který všestranně svazovat ruce naší republice. Odmítl jsem ji podepsat proto, že se to dělo v ovzduší vojenského obsazení republiky bez konzultace s ústavními orgány a v rozporu s cítěním lidu této země. Když potom byla v Národním shromáždění předložena k ratifikaci dohoda o dočasném pobytu sovětských vojsk na území Československé socialistické republiky, hlasoval jsem proti ní jako smlouvě, která byla v rozporu se zásadami Charty organizace Spojených národů, a principy mezinárodního soužití a ustanoveními Varšavské smlouvy. Tato smlouva postrádala základní náležitost řádné smlouvy, tj. dobrovolnost. Podepisovala se v atmosféře nátlaku politického i mocenského za okolností, které jsou v rozporu s principy soužití socialistických národů i s mezinárodními dokumenty. Podepisovala se v přítomnosti statisíců cizích vojáků a mohutné vojenské techniky. Smlouva byla psána nikoliv perem, ale hlavněmi děl a samopalů. K samotnému návrhu na mé vyloučení z pléna ústředního výboru KSČ chci říci toto: Považuji je za neoprávněné, s průhlednými cíli, které míří dále, než jen k mé osobě. Je dobře známo, že přes řadu prohlášení o tom, že budeme uskutečňovat polednovou politiku, vyvolává vývoj posledních měsíců a týdnů obavy a pochybnosti. Celá řada usnesení nižších orgánů strany, přestavba aparátů, tvrdá čistka prováděná v různých institucích a aparátech jdou před lednem 1968. Jde o rozsáhlý restaurační proces, o úsilí legalisovat srpen. Získat a přesvědčit veřejnost, stranickou a ostatní mohou jen zkušenosti. Zatím — a doufám, že pro vedoucí pracovníky strany a vlády to není tajemstvím — sílí negativní ohlas obyvatelstva, u členů i nečlenů strany. Zrychluje se tempo vedoucí k izolaci strany od obyvatelstva; isolaci vedení od členstva a k proměně politicky vedoucí síly v instituci téměř výlučně mocenskou. (MUDr. Frant. Kriegel na květnovém zasedání ÚV; pak byl vyloučen z ÚV a KSČ) Soudruh Husák mluvil v sobotu odpoledne » řečí květnového pléna«. Jaká je tedy řeč květnového pléna v zrcadle projevu soudruha prvního tajemníka? Soudruh Husák provedl v ČKD Praha rozbor příčin krizové situace nebo lépe řečeno krizových situací, kterými prochází naše strana v posledních letech a zejména v posledních měsících. Poslouchal jsem a nevěřil jsem svým uším. Jímala mne hrůza, když vysoce vzdělaný marxista, jak charakterizoval s. Husáka v holdovací části svého projevu s. Černík, může tak mělce, povrchně a lacino charakterisovat nesmírně složitý a od srpna vysloveně deformovaný vývoj. Bylo pro mne neuvěřitelné, že vysoce vzdělaný marxista, kterým s. Husák přesto přese všechno skutečně je, může tak klidně a bez mrknutí oka přejít takové maličkosti, jako je např. odpověď OV naší strany na známý varšavský dopis z loňského července. Odpověď, pro kterou mimochodem sám hlasoval. Bylo to neuvěřitelné, že se po deseti měsících může tak z gruntu a bezvýhradně postavit právě za teze onoho varšavského dopisu, s nímž před deseti měsíci zásadně nesouhlasil. Jímala mne hrůza, že mocenský zásah ze srpna loňského roku, o němž každé dítě ví, že je jedním ze základních důvodů krizové situace v této zemi a straně, s. Husák v sobotu přešel krátkou poznámkou o nedorozumění. Jímala mne hrůza, když jsem slyšel z úst nejvyš- šího stranického představitele, který prošel těžkou osobní zkouškou padesátých let, srovnání Reportéra a Listů se Svobodnou Evropou. Jímala mne hrůza, když jsem slyšel z jeho úst hrubé nájezdy na nejlepší představitele naší vědy a kultury současně ’ tvrzením, že komunistická strana Československa se nesmí izolovat od naší inteligence. 164 [pageend12]Jímala mne hrůza, když jsem slyšel, jak s. Husák povýšeně a velkopansky charakterisoval celoživotní stranickou práci soudruhů Kriegla, Vodsloně, Šiká — a doslova jsem se otřásl, když se s. Husák snížil k této nechutné slovní hříčce » kráglováni — krieglování«. Copak si neuvědomil, že je to šejdrismus v nejčistší podobě? Copak si neuvědomil, že dostat se na tuto pavlačovou platformu je nedůstojné a nízké? Copak si s. Husák neuvědomil, že jeho vlastní příjmení je nanejvýš vhodné pro takové ubohé slovní hříčky? Ale forma je konec konců jenom věcí osobního vkusu, taktu a civili- zovanosti. Daleko povážlivější je obsah, daleko důležitější je to, co s. Husák řekl o práci těch soudruhů, kteří byli podle jeho slov — a promiňte, že je považuji za vtipná — posláni na dovolenku z ústředního výboru. Pro zhodnocení jejich — opakuji: celoživotní stranické a odborné práce — měl pouze vtípky a povýšenost. Některé z vyloučených soudruhů dobře znám. Dovolte, abych zde na plénu městského výboru strany za sebe otevřeně konstatoval, že přijde den, kdy tito vyloučení soudruzi budou jednou z mála hodnot, kterými se naše strana bude moci před soudnou a soudící veřejností za období, které právě prožíváme, vykázat. Bohužel to nebude poprvé. Ostatně ještě loni po lednu představoval takovou kladnou hodnotu po letech persekuce sám s. Husák. Když jsem v sobotu dopoledne poslouchal rozhlasový přenos aktivu v Praze 9, vzpomněl jsem si na padesátá léta v jiném případě. Ve chvíli, kdy se po oznámení čistky v ústředním výboru ozval fanatický potlesk a skandování »ať žije KSČ «. Vzpomněl jsem si totiž na podobné reakce, kterými mnozí komunisté vítali kdysi zprávy o spravedlivém potrestání takzv. zrádců, spiklenců a buržoazních nacionalistů, mezi nimiž byl i s. Husák. On si na to zřejmě nevzpomněl, asi proto, že to tehdy nezažil na vlastní kůži a že tehdejší skandování a potlesk do jeho vězeňské cely nepronikly. Chtěl bych mu připomenout, že tehdy jiní straničtí představitelé rovněž velice kladně hodnotili náladu členských mas v sále, jako to v sobotu udělal on. Poslouchal jsem zkrátka a dobře sobotní dopolední projev s. Husáka a myslel jsem na marxistickou poučku, že cíle s prostředky k jejich dosažení musí být spolu v dialektické jednotě. A šel mi mráz po zádech při představě, jaké musí být asi cíle, jsou-li s nimi v dialektické jednotě prostředky, jichž použil ve svém projevu. Boj, do kterého (ti podle s. Husáka »skuteční marxisté«) zřejmě s vlajícími prapory vytáhnou, nebuje boj ideí, boj názorů, nebude to názorové střetnutí, z něhož by mohl vyjít jako vítěz ten, kdo by své názory dokázal obhájit na půdě mar- xismu-leninismu. Bude to normální rvačka, při které vyhrává ten, kdo má mocenskou převahu a klacek v ruce. Neboť ti takzvaní skuteční marxisté, kteří mají plná ústa leninismu, nedokáží odpovědět ani na tak primitivní otázku, jako jak se shodují řeči o omezené státní suverenitě, jak se shoduje 21. srpen s první ústavou Sovětského svazu, která svazovým republikám výslovně zajišťovala právo sebeurčení až do odtržení. Ostatně já se jim — těm našim patentovaným marxistům — ani nedivím. Jejich odpověď na tyto a podobné otázky tak jako tak neexistuje. Daleko jednodušší a snažší je odpověď ranou do zubů (Karel Kyncl na schůzi MV KSČ 2.6.1969. Po řeči mu bylo » pozastaveno členství ve straně). Mrtví, několik set raněných a na dva tisíce zatčených nebo vyšetřovaných je výsledek násilného potlačení spontánní manifestace odporu proti loňské srpnové okupaci a proti postupnému potlačování základních lidských práv. Propast mezi hrstkou » opravdových« komunistů, chráněných sovětskými tanky, a naprostou většinou národa se ještě prohloubila. Dovede se tato většina ovládnout, anebo vzplanou nové oběti? UMĚNÍ MOŽNÉHO (Mezinárodní přehled) Jsou data v dějinách, která nejen nemizí v zapomenutí, ale upevňují se postupem času čím dále tím více ve významu mezníků, oddělujících od sebe rozdílné epochy. Novodobá evropská historie se dělí na období před francouzskou revolucí a po ní, české dějiny devatenáctého století se rozpadají na dobu předbřeznovou a pobřeznovou (míněn je březen roku 1848), a v historii mezinárodního komunismu — jak už dnes je jasno — dělící čárou dvou podstatně se lišících období bude srpen 1968, kdy se odehrála okupace Československa. Bylo to před rokem, co rudí mogulové v Kremlu a jejich oddaní trabanti ve střední Evropě stáli na rozcestí. Měli na vybranou, buď zregenerovat své hnutí, zmodernizovat jeho ideologii i praksi, a postavit do jeho čela mladé průbojné reformátory — anebo pokračovat v papouškování opelichaných frází o marxismu-leninismu-stalinismu, přešlapovat na místě v předstírání hospodářského vývoje, a potlačovat tvůrčího ducha v mládeži ve prospěch zabednělých, surových a zkorumpovaných aparátčíků. Rozhodli se pro to druhé a přeměnili svůj Varšavský pakt v alianci proti pokroku, ve spolek pro zastavení času a pro nekonečné oslavování toho, co Karl Marx napsal před 100 lety a Lenin před 50 lety, a co Stalin po nich upravil v soustavu nelidského despotismu. Bylo to rozhodnutí, které se netýkalo jen úchylkářů v Praze, ale rovnou měrou i Sovětského svazu samotného. To proto, že zřídka kdy v minulosti vyústil vývoj v tak otevřený konflikt mezi rozletem ducha a úsilím státní moci po jeho spoutání při zemi, jako v postalinovském Rusku. Bylo tam dlouhé, téměř patnáctileté období kvasu, delší než u nás, které začalo za Chruščova a došlo vyvrcholení právě (pokračuje na str. 168) 165 [pageend13]Naše povídka R E. SLEČNA PRO SLAVNOSTNÍ PŘÍLEŽITOSTI Doufám, že se vám tady bude líbit. Měl jsem velké obavy, jak to zde teď vypadá. Ten otlučený štít na důvěře nepřidá, viďte? Ale jsem spokojen; vnitřek je stejně příjemný jako před léty. Vidíte, i kuchař mě pozdravil, jako bych se rozloučil včera. Ano, jeden čas jsem ho znal dost dobře. Vždy se těšil oblibě hostů, a to nejen pro svou znamenitou kuchyň, ale i pro vynikající postřeh, který časem vycvičil tak, že téměř s jistotou poznal, co si host poručí. Na nátlak spokojených jedlíků nechal ředitel restaurace vybourat zeď do kuchyně, aby tito nadšenci mohli pozorovat mistra při práci. Také jsem se jednou dvakrát zúčastnil oné podívané, ale věřte mi, teď mohu odpovědně prohlásit, nestála za mnoho. Ostatně všechny italské restaurace jsou pro svůj výhled do kuchyně zajímavější. Spíše jsem se s ním přátelil kvůli některým kuchařským publikacím, které ještě nerozřezané vlastnil. Dovolíte-li, předám mu obsah této tašky a několik příkazů. Pozval jsem vás přece na jedinečnou událost. Budete svědkem velkolepé přípravy, kterou budu sám řídit. Že si moc na speciality nepotrpíte? Až okusíte tuto, přestanete takto mluvit! Ne, zatím nic bližšího neřeknu. Věřím, že jste zvědavá, ale zatím zlatý hřeb našeho oběda uchovám v tajnosti. Máte pravdu, pan Schneiderka byl trochu nevlídný. Ano, kuchař. Ale to jen tak dělá. Zpohodlněl, a právě se mi svěřil, že musí držet dietu. Nezlobte se, jsem opravdu maličko roztržitý, ale chci, aby se půvaby tohoto oběda alespoň zčásti vyrovnaly půvabům vašim. Ne, pane vrchní, ještě nemáme. Zatím dva aperitivy! Mně amers se suchým martini. Prosil bych poměr dvě a půl k půl. A vy? Zkusíte to také? Ne, vůbec to není silné. Jen vaše chuť bude vzrušenější než kdykoli předtím. Ano, tu kombinaci jsem si vymyslel sám. Někdy také kombinuji medový flip s portským... ale vy jste si ještě nevybrala předkrm! Samozřejmě, velice rád bych vám pomohl vybrat; svého času jsem prokazoval podobné služby přátelům i nahodilým spolustolovníkům, ale ale vždy jsem se řídil jejich chutí a náladou — proto nevím, jak bych poradil ženě, o níž vím jen to, že je krásná a že přijala pozvání na oběd. že jste sama překvapena svým souhlasem? Já také; tím víc, že jsem vůbec našel odvahu vás oslovit a pozvat. Dobře, když jinak nedáte, doporučil bych vám artyčoky s kouskem husích jater nebo islandské krevety, ale potom by bylo vhodné poručit si něco s Bechamelem nebo s sause blanche aux capres ... Mýlíte se slečno, opravdu to není jen tak! Dobře sestavený oběd je jako stavba gotické katedrály; narůstá ve vašem žaludku, až po posledním chodu cítíte a vychutnáváte tu velebnou krásu harmonického celku. Obdivujete se každému mistrnému detailu, kterým může být třeba telecí ledvinka v pánvi pečená se šterbákem, nebo pečené sluky na rožni s hříbky — to vše stojící na lehkém, ale pevném základě ústřic, tuctu zelených marennes. Cítíte opěrné oblouky z rozkošného filet z mořského jazyka, a nad tím vším fiálu ozdobenou kraby — řekněme třeba sorbett s ma- raskinem a s petits fours — končící křížovou kyticí ze zcukernatělých růžových lístků, pravých parmských fialek nebo z chou á la creme čili z hlávky kapusty se smetanou. Vidíte, málem jsem zapomněl na ozdobné chrliče — ty mohou být z Cammembertu, Brie nebo z le petit Suisse. A když potom prostor hlavní lodi zaplníte dobrým vínem, povznesete stavbu k dokonalosti samé... Dobře, když se vzdáváte, vyberu vám to, co uznám za vhodné; ale nesmíte zapomínat, že váš jazýček je pro mě velkou neznámou. Nejen to! Teprve teď si uvědomuji, jak podstatnou část gurmánství tvoří čisté ženství, žel pro mě dosud neprobádané. Že vůbec neumíte vařit? To je zcela v pořádku; myslím, že k vaší znamenitosti postačí vaše bytí. Ano, ano, vaše nádherná přítomnost ozvláštňuje moji chuť k jídlu velice nečekaným a krásným pocitem. Už se vůbec nedivím He- soidovi, že odmítl pozvání na hostinu, dokud se nedozvěděl, kteří další hosté přijdou. Opravdu si teď myslím, že bych neměl tak hledět na to co jím, jako na to s kým jím. Ovšem dokonalá společnost a dokonalé jídlo, to je vzácnost nad vzácnost. Pevně věřím, že dnes dojdeme k tomuto vytouženému cíli. 166 [pageend14]Ne, ani málo vás nepřeceňuji! Spíše se vám musím omluvit za svou mlsnost. Tuším, že jste čekala od mého pozvání něco zcela jiného: zřejmě nějaké prvotní dobývání pomocí laciných duchaplností při ruském vejci a sklence vermutu. Což jste mohla očekávat něco jiného? Od mužíčka v oblýskaném božíhodovém obleku, rozpačitě přešlapujícího s 'ošoupanou aktovkou v ruce. Bohužel, takový jsem a toto je můj nejlepší oblek. Mně stačí, že Stvořitel přinutil člověka, aby jedl, chce-li být živ, zve ho chutí a odměňuje požitkem. Někdo dělá to, druhý tohle — zřejmě samé užitečné věci. Ale mojí životní branží byla moje chuť a labužnické mlsání, a nyní ve vaší přítomnosti kráčím ke kýženému vrcholu. Pane vrchní! Artyčoky a mně míšeninku na lasturkách. Ještě okamžik! Tady jsou zabalené mladé bambusové výhonky. Ať je kuchař podusí současně s masem. On bude vědět! Uklidněte svou zvědavost, slečno! Za chvíli se dočkáme oba. Podívejte se, jak je náš kuchař zručný. Ještě dobře, že tu zeď vybourali, jinak bych musel trávit tento čas v kuchyni. Proč jsem si také nedal artyčoky? Víte, kdysi mně dělaly dobře, potom zase ne a teď nevím. Ne, nikdy jsem neměl zkažený žaludek, ačkoliv si to toužebně přeji, ale ne v tom smyslu jak se domníváte. Dějí se v nás všelijaké, neustálé a neznámé pohyby a přesuny. Třeba by mi teď zachutnaly, ale nevím, jaké ostatní kombinace by zase potlačily. Jsem nyní tak soustředěn na vrcholný chod našeho oběda, že se ani nepokusím spekulovat se svou chutí. Ptáte se, kdy jsem začal být takový? Drahá slečno, již v mládí! Už jako dítě, jsem byl velice vybíravý. Bože, co já měl trápení! Jediný, kdo mě pochopil a uprošoval matku, abych nebyl trestán — byla teta Marie. Také mě chránila před ostatními příbuznými, kteří se, pro můj neduživý vzhled, snažili do mě cpát vše, na co ve špižírně přišli. Jedině ona věděla, proč jsem takový. Všimla jste si, jak si kuchař změřil ty lidi, kteří teď vešli. Věřím, že už ví, co si objednají... ale nenechte se vyrušovat, vidím, že vám zachutnalo. Promiňte, pane vrchní! Ať pan Schneiderka nekrájí ty bambusové výhonky na tak malé kousky. Ztrácí se tím příliš šťávy. Příliš mnoho. Co prosím? Ano, maso již povařil v pramenité vodě a potřel několika kapkami olivového oleje. Děkuji. Kde jsem to přestal? Aha, u tety Marie! Byl jsem jako Epikuros, který jedl střídmě a velice často měl půst; já jsem to však dělal proto, abych podporoval svou mlsnost a učil ji v kuchyňce tety Marie těšit se nadbytku. Jedině tam jsem se mohl v klidu radovat z líbezných pokrmů, které teta připravovala; jedině je jsem mohl s chutí pozřívat. Tam jsem nacházel azyl; tam jsem se utíkal před vínršnicly, hrachovkami, pečenými brzlíky, křehkými záviny z lojového těsta — což byly oblíbené výmysly matčiny; a skotskou polévkou a pirožkami plněnými krvavým prejtem — samolibými výtvory mého zádumčivého otce, bývalého legionáře. Ale teta Marie, vážená slečno — to byla kuchařka! Kdepak, ani zdaleka jí nejste podobná. Byla dlouhá, vychrtlá. Vždy jsem litoval, že se narodila jakožto žena. Jako muž by udělala kariéru. Kdo by to u ní předpokládal, u té rozšafné vdovy po státním znalci koberců, že má tak vyvinutou fantazii na straně jedné, a na druhé, že dovede s takovou přirozenou samozřejmostí analyzovat své chuťové počitky, když jsme spolu pojídali Orlova či šťavnaté řezy a la Cour- landiais nebo slučí ragů. Vidíte, již tenkrát jsem zcela jasně tušil, co v životě chci! už tehdy jsem se naučil chápat a plně prociťovat, co pro mě znamená jídlo. Hm, vlastně je to posvátný obřad. Již tenkrát, když jsem dojedl a vstal od stolu, vracel jsem se jakoby z jiného světa. Vše bylo trochu cizí a daleké, nějak protivné a napjaté. Vážně, slečno, za vaši zvědavost jsem vám vděčný! Opravdu, ne vše jsem pochytil od tety Marie, ale většinu podstatného ano. A to si představte, že neznala ani základní literaturu. Vy se teď usmíváte, ale i tak se to snažte pochopit! Vždyť ona neznala takové základní příručky, jako je Brillat — Savarinova: » Physiologie du gout«, myslím to pařížské vydání z roku 1825, Almanachy gurmánů vydavatele Grimonda Mon- seleta, snad ani nevěděla, že byl nějaký Lukullus, kterého ostatně příliš v lásce nemám. Znáte přece jeho výrok, když vyplivl kousek předloženého kapra? Ne? Nuž ten výrok zní: » Fuj, vždyť ten kapr chutná po kapru! « Mohu již objednat další? Dobře. Měla byste chuť na Boeuf a la Mode nebo Filet de boeuf? Jak bych vám to řekl. To první je něco jako dušený roštěnec... Co říkáte? (Dokončení) 167 [pageend15](pokračuje ze str. 165) v srpnových dnech loňského roku. Tehdy, spolu s usnesením o okupaci naší vlasti, padl v Kremlu také rozsudek: kvas se musí zastavit. Jak se zastavuje kvas? V Rusku v tom mají staletou praksi, sahající daleko do doby carů, V jejím duchu se Sověty rozmáchly brutální vojenskou silou proti Československu v noci na 21. srpen 1968, aby mezi našimi komunisty potlačily politický velekvas, nacházející nebezpečný ohlas po celém komunistickém orbitu, a povzbuzující mocně jejich vlastní inteligenci. Revoltu ducha mezi Čechoslováky skutečně zarazily. Zasloužil se o to zvláštní prokonsul, vyslaný z Moskvy do Prahy, tak jako kdysi bývali za starověkého, pohanského Říma vysíláni prokonsulové do nepokojných provincií, aby je uvedli zpět do stavu, kterému se tehdy říkalo pax romana. V případě Československa roku 1968 byl řečeným moskevským prokonsulem civilní hodnostář, který zaujímal v Kremlu postavení viceministra zahraničních věcí, a odpovídal na jméno Kuzněcov. O rok později, v srpnu 1969, dlouhé vření mezi ruskými intelektuály, jen vybičované nesouhlasem jejich nejlepších představitelů s potlačením vzpoury ducha v Československu, bylo vyhnáno na ostří nože zásluhou jiného Kuzněcova, spisovatele, jenž ostentativně opustil Sovětský svaz, aby svým odchodem na Západ dokumentoval potlačení kvasu Sovětského, a symbolizoval beznadějnost odboje ruské inteligence proti škrtivému útlaku cenzury a bezduché byrokracie. Anatol Kuzněcov je vskutku symbolem této beznaděje, a to tím spíše, že podle běžných měřítek byl doma velmi úspěšným spisovatelem. To, co o motivech svého rozchodu s vlastí vyjevil v Anglii, kde nyní žije, ukazuje, že subjektivně údobí polosvobody za éry Chruščo- vovy stále ještě vydává své plody; objektivní podmínky ruského písemnictví však jsou už zpět v novém, obnoveném vydání stalinovského útisku. A co je horší, jsou zpět s pasivním souhlasem širokých » mas« ruského lidu, jehož mentalitu padesátiletá prakse vládních propagandistů ovládá s nepopiratelnou virtuozitou: uhnětla ji v hudební nástroj s klaviaturou, na kterou je možno hrát v mnoha tóninách ke snadnému dosažení žádoucích výsledků. V případě Československa na ni hráli velmi úspěšně. V orchestraci, jíž bylo »pražské jaro« předkládáno ruskému lidu, používali převážně tří tónin. První byla obecná ignorance, či zkreslenost všeho, co se týká ciziny, plynoucí ze školní výchovy už dvou po sobě jdoucích sovětských generací. Drtivá většina Rusů má o Československu pojem zeměpisně tak matný, že by byla sotva s to ukázat na mapě místo, kde se naše vlast nachází. Z učebnic dějepisu se ti, kteří je kdy vzali do ruky, dozvěděli nanejvýš nepříznivou okolnost, že české vojenské sbory, zvané legie, se za revoluce postavily se zbraní v ruce proti bolševikům. To byla jedna tónina. Druhou byl a je nezměrný šovinismus, jenž byl Rusům naočkován komunistickými vychovateli, snažícími se jím zahánět jejich i svůj komplex méněcennosti vůči demokratickému světu. Z něho se vyvinula povýšenost nad satelity, arogance vůči nim, a pocit, že malé komunistické státy mají být navždy vděčny velkému Sovětskému svazu za své osvobození z příšerných klepet kapitalismu. Kterak je možno, volá tato tónina, že nepatrní, svou minulostí podezřelí Čechoslováci se odvažují usilovat o odvržení této povinné vděčnosti? To je zrada, za kterou se nemůže skrývat nic jiného než hydra imperialistických monopolistů. Konečně z třetí tóniny zaznívá materialismus, tak drahý všem leni- nistům a marxistům. Po dlouhém strádání za války (slavně vyhrané, a to výlučně jen jejich slavnou, nepřemožitelnou armádou) se obyvatelstvu Sovětského svazu dnes dostává skromných plodů skutečného materiálního pokroku v podobě televizorů, praček a ledniček, jakož i mohutné propagandy s lety do vesmíru, o nichž celé Rusko ovšem věří, že v nich je vedoucím národem na světě. Kterak se podivní cizinci, v podobě Čechoslováků, osmělují rušit tuto idylu socialistického blahobytu svými rozvratnými nápady o liberalizaci ducha a svobodě kultury? Souhra těchto tří tónů stačila k tomu, aby ruské masy skutečně nenašly nic dobrého na »pražském jaru «, a takový byl rub onoho intelektuálního vzepětí myslí, z jehož postupného umrtvovaní unikl Anatol Kuzněcov. Kvas v inteligenci nikdy nedosáhl širokých vrstev, a to je skutečnost, se kterou je třeba počítat. Rejstřík prostředků, jimiž aparátčíci, političtí i kulturní, jsou s to účinně pracovat, je rozsáhlý, a jejich zdatnost v zacházení s ním je nesporná. Při tak zvaných manifestacích na moskevském Rudém náměstí proti odsouzení spisovatelů Daniela a Sinjavského, a později proti okupaci Československa, se prý sešlo pokaždé asi tucet osob, prošpikovaných tajnými policisty, kteří demonstrovali uprostřed nezájmu, ne-li nevole, okolo stojícího davu. Za těchto okolností je liberalizujícím tendencím v československém komunismu těžko očekávat nějakou podporu od stejně smýšlejících kruhů v Sovětském svazu. Okupace Československa je sice mezníkem v historii komunismu, avšak mimo Rusko, ne uvnitř. To neznamená, že by pokrokoví Čechoslováci měli propadat beznaději tak jako Kuzněcov a jeho ruští spolutrpitelé; podpora, kterou si naši pokrokáři zasluhují, jim plyne z jiných pramenů. Znamená to však, že je na nich, aby přizpůsobili svůj odboj proti moskevskému tota- litářství poměrům daným dnes a v dohledné budoucnosti, jejichž hlavní poučkou je spoléhat ne na výbuch, ale na výdrž. »La politique, c’est l’art du possible« (Politika je umění docilovat možného), pravil francouzský státník Talleyrand a genius našeho národa, který odolal už tolika odrůdám útisku, si musí podle této moudré rady najít cesty, jak udržovat ducha »pražského jara« bez útočení hlavou proti zdi. Vydrží-li v tomto mentálním cviku, přijde čas, 168 [pageend16]kdy centrifugální síly ve světovém komunismu docílí takového uspořádání, že rozličná míra liberalizace ducha v jednotlivých komunisty ovládaných státech se stane uznávaným stavem věcí a » komunismus s lidskou tváří« zůstane strašákem jen pro ty, kdo strašáky potřebují. Tak tomu bude nepochybně na nevyzpytatelnou délku doby v Rusku, na tom však nezáleží. Nikdy tam skutečnou svobodu ducha neměli, ani za carů ani za bolševiků, a zdá se, že se jim žije lépe bez ní. Kdyby ji jednoho dne dostali, snad by ani nevěděli, co s ní počít. Centrifugální síly, pracující v tomto vývojovém směru, se projevily letos v červnu na tak dlouho připravované konferenci všech komunistických stran, konané v Moskvě. Jejím účelem bylo seřadit celé hnutí do jednoho šiku proti čínské úchylce, a přáním kremelských pořadatelů přitom bylo: » Nemluvme o Československu, to by nás jen rozdělovalo«. Od počátku však bylo zřejmo, že okupace Československa byla myšlenkou, jež vřela pod povrchem mnohomluvných projevů, a aspoň jeden delegát, mluvčí komunistické strany australské, 'se neudržel, aby o ní nepromluvil na plno, ve smyslu nepokrytě proti-brežněvském. Současně delegace italská dala nesmlouvavě najevo, že jakákoli snaha po monolitismu v komunistickém hnutí, diktovaná Moskvou a prosazující ruské vzory, je pro ni nepřijatelná; ona, pravil její druhý generální sekretář Enrico Berlinguer, hodlá pokračovat ve své individuální linii a přizpůsobovat její cíle národním poměrům italským. Tato strana je, co do počtu svého členstva třetí nej silnější na světě, po Číně a Sovětském svazu, a v současném marasmu italské vnitropolitické situace není bez vyhlídek na vzestup k vládní moci v koalici s jinými levicovými silami. Kdyby se tak mělo stát, není pochyby o tom, že by si nedala poroučet z Moskvy a že by převzala hodně rysů oné lidské tváře, kterou chtěl komunismu v Československu nasadit Alexandr Dubček. Po úchylkách jugoslávské, čínské a rumunské by to byl jen další krok dějinného procesu, v němž čas pracuje pomalu, ale neúprosně proti sovětskému zpátečnictví a ve prospěch československého liberalismu. V ostatní Evropě a širém světě se mezitím dějí věci pozoruhodné, jejichž účinky nemohou neovlivňovat tento proces. Ve Francii skončila vláda generála de Gaulla. Hlasitý oddych, jenž doprovázel její neslavný závěr, bylo slyšet po celé Evropě a daleko mimo ni, ne však v Sovětském svazu. Neboť velikášský generál přihrával znamenitě mezinárodní politice Kremlu. V bláhové naději, že se stane vůdcem Evropy, napadal Američany, rozkládal organizaci Atlantického paktu, a zabraňoval Anglii, aby se včlenila do Evropského hospodářského společenství. Současně však s ochotou a ' bez váhání uznával nadvládu Sovětů nad jejich satelity. Třebaže se jinak s gustem vměšoval do nej různějších ožehavých otázek světové politiky ve Vietnamu, v Palestině, Biafře a jinde (do značné TftEBÍČ. — Oslava sv. Cyrila. »13. července jsme tu měli ostatky sv. Cyrila. Kázal náš rodák otec biskup Hlouch z Budějovic. Kázání bylo plné lásky, ale i naléhavé, rodiče, nechtě děti pokřtít, mládeži, zachovejte si čistotu, buďte věrni!. Na náměstí koncelebrovaná mše svátá za velké účasti věřících z města i celého okolí.« míry proto, aby v nich kladl podkopy Američanům), uznal sotva za vhodné platonicky zaprotestovat, když se celá Evropa otřásala pobouřením nad okupací Československa. Jako domnělý vůdce Evropy, chtěl býti mostem mezi Západem á Východem, i když si mohl snadno uvědomit, že všichni, kteří se kdy o tuto funkci pokoušeli (včetně Eduarda Beneše), na to trpce doplatili. V Moskvě se jeho ambicím jen usmívali do vousů a plně jich využívali. Jeho pád byl pro ně ztrátou. Ztrátou pro ně bylo — byť i v jiném smyslu — také zmizení amerického presidenta Johnsona z mezinárodní scény. Jeho tvrdohlavá neohebnost v onom nekonečném konfliktu mezi mamutem a hejny moskytů, jímž je vietnamská válka, jen naháněla vodu na moskevské mlýny. Dávala Sovětům nejen prestyž obránců a protektorů asijského socialismu, ale také možnost popichovat v demokratických zemích masové demonstrace pro mír ve Vietnamu s maximem protiamerického pokřiku. Nový president Nixon se dal na jiné, vynalézavější cesty ve snaze vyvést Spojené státy ze sysifov- ského úsilí, v němž není dohledné naděje na vítězství. Podaří-li se mu uzavřít přijatelný mír, pak Sověty zaznamenají novou ztrátu, ztrátu znamenitého propagandistického tématu, ze kterého tyli plných deset let. Zdeněk Petr PRÁZDNINOVÁ VZPOMÍNKA NA ARCIBISKUPA KORDACE (K 50. výročí jmenování pražským arcibiskupem) Nemohu ani dobře říci, jak mi najednou přišla na mysl vzpomínka na arcibiskupa Kordače. Bylo to jednou odpoledne, zde v Itálii, kdy člověk pod vlivem parného ticha, přerušovaného jen monotónním zvukem cikád, není schopen žádné jiné myšlenky, žádného jiného pohybu než toho, který 169 [pageend17]směřuje k moři, jako jedinému zdroji osvěžení. I já jsem tam našel své útočiště. Bylo mi tak dobře, když jsem se vracel a octl nakonec v klidu naší velké zahrady, která naopak zase vybízí k přemýšlení. Najednou jsem si vzpomněl, že letos v září bude tomu padesát let, co byl jmenován pražským arcibiskupem dr. František Kordač. Jsem na prázdninách, v letní venkovské vile Nepomucena, a nemám zde potřebný materiál, abych si dostatečně připomněl a tím i v mysli oživil význam této velké postavy českého katolicismu. Přesto ale cítím povinnost alespoň o své vzpomínky se s vámi rozdělit. Asi před patnácti léty, v době svých studií na pražské technice, se mi dostala do rukou fotografie starého sedícího muže, oblečeného v jednoduchý kněžský talár, ale s biskupským křížem na prsou. Z fotografie se na mne dívala asketická tvář, prozrazující nejen vysokou inteligenci, ale i rozhodnost a hlubokou spiritualitu. Nevěděl jsem, kdo to je. Jeden můj přítel — kněz — řekl, že to je jedna z posledních fotografií arcibiskupa Kordače, zhotovená již po jeho resignaci na arcibiskupský stolec pražský. ' Tehdy jsem ani nemohl tušit, že o mnoho let později budu alumnem římského Nepomucena, o jehož vybudování se on tolik zasloužil. Dr. František Kordač se narodil r. 1852 v severovýchodních Čechách, v chudé zemědělské, ale zbožné a početné rodině. Náboženská výchova v rodině byla silně ovlivněna příkladnou zbožností jeho matky, o níž on sám ještě jako stařec se s vděčnou láskou zmiňoval. Tato výchova byla později doplněna v diecéz- ním chlapeckém semináři v Bohosudově u Teplic. Jeho píle a obzvláštní nadání se projevily již za jeho středoškolských studií, takže po maturitě, složené s vyznamenáním, byl na doporučení ředitele bohosudovského gymnasia poslán litoměřickým biskupem na filosofická a teologická studia do Říma, kde byl alumnem Germanika a studoval na Gregoriánské universitě. Roku 1878 byl vysvěcen v Římě na kněze a po úspěšném zakončení studií se vrátil do své diecéze, kde byl vzhledem k výborné znalosti jak českého tak německého jazyka jmenován kaplanem v Liberci. Pro nedostatek českých kněží i finančních prostředků se tehdy na jediné tamní české škole, která nebyla vydržována státem, ale českým spolkem »Matice školská«, náboženství nevyučovalo. Kaplan Kordač se ihned po svém příchodu ujal vyučování náboženství na této české škole a to bez jakýchkoliv nároků na odměnu. Po šestiletém kaplanování v Liberci ho biskup litoměřický Schöbel povolal do Litoměřic za profesora Nového zákona na teologickém učilišti a zároveň ho jmenoval vicerektorem kněžského semináře, jehož se stal později rektorem. Bohoslovecké učiliště se snažil zvelebit jak v jeho vybavení, tak i po stránce vědní. Zavedl rovněž povinnou výuku českého jazyka pro bohoslovce německé národnosti a německého jazyka pro Čechy, což bylo velice na prospěch národnostně smíšené diecézi. Jeho zásluhou vznikl pro české gym- nasisty konvikt v Mladé Boleslavi, v němž bylo zajištěno příznivé prostředí pro ty středoškolské studenty, kteří měli v úmyslu studovat po maturitě bohosloví. V r. 1905 byl povolán do Prahy za profesora křesťanské filosofie a apologetiky na české bohoslovecké fakultě při Universitě Karlově. Ihned po svém příchodu do Prahy se kromě své profesorské činnosti věnoval také duchovnímu vedení akademické mládeže i ostatní inteligence, pro něž často kázával v kostele sv. Klimenta. Byl uznávaným odborníkem i v národohospodářských otázkách, což ho přivedlo i k veřejné politické a osvětové činnosti. V prvním parlamentu čs. republiky byl senátorem a velmi účinně zasáhl do obhajoby nerozlučitelnosti manželství, jakož i do sporu o vědeckost teologie. 16. září 1919 jmenoval papež Benedikt XV. universitního profesora dr. Františka Kordače pražským arcibiskupem. Období, ve kterém arcibiskup Kordač řídil pražskou arcidiecézi, patří k nej obtížnějším v celé české náboženské historii: nezdravé pozůstatky rakousko-uherského mocnářství silně ovlivnily i náboženskou atmosféru v Čechách a na Moravě, což se projevilo jak v nepříznivém a někdy i nepřátelském postoji veřejných státních činitelů, tak i ve vnitřní situaci církve (odpad mnohých katolických kněží i laiků od katolicismu, založení církve československé); k tomu nemálo přispěl i všeobecný mravní úpadek, způsobený světovou válkou. Sám si vzal za svůj přední úkol péči o kněžský dorost. Počet seminaristů klesl z předválečného stavu 160 na pouhých 40. Tento citelný pokles jej nijak neovlivnil v jeho plánech, týkajících se výstavby seminářů, které zakládal na naději nejen hmotného ale i duchovního vzrůstu. V Praze-Bubenči založil chlapecký seminář pro gymnasisty i s gymnasiem. Vedení těchto ústavů svěřil, jak sám prohlásil, « mistrům výchovy mládeže, kněžím z řádu Tovaryšstva Ježíšova». V Praze-Dejvicích postavil komplex moderních budov kněžského semináře, určeného pro studenty české i německé bohoslovecké fakulty. Při této příležitosti nemohu se nezmínit o jeho velkém podílu na zřízení a stavbě Papežské koleje Nepomucena v Římě, vybudované pro kandidáty kněžství z celého Československa. Ve své snaze o co největší podporu tohoto duchovního střediska v Římě, neomezil se pouze na svůj osobní příspě- věk a na finanční podporu ze své arcidiecéze, ale svým osobním vlivem u tehdejšího chicagského arcibiskupa kardinála G. Mundeleina dosáhl, že kardinál sám podpořil sbírku mezi katolickými Čechy v Americe, pořádanou Svazem českých katolíků amerických. Sbírka sama a její úspěšný výsledek byl jen dalším důkazem »neoblomné oddanosti českého lidu v Americe ku Svaté apoštolské stolici v Římě «, jak pozdější opat Prokop Neužil uvedl ve svém dopise biskupu Kašparovi. 170 [pageend18]Bylo proto zcela přirozené, že slavnostní vysvěcení koleje Nepomucena vykonal sám arcibiskup Kordač za přítomnosti mnoha kardinálů a biskupů, na svátek sv. Vojtěcha, druhého pražského biskupa, v jubilejním roce 1929. Kromě výstavby těchto institucí pro výchovu budoucích kněží, vystavěl z arcibiskupských fondů tři kostely a to při semináři v Praze — Dejvicích, v Rozdělově a Kročehlavech a přispěl značnými finančními dary ke stavbám kostelů na předměstích Prahy. Tento stručný výpočet hlavních snah a zásluh arcibiskupa Kordače pro rozkvět a upevnění katolické církve, za situace nábožensky tak obtížné, jaká byla v nedávno vzniklé Československé republice, by dával předpoklad, že jeho osobnost a dílo byly správně oceněny již za jeho života. Jeho vliv totiž působil konsolidačně na celou církev v Československu. Zatím se ale arcibiskup Kordač dočkal na konci svého života velice těžké rány, která přišla z míst, jímž byl nejoddanější. Nemohu posoudit důvody a okolnosti jeho resignace, již papež přijal v červenci roku 1931 *. Velikost ducha a příkladnou oddanost tohoto českého biskupa římskému papeži lze posoudit ze stručného rozloučení arcibiskupa Kordače se svými diecezá- ny, jenž uvedu v původním znění: » Obdržev k osobnímu upotřebení autograf od sv. Otce o hlášené Mu resignaci, loučím se jako poslušný syn svého Otce se stolcem arcibiskupským, nikoliv s věřícím lidem, s nímž zůstanu až do smrti spojen láskou a modlitbou «. Tato příkladná, tichá a přitom velká oběť, která se právě na stolci pražských biskupů a arcibiskupů během staletí tolikrát a přitom v tak odlišných obměnách opakuje, čeká dosud na své ocenění. rš ★ Arcibiskup Kordač zemřel 25 dubna 1934. NĚKOLIK SLOV O MODERNÍM AMERICKÉM ROMANU Všecky definice, ortodoxní i neortodoxní, snažící se definovat román, jsou nutně sporné a otevřené útokům a pochybnostem. Ještě obtížnější však by byl pokus rozlišit román moderní a nemoderní. Jde tu zde jen o stanovení nějakého data, před nímž se psaly romány nemoderní a od něho moderní? Zabývají se klasické romány nějakými určitými problémy, a moderní jinými? Píší mladí autoři moderně, a starší nemoderně? Nikoliv, tak bychom daleko nepřišli! Lépe bude, přiznáme-li si, že moderní román je ten, který ztratil klasické znaky románu starého. Jaké to byly znaky, které kdysi literární dílo činily románem a které moderní román nemá? Krátce řečeno, moderní román ztratil předně hrdinu, za druhá děj a za třetí vyprávěče. Klasický román, který snad začal Goethovým Utrpením mladého Werthera nebo Vilémem Mei- VOLÁNl K SVATÉMU VÁCLAVU Světce, zas volá Tě tvůj lid, nesvorný sice, ale stále doufající. Tvoje moudrost mladá dodnes žije, Tvoje statečnost též- Smrtným bleskem meče oslnívala vždy nepřátele, neboť plam andělů sjel po jeho ostří. Tvoje orličná korouhev rozvlnila větry a štít tvůj odrážel zlobu jeho hrachobití. V Tvé zemi zní stále píseň svátá, znovu Tě korunující, znovu Tě vzývající, znovu Tě prosící, abys shlédl k plemeni svému. Světce, buď provždy v našem houfu a posil srdce, vjeď na svém koni do čela, a přikryj pláštěm purpurným naše obavy, chvění, naše naděje. Rozežeň slavně naše chmury, tmu můry a slabosti. Kníže náš, vévodo a vládce, dědici věčný! Světce nejčeštější a náš! Ze sbírky » České příští « F. C. Štěrba sirem, měl vždy svého hrdinu, jehož osudy byly líčeny, ať to již byly osudy celého života, nebo jednoho dne. Balzacův Otec Goriot, Dickensova Malá Doritka, Hugův Jean Valejan, Flaubertova Paní Bovaryová, Tolstého Anna Karenina, a tak dále, ti všichni byli hrdinové nebo hrdinky, na jejichž životním románě byl čtenář interesován. Byli to lidé z masa a krve, kteří něco chtěli, za něco žili nebo i umírali. Moderní román takového aktivního hrdinu nemá, vzpomeňme si třeba na pasivní hrdiny Kafkových románů nebo na jiné nebojující loutky v rukou osudu, prostředí, sociálních poměrů atd. Nejde jen o tuto pasivitu moderních antiheroů: nejsou líčeny jako celí lidé, nýbrž obyčejně jen jako odlesky sil metafysických nebo společenských. Nejsou nositeli děje, jsou jím jen smýkáni nahoru nebo dolů. Ostatně za druhé v moderním románu těžko lze mluvit o ději v pravém a původním slova smyslu. Děj předpokládá nějaký začátek, vyvrcholení a konec, krátce zaokrouhlený a určitý úsek života. Moderní román takové zarámování nemá. Prousto- vo hledání ztraceného času nijak nezačíná ani nekončí, a líčí-li Joycův Ulysses jeden den života svého antihrdiny, nejde o den určitý, jde jen o jednu vlnu lidských citů a myšlenek, které se vzdouvají na nekonečném moři lidstva. Konečně moderní román nemá ani vypravěče, který by jako tvořitel uzavřeného a vymyšleného světa stál nad dějem i jeho herci, který by byl pánem celého příběhu. Ať již autor vypráví v první osobě, nebo dá vyprávět svůj příběh jinými, v kla171 [pageend19]sickém románě vždy cítíme jeho pevnou ruku, s níž vede své hrdiny z jedné stránky do druhé. Osobnosti Stendhala, Dumase, Dostojevského nebo Tolstého jsou přítomny při čtení jejich děl, nakonec o nich, ať chceme či ne, víme alespoň tolik, kolik víme o jejich hrdinech. Nikoliv tak v románě moderním: v něm je autor smazán společností, kterou román líčí, pohled z jednoho bodu je zastřen pluralistickým líčením světa, čtenář již nemá pevný bod ani v autoru, vše se pohybuje neznámo kam, často bez hledám cíle. Autor už také žádné problémy obyčejně neřeší, přenechávaje svému čtenáři, aby si z jeho textu vybral, co se mu zachce, a učinil si své závěry. Ano, moderní americký román, pokud jej známe jen z několika ale přece předních představitelů, je moderní ve smyslu výše zmíněném. Ještě se stále píší romány nemoderní podle klasického vzoru, ještě mnohé jsou třeba i bestsellery, je však kupodivu, že jsou to díla vesměs neprůkop- nická, ne-li prostě špatná. Je zajímavé, že americký současný román navazuje problematicky víc na americké romány minulého století než na spisovatele před první světovou válkou a literárně dorostlé v letech dvacátých. Svým zájmem o úlohu člověka a jeho místo v kosmickém řádu jsou blíže Edgar Poeovi a Mel- villovi než svým bezprostředním předchůdcům. Američtí spisovatelé začátku našeho století: Whar- tonová, Cartherová, Sinclair Lewis, Dreiser, Fitzgerald, Dos Passos, jak jsme je znali v první republice z Anglo-americké knihovny, a dokonce pozdější jako Steinbeck nebo Marquand, všichni se obírají člověkem jako členem lidské a zvláště americké společnosti, nechávajíce stranou existenciální otázky člověka, otázky života a smrti, otázky me- tafysické. Patrně dynamika amerického vzrůstu a sociálních proměn byla tak beletristicky přitažlivá a nakažlivá, že romanopisci neměli čas se zabývat problémy věčnějšími. Tento směr narušili především dva největší spisovatelé američtí tohoto století, Hemingway a Faulkner, kteří vystavěli svými díly most od sociálních romanopisců k romanopiscům nejmodernějším, rozbíjejícím nejen románovou formu starší generace, nýbrž i světový řád, jemuž i bývalý největší americký beletristický spisovatel dosud věřil. O kterých současných romanopiscích mluvím? Napříkad o Normanu Mailerovi, který v roce 1948 debutoval svým románem Nahý a mrtvý, líčící revoluci ve vědomí naší doby v typech vojáků jedné výzvědné patroly v druhé světové válce. Poslední jeho román Kanibalové a křesťané vykládá svou teorii existencialistického konfliktu mezi Bohem a ďáblem. Saul Bellow se trochu zhlédl v Kafkovi a ve svém prvním románu z roku 1944 Kymácející se človék líčí sobě odcizeného muže, který se dá odvést do války jen proto, aby se zbavil odpovědnosti k sobě samému. Jeho nej známějším dílem jsou Dobrodružství Augie Marche, vyprávějící o namáhavé cestě židovského mladíka do hlubin jeho srdce. J. D. Salinger se proslavil svým románem Kdo chytá v žité a svou ságou rodiny Glas- sovy. První román byl kritikou pochválen jako největší americká Odyssea a cesta za dospíváním od Twainova Huckleberry Finna a svým sestupem do pekla svědomí má v sobě něco z dantovského díla, hledající věčnou Lásku. John Updike ve svém Kentaueru líčí tři dny života, které jsou jen přípravou na smrt jeho antihrdiny, jenž jen znovu prožívá legendu Chirona, řeckého kentaura, který se zřekl své nesmrtelnosti, aby smyl prometeovský hřích ukradení ohně bohům. Poslední náš romanopisec, o kterém se chceme zmínit, je černoch James Baldwin, který svým dílem bojuje za černošská práva a jehož romány, jako Nikdo nezná mé jméno a Příště oheň, zasazují osud amerického černocha do širšího rámce člověka slepým Osudem pronásledovaného! Ve všech těchto románech člověk je líčen jako cizinec ve světě, který si nevymyslil, jako štvaná zvěř v chaotickém vesmíru, jehož cílem je svoboda a jehož bitevním polem je jeho vlastní duše. Jsou to díla pochmurně tragická, ale na dně všech je jakási zoufalá naděje na konečnou spásu i pro lidi hřešící a nevěřící. Všichni jsou víc i méně než určití lidé starších románů — jsou to symboly lidstva, pospíchajícího do neznáma, a přece věřícího v život. A kdyby se mě někdo zeptal, kdo z evropských spisovatelů byl současným americkým romanopiscům vzdáleným vzorem, řekl bych bez dlouhého přemyšlení — Camus. Petr Den Zdravý ekumenismus žádá jako svou první podmínku pro plodný styk mezi rozdílnými náboženskými vyznáními, aby každý upřímně a čestně vyznával svou víru; a vede nás k tomu, abychom s nemenší čestností uznali pozitivní, křesťanské, evangelní hodnoty, které jsou v jiných vyznáních. Zdravé ekumenické smýšlení je konečně otevřeno k jakékoliv možné spolupráci na oblastech, na nichž od nynějška může dojít ke společné činnosti a kde tato společná činnost je žádoucí, např. na oblasti lásky blíženské a při hledání míru mezi národy. S tímto smýšlením přicházíme k vám, vede nás jedině touha přispět k Boží slávě a k tomu, aby se na lidech naplnila jeho vůle. Kéž bychom mohli být — a tolik po tom toužíme — poutníkem který přináší smíření! (Pavel VI. k zástupcům ženevských křesTanských církví). Kdykoli jsme zvítězili, dělo se to po každé silou ducha, ne mocí fyzickou, a kdykoli jsme podléhali, býval tím vinen vždy nedostatek duchovní činnosti, mravní statečnosti a odvahy. Nepovzne- seme-li ducha svého a národa našeho k vyšší a ušlechtilejší činnosti, nežli je u sousedů, nejen nedobudeme si čestné místo v řadě národů, ale neuhájíme konečně ani přirozeného bytu svého. František Palacký 172 [pageend20]stalo se doma , v exilu a jinde ve svété VE VATIKÁNE A V ITALU Na propuštění osmnácti techniků italské naftové společnosti ENI ze zajetí biaferského vojska měl zásluhu také sv. Otec Pavel; prohlásil to sám plukovník Ojukwu, že » jako odpověď na dopis Jeho Svatosti a na žádost našich přátel — myslí se presidenti některých afrických států — užil jsem 4. června svého práva udělit milost a odpustil jsem obžalovaným jejich trest«. Propuštěné techniky přijal v audienci o půlnoci 7. června, když jejich letadlo projíždělo Římem. V proslovu ujišťoval, že jak jeho kroky, tak i zásahy pracovníků Caritas Internationalis měly výhradně humánní ráz, že ho nevedla žádná pohnutka rázu hmotného, politického nebo propagačního. 23. června, v předvečer jmenin křestního patrona sv. Otce — Jana Křtitele Montiniho — blahopřáli sv. Otci kardinálové, kteří dleli v Římě. V proslovu Pavel VI. se dotkl hlavních událostí a otázek, které tíží církevní život a svět; bránil hierarchické uspořádání církve a římskou kurii proti výtkám a kritikám, ne vždy spravedlivým, ohleduplným a vhodným; vyslovil svou důvěru osobám, které ve svém volání po reformě církve upřílišují — nepochybuje o jejich dobré vůli. Strany, které proti sobě stojí ve Vietnamu, na Středním Východě a v Nigerii, nabádal, aby vyjednáváním daly zemi pokoj a mír. Krátkou zmínku věnoval situaci ve Španělsku: biskupy a kněze zval, aby byli šiřiteli míru a uvolnění, aby měli před očima svůj prvotní duchovní úkol. V audiencích Pavel VI. přijal mj. členy oficiální delegace Světové luterské federace, která přijela do Říma na pozvání sekretariátu pro jednotu křesťanů, aby navázala styky s ústředními církevními úřady — delegaci vedl generální tajemník Federace dr. André Appel; členy Rady Světového fondu pro ochranu přírody; kosmonauta Jamese Mc Divitta a jeho choť; ministerského předsedu australského státu Victoria sira Henry Bolta; zvláštního asistenta presidenta USA Petra Fla- nigana, který Pavlu VI. odevzdal presidentův list — několik dní po audienci byla vyvrácena zpráva, že v dopise byla řeč o jmenování stálého zástupce USA při Vatikáně; a šejka Usmana Badiiho, významného náboženského představitele mohamedánů na Senegalu. — Generálních audiencí ve středu se pokaždé zúčastnily také početné skupinky z českých zemí; jmenujeme alespoň poutníky z Žarošic a Žadoníc, Blatničky, Hradčovic, Knězdubu, Hustopeče a Bělotína; hluboce na všechny zapůsobilo, když sv. Otec vzal do ruky československou vlajku kterou mu mávali na pozdrav poutníci ze Všechovic u Přerova, a uctivě ji políbil. 11. července Pavel VI. odjel na svou letní vilu v Castel Gandolfo. Své krátké prázdniny chce věnovat odpočinku, práci a modlitbě, řekl k těm, kdo ho přišli přivítat. Odřekl všechny zvláštní audience; konají se jen všeobecné ve středu, a v neděli v poledne se s věřícími modlí Anděl Páně. Výročí papežské korunovace bylo letos poprvé oslaveno bez vnějšího lesku; děkovnou mši svátou sloužil sám sv. Otec už v předevečer výročí na svátek sv. Petra a Pavla. V ten den byla odhalena na jednom z domů, které uzavírají náměstí přímo před začátkem vatikánského státu a před náměstím svatopetrským, pamětní deska, která připomíná zásluhy Pia XII. že Řím byl ušetřen války; toto náměstí je z rozhodnutí městské rady pojmenováno po Piu XII. * 22. června byla prohlášena za svátou Julie Biltiartová, rodem Francouzka, která založila řeholní společnost sester od P. Marie, žila v letech 1751-1816. Kanonizace poskytla sv. Otci příležitost, aby v kázáních vzdal hold tomu, co všechny řeholní sestry poskytují církvi i občanské společnosti. * Na Hod boží svatodušní Pavel VI. koncelebroval mši svátou s 24 novokněžími římských kolejí a seminářů; byl mezi nimi slovenský novokněz dp. Šebestián Labo z koleje Nepomucenum. * K cestě sv. Otce do Ugandy vydaly vatikánské pošty sérii tří pamětních známek vyjadřujících myšlenku: Pavel VI. duchovní pastýř národů; na jedné je znázorněn uprostřed mladých Afričanů, na druhé s africkými biskupy a třetí známka znázorňuje přání míru celému africkému kontinentu. * V Itálii vyšel překlad tzv. Holandského katechismu; v dodatku jsou podány opravy, které si přály ústřední církevní úřady, aby kniha vyšla s plným církevním schválením. * Pavel VI. poslal větší peněžní dar pro Fond na ochranu dítěte, který si získal velké zásluhy v práci na pomoc trpícím a ohroženým dětem, především v méně vyvinutých zemích. * Na svátek Panny Marie Královny světa sv. Otec navštívil římský universitní ústav, » Regina mundi«, ve kterém 460 řeholních sester z 58 zemí a 120 řeholních společností studuje filosofii a teologii; ve vedlejším domě má sídlo Mezinárodní unie generálních představených ženských řeholních společností. K sestrám pronesl významný projev o jejich místě v církvi. 15. července zemřel v Římě poměrně náhle po zákeřné nemoci P. PhDr. Alois Kořínek z české provincie Tovaryšstva Ježíšova, profesor teodicey na filosofické fakultě papežské university Gregoriánské a obětavý spolupracovník Křesťanské akademie a jejího časopisu Nový život. Bylo mu 55 let. Jeho duši odporoučíme modlitbám čtenářů a všech, kdo ho znali. R.i.p. 20. května se konala v jednom sále Papežské university sv. Tomáše Akvinského přednáška na téma: » Našel se opravdu hrob sv. Metoděje? « Přednášeli dr. Miloš Šolle z Archeologického ústavu v Praze a P. dr. Jiří Maria Veselý O. P.; oba podali přehled objevů, které byly učiněny ve staroslovanských nalezištích v českých zemích, především ve Starém Městě a v Kuřimi. Svůj výklad provázeli světelnými obrazy a dokumentárními filmy. Universita sv. Tomáše tak vzpomněla 1100. výročí smrti sv. Cyrila a uctila památku pražského arcibiskupa kardinála Berana, dominikánského terciáře. Ve dnech 31. července až 2. srpna papež Pavel VI. navštívil Ugandu. Vzdal tak hold práci misionářů, kteří nesli křesťanství do Afriky a z jejichž semene vzešli první mučedníci. Několikrát se setkal se zástupci Biafry a Nigerie a jednal s nimi o míru. Cestě Pavla VI. věnujeme více pozornosti v příštím čísle. 173 [pageend21]Mše za pana kardinála Berana 17. června, třicátý den od smrti kardinála Berana, sloužil mši svátou za pokoj jeho duše biskup z Cremy v Itálii mons. Karel Manziana, někdejší jeho spoluvězeň z Dachau. Kolem oltáře sv. Václava se shromáždila česká římská kolonie a velký počet Čechů a Slováků z vlasti, kteří právě byli v Římě. V kázání mons. Manziana vyzvedl především skromnost našeho českého primasa, jeho pokoru a velkomyslnost. Byla to opravdu duše dítěte, v duchu slov Kristových: Nebudete-Ii jako maličtí, nevejdete do Božího království. I uprostřed hrůz a nenávisti koncentračního tábora kard. Beran dovedl být obrazem a svědkem Kristovy lásky. Pán ho přijal do své slávy; není už viditelně mezi námi, ale stále k nám promlouvá, abychom podobně jako on vytrvali ve všech těžkostech života, plnili a splnili úkol, který nám Bůh dal, s takovou věrností, jako jej plnil náš pan kardinál. Chceme následovat jeho skromnost, pokoru a velkomyslnost; přičinit se, aby nezanikl jeho odkaz, aby církev byla vždy církví vyznavačů a mučedníků, aby neznala kompromis se světem, ale šla neohroženě dějinami, ona učitelka a nositelka pravdy a lásky. — Po mši svaté, při níž velký počet našich věřících přistoupil ke stolu Páně, jsme sestoupili do krypty pod bazilikou. Poutníci ze Žarošic položili na hrob pana kardinála zelený věneček se stuhami v národních barvách. Jen málokomu se při prosté pobožnosti v naší mateřštině nezaleskly oči slzami. Hrob pana kardinála je stále cílem zbožných poutí našich věřících: horníci z Příbrami tam nechali svůj kahanec obalený stuhou v národních barvách, jiní poutníci reliéf Pražského Jezulátka, jiní alespoň kytici květů nebo svíci. Téměř denní návštěvnicí je jedna německá dáma: »Dostala jsem od něho tři křížky, každý den mu je přicházím vrátit«, říká. K 30. dni od kardinálovy blažené smrti uveřejnil vatikánský deník dva vzpomínkové články: v prvním mons. dr. Jaroslav škarvada, kardinálův sekretář, líčí hluboce lidskou, křesťanskou a kněžskou stránku zemřelého pražského arcibiskupa; celý jeho život byl poznamenán křížem, skončil nezdarem, ale byl to nezdar a neúspěch, jak je zná evangelium, z nichž roste ovoce pro věčnost. V druhém článku italský jezuita P. Ca- valli sestavil jakousi mozaiku dosud neznámých dopisů kard. Berana papežům Piu XII., Janu XXIII. a Pavlu VI., dosvědčujících jeho velkou úctu a lásku k Svaté stolici a k nástupcům svátého Petra. Z článku uveřejníme alespoň části při jiné příležitosti. V ČESKOSLOVENSKU NÁBOŽENSKÉ ZPRÁVY Utužováním stranické kázně a výměnou liberálnějších komunistů byla postižena i církevní správa: na místo dr. Eriky Kadlecové jako vedoucí Úřadu pro církevní záležitosti se vrátil dr. Hráza, který tam byl před Lednem 1968. Nahrazen byl i ministr kultury Miroslav Galuška Miloslavem Brážkem, někdejším výpravčím vlaků, doktorem » komunistických věd«. Podle KNP dr. Brůžek soudil v padesátých letech kněze na Slovensku. Na zvýšenou aktivitu kněží, ať už doma nebo i v zahraničí, poukazovali dr. Gustav Husák v projevu v ČKD hned po skončení květnového zasedání a také slovenský ministr vnitra generál Egyd Peppich. A na zasedání ideologické komise ÚV KSS bylo rozhodnuto učinit opatření, aby se » zamezil růst politického klerikalismu a zneužívání náboženského cítění proti současné politické linii komunistické strany «. Že by tím vším byly ohlašovány těžké doby pro církev? Nechává o sobě mluvit také smutně proslulý bývalý ministr Plojhar: zúčastnil se spolu s býv. ředitelem České katolické charity Mářou konference představitelů všech náboženských vyznání v SSSR, kterou svolal do Zagorsku pravoslavný patriarcha Alexij na téma » Za spolupráci a mír mezi národy«. KN upozornily, že oba tam byli jako osobně pozvaní, ne jako představitelé katolické církve v ČSSR. Ve dnech 5. a 6. července bylo na Velehradě asi 100000 poutníků; sobota, 5. července, byla dnem Slováků; na pódiu vedle baziliky pro ně koncelebroval mši svátou nitranský probošt Rudolf Formánek s pěti kněžími. V neděli byli hlavními celebranty biskupové Tomášek, Skoupý a Hlouch; předtím byly bohoslužby staroslověnské a řeckokatolické. Pozdravné telegramy byly poslány sv. Otci a presidentu Svobodovi. Mezi poutníky byli i hosté z ciziny. ★ Na druhé straně českých zemí, v Husinci, vzpomínali 600. výročí narození mistra Jana Husa. Promluvili akademik Jan Macek a český ministr školství Vilibald Bezdíček. Památné dny sv. Cyrila a Metoděje a Jana Husa oslavili společně katolíci a věřící církví českobratrské a československé v Třmících u Ústí n. L. * 15. července složili slib věrnosti ČSSR: dp. dr. Julius Gábryš, ordinář apoštolské administratury trnavské, řeckokatolický biskup dr. Vasil Hopko, dp. Ján Hirka, ordinář řeckokatolické diecéze prešovské a slovenský evangelický biskup Rudolf Koštial. Dp. Ján Hirka má 45 let; byl vysvěcen na kněze r. 1949 a po likvidaci řeckokatolické církve mnoho let pracoval jako dělník. * Bohoslovecká studia na litoměřické fakultě dokončilo v červnu 37 studentů; 27 jich bylo vysvěceno, a to svými ordi- náři — pokud je jejich diecéze mají — po prvé po dvaceti letech. Primiční slavnosti byly všude holdem kněžství a výrazem úcty ke knězi, kterou si věřící stále uchovali. * Mezi osobami, které dostaly státní vyznamenání k výročí osvobození byly po prvé též řeholní sestry; dva kolektivy kongregace Notre Dáme, které pracujív oblasti sociální práce, dostaly vyzná menání » Za vynikající práci« : sestry z domu důchodců v Odlochovicích a z ústavu pro oligofrenní mládež v Horní Poustevně. Současně s utužováním politické linie pokračovaly v červnu a červenci rehabilitace, také duchovních; jmenujeme alespoň zrušení rozsudků a rehabilitaci odsouzených v procesu proti světícímu biskupovi olomouckému dr. Stanislavu Zeloví a kanovníkům Kula- čovi, Čihákovi, Švecovi, ThDr. Janu Boukalovi a premonstrátskému opatovi Jarolímkovi; proti dominiká- novi P. Silvestru Habáňovi; proti dp. Dominku Peckoví, který byl 10. června jmenován v Olomouci čestným doktorem teologie, a představeným šedých sester řádu sv. Františka z Brna; proti ThDr. Otovi Mádrovi z Prahy, P. Václavovi Razíkovi z Brna, generálním představeným boromejek a těšitelek a profesorce filoso fické fakulty KU dr. Růženě Vackové; proti JUDr. Františkovi Kosatíkovi, děkanovi dp. Stanislavovi Schneeweissovi aj Jejich » zločiny« byly stejné: velezrada a protistátní činnost. ★ Své novokněze po dvaceti letech měla též prešovská řeckokatolická diecéze: 11. května udělil otec biskup Hopko kněžské svěcení osmi jáhnům: čtyři jsou Ukrajinci, tři Slováci a jeden Čech. * 1. června posvětil biskup dr. Hopko v ostravské bazilice Božského Spasitele základní kameny pro dva nové kostely v největších ostravských předměstích v Porubě a Zábřehu. Porubský chrám z plebiscitu věřících bude zasvěcen sv. Cyrilu a Metoději a má to být jubilejní chrám na památku 1100. 174 [pageend22]výročí smrti sv. Cyrila. V rámci úsporných akcí se termín zahájení staveb obou chrámů odkládá až po roce 1975. Vybraná místa jim ale mají být zachována. * V kostele církve sv. Mikuláše uspořádala Rada starších spolu s redakcí časopisu Obroda ekumenický křesťanský koncert na téma » Křesťanská píseň na nových cestách« ; vystoupili sólisté i skupiny čtyř církví; za katolickou skupina Poutníci zazpívala mj. Truvérskou msi od Petra Ebena a Českou beatovou mši od Jaroslava Hanuše; velké pozornosti se těšily skladby duchovního českobratrské církve Luďka Rej chrta a československé církve Luboše Svobody. * 13. dubna udělil biskup Hlouch ve farním kostele ve Stráži nad Nežárkou svátost křtu 53 dětem ve věku od tří týdnů do 14 let. Jen málokdo se ubránil při obřadech hlubokému dojetí. * 8. července byla pohřbena v Opavě sestra III. řádu sv. Františka Norber- tina Vaňková, budovatelka, představená a ředitelka Domova bl. Anežky České v Olomouci; psala též básně s náboženským obsahem pod pseudonymem Eliška Horská. * Při stavbě SOS dětské vesničky v Doubí u Karlových Varů pomáhala také ekumenická brigáda mladých katolíků i evangelíků atd. od 18 let. Pomáhali jim zahraniční studenti z Anglie, Finska, Francie, Holandska, Švédská a USA. Vesnička — pro 80 opuštěných dětí — má být slavnostně otevřena 1. června 1970. RŮZNÉ ZPRÁVY 15. září končí amnestie, kterou 27. května udělil president Svoboda pro všechny čs. občany, kteří bez povolení opustili území CSSR, nebo bez povolení čs. úřadů zůstali v cizině. Jejich počet se odhadoval na 60 tisíc; podle RP z 1. srpna se na čs. zastupitelské úřady obrátilo s žádostí o radu a pomoc přes 15 000 čs. občanů; prý se jim všemožně vychází vstříc, na cestu zpět se jim i půjčují peníze. Nespokojence nebo ty, kdo se na Západě neusadili, má též navna- dit okolnost, že jejich byty doma jim jsou stále uschovávány, že národní výbory o nich nesměly rozhodovat. Nepokoje 21. srpna a tvrdý zákrok policie počet uprchlíků jistě ještě zvýší; v Rakousku žádalo o asyl až 70 lidí denně; předtím rakouský konsulát v Praze vydával za den kolem 5000 víz. * Podle zprávy ministrů vnitra bylo v červenci vyšetřováno na 200 případů otiskování a šíření letáků, urážejících » představitele komunistické strany a spojenecké státy« ; myslí se tím: řeči Krieglova, Kynclova kteří byli vyloučeni ze strany, a výzvy k obyvatelstvu, aby 21. srpen byl pro ně » Den hanby«. Rada osob byla pro to zatčena; je zajímavé, že v první době nebylo uveřejňováno jejich plné jméno, nýbrž jen začáteční písmena. * V červnu a červenci pokračovaly rehabilitační procesy, nejednou si ale pracovníci veřejně postěžovali, že se jim dostává málo spolupráce od příslušných orgánů ministerstva vnitra a od bývalých soudců a vyšetřovatelů, kteří jsou ještě ve funkci; někdy se chovali docela hrubě a drze. V této souvislosti musíme chápat, že bylo uzavřeno vyšetřováni o nezákonnostech, k nimž došlo v trestních táborech v Plzni-Borech a na Mírové v padesátých letech; byla tam prostě » nepříznivá situace«, kterou třeba připsat »některým objektivním podmínkám«, neúměrnému počtu vězňů, jejich nekázni ale ne » svévoli jednotlivců, totiž dozorců«. Nějak podobně měl skončit i proces proti sedmi bývalým příslušníkům StB, obžalovaným v souvislosti s prokázanými vraždami dvou činovníků čs. strany socialistické; řízení bylo původně z důvodu promlčení ukončeno — ale na OSTRAVA. — Litoměřický otec biskup Štěpán Trachta na ostravském letišti Mošnov. 7. června posvětil cyrilometodějský kříž na místě v Ostravě-Porubě, kde bude stát nový kostel, zasvěcený našim slovanským apoštolům, a udělil požehnání městu a kraji. Potom sloužil mši svátou a kázal v porubském letním kině Amfi — má 1800 míst k sezení. » Před oltářem na základním kameni budoucího chrámu stály ostatky sv. Cyrila, zněly elektronické varhany, dechovka, skvělý pěvecký soubor, dvoutisícový zástup zpíval velehradskou píseň, vál čerstvý vítr, dmula se desetimetrová opona, vypadalo to na déšť, ale nespadla ani kapka a do toho znenadání zasvitlo slunce v okamžiku, který je pro mne nezapomenutelný... Jako bych v oblacích nad přeplněným amfiteátrem viděl svátého Cyrila, jak žehná Porubě a naší práci...« (Účastník} — Vedle biskupa Trochty je zpěvák Karel Gott, » zlatý hlas Prahy «, který porubským salesiánům slíbil pomoc při výstavbě nového kostela. odvolání vojenského prokurátora bude o věci ještě jednat Nejvyšší soud — vojenské kolegium. Žádosti o soudní rehabilitaci mohly být podány do 31. července. Podle prvních statistik bylo jich podáno přes 16000. Daleko větší zájem veřejnosti je soustředěn na ohlášený zákon o mimosoudní rehabilitaci, tj. o nápravě škod, morálních i hmotných, které způsobily NV a vůbec komunisté ze své vlastní iniciativy. * Za prvních šest měsíců t. r. přijelo do CSSR jen 916000 turistů, loni jich bylo 1835 000; největší pokles je ze socialistických zemí. Kdežto loni v prvním pololetí přijelo do CSSR 12 000 Američanů, letos jich bylo 18 tisíc. Nesplní se tedy touha čs. představitelů, aby počet návštěvníků přesáhl čtyři miliony. Pokles návštěvníků znamená nižší devizové příjmy, a to negativně ovlivní čs. pasivní turistický ruch v příštím roce; už letos bylo možno uspokojit jen 14% žadatelů o cestu do západních stálů. 24. července psal čs. tisk o potrestání »vyzvědače z Kanady« — původem Čecha — za trestní čin, kterého se dopustil v roce 1951 po útěku z CSSR; byl odsouzen k pěti letům vězení. * 1. července se Ostrava stala po Praze, Brně a Bratislavě čtvrtým statutárním městem CSSR — je vyňata z krajové správy a podléhá přímo vládě. 10. června byl zaveden volný prodej automobilů pocházejících ze Západu nebo vyrobených podle licencí západních firem; ceny těchto vozů byly zdvoj- 175 [pageend23]n Isobeny, takže Fiat 600 stojí 69000 Kčs, Fiat 125 (polský) 1300 ccm 110000 Kčs, Ford Cortina 119 000 atd. Současně byl vysoce zdaněn první prodej ojetých automobilů. Prodej vozidel podle pořadníků se nemění; dodávají se však jen vozidla tuzemské výroby a vozy dovážené ze socialistických zemí. Koncem r. 1968 čekalo na auto 220 000 žadatelů, letos v létě jich bylo na 290 000. O volný prodej zdá se nebyl tak velký zájem, jak se čekalo; jen málokdo si mohl dovolit tak vysoké ceny. * Za člena Národní fronty byl přijat Svaz mladých, nová mládežnická organizace, která » sdružuje mladé lidi na principech marxismu- leninismu a proletářského internacionalismu a vytváří jejich podmínky pro účast na politickém životě«. Znamená to tedy, že se ocitá v nebezpečí Sdružení dětských a mládežnických organizací, vzniklé místo SČM, rovněž zastoupené v NF. * Od 1. července byly zvýšeny poplatky za rozhlas, televizi a rozhlas po drátě. Datum zvýšení cestovného na železnicích bylo nejdříve odsunuto na 1. září, potom »na neurčito«. * Federální výbor pro pošty a telekomunikace vydal 21. července emisi leteckých příležitostných známek » Člověk na Měsíci - 1969«. ★ Novým ústředním ředitelem čs. televize, na místo Josefa Šmídmajera, jmenovaného už v poslední době, se stal dr. Jan Zelenka, příbuzný Novotného a smutně proslulý redaktor Literárních listů, po jejich prvním zakázání na podzim r. 1967. Také čs. rozhlas má nového ústředního ředitele inž. Bohuslava Chňoupka, který do Ledna 1968 pracoval v ministru kultury. * V Moskvě byla 6. srpna premiéra filmu » Československo — rok zkoušek « — o událostech z roku 1968 ze sovětského hlediska. Zdá se, že o film nebyl velký zájem, už po několika dnech byl stažen. * Podnikové rady, přes dobrou zkušenost, která s nimi byla učiněna, nesmí být zakládány; rady, které vznikly po 31. březnu, nejsou schváleny. * Na Fond republiky bylo do 27. května poukázáno skoro 277 milionů Kčs a valuty v hodnotě 100 000 Kčs a 86 kg zlata a drahých kovů. Návrat konservativních komunistů do vedoucích pozicí měl za následek, že občané přestali na Fond přispívat... Na zasedání vlády se mluvilo o tom, že by se Fondu užilo na poskytování půjček pro budování stavebních závodů, pro nákup speciálních výkonných zařízení a na výrobu základního bytového příslušenství. * Příští rok v září začnou vyrábět v Modřících u Brna Coca colu. Cena láhve bude 2,50 Kčs. ★ V květnu 1970 zahájí svá vysílání druhý televizní program; nejdříve pět dní v týdnu po dvou hodinách, večer, pak bude vysílání rozšířeno. Jeho ředitel Zdeněk Nohač si posteskl 12. června, že z předpokládaných čtyřiceti vysílačů není připraven ani jediný. KULTURNÍ ZPRÁVY 10. června začal konečně po dlouhém oddalování ustavující sjezd Svazu českých spisovatelů. Skutečnost, že tisk a rozhlas o něm referoval velmi stručně, je důkazem, že jednání nešlo zcela podle směrnic shora, např. podle listu, který poslal Štrougal. Předsedou Svazu byl zvolen Jaroslav Seifert, místopředsedy Jiří Brabec a Karel Ptáčník. Seifert měl na začátku sněmu statečný projev, jímž se domáhal svobody pro umělecké tvoření. V předsednictvu jsou mj. Jiří Hanzelka a Milan Jungmann. Den potom zasedal slovenský Svaz. Jeho předsedou byl zvolen Vojtech Mihálik. * Ministerstvo vnitra české republiky rozpustilo 20. června Svaz vysokoškolského studentstva Čech a Moravy, protože odmítl vstoupit do NF a protože vystoupení některých jeho představitelů byla v rozporu s politikou strany a vlády. Proti zákazu Svazu se v pěti pražských závodech stávkovalo k velkému rozhořčení strany. Komunisté nyní sami chystají nový Svaz; předsedou přípravného výboru je Slovák Josef Trenčanský, předseda rozpuštěného Svazu, student z právnické fakulty KU, a členy ti ze studentů, kteří na sjezdu v Olomouci byli pro vstup do NF. * Už 15. května Český úřad pro tisk a informace — novým ředitelem místo Josefa Vohnouta je Josef Havlín, někdejší zástupce ministra kultury, který se přičinil o násilné potlačení strahovských studentských nepokojů na podzim r. 1967 — zrušil registraci časopisům: Listy, (Listy se rozloučily s dopisovateli a spolupracovníky dopisem, ve kterém stojí: » Nashledanou v lepších časech.«) Reportér a na tři měsíce časopisům : Plamen, Svět v obrazech a mládežnickému My 69. Prý se odchýlily od svého politicko-ideového programu. * Orgán slovenského Svazu Literárny život se dožil jen šesti čísel, mezi prvním a druhým byla přestávka dvou měsíců; redakce prý nechápe konsolidační úsilí vlády, v praxi přechází od skrytých in- vektív k otevřenému výpadu proti politice strany na oblasti masových sdělovacích prostředků. Předsednictvo Svazu nařídilo vedení naklatelství Slovenský spisovatel, aby vytvořilo podmínky pro vydávání svazového týdeníku a požádalo o jeho registraci, aby mohl začít vycházet od 1. ledna. Také český Svaz byl vyzván, aby požádal o registraci, ale zdá se doposud nelze najít redakční radu, která by byla ochotna slepě poslouchat pokyny shora. * Soutěž o Bratislavskou lyru vyhrála » Píseň o mé zem i«, kterou zpíval Karel Černoch. Vlastenecká píseň se nelíbila ÚV, soutěž měla dozvuky na zasedání UV a původní text prý byl natočen na desky až po » menších« úpravách. Také jiné písně nebyly » ve shodě s usnesením květnového pléna ÚV KSČ« ; proto nebyla celá soutěž vysílána v televisi přímým přenosem. V červnu a červenci byla uspořádána v Památníku národního písemnictví na Strahově výstava » Návraty « — návrat Jana Čepa a Egona Hostovského do kontextu české moderní prózy. ★ 22. června byla odhalena pamětní deska první předsedkyni Československého červeného kříže Alici Masarykové na domě místní skupiny v Lánech. * 24. května vzpomněly Kožlany nedožitých 85. narozenin svého rodáka dr. Eduarda Beneše: v sokolovně byl slavnostní večer a k pamětní desce na rodném domku byl položen věnec; v místním muzeu byla otevřena výstava památek na tohoto druhého presidenta ČSR. ★ Bratislavská universita Komenského oslavovala v půli června 50. výročí svého založení a 500. výročí Akademie lstropolitany. Bylo přítomno na 90 rektorů a profesorů zahraničních i československých universit. * Českobudějovické nakladatelství Růže vydalo první číslo nového jihočeského literárního měsíčníku nazvaného Arch. Obsahuje mj. báseň Jaroslava Seiferta » Hřbitov v Horní Vltavici«. * 9. června zemřela spisovatelka Marie Kyzlinková a 20. července Eva Vrchlická, dcera Jaroslava Vrchlického a herečka, která strávila 39 let na jevišti Národního divadla. * 28. května zakázalo české ministerstvo vnitra další činnost Společnosti pro lidská práva; zástupci společnosti — předseda prof. Milan Machovec, generální tajemník dr. Emil Ludvík a další členové předsednictva — byli 22. května na pohřbu kard. Berana, svého čestného člena. Světový den míru, který katolíci budou slavit 1. led na 1970 už po třetí, bude mít heslo » Smířením se vychovávat k míru« ; o toto smíření máme usilovat na všech úrovních svého života. 176 [pageend24]V EXILU A JINDE VE SVĚTĚ Ustavující zasedání Českého náboženského střediska Za cyrilometodějské pouti, o níž referujeme na jiném místě, konala se 22. července schůzka pozvaných katolických pracovníků z Říma i zahraničí. Bylo to ustavující zasedání Českého náboženského střediska Velehrad, které kardinál Josef Beran založil 18. března 1967 a které dostalo schválení římských církevních úřadů 28. září 1968. Kardinál Beran byl předsedou přípravného výboru až do své smrti. Podle rozhodnutí římských církevních úřadů Středisko jako » církevní sdružení « muselo svolat ustavující zasedání svých pracovníků a na něm zvolit činovníky. Místo zemřelého kardinála Berana byl za předsedu Střediska zvolen kardinálův sekretář rnons. Thür. Jaroslav Škarvada; ve funkci tajemníka Střediska byl potvrzen salesián dp. Vojtěch Hrubý. Dále byli zvoleni členové správní rady a stanoveny podmínky pro přijímání členů. České náboženské středisko se nepovažuje za novou exulantskou organizaci; je to ústředí pro umožňování duchovní správy mezi českými katolíky v zahraničí, pro pomoc poutníkům jak ze Západu tak i z ČSSR. Středisko chce ve své činnosti úzce spolupracovat s českými biskupy. — Delší diskuse byla věnována otázce poměru Střediska ke Křesťanské akademii, která už řadu let v Římě záslužně pracuje. Středisko ji přijalo za jednu ze svých větví, jejímž prostřednictvím chce pracovat a jíž chce umožňovat a usnadňovat její další studijní a vydavatelskou činnost; převzalo její stránku finanční a administrační. Kromě Křesťanské akademie Středisko chce umožňovat práci též jejím dosavadním sekcím, které vlastně s ní jako studijním a vydavatelským ústavem neměly nic společného, jako sekci kněžské a mládežnické. — Ze zasedání byly poslány pozdravné telegramy a listy mj. sv. Otci Pavlu VI., kardinálu Confalonierimu, který je prefektem kongregace pro biskupy, do jejíž pravomoci patří duchovní správa mezi vystěhovalci a uprchlíky, kard. dell’Acquovi, generálnímu vikáři římské diecéze a hou- stonskému apoštolskému administrátorovi otci biskupovi Janu L. Mořkovskému. Na samostatném zasedání Křesťanské akademie byl povolán za nového předsedu dr. Karel Schwarzenberg z Vídně; prof. dr. Zdeněk Ehler zůstává čestným předsedou. Protože dosavadní sekretář mons. dr. Karel Vrána se svého úřadu vzdal, byl zvolen do této funkce mons. dr. František Rýpar, kněz brněnské diecéze, který pracuje v Římě na kongregaci pro katolickou výchovu. Členy redakčního kolegia jsou redaktoři jednotlivých edicí KA nebo jejích odvětví. USA. — 20. června uctily krajanské organizace v Novém Yorku památku zemřelého pražského arcibiskupa kard. Josefa Berana. Po zádušní mši svaté, kterou v kostele Panny Marie Ustavičné pomoci sloužil re- demptorista P. Josef Větrovec za přítomnosti mons. C. J. Potočka v zastoupení arcibiskupa kardinála Terrence Cooka, byla v auditoriu školy na 62. ulici vzpomínková slavnost; promluvili mons. Balkunas a inž. Pavel Blaho. Hudebními vložkami od Dvořáka a Smetany zpestřil program tenorista dr. Václav Bechyně za klavírního doprovodu dr. Hanuše Lexy, generálního tajemníka SVU, která 11. dubna 1966 udělila kard. Beranovi své čestné členství. Všem přítomným za jejich účast a spolupráci poděkovala předsedkyně no- vojorského distriktmho Národního svazu českých katolíků paní Františka Hejlová. A v Chicagu uspořádali smuteční tryznu 24. května v osadní velké síni farnosti bl. Anežky České; pořadateli byli distriktní Národní svaz českých katolíků a Čs. národní rada americká. Anglicky promluvil prelát Martin Křižka, farář od Bl. Anežky a pak česky dr. František Schwarzenberg, profesor na universitě Loyola a místopředseda ČSNRA. Chicagský klub » Domov «, který se rovněž aktivně tryzny účastnil, poslal k uctění památky kard. Berana ústředně Svazu českých katolíků 450 dolarů, aby byly rozděleny mezi kolej Nepo- mucenum, Český poutní dům kard. Berana v Římě a České náboženské středisko » Velehrad«. Starosta ze San Francisca Josef Alioto odhalil sochu Svatého Františka, která byla ulita ze zbraní, dobrovolně odevzdaných po zavraždění senátora Roberta Kennedyho. Na soše jsou podobizny obou bratří Ken- nedyů, Abrahama Lincolna a Luthera Kinga, čtyř slavných Američanů, kteří zahynuli násilnou smrtí za obranu ideálů bratrství a lidských práv. V USA se nadějně šíří hnutí Teens for decency — Mladí jsou pro mravnost. Na 30000 mladých mužů a dívek se koncem května sjelo do Miami na Floridu a veřejně manifestovalo proti šíření tiskovin a představení, která propagují násilí a nemravnost. V Buf- fallo uspořádali sraz na heslo Čistá mládež. Akci vede jeden 181etý universitní student. Vatikánský státní sekretář kard. Villot zalsal jménem sv. Otce list předsedovi severoamerické biskupské konference kard. Deardenovi; vyjadřuje své uspokojení nad tím, že ve Spojených státech byla založena fundace pro hlubší studium lékařské, psychologické a sociologické stránky regulace porodů. Máte už zaplacen N ž na rok 1969? Za předcházející nedlužíte nic? Jen s vaší pomocí může N ž vycházet i nadále. RAKOUSKO. — Na pozvání vídeňského arcibiskupa kard. Koniga zavítal litoměřický biskup dr. Štěpán Trochta ve dnech 5.-7. července do Vídně, aby spolu tamními krajany oslavil svátek sv. Cyrila a Metoděje. 5. července večer sloužil pontifikální mši svátou v českém kostele na Rennwegu a den potom ve svatoště- pánském dómu. Kard. Konig ho uvedl jako » svědka víry«. Mons. Trochta kázal německy i česky. Chrámový sbor z Gottwaldova zpíval Mši D-dur od Antonína Dvořáka, spoluúčinkovali sólisté předních českých scén. Příští den pokračovaly cyrilometodějské oslavy v Mariazell, zase za přítomnosti otce biskupa Troch ty. Mládež JSM v prázdninovém čísle svých Rozhledů děkuje všem, kdo jim umožnili příjemné prožití letošních prázdnin. Zahájili je poutí do Říma na oslavy výročí smrti sv. Cyrila; další tři týdny prožili v překrásném prostředí Dolomit a ti dospívající na slunné Sicílii. Po návratu do Vídně se 15. srpna zúčastnili pouti vídeňských českých katolíků do Mariazell, a 24. srpna na Hafnerberg. V sobotu 6. září zahájili svůj nový » akademický« — podívejme se, jak jsou učení — rok. Zvou mezi sebe celou českou vídeňskou katolickou mládež. NSR. — Opat někdejšího benediktinského opatství v Broumově dr. Dominik Prokop se vzdal řízení opatství v Rohru; tam po r. 1945 obnovil řeholní komunitu německých benediktinů, kteří museli odejít z Broumova, a r. 1960 velkomyslně poskytl přístřeší pro zasedání českých katolíků, kteří se ze Západu sjeli na světový eucharistický sjezd. Dr. Prokop má 79 let a žádal, aby byl zproštěn svého úřadu s ohledem na stáří a zdravotní stav. Opatem v Broumově byl od r. 1926. 177 [pageend25]Opatem benediktinského kláštera sv. Matěje v Tre- víru byl zvolen 30letý jáhen dr. Atanáš Polag; volba byla z Říma schválena s podmínkou, že přijme kněžské svěcení. Nový opat má 30 let, benediktinem je jedenáct let a jáhnem zůstal z vlastního rozhodnutí. Doposud byl pomocníkem dřívějšího opata dr. Vavřince Kleina a pracoval v ekumenickém hnutí. V první půli června se konalo první zasedání synody míšeňské diecéze; měla téma: Spoluodpovědnost laiků a knězi za Boží lid. Ze 150 delegátů bylo 60 laiků. Je to první synoda, kterou svolali po II. vatikánském sněmu na území NDR. Arcibiskup z Kolína n. R. kardinál Hóffner dostal od svých bývalých diecézánů z Múnsteru 60 000 marek jako projev vděčnosti za to, že vzorným způsobem vykonával svůj úřad miinsterského biskupa. Obnos je určen na postavení dětské nemocnice v Libreville v africkém státě Gabonu. Němečtí biskupové mohou dovolit, aby v jejich diecézích kněží podávali Tělo Páně věřícím na ruku. Nesmí být ale vyloučen obvyklý způsob. Toto dovolení dostali z Říma od kongregace pro liturgii. Přijímání na ruku je častým zjevem v Holandsku, Francii a Belgii. ANGLIE. — Se svolením Svaté stolice byly prodány některé drahocenné předměty uchovávané v katolických kostelích Velké Británie a výtěžek určen pro chudé obyvatelstvo v Peru a Chile. Odevzdal jim to sám primas kard. Heenan za své návštěvy u anglických kněží a řeholníků, kteří tam pracují jako dobrovolní misionáři. ŠVÝCARSKO. — Ve dnech 8. až 10. července se konalo v městě Chur druhé symposium evropských biskupů na téma » Kněz v dnešním světě a v církvi«. Bylo přítomno na 119 účastníků z 15 evropských zemí, z CSSR otec biskup Karel Otčenášek. Symposium byla soukromá výměna názorů biskupů, kteří nezastupovali v plném smyslu slova biskupské konference; ani je nelze nazvat přípravou na podzimní mimořádný biskupský synod v Římě. K nejvýznamnějším přednáškám, po nichž pak se rozvinula plodná debata, patřily konference mnichovského kard. Dopfnera a belgického Suenense. JAPONSKO. — Společný pavilon křesťanských církví na Světové výstavě v Kyoto r. 1970 bude mít heslo » Oko a ruka« ; oko znamená Kristovo přikázání být světlem světa, kdežto ruka přikázání sloužit bližnímu. Návštěvníkům exponáty připomenou zejména úkol křesťanství na cestě lidstva k upevněni osobních práv každého člověka a k dosažení pokojného soužití mezi národy. Katoličtí biskupové RHODESIE odsoudili v společném pastýřském listě návrh ústavy, jíž by se Rhodesie stala státem s uzákoněným rasovým odlučováním. Návrh odporuje křesťanskému poselství a není veden úsilím o společné dobro, ale touhou zajistit jedné části obyvatelstva nadvládu nad druhou. Taková politika bude mít jednou tragické následky pro celou zem. — Protože katolická církev je rozhodně proti rasovému odlučování, ocitají se v nebezpečí její školy, které přijímají žáky a studenty bez ohledu na barvu pleti. Jezuitští představení rozhodli, že raději své školy zavřou, než aby přijali rasové zákony. JUGOSLÁVIE. — Profesor filosofie ze Záhřebu dr. Branko Bosňák prohlásil na diskusním večeru v důstojnickém klubu, že pokud budou žít lidé a smrt, bude i přes socialistický a komunistický společenský řád i víra v Boha. Chodl-li učitel nebo profesor na bohoslužby, neškodí tím ani státu ani škole, a tím méně socialistické společnosti. Na otázku, jaký prospěch má společnost, když se trpí religiozita, odpověděl vedoucí úřadu pro náboženské otázky, že od povolení náboženské svobody je v Jugoslávii více spokojenosti a věřící se ochotněji účastní výstavby socialismu. Zákaz náboženství že nemá cenu, nedá se lidem předpisovat, v co smějí věřit a v co ne. Turisté a Albánci, kterým se podařilo uprchnout do Jugoslávie, dosvědčují o velmi těžké náboženské si- tuacii v ALBÁNII. Viděli např. apoštolského administrátora skutarské arcidiecéze pracovat na ulicích jako metaře nebo stavebního dělníka. Všechny kostely jsou zbořeny nebo zavřeny, veškerá náboženská činnost je přísně zakázána, kněží mohou pracovat jen tajně a vystavují se tím těžkým trestům. Duchovním bylo nabídnuto, aby působili jako učitelé, ale s podmínkou, že budou vyučovat v duchu marxismu-leninismu. Ani jeden tuto nabídku nepřijal. Počet katolíků v INDII vzrostl za posledních pět let o víc jak milion. R. 1964 jich bylo 6 515 600, letos je jich přes 7 600 000. Pět a půl milionu katolíků se hlásí k latinskému obřadu, necelé dva miliony k syro- malabarskému a přes 160 000 k obřadu syromalankar- skému. Pravoslavní ve FINSKU vzpomínali 100. výročí posvěcení své katedrály v Helsinkách. Slavnost měla ekumenický ráz; bohoslužbám byl přítomen katolický biskup mons. Verschuren, leningradský metropolita Ni- kodym, president republiky Urno Kekkonen a zástupci státní luterské církve. — Z celkového počtu 4 650 000 obyvatel je katolíků 2616; jsou seskupeni v pět farních obcí; stará se o ně dvacet kněží, z nichž jen jeden je rodem Fin; z 37 řeholních sester je domácích sedm. Katolíci jsou členy Finské rady církví. Pravoslavný klášter Cuerta de Arges v RUMUNSKU, národní rumunské poutní místo zasvěcené Zesnutí P. Marie, slavil v srpnu 450. výročí založení. Oslavám byl přítomen sám patriarcha Justinián a též latinský biskup z Alby Julie mns. Marton; pro mons. Martona to byl první »výlet« po 12 letech internace. Biskupové BOLIVIE předložili presidentu republiky návrhy na zlepšení hospodářské a sociální situace horníků, na stejnoměrnější rozdělení mezd a platů a větší šetrnost ve veřejných vydáních; zvláště si stěžovali, že horníci trpí nejistotou zaměstnání. Na předměstí hlavního města jižní KOREJE Soulu bude postaven pomník ke cti mučedníků, Koreánců a Francouzů, kteří zemřeli pro Krista v letech 1801, 1846 a 1866. Jejich počet se odhaduje na 10 000. R. 1925 bylo 79 z nich prohlášeno blahoslavenými, u dalších 25 proces ještě není skončen. Arcibiskup města Concepción v CHILE se rozhodl prodat svou biskupskou rezidenci, která stojí mezi domy bohatých občanů, a přesídlit do jiné chudší čtvrti. Už dříve rozhodl, aby 2700 hektarů půdy, která je majetkem diecéze, bylo rozděleno mezi 32 venkovských rodin. Vyšel druhý díl Durychových » Služebníků neužitečných «. Objednejte si jej spolu s prvním dílem. Oba stojí po 1500 lirách, 2,50 dol. Má na skladě Křesťanská akademie. 178 [pageend26]p o z n á m k y Nad jednou větičkou Chtělo by se mít Chestertonův dar, z » ohromných maličkostí« vytěžit to vše, co je v nich skryto. Onehdy jsem dostal do ruky takovou » ohromnou maličkost« : dějepisnou knížku vydanou v Praze, a na její obálce doporučení některých podobných knih. Grausova práce » Chudina městská v době předhusitské« je tam doporučena takto: »Klíč k pochopení husitského revolučního hnutí. S rozborem životních nákladů a mezd a s exkursem: Mince a ceny.« Nad těmihle slovy čtenář upadne v hloubavé zamyšlení. Tedy cenový index, tedy inflance měny je klíč k pochopení husitského revolučního hnutí... Něco na tom je — ovšem. » Inci- dit in Scyllam...« — je to starý postřeh, že omyly vznikají útěkem od omylu opačného, a že lidé mají přirozený sklon přecházet od kraj- nosti do krajnosti. Za dob našich otců — před padesáti lety, když republika vznikala » V záři kalicha«, tehdy panovalo pojetí opačné. Obraz husitského revolučního hnutí byl naprosto idealistický; jeho pohnutky se zdály čistě vlastenecké — jazykové, a pak náboženské. Proti tomuto obrazu, osvětlenému růžově » V červáncích kalicha«, neškodilo trochu chladného světla pojetí marxistického. Toto pojetí dějin vůbec klasicky vyjádřil dobrý marxista — Jaroslav Hašek. Pamatujeme, jak se dobrý voják Švejk ptal spoluvězně, proč utloukl svoji tetičku. » Kvůli čemu se lidé utloukají?« řekl příjemný pán; »to si může každý pomyslit, že pro peníze.« Již jsme častěji na to upozornili, že tento klíč k pochopení... nebo jak by u nás na vsi vyslovovali, ku pochopení husitského revolučního hnutí, nebyl jeho současníkům docela cizí. Najdete ho vyslovený ve skladbě posmě- vačného katolíka »Václav, Havel a Tábor.« Věrný katolík Václav tam vykládá umírněnému Pražanu Havlovi, že chápe, i proč se nejdříve k revoluci přidal, i proč jí má teď dost: » Zboží se tobě líbí i všelijaké věci [kněžské; zahubení se tobě nelíbí ovšem také [české. Ty s tím držeti chceš, kdož ovšem [ostojí — a výměna názorů mezi revizioni- stou Havlem — který si toho zboží kněžského už nabral, a teď chce mít klid a mír — a mezi revoluční bdělostí Tábora dodává skladbě neodolatelné komiky. Ale klíč ku pochopení...! Především ten hmotný třídní zájem byl nej silnější u živlů, které k pražské chudině naprosto nenáležely. Ani táborští hejtmané »řádu rytířského« — jak říká jejich vlastní píseň — kteří pokud to vše přežili, umřeli jako statkáři, ani hejtmané stavu panského, jako Viktorin z Kunštá- tu, synovec pověstného lapky Suchého čerta a otec husitského krále, ani nej dobrodružnější postava husitských dějin Bedřich ze Strážnice, který se z revolučního kněze stal velkostatkářem, nebyli městskými chuďasy — tak málo jako na opačné straně pan Oldřich z Rožmberka, jehož ochrana katolického kněžstva byla provázena velkorysým záborem církevního zbož í... Nikoho ovšem nenapadne předpokládat, že proti těmto vzdělaným nebo urozeným sobcům byli husitští holodranci šmahem idealistické Děti čistého živého. Ale hledat klíč k jejich hnutí právě v cenových poměrech, to přece jen nejde. Řekne čtenář, že obsah Grausovy práce takový být nemůže; to že jen autor té reklamní větičky tak hloupě zjednodušil. Zajisté. Vážný, zasloužilý badatel, jakým Graus nesporně je, ví docela dobře, že lid šel na Křížky ne aby stávkoval a demonstroval za přizpůsobení mezd cenovému indexu, nýbrž proto, aby šel vstříc přicházejícímu Kristu. Ale že bezejmenný psavec státního nakladatelství takovou nestvůru klidně napsal, je příznačné pro představu, jakou dnes v Čechách o předcích vlastního lidu mají. A tak nakonec připadne českým katolíkům vysvětlit, že jejich husitští pradědové před šikem nosili archu s drahým tělem Páně a korouhev s kalichem krve Kristovy — a nikoli plakát s požadavky starobního důchodu. Jindřich' Středa žádost máš toliko k tělesnému po- [koji* ... Zápas o lepší svět je zápas o lásku. M. Quoist Třídy náboženské svobody Náboženská Svoboda je velmi neurčitý a neurčený pojem. Bude dobré místo abstraktní spekulace se pokusit o stanovení jakýchsi tříd významů, které tento výraz má. Třída A. Náboženské přesvědčení je věcí soukromou, ale trochu podezřelou a nebezpečnou. Církve nejsou povoleny, tzn. jsou zakázány. — Toto řešení je nejvýhodnější. Existuje svoboda jako poznaná nutnost. Problém vztahů mezi církvemi a státem zmizel. Věřící jsou zbaveni náboženského útlaku, ohlupování a mohou se tedy plně vyžít. Třída B. Stát ústavně vyhlásí náboženskou svobodu, nikdo nesmí být pro své náboženské přesvědčení diskriminován. Církve jsou polovo- leny, stát pečuje o jejich hmotné zabezpečení. — Tato svoboda by mohla být zneužita k politickým rejdům. Proto stát věnuje církvím všestrannou péči a bdělost. Stará se o počet a vybavení seminářů, stanoví počet plánovaných posluchačů, reguluje drkevní porodnost, doporučuje drkevní antikoncepční prostředky a dovoluje církevní potraty. Obstarává přemístění kněží, vrací řeholníky původnímu poslání v soustřeďovacích klášterech. Z veřejných dokladů je odstraněna rubrika »Vyznání«, místo toho se zavádí kádrový posudek. Stát obnovuje kostely, do nichž věříd mohou bez největších překážek chodit. Ve zvlášť vážných případech se viníci postupují soudní moci, která se nemusí a nemůže uchránit deformací. Třída C. Sem shrnujeme trochu neujasněné představy o dialogu, demokratickém humanismu, o angažovanosti církví na veřejném životě (bez obvinění z klerikalismu na jedné a z kolaboranství na druhé straně). — Nevýhodou tohoto řešení je, že je příliš idealistické a málo realistické. Proto je vratké a mění se podle měsíců, na př. lednové, listopodové, květnové. Může se stát, že se lednové pokládá za předúno- rové. Počet variant je tedy omezen, takže tato třída je kalendářově omezenena a závisí na ročním období. Třída D. Stát se o církve vůbec nestará. Nevydržuje si je, ani neví, kolik jich má. Církve si dělají, co chtějí, a někdy dokonce kritizují stát. Když farář řekne o některém poslanci, že je lump, přijde před soud on, ale ne jeho církev. Když dejme tomu presbyterián spáchá atentát na presidenta, není presby- 179 [pageend27]d o p is y • dotazy ♦ o d p o v ě d i Pavel VI. v Ženevě Návštěva Svatého otce vyvolala přirozeně veliký rozruch a rozličné — ne vždycky příznivé — reakce. Naši evangeličtí bratři, nebo spíše jisté směry této církve měli námitky proti této návštěvě, ale ženevská Národní církev byla celkem umírněná. Nás katolíky tato zpráva ovšem velice potěšila a celkově lze říci, že nejen švýcarská katolická hierarchie nýbrž i vládní vedoucí si byli plně vědomi, že příjezd Pavla VI. jest velikou poctou pro Švýcarsko a Ženevu, i když Svatý otec ten den nedělal oficiální návštěvu Švýcarsku. Dostalo se mi veliké cti, že jsem mohla být při audienci, kterou papež udělil členům katolických organizací a katolickým pracovníkům mezinárodních — laických — organizací jakož i spolku dřívějších švýcarských gardistů, v kostele sv. Mikuláše z Fliie, švýcarského patrona. Zcela moderní kostel byl přeplněn kněžími, řeholnicemi a laiky. Svatý Otec si sedl na židli před oltář a vyslechl si proslov našeho pana biskupa mons. Charriěra. Ve své francouzské odpovědi — všechny jeho řeči byly francouzské až na rozhovor s habešským císařem — nás Pavel VI pohádal k tomu, abychom svou prací a loajalitou byli svědky Ježíšovými. Potom jsme se všichni pomodlili Otče náš, papež latinsky a my vlastně skoro všichni rovněž v této řeči, což bylo opravdu velice impozantní. — Vážím si velice toho, že jsem mohla být přítomna oné audienci, ale musím říci, že mše sv., kterou papež později sloužil v parku de La Grange, na druhé straně jezera, udělala na mne teriánská církev nařčena ze spiknutí, velezrady a není dokonce zakázána. — Toto řešení není šťastné, škodí státu i církvi. Státu, protože má stát méně míst pro své zaměstnance, protože může méně pečovat o veřejné blaho a je ochuzen o určitou moc. Církve ztuční a zleniví. Věřící pak propadají bigotnosti, náboženskému fanatismu, dochází k studené náboženské válce, což je metlou moderního lidstva. Takže tu pravé náboženské svobody není. Jak patrno, je lehké být nesvobodný, ale moc těžké být svobodný. Josef Višňovský větší dojem. Bylo nás tam na 60 000, před začátkem jsme cvičili zpěvy a modlitby obsažené v úhledně upravené knížce, která byla zvláště vydána k tomuto účelu a rozdána všem účastníkům. — Když pak mše sv. (ke cti sv. patrona Mikuláše z Flúe) začala — svátý Otec přijel zcela nepovšimnut cestou, kterou jsme nemohli vidět — bylo hned cítit, jak se všichni vroucně modlí. Byla celebrována částečně latinsky (Credo, Pater, etc.), přímluvy byly čteny v 7 řečech: francouzský, německy, italsky, románsky (čtvrtá národní řeč, ale málo mluvená), Španělsky, anglicky a ruský. Ve své promluvě papež hovořil o lásce a míru a jako příklad uvedl právě sv. Mikuláše z Flúe. Po mši svaté věřící začali jásat, ale bohužel jsem nikde neslyšela » vive le Pape « , vůbec jest zde reakce chladnější a přišlo méně lidí, než se očekávalo, a při tom jsme byli připraveni na nával. Musíme však být i tak velmi vděčni Pánu Bohu a svátému Otci, že tu cestu podnikl, vždyť jsme zde přece jen ještě strašně kalvinistic- ké město, ale právě k vůli tomu myslím, že nej význačnější událostí tohoto dne snad byla návštěva svátého Otce u Světové rady církví. Hlavně však jsme rádi, že vše dobře dopadlo, měli jsme trochu strach. A tak končím srdečným » Deo gratias « a ... ať žije papež. Čtenářka z Ženevy 21. srpen 1969 v Praze Ten den prožil každý více či méně na ulici. Podle tiché úmluvy zely tramvaje i autobusy prázdnotou, a ještě včera zhrdané chodníky se staly nejfrekventovanější silnicí. Lidé šlapali svorně do práce i z práce — Šedo pod nohama, nad hlavou — černo na sobě i uvnitř. Mnozí chtěli nakouknout na místa, s nimiž každý Pražan srostl jak venkovan s rodnou návsí. Stoupnout na schody Muzea a ujistit se, že svátý Václav vydržel v sedle i po vichrech, které ho loni hrozily shodit, že 27 vzpurných českých pánů na Staroměstském náměstí bdí, že smrtka na orloji odkrajuje stejnou měrou čas přátelům i nepřátelům. Ale ouha ! Přístupové uličky k zmíněným prostranstvím zatarasili. Mladí, ze slzného plynu ubrečení vojáčci zoufale žmoulali samopaly a snažili se hradbě lidí před hradbou aut vysvětlit, proč ještě nehodili flintu do žita. Vážnější debaty se odbývaly s policajty — ochránci veřejného (?) pořádku. Ale vůbec bez řeči hladili po hlavě pendrekem příslušníci vyšší kasty obránců » čisté ideologie « — milicionáři (vysvětlující poznámka — lidové milice v ČSSR, to je dav lidí, kteří ušlapou, zmlátí kdykoli, kdekoli, jakkoli, za číkoli hlasité vykřikování » v budoucnu vám dám všechnu nynější m oc!!«) Lépe být z dosahu plstěných břicháčů s helmami a projít se méně exponovanými místy. Nabízí se nábřeží Vltavy. Ale po dlaždičkách, které uvykly tlučení kluckých sandálů, drnčí tanky. Blíží se večer. Vycházejí ti, jejichž žluč se celý rok ukládala — kapka ke kapce, aby přikořenila výroční menu turkům a houfu poturčených přisluhovačů. Kdo nesneseš hořké — raději domů! !! Pražan Apoštolát modlitby V srpnu se modlíme na úmysl, aby lidé, kteří nemají pravou víru, byli přivábeni k poznání pravého Boha láskou věřících a jejich dobrým příkladem; misijní úmysl: Aby kazatelé při hlásání evangelia užívali takových metod a cest, které jsou ve shodě se stavem kultury a mentality oněch národů. V září: Aby Duch svátý svým světlem pomáhal všem, kdo pracují při výchově nastávajících kněží; misijní: Aby misionáři dovedli využít moderních sdělovacích prostředků k šíření svaté víry. V říjnu: Za úspěch moderní pastorace mezi universitními studenty; misijní: Za církev v Nigerii. OMLOUVÁME SE svým odběratelům, že i toto dvojčíslo vychází s velkým zpožděním. Zapříčinilo to zaneprázdnění redaktora a letní prázdniny v tiskárně. Říjnové číslo vyjde už, jak pevně doufáme, včas. Redakci došlo Nový zákon. Z původního řeckého znění přeložil a vysvětlivkami opatřil dr. Ondřej M. Petrů O.P., řádný profesor papežské University svátého Tomáše. Řím. Křesťanská akademie 1969. Cena 3000 lir, nebo pět dolarů. 8. - 9. číslo Nového života vyšlo v Římě 1. září 1969. — Vytiskla P.U.G. Roma, Piazza della Pilotta 4, - Italia [pageend28]