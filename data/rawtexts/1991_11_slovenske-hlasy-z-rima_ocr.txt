Spedizione in abbonamento postale - Gruppo Ili. (70 %) ISSN 0394-8978 Slovenské hlasy z Ríma časopis slovenských katolíkov 11 november 1991 ročník 40 Z konštitúcie Radosti a nádeje: PRED TVÁROU SMRTI............................. 2 Š. Vragaš: NÁBOŽENSKÝ ŽIVOT NA SLOVENSKU V SÚČASNEJ ETAPE .... 3 A. Pauliny: DOKUMENTY TAJNÉHO ARCHÍVU HOVORIA JASNE..................................6 J. Gunčaga: PRVÁ MEDZINÁRODNÁ KONFERENCIA ÚSKI NA TÉMU « REEVANJELI- ZÁCIA EURÓPY» V NITRE .... 8 D. Pravda: DON BOSCA VOLAJÚ NA SIBÍR . . 10 J. Bača: KOMU SA NEPÁČIA CIRKEVNÉ ŠKOLY?............................................................12 Rajčan: POD JEHO RUKAMI DREVO OŽÍVA VO FORME UMELECKÝCH PRÁC. . 13 J. Leščinský: AMERIKA, ZEM VELIKÁ.......................14 T. Bosco: DON ÚNIA, PRVÝ SALEZIÁN MEDZI MALOMOCNÝMI.....................................17 ZO ŽIVOTA CIRKVI................................20 ZO SLOVENSKA......................................... 22 VRÁTENIE CIRKEVNÉHO MAJETKU. . 24 [pageend1]PRED TVÁROU SMRTI Záhada životného údela človeka vrcholí pred tvárou smrti. Človeka netrápia len bolesti a postupný telesný úpadok, ale ešte viac strach pred definitívnym zánikom. Dá sa však viesť správnym vnuknutím svojho srdca, keď zavrhuje a odmieta úplne zničenie a koniec jestvovania svojej osobnosti. Zárodok nesmrteľnosti, ktorý nosí v sebe a ktorý sa nedá zredukovať len na hmotu, sa vzpiera proti smrti. Všetky úsilia techniky, čo ako užitočné, sú neschopné utíšiť jeho úzkosti. Len biologické predlžovanie ľudského života nemôže uspokojiť túžbu človeka po ďalšom živote, ktorá je neodolateľne zakotvená v jeho srdci. Kým zoči-voči smrti zlyháva akákoľvek predstavivosť , zatiaľ Cirkev poučená Božím zjavením tvrdí, že Boh stvoril človeka, aby po prekonaní pozemských bied dosiahol blažený cieľ. Okrem toho kresť anská viera učí, že telesná smrť — od ktorej by bol človek uchovaný, keby nebol zhrešil — bude premožená, keď mu všemohúci a milosrdný Spasiteľ prinavráti stav spásy stratený vlastnou vinou. Lebo Boh povolal a volá človeka, aby k nemu priľnul celou svojou bytosť ou vo večnom spoločenstve neporušiteľného Božieho života. Toto víť azstvo dosiahol Kristus svojím zmŕtvychvstaním, oslobodiac človeka od smrti svojou vlastnou smrť ou. A tak viera, predkladaná solídnym spôsobom, dáva každému premýšľajúcemu človekovi odpoveď na jeho úzkostnú otázku o budúcom osude. Poskytuje nám aj možnosť byť spojení v Kristovi s našimi drahými, ktorých už uchvátila smrť , dávajúc nám nádej, že dosiahli pravý život u Boha. (Pastorálna konštitúcia Radosti a nádeje, č. 18) 2 [pageend2]NÁBOŽENSKÝ ŽIVOT NA SLOVENSKU V SÚČASNEJ ETAPE Dr. Štefan Vragaš, ktorému popri doterajších funkciách vo Viedni, pribudla aj funkcia prednášať na Teologickej fakulte v Bratislave o otázkach sociálneho učenia Cirkvi, pripravil našim čitateľom tento zaujímavý článok o náboženskej situácii na Slovensku. Takzvaná « nežná revolúcia » v novembri 1989 ukončila prenasledovanie a najrozličnejšie represálie pre náboženské presvedčenie. Strach verejne vyznávať svoju vieru celkom a razom zmizol. Za totalitného režimu Cirkev na Slovensku zažila nejednu tvrdú skúšku. Keďže sa náboženský život v slovenskom prostredí dosť intenzívne prejavoval i za nepriaznivých okolností a účinne zasiahol i početnú mládež a mladú generáciu, režim používal v rokoch útlaku a neslobody všetky možné metódy, intrigy a prostriedky, aby len paralizoval život viery, izoloval duchovenstvo a demoralizoval veriacich. No Cirkev, často zatlačená do katakomb, s Božou pomocou prežila tvrdý útlak režimu a zachovala vernosť Kristovi a jeho učeniu. Pravda, pritom utrpela početné rany, z ktorých sa musí v súčasnosti zotavovať. Znovuzískaná náboženská sloboda odstránila teda zábrany násilia, represálií a strachu a otvorila Cirkvi pole pôsobnosti v duchu jej poslania. Slovenský metropolita a trnavský arcibiskup Mons. Ján Sokol vyzval v pastierskom liste v novembri 1990 slovenských veriacich vážiť si získanú slobodu ako Boží dar a priložiť ruku k plnému rozvoju náboženského i občianskeho života v Kristovom duchu. Aj pápež Ján Pavol II., navštíviac v apríli 1990 Bratislavu, vyzýval slovenských veriacich k vďačnosti voči Bohu za získanú slobodu a tiež k vernosti v katolíckej viere a národných tradíciách. Veď slovenskí katolíci sa vždy vyznačovali osobitnou poslušnosťou a vernosťou voči Rímu a oddanou úctou k pápežovi. Katolícka cirkev na Slovensku vždy stála po boku veriaceho ľudu: tak v ťažkých chvíľach jeho existencie, ako aj v súčasnej perióde sľubnej obrody. Cirkev vždy chápe svoje poslanie ako službu. To platí v plnej miere i pre súčasnú situáciu. Práve v prítomnom období spoločenského života, keď sa vynorila nesmierna ťarcha úloh, problémov a otázok, Cirkev musí ponúknuť svoju obetavú službu a napomáhať obnovu života, či už ide o mravy, rodinu, mládež, výchovu, kultúru a hmotné dobro spoločnosti. Predošlé desaťročia perzekúcie zapríčinili veľké škody vo všetkých oblastiach spoločenského života, ktoré teraz naliehovo volajú po renesancii: náboženstvo, kultúra, životné prostredie, politika, hospodárstvo atď. K neblahému dedičstvu, čo po sebe zanechal totalitný režim, patria i súčasné národné a národnostné nezrovnalosti. I keď má Cirkev čisto náboženské poslanie, jednako svojím sociálnym učením, zachyteným v koncilových a pápežských dokumentoch, vnáša svetlo, základné etické princípy do ľudskej pospolitosti, a tak prispieva a napomáha riešenie hospodárskych, politických, teda i národnostných a spoločenských otázok. Pokiaľ ide o nacionálne 3 [pageend3]napätia, Cirkev sa musí zasadzovať za rešpektovanie všetkých národných práv a národnej cti a za riešenie problémov v duchu porozumenia, tolerancie a spravodlivosti. Možno povedať, že cirkevný a náboženský život sa na Slovensku po novembri 1989 celkom sľubne rozbehol. V krátkom čase získali všetky slovenské diecézy svojich pastie- rov-biskupov a postupne i pomocných biskupov. Popri celoštátnej konferencii vznikla i osobitná Slovenská biskupská konferencia s predsedom, kardinálom Jánom Korcom a tajomníkom, pomocným biskupom Vladimírom Filom. Na pleciach slovenských biskupov a celej biskupskej konferencie leží naozaj veľká ťarcha nakopených problémov a úloh náboženského i spoločenského života, čakajúcich na riešenie. Potešiteľná a sľubná sa ukazuje súčasná spolupráca biskupov, kňazov a laikov v duchu učenia Druhého vatikánskeho koncilu, čím sa začalo vyplňovať veľké vákuum predošlých desaťročí. Pastoračná spolupráca kňazov a laikov vo farnostiach, predtým nemysliteľná, sa postupne uvádza do života. Aktívna spolupráca laikov sa najlepšie realizuje v rámci novozaložených farských rád. Celý náboženský život na Slovensku sa v súčasnosti nachádza vo fáze nových začiatkov, pričom sa stavajú do cesty i ťažkosti a prekážky. Objavujú sa rozličné nedostatky, nepochopenie, netrpezlivosť, ktoré sťažujú proces duchovnej renesancie. Na náboženských inštitúciách, ako sú rehole, spolky, školstvo, vydavateľstvá náboženskej literatúry, sa v minulých desaťročiach napáchalo veľa škody a krivdy. No tieto si teraz svoje stratené pozície musia tvrdo a s námahou späť vydobývat’. Je pravda, že sa už obnovila činnosť do roku 1989 protiprávne zdecimovaných rehoľných spoločností, že sa tiež pristúpilo k organizovaniu cirkevného školstva (v Bratislave, Trnave, Trenčíne, Šaštíne, Nitre, Ružomberku atď.) pod patronátom reholí alebo biskupov, jednako sa všetko nestretáva s takým porozumením, rešpektom a podporou, akoby sa očakávalo. I publikovanie náboženskej literatúry je v zárodočnom štádiu. Väčší a želateľný rozbeh na tomto poli poväčšine hamuje nedostatok finančných prostriedkov, tlačiarenských možností. Náboženská tlač predstavovala smutnú kapitolu v rokoch totalitného režimu. Režim nedovolil publikovať náboženské knihy a časopisy, a tak veriaci na Slovensku boli odkázaní na ten obmedzený počet, čo sa im horko-ťažko dostával zo zahraničia. Pravda, už sa teraz objavujú na knižnom trhu cenné náboženské knihy a časopisy, no summa sum- marum je to ešte málo na zaplnenie veľkej medzery. Treba mať však nádej, že obnovenou činnosťou Spolku sv. Vojtecha u katolíkov a Spolku sv. Cyrila a Metoda u gréckokatolíkov, ako aj vydavateľstiev rehoľných spoločností sa postupne a naplno rozprúdi publikovanie náboženskej literatúry. Po páde totalitnej diktatúry a získaním politickej slobody sa totiž na Slovensku objavili i viaceré negatívne zjavy, ktoré narúšajú obnovu a rozkvet náboženského života. Slobodný styk so strednou a východnou Európou využívajú i rozličné sekty. A tak sa aj na Slovensko tlačia zo Západu, najmä zo Spojených štátov tieto sekty a rozširujú svoju propagačnú literatúru a usilujú sa získavať najmä mladých. Slobodný styk so západným svetom zapríčinil ďalej prílev pornografickej literatúry. Žiaľ, ľudia sa začínajú zoznamovať so svetom hedonizmu, konzumizmu a drog. Hoci teoretický materializmus utrpel definitívnu porážku, jednako len vlna praktického materializmu ako v celom rade iných krajín, tak aj na Slovensku zasahuje svojím vplyvom vrstvy obavateľstva, čo podporuje zvlášť konzumná propaganda časopisov a televízie a možnosť slobodného cestovania. Všetkých spomenutých a rušivých nebezpečenstiev náboženského života si je dobre vedomá zodpovedná cirkevná autorita, a preto naši biskupi vystríhajú veriacich pred nimi vo svojich pastierskych listoch a kázňach. Úspešne čeliť súčasným mravným nebezpečenstvám, ktoré produkuje presekularizovaný svet, pomáha práve cieľavedomá náboženská literatúra, ako aj systematická pastorácia. I napriek viacerým nebezpečenstvám moderného života náboženský život na Slovensku nás oprávňuje na optimizmus, čo dosvedčujú mnohé potešiteľné zjavy. K takýmto zjavom patrí nepochybne pekný počet kňazských a rehoľných povolaní. V slovenských kňazských seminároch v Bratislave, na Spiši, najnovšie v Banskej Bystrici a Nitre sa po likvidovaní takzvaného « numerus clausus » veľmi rozšírili rady seminaristov. I rehoľné spoločnosti sa môžu pýšiť úctyhodnými prírastkami kandidátov a kandidátok. Ďalej možno uviesť rozkvet exercícií, náboženských kurzov, skupín a krúžkov. Tieto majú za cieľ prehĺbiť ducha viery a rozšíriť náboženské vedomosti. 4 [pageend4]Niet čudo, že po toľkých rokoch zákazov a šikanovania sa teraz všade pociťuje deficit náboženských vedomostí. Je pozoruhodné, že tento nedostatok badať i v západoeurópskych krajinách, kde sa náboženstvo tešilo zo slobody. Slovenský náboženský život oživujú taktiež charizmatické hnutia. Tieto konali svoj apoštolát už v rokoch prenasledovania veriacich a nazhromaždili tak cenné skúsenosti, ktoré im pomôžu ďalej rozvíjať svoju blaho- dárnu činnosť. Charizmatické hnutia majú svoje zastúpenie ponajviac v mladej generácii, ale aj u chorých a starších. Sem sa rátajú hnutia fokolarínov, Comunione e liberazione, charizmatické hnutie, rodinné spoločenstvá, hnutie laického apoštolátu, rodina Nepoškvrnenej (združuje najmä chorých) a ďalšie. Ako potešiteľný úkaz náboženského života na Slovensku, ktorý medziiným upútava pozornosť zahraničných návštevníkov, sa javí návštevnosť bohoslužieb a účasť na sviatostiach, pričom je pekne zastúpená mládež a vôbec mladá generácia. Už v rokoch neslobody slovenský veriaci ľud osvedčoval svoju vieru a oddanosť Cirkvi masovou účasťou na pútiach. O to viac sa v slobodných podmienkach náboženského života púte stávajú účinným prejavom jednoty Božieho ľudu a posilou vo viere. Napokon, spoľahlivou zárukou rozkvetu náboženského života na Slovensku zostávajú aj naďalej úcta k Sedembolestnej Patrónke, oddanosť Petrovmu nástupcovi, zachovanie a zveľadenie cyrilometodského dedičstva. I terajšia oficiálna obnova viery a ľudských sŕdc do prelomu tretieho tisícročia má prispieť k upevneniu viery a mravov veriaceho ľudu. Štefan Vragaš NADÁCIA ŠTEFANA MOYSESA Jedna z najväčších osobností našich národných a náboženských dejín Dr. Štefan Moyses, banskobystrický biskup a prvý predseda Matice slovenskej, vďaka «triednej » historiografii zapadla do prachu zabudnutia. Celoslovenské oslavy, ktorých iniciátorom bol podpísaný, konali sa z príležitosti stého výročia jeho smrti v Žiari nad Hronom roku 1969, ale boli už poznačené normalizáciou (viď podrobný článok ShzR č.7/74). Nasledujúce roky temna najlepšie dokresľuje fakt: v roku 1970 sme dali odliať pamätnú bronzovú tabuľu, ktorá mala byť odclonená na budove bývalého biskupského kaštieľa, v ktorom Moyses žil, pôsobil a aj umrel. Lenže miestni kulturtrégri to nedovolili a tabuľu zachránili matičiari v pivnici súkromného domu. Oficiálne bola tabuľa odclonená až v apríli 1990. Z viacerých iniciatív a najmä na naliehanie krajanov zo zahraničia, zrodila sa myšlienka uviesť do života NADÁCIU, nesúcu meno Dr. Moysesa, ktorej cieľom je, ako o tom píšu predbežné stanovy, «dať slovenským mládencom a devám možnosť vylepšiť si jazykové znalosti a spoznať svet». Tak sa 27. augusta 1991 zišlo v Žiari, vlastne v historickej časti vo Svätom Kríži nad Hronom, jedenásť uchádzačov, aby absolvovali tzv. nultý ročník. Po slávnostnom privítaní odobrali sa účastníci, členovia jury, funkcionári MS Martin a MOMS, ako aj hostia do krypty v kostola, v ktorej je pochovaný Štefan Moyses a ďalší biskupi. Pán Ing. Minka osvetlil osobnosť Dr. Moysesa, ďalej prehovoril tajomník MS z Martina Dr. Hana- kovič, za Otca biskupa Baláža mal preslov a kvety k hrobu položil študent teológie Miroslav Hlaváčik. Samotný konkurz prebehol na vysokej úrovni, účastníci prekvapili jury a dokázali v zvolenej cudzej reči (lepší boli angličtinári ako němčináři) nielen predstaviť, povedať čosi o sebe a načrtnúť svoje životné plány, ale dokázali aj voľne diskutovať a pohotovo reagovať na otázky. Za mimoriadnu zmienku stojí Gabriela Ondríková z Oravského Liesku, ktorá konkurz absolvovala v plynnej španielčine. Slovensko má teda skvelé talenty! Jury sa nakoniec rozhodla odmeniť všetkých účastníkov a nestanovovať nijaké poradie. V záverečnom slove pán Dr. Ha- nakovič ešte raz načrtol mladým, akú líniu chce v budúcnosti sledovať nadácia a prosil ich, aby boli jej rozširovateľmi vo svojom prostredí. Na budúci rok sa uskutoční I. ročník, ktorý bude mať už schválené Stanovy. Kládol im tiež na srdce, aby si vážili materský jazyk a dejiny vlastného národa a potom, ovládajúc cudzí jazyk, aby nikdy nezabúdali, že nestačí týmto hovoriť, ale treba dbať na obsah a reprezentáciu nášho Slovenska. Mladí, ktorí boli v Svätom Kríži nad Hronom majú teda veľkú a vznešenú úlohu: rozniesť do svojich škôl, univerzitných ául, do seminárov, iskričku národnej hrdosti. Z tej budú časom vznikať svetielka, ktoré ožiaria veľkého syna nášho rodu, biskupa Dr. Štefana Moysesa, tak ako si to on a jeho dielo plne zaslúži. Ing. Kamil Tomko 5 [pageend5]Vatikánske vydavateľstvo LIBRERIA EDITRI- CE VATICANA vydala v posledných týždňoch veľmi zaujímavé dielo v dvoch zväzkoch (739 strán, cena 200.000 lír) pod titulom AMERICA PONTIFICIA. PRIMI SAE- CULI EVANGELIZATIONIS 1493-1592. Dva zväzky sú vlastne komplétnou zbierkou dokumentov vydaných pápežmi počas jedného storočia (1493-1591), počínajúc pápežom Alexandrom VI. až po Klementa VIII., pre mladé kresťanské spoločenstvá, ktoré vznikli v objavenej Amerike. Zostavovateľom diela je Páter Jozef Metzler. DOKUMENTY tajného archívu hovoria jasne Myšlienka zozbierať a vydať vyše päťsto pápežských^ dokumentov vznikla pred šiestimi rokmi na Štátnom sekretariáte vo Vatikáne, ktorý chce touto iniciatívou osláviť päťsto- ročie objavenia Ameriky a zároveň chce poskytnúť vedcom a záujemcom autentické pramene. Takmer dve tretiny textov neboli ešte doteraz uverejnené. Tieto dokumenty dosvedčujú, ako sa pápeži usilovali držať v správnom postoje španielských kráľov, ako sa starali o zakladanie biskupstiev, dávali úpravy na zaobchádzanie s Indiánmi, ako napomáhali ľudovú nábožnosť ustanovujúc náboženské bratstvá a združenia a riešiac aj otázky týkajúce sa jednoduchých laikov. Na pozadí týchto úprav sa črtajú ponaučenia Bartolomeja de Las Casas a v ďalekej perspektíve cítiť už prekvapujúcu modernosť úprav, ku ktorým sa dopracoval Druhý vatikánsky koncil. Pozoruhodné sú stránky, v ktorých sa odporúča kňazom a laikom, aby rešpektovali kultúru a zvyky domorodcov. Mnohé z týchto pápežských dokumentov sa potratili, mnohé ležali zabudnuté v archívoch po celom svete. Vie sa však, že v tajnom vatikánskom archíve, či už medzi originálmi, odpismi alebo náčrtmi búl a listov sa nachádzali takmer všetky tieto dokumenty. Išlo len o ich zozbieranie a prípravu do tlače. « Práca trvala plných šesť rokov, » hovorí Páter Jozef Metzler, ktorý je už sedem rokov prefektom tajného vatikánskeho archívu. « Túto prácu som konal popri riadnej každodennej práci. Som rád, že som ju mohol ukončiť. Tieto dokumenty potvrdzujú, že prvou starosťou pápežov o Ameriku bolo rozširovanie kresťanstva, evanjelizácia. Zdalo sa nám, že toto bude najlepší spôsob dôstojne osláviť päť storočie od objavenia «nového sveta» a tiež pádna odpoveď na mnohé, Cirkvi neprajné kritiky a polemiky, ktoré ju v týchto mesiacoch chcú posadiť na lavicu obžalovaných «pre neľudskú kolonizáciu Ameriky. » Páter Metzler pochádza z nemeckej frankfurtskej diecézy a patrí do Kongregácie oblá- tov Panny Márie Nepoškvrnenej. Tridsať rokov strávil v úradoch Propaganda Fide. Obrovskú prácu zozbierania dokumentov zvládol sám a mnohé dokumenty «decifro- val», lebo boli už veľmi málo čitateľné. Cieľom tejto publikácie je jasne a dôrazne upozorniť historikov na fakt, ako správne chápali objavenie « nového sveta » devätnásti pápeži celého jedného storočia. Ide napr. o dôraznú pripomienku adresovanú mocným tohto sveta, počínajúc španielskou kráľovnou Izabelou a jej mužom Ferdinandom, ktorým v bule Inter caetera 3. mája 1943 pápež Alexander VI. napísal: « Poslali sme Vás do nového sveta pod svätou poslušnosťou. Cieľ bol jeden jediný: evanjelizovať týchto ľudí. » Toto sa môžeme dozvedieť hneď na prvých stránkach publikácie, hoci určitý prúd histo- 6 [pageend6]rikov interpretuje túto bulu v kľúči politickom, akoby pápežovi šlp o rozdelenie sfér nad novými krajmi medzi Španielskom a Portugalskom. Zo siedmeho dokumentu, ktorý nesie titul Hierarchia ecclesiastica in insula Hispaniola erigitur, sa dozvedáme, že Apoštolský stolec už roku 1504, teda dvanásť rokov po objavení Ameriky, zriadil biskupstvá a vymenoval biskupov v mestách Yaguate, Maguá a Bainoá. Ďalej v roku 1546, pod pontifikátom Pavla III., boh už v novoobjavených zemiach ustanovené tri cirkevné provincie s troma arcibiskupstvami. Teda pravá a vlastná cirkevná hierarchia, nezávislá od španielskej Sevily. Ďalší závažný dokument je uverejnený pod číslom 84. Ide o pápežskú bulu Veritas ipsa z 2. júna 1537, ktorou pápež Pavol III. zakazuje uvrhnúť do otroctva Indiánov. Dokument je veľmi prísnou obžalobou proti španielskym kolonizátorom, ktorí veru držali Indiánov v pravom otroctve. Pápež týchto barbarských kolonizátorov nazval « nástrojmi diabla », pretože svojou krutosťou a neľudskosťou veľmi prekážali rozširovaniu kresťanskej viery. Tresty, ktoré pápežský dokument vymeral tým, čo sa prehrešili, bok veľmi prísne. V publikách sa o niekoľko strán ďalej dozvedáme, že dekrétom (č. 89) pápež sa rozhodol tresty stiahnuť, lebo kráľovský španielsky dvor sa sťažoval na neblahé ekonomické dôsledky, ktoré z trestov vyplývali medzi kolonizátormi (fazenderos). Odsúdenie však neodvolal. Roku 1566 pápež Pius IV. spresnil inštrukcie ohľadom evanjehzácie Indiánov. Urobil to hstom, písaným po taliansky, pápežskému nunciovi v Španielsku Giovannimu Battistovi Castagnovi pri príležitosti odchodu španielskych gubernátorov do Peru, do Nového Španielska a na Floridu. Ide o dokument číslo 195, ktorý má titul Da parte di Nostro Signore. Aj tento pápež nástojí na tom istom bode, totiž « aby sa pracovalo na obrátení pohanov, lebo to bol cieľ, pre ktorý bolo dovolené katolíckym králom Španielska podrobiť si tieto krajiny». Papežova starosť sa obracia voči pohanom, ale hneď sa zaujíma aj o vieru katechumenov. « Vieru týchto nemôžeme nechať stranou, aby ona v srdciach týchto ľudí akoby v nových výhonkoch nevyschla a neodumřela pre nedostatok kultúry a starostlivosti. » Pápež v dokumente ďalej vysvetľuje aj kritériá, podľa ktorých sa majú vyberať kňazi a pracovníci pre tieto kraje. Musia to byť ľudia, ktorí okrem vedy budú predovšetkým svojím vzorným životom jasne svedčiť o našej kresťanskej viere. « Nemôžeme ďalej nijako pripustiť, aby pre nedostatok peňažných štipendií umenšil sa počet cirkevných osobností, ktorí by sa venovali dušiam, a aby sa potom dovoľovalo laikom, ktorí nie sú pripravení na takýto úrad, vyučovať aspoň Pánovu modlitbu a aj to nedbalo, ako sa často stáva.» V dokumente sú obsiahnuté aj príkazy, ktoré sa týkajú otroctva: « Nech sa nedovolí, aby jednotliví veľkí páni a aj iní úradníci a všeobecne kresťania držali Indiánov ako otrokov či už v dome alebo mimo domu. Môžu mať iba takých Indiánov za sluhov, čo sa slobodne rozhodli slúžiť svojim pánom. » Medzi pápežskými dokumentárni nechýbajú ani stránky, z ktorých jasne vysvitá priama materská starostlivosť svätej Cirkvi o svojich synov a dcéry, čo sa len pred nedávnom zrodili pre vieru. Jeden z dokumentov zakazuje býčie zápasy, také obľúbené u Španielov, pretože pápež sa dozvedel, že toto krvavé divadlo sa nepáči Indiánom a zastrašuje ich. Iným dokumentom sa zasa zmierňujú pôsty, lebo pre slabých Indiánov sú ťažké. Na inom mieste sa dovoľuje zvoniť na vežiach aj počas interdiktu, ktorý biskupi vyniesli pre dajaký ťažký zločin španielskych kolonizátorov, a to preto, aby sa Indiáni nepohoršovali. Tieto dva zväzky pápežských dokumentov predstavujú veľmi pestrý a veľmi zaujímavý obraz o živote v novoobjavenom svete. Defilujú v nich biskupi, kňazi, náboženské skupiny a bratstvá, vicekráľovia, gubernátori, štátni funkcionári, vojaci, kolonizátori, ktorí sa majú podrobiť rozhodnutiam z Ríma, aby zodpovedne svedčili o kresťanskej viere. Nájdeme tu aj zaujímavé prípady, ako ten publikovaný v dokumente 361, ktorý nesie titul Sedes Apostolica pia Mater. Ide o zásah pápeža Gregora XIII. v prípade bigamie. Istý Giovanni Battista Morales, 21-ročný Španiel, oženený s Marianou de Labrera, sa rozhodol utiecť do nového sveta. Nechcel ďalej žiť v hádkach a nesvornosti so svojimi svokrami. Len čo prišiel do malého mestečka v Peru, prinútili ho oženiť sa s mladou španielskou ženou. Po sobáši sa táto druhá manželka dozvedela o prvej žene a z ľútosti nechala manžela a utiahla sa do kláštora. Pre Gio- vanniho nastalo veľké utrpenie, chytili ho, hodili do žalára, odkiaľ sa mu podarilo utiecť a roky žil v horách v Peru. Vyčerpaný utečeneckým životom, rozhodol sa vrátiť do Španielska a prosiť o odpustenie. To však nestačilo, musel ísť do Ríma a žiadať od pápeža dišpenz. Pápež, ako starostlivý otec mu ho udelil, ale pod podmienkou, že sa vráti k prvej manželke. Na základe talianskych prameňov pripravil A. Paulíny 7 [pageend7]PRVÁ MEDZINÁRODNÁ KONFERENCIA ÚSKI NA TÉMU REEVANJELIZÁCIA EURÓPY V NITRE 7.-8. SEPTEMBRA 1991 Ústredie slovenskej kresťanskej inteligencie (USKI) usporiadalo v spolupráci s nemeckým, rakúskym, maďarským a poľským národným členom svetového hnutia katolíckych intelektuálov PAX ROMANA I. medzinárodnú konferenciu na tému REEVANJELIZÁCIA EURÓPY v dňoch 7.-8. septembra 1991 v Nitre. Do veľkej zasadačky mestského domu v Nitre prišlo okolo 320 účastníkov zo zahraničia, Čiech a Slovenska. Po úvodnej modlitbe, ktorú predniesol Otec biskup Dr. Dominik Kaľata, BRD, predseda ÚSKI Dr. Ján Gunčaga privítal zahraničných a domácich návštevníkov a predniesol pozdravy od metropolitu arcibiskupa Otca Jána Sokola, od jednotlivých slovenských biskupov ako aj viacerých predstaviteľov sesterských organizácií PÁX ROMANA. K účastníkom konferencie prehovoril predseda vlády Slovenskej republiky Dr. Ján Čar- nogurský, predseda Biskupskej konferencie Slovenska a duchovný ÚSKI kardinál Ján Ch. Korec, za maďarskú organizáciu^ KMEM Dr. Egon Komarnicki a Dr. Csaba Skultéty. Úvod do ústrednej témy ako aj návrh, aby sa tieto konferencie konali každoročne do roku 2000, a to vždy v inej krajine a s iným zameraním, predniesol predseda ÚSKI. Potom nasledovali tieto prednášky: Prof. Dr. J. Donnenberg z Rakúska DÔVERUJÚC V BOŽIE SLOVO, Prof. Dr. G. Schwarzmann z Rakúska MODELY TEOLOGICKÉHO (NÁBOŽENSKÉHO) VZDELÁVANIA DOSPELÝCH, Dr. S. Handy z Nemecka ŠÍRENIE VIERY - SITUÁCIA A NÁDEJ, Dr. L Kružliak z Nemecka REEVANJELIZÁCIA V POSTKOMUNISTICKEJ SPOLOČNOSTI, Dr. G. Gaizler z Maďarska EKUMÉNA MEDZI NÁBOŽENSTVAMI A NÁRODMI, Prof. Loskot z Poľska EVANJELIZAČNÉ PROBLÉMY V POST- KOMUNISTICKOM POLSKU, Ing. Ján Letz z Bratislavy REEVANJELIZÁCIA - ZÁKLADNÁ PODMIENKA KONTINUITY EURÓPSKEJ KULTÚRY a Dr. J. Križanová z Bratislavy KATECHUMENÁT - NOVÁ CESTA. K téme konferencie predniesli svoje príspevky: akad. maliarka E. Trizuljaková, Dr. A. Neuwirth, Dr. F. Braxátor, Dr. J. Sramek a L. Lencz (písomne). K úspešnému priebehu konferencie prispeli aj mnohí účastníci svojimi cielenými písomnými i ústnymi otázkami na referentov. Po spoločnej večeri v sobotu vystúpil v kultúrnom programe známy detský a mládežnícky spevácky súbor pod vedením pána farára Gubalu z Lapáša a ľudový hudobný súbor z Nitry. Vďaka vynaliezavosti J. Svihoríka z obce Jarok si účastníci stretnutia pochutili zadarmo na mliečnych špecialitách i na dobrom slovenskom víne. V nedeľu boli slávnostné koncelebrované bohoslužby v preplnenej nitrianskej katedrále. Hlavný celebrant bol pán kardinál J. Ch. Korec, ktorý sa prihovoril nemecky i slovensky zahraničným a domácim účastníkom konferencie. Kázeň predniesol po nemecky a slovensky pán biskup Dr. Dominik Kaľata. V nedeľu poobede odovzdal predseda ÚSKI originálne obrazy « SLOVENSKÝ BETLEHEM » — maľovaný na skle — ako dar ÚSKI predstaviteľom nemeckej (KAV), rakúskej (KAVÖ), poľskej (KIK), maďarskej (KMÉM) a českej (Křesťanská akademie) národnej organizácie PAX ROMANA s prosbou, aby obrazy vyvesili vo svojich centrálnych kanceláriách. Na záver konferencie prečítal predseda ÚSKI spoločné VYHLÁSENIE účastníkov konferencie ako aj text telegramu, ktorý zaslali pápežovi Jánovi Pavlovi II. Konferenciu zakončil predseda ÚSKI modlitbou. Reportáže z konferencie priniesla denná dač, rozhlas a celoštátna televízia (vo federálnom programe). Referáty a diskusné príspevky budú uverejnené v separátnom zborníku. K dispozícii sú aj videokazety (podobne ako z L sympózia ÚSKI). 8 [pageend8]O reprezentačnú poslucháreň, jej výzdobu, o bezpečné parkovanie, transport, ubytovanie a stravovanie účastníkov sa zaslúžil Dr. Ján Bohon. Dr. Ján Gunčaga VYHLÁSENIE ÚSKI NA ZÁVER PRVEJ MEDZINÁRODNEJ KONFERENCIE « REEVANJELIZÁCIA EURÓPY » 1. Celková spoločenská klíma v Európe po demokratických revolúciách v štátoch východnej Európy, ako aj po nedávnom potlačení protidemokratického puču v ZSSR, vytvára neobyčajne priaznivé podmienky pre reevanjelizáciu. Vidíme ich predovšetkým v týchto smeroch: — vytvorenie demokratického priestoru pre uplatnenie slobody človeka navonok, ktorý umožňuje nehatenú prácu aj kresť anských cirkví, — oslobodzovanie národov východnej Európy a Balkánu spod jarma imperiálnych štátov udržovaných marxistickou ideológiou, najmä plytkého internacionalizmu — v duchu prirodzeného a Božieho práva sa tieto národy dožadujú svojho práva na sebaurčenie a štátnu suverenitu, — vytváranie spoločenských, kultúrnych, ekonomických a politických podmienok pre uskutočňovanie nového kresťanského univerzalizmu na podklade mnohosti slobodných, svojbytných moderných kresť anských národov; len takto si môže Európa zachovať svoju identitu. Slovensko s nádejou očakáva, že aj ono sa stane svojbytnou súčasť ou novej Európy a bude rešpektované ako národ so svojou štátnou suverenitou. Tým bude môcť zúročiť a ďalej rozvinúť svoje tisícročné kresť anské tradície. 2. Duch reevanjelizácie vyžaduje, aby všetky tieto súčasné premeny v Európe sa uskutočňovali: — nenásilnou cestou, trpezlivými a vecnými rokovaniami na všetkých úrovniach, bez intríg a krviprelievania, — v hlbokej a činnej solidárnosti celého civilizovaného sveta, prejavovanej predovšetkým k malým, práve sa oslobodzujúcim národom, — aktívnym a obetavým pôsobením kresť anských cirkví tak, aby sa v národoch východnej Európy podarilo čím skôr vyplniť duchovné vákuum a jasne sa načrtla perspektíva v budúcnosti — to kladie na kresť anské cirkvi mimoriadne nároky predovšetkým v tom, aby v duchu Kristovho evanjelia pristupovali ku všetkým občanom týchto štátov v bratskej láske a v službe, — iniciovaním ekonomických premien, ktoré povedú k urýchlenému zvýšeniu životnej úrovne obyvateľstva a k radikálnemu zníženiu nezamestnanosti — cirkvi pritom musia stáť na strane chudobných a nevinne postihnutých. Osobitne na Slovensku Cirkev musí mať na zreteli všetky tri rozhodujúce princípy integrálneho oslobodenia človeka: princíp kresť anský, národný a sociálny. 3. 5 napätou pozornosť ou a obavami sledujeme vývoj udalostí v Juhoslávii. Odsudzujeme všetky pokusy násilne a vojenským terorom zabrániť Chorvátsku — ako predtým Slovinsku — uskutočniť svoje právo na sebaurčenie. 4. Je nevyhnutné, aby všetky európske národy znovu objavili svoje hlboké kresť anské korene, tvorivo na ne nadviazali a evanjelizačnou inkulturáciou ich priviedli do nového rozkvetu. za hlavný výbor ÚSKI a účastníkov konferencie Dr. med. Ján Gunčaga 9 [pageend9]DON BOSCA VOLAJÚ NA SIBÍR Slovenský salezián Daňo Pravda bol pred nedávnom v krajinách bývalého Sovietskeho zväzu, aby sa presvedčil na vlastné oči o možnostiach saleziánskej práce. Svoje dojmy uverejnil v časopise ZVONY č. 3/1991 Každý živý osobný styk so skutočnosťou, o ktorej sme doteraz iba počuli alebo čítali, prináša so sebou prekvapenia. Jedným z takých prekvapení pre mňa boli skromné, ale úhľadné bieloruské a ukrajinské dediny. V každom prípade životná úroveň je vyššia, než som si to predstavoval. « Strašnej biedy » som tiež nevidel. Aj keď vidieť ešte všade pred obchodmi veľké rady, predsa však základných potravín je dostatok. Moje dva kusy «poľovníckej” salámy, ktorú som si zobral pre prípad, že by mi hrozila smrť hladom, skončili ako darček... A nebol až takým úžasne milým prekvapením, ako som si to myslel. « Živej viery », o ktorej sa rozprávajú legendy, som tiež nevidel... ak sa pravda nemyslí na vieru niekoľkých babičiek, ktorých ani deti ani vnuci nie sú veriaci. Hej, smäd po Bohu, po náboženstve je všeobecný, dá sa povedať — veľký..., ale ak v Karagande je jedno katolícke spoločenstvo, tak siekt je úradne zapísaných šestnásť . Moja cesta mala dve základné časti: európsku a ázijskú. Cirkev v západnej časti Ukrajiny, v Bielorusku a na Litve sa javí ako živá a početná. Zriedkavo tu vidieť dediny bez kostola. Sú dokonca oblasti, kde podobne ako u nás, stoja na začiatku dedín kríže. Stačí však prejsť na strednú Ukrajinu a na úseku 800 km som videl iba tri kostoly. A aby sme spočítali kostoly na Sibiři, na to stačia prsty jednej ruky. Cirkev na Ukrajine a v Bielorusku žije teraz « svätú vojnu » o kostoly a kláštory. Vláda celkom ochotne vracia tieto stavby, až na to, že sa mieša do veci tým, že uprednostňuje pravoslávnych a autokefálnych pred gréckokatolíkmi, a tých všetkých na úkor rímskokatolíkov. Ak niekde vidieť nejaký kostol, určite je obklopený lešením, opravuje sa. Treba podotknúť, že aj spomínané cirkvi sú nesväto vo «svätej vojne» medzi sebou. Rímskokatolícka Cirkev je považovaná za trójskeho koňa Poliakov. Myslí sa, že dobrý Ukrajinec nemôže byť rím- skokatolíkom bez toho, žeby nezradil svoj národ. Aj pre mňa, nestranného cudzinca, sa to tak javilo. Stať sa totiž rímskokatolíkom, znamená naučiť sa po poľsky. Niet totiž našich bohoslužieb v inej reči než poľskej. V skutočnosti « katolícky », t.j. misijný rozmer Cirkvi je tým zotretý. Ešte šť astie, že niektorí biskupi si uvedomujú toto nebezpečenstvo. Putujúc po tejto časti ZSSR dobre som sa podučil aj ja poľštine... a « utvrdil sa » v katolíckej, t.j. všeobecnej viere. Našich spolubratov sale- ziánov kňazov je nateraz v týchto častiach dvanásť. Sú to Poliaci. Nepočítam do toho litovských a gréckokatolíckych ukrajinských spolubratov, ktorí pracujú samostatne. Spomenutí poľskí bratia sa nateraz venujú Poliakom a pracujú ako dedinskí farári. Domorodých povolaní je okolo desať . Sú rôznych národností. Pracujú ako diecézni kňazi. Štúdiom sa usilujú pochopiť saleziánskeho ducha. Majú dobrú vôľu, aj keď cesta je ešte dlhá. Celá ázijská časť Sovietskeho zväzu je rozdelená do dvoch diecéz: Karaganda (Stredná Ázia) a Novosibirsk (Sibir). Mal som možnosť osobného styku s ľuďmi z okolia Novosibirská. Na vlastné oči a uši som mal možnosť presvedčiť sa o veľkom smäde po Bohu a v nemalej miere — po saleziánskej prítomnosti. Mravný stav spoločnosti a osobitne mládeže je ť ažký. Katolícka Cirkev požíva v týchto oblastiach veľkú úctu. Pozývajú nás do škôl. Osobne som sa stretol s troma riaditeľmi škôl a s predstaviteľkou pedagogickej fakulty, ale mohli by ich byť desiatky. Mám u seba telegram z Aldamu (Jakutská oblasť ), 10 [pageend10]kde nám ponúkajú miesto v sirotinci. Letenku do Aldanu som však pre nedostatok času musel vrátiť . Otec Bytau- tas dostáva desiatky takýchto pozvaní. Stretol som sa osobne so spoločenstvami v Novosibirsku, v Omsku a v piatich dedinách na okolí. Mám správy o mnohých iných. Mnohé mestá píšu otcovi By- tautasovi, prosiac o misionárov. Možno povedať , že záujem o Sibír zo strany Cirkvi je pomerne veľký. Nech poslúži ako príklad, že v čase môjho pobytu dvaja mladí, niekoľkodňoví poľskí kňazi sa vybrali na prieskumnú cestu do Jakutskej oblasti. Súčasne jeden mladý litovský kňaz letel do Vladi- vostoku. Sestry « honorátky » sa pokúšajú otvoriť dom v Irkutskú. Od 16. júna 1991 Sibír má biskupa. Je ním tridsať osemročný Jozef Wert. Pre najväčšiu diecézu na svete má dvoch kňazov — v Novosibirsku a v Tomsku. Štátni a politickí činitelia v Jakutskej oblasti ho žiadajú, aby sa Cirkev ujala aspoň jednej školy. Otec biskup myslí na nás a chcel by nám zveriť aj celú misiu tohto kraja. Na záver by som chcel povedať , že don Bosco nás predchádza na Sibír. Daroval som totiž otcovi Bytau- tasovi životopis Don Bosca od Terézia Bosca, ktorý poľskí spolubratia dali preložiť do ruštiny. Na druhý deň, bez toho, žeby mi bol niečo povedal, už ho aj zaniesol do tlačiarne, aby ho vytlačili pre Sibír. Kiež by príhovor don Bosca napomohol, aby sme v čo najkratšom čase mohli vystrojiť prvú výpravu našich mladých spolubratov do ZSSR, aby sa mohol aspoň čiastočne ukojiť smäd tých miliónov duší, ktoré smädia po Bohu na ďalekej Sibíri. V nádeji na konečné víť azstvo Nepoškvrneného Srdca v Ježišovi Kristovi vás pozdravuje. Daňo Pravda, SDB Národ je v nás, ale aj mimo nás. Je určitým, ešte nevysvetleným spôsobom časťou našej vnútornej skutočnosti. Celým svojím obsahom je v nás a predsa nie je celý len v nás, lebo je aj v iných. Je v nás, ale aj my sme v ňom. Ak nie sme v ňom, pretrhli sme cievy svojej duchovnej výživy, čo znamená naše duchovné ochudobnenie. Aj Kristus nosil v srdci svoj židovský národ. Terajší pápež Ján Pavol II. zdôraznil povinnosť cítiť sa hlboko spojení so svojím národom a vyslovil sa, že tieto väzby sú dôležitým činiteľom v jeho poslaní. (...) Celé tisícročia proroci človečenstva v najrozmanitejších rečiach opakujú, že v ľudskom vnútri je prítomné božstvo alebo «Najvyššia Podstata», aby som použil výraz André Malrauxa. Ak je však Boh prítomný v človeku, potom je prítomný aj v národoch, ako to vyjadril bývalý marxista Sol- ženicyn pri preberaní Nobelovej ceny: povedal, že každý národ je svojím spôsobom obrazom Boha. Že človek môže tento boží obraz v sebe povláčiť po mlákach a bahne, o tom píšu veľkí spisovatelia od čias Sofokla až dodnes, a že ho môžu znesvätiť aj národy, o tom niet pochýb: jestvujú ich krvou poznačené dejiny. Vzťah národa k Bohu podmieňuje a vysvetľuje jeho tajuplné jestvovanie a určitá prítomnosť Boha v národoch je príčinou tajomstva národov. Štefan Polakovič, filozof a spisovateľ ŽIŤ JEDNODUCHO Žiť jendoducho inak. Žiť jendoducho. Čo je jednoducho? Jednoducho je nekomplikované. Jednoducho je nenútene. Jednoducho je prirodzene. Jednoducho je neznehodnotené. Jednoducho je nevyumelkovane. Jednoducho je prosto. Jednoducho je zrozumiteľne. Jednoducho je rozvážne. Jednoducho je čestne. Jednoducho je úprimne. Jednoducho je srdečne. Jednoducho je dôveryhodne. Jednoducho je pokojne. Jednoducho je skromne. Jednoducho je ovládane. Jednoducho je nenáročne. Jednoducho je mierne. Jednoducho je rozumne. Jednoducho je pokorne. Jednoducho je odvážne. Jednoducho je milosrdne. Jednoducho je spravodlivo. Jednoducho je pravdivo. Jednoducho je detsky. Jednoducho je veriac. Jednoducho je dúfajúc. Jednoducho je milujúc. Friedrich Giglinger (Prebranné z knihy «Vnášať život do života », Lúč, Bratislava). 11 [pageend11]Komu sa nepáčia slovenské cirkevné školy? Pred niekoľkými týždňami sa začal nový školský rok. Žiaci základných a študenti stredných škôl zasadli do školských lavíc. Oproti minulému septembru sa zvýšil počet tých, ktorí zasadli do lavíc cirkevných škôl. Cirkevné školstvo, ktoré sa v slovenskej histórii zapísalo ako jeden z hlavných činiteľov podporujúcich a rozvíjajúcich národné povedomie Slovákov, sa po 40-ročnom komunistickom umŕtvení znovu preberá k aktívnemu životu. Je úžasné, s akým zápalom sa mnohí občania zapájajú do ich podpory a do aktivít s tým súvisiacich. Nešetria čas, námahu. Pomáhajú pripraviť svojim deťom v týchto školách čo najprijateľnejšie podmienky. Ešte úžasnejšie, avšak v negatívnom zmysle slova je, aké obrovské úsilie vyvíjajú odporcovia cirkevných škôl. Obyčajnému človeku nad tým neraz zostáva až rozum stáť — ostré protesty, podpisové akcie na údajnú ochranu detských práv, listy najrôznejším štátnym orgánom, ale aj — a čo je najsmutnejšie — anonymy, výhražné telefonáty a listy, neraz sľubujúce smrť, ak adresát okamžite neprestane s podporou zriadenia a činnosti cirkevnej školy v tom-ktorom meste. Slovenský pospolitý veriaci ľud si už zvykol, že jeho neprajníci sa neštítia ničoho, a tak sa rovnako ako v minulých storočiach i dnes statočne prebíja cez prekážky. Teraz však nemusíme znášať žiadnu priamu porobu. Ani národnú maďarskú, ani ideologickú komunistickú. Možno sa bez obáv a priamo opýtať «Komu sa nepáčia slovenské cirkevné školy. Kto proti nim organizuje kampane? » V hľadaní odpovede na túto otázku sa musíme vrátiť do komunistickej éry. Situácia v školstve, na ktoré sa boľševickí činovníci osobitne zamerali, sa jednoznačne riešila prísnou atei- záciou. Ani rok 1968 nepriniesol významnejšej nápravy, lebo po invázii vojsk Varšavskej zmluvy mali v rámci «normalizácie » veriaci učitelia len dve možnosti: alebo kostol, alebo škola. Kto sa nechcel zriecť prvého, tomu všemožne sťažovali to druhé, až po úplné znemožnenie pôsobenia v školstve. Po rozpade komunistického systému v roku 1989 spoločnosť zdedila školstvo v takom stave, ako ho tento systém budoval štyri desaťročia. To sa priamo dotýka i ľudí pôsobiacich v školách — riaditeľov, škôl a pedagogického zboru. Česť poctivej menšine, ale väčšina z nich predstavuje komunistický výkvet našej spoločnosti, ktorý bol vždy v úzkom kontakte so straníckymi orgánmi na všetkých stupňoch, ale predovšetkým na miestnej úrovni, ktorá predstavovala nám všetkým známych « okresných a miestnych kráľov». Ak totiž nebolo rozhodujúce, či mal učiteľ odborné kvality, ale či mal dobrý stranícky profil a kontakty na dôležitých miestach, potom ani nie je možné očakávať nič iné ako poplatnosť danému režimu a biednu kvalitu vzdelávania. Tu leží hlavná príčina zúrivého odporu starých školských štruktúr. Uvedomujú si, že cirkevné školy sú pre nich životne nebezpečná konkurencia, že tieto školy nikdy nebudú zamestnávať riaditeľov-alkoholikov a neschopných pedagógov. Uvedomujú si, že rodičia pri voľbe škôl pre svoje deti uprednostnia kvalitu, že radšej zvolia cirkevnú školu, vedenú obetavými rehoľnými sestrami a bratmi. Nie je náhoda, ak pri otváraní cirkevných škôl chcú učiť kvalitní učitelia v týchto školách. Komunisti, väčšinou už « odfarbení » z červenej a namaľovaní do národných farieb, sa usilujú udržať svoje teplé miestečká, korýtka, či válovy svojich pozícií. Zabúdajú však, že ak na Slovensku existuje v histórii nejaká sila, ktorá vždy bola a je úprimne spojená so slovenskou národnou trikolórou, je to slovenské kresťanstvo, ktoré oduševnene bojovalo a bojuje za duchovné i materiálne dobro svojho národa. Chvíľou pravdy bolo hlasovanie v Slovenskej národnej rade o náboženskom vyučovaní na školách. Hlasy kresťanskodemokratic- kých demokratov nezmohli nič. Boľševickí chameleóni jednotne odhalili svoju červenú farbu. A tak sa v tom okamihu výrazne začervenali rady poslancov HZDS a poslancov SNS. Vtedy sa na myseľ mimochodom tlačili parafrázované slová z pesničky skupiny Elán «Tak oblečte si dresy, keď ste takto v kope, nech je všetkým jasné, kto za koho kope!» Pozerajme sa teda, Slováci, kto skutočne «kope» za náš národ, a zároveň hľaďme, aby sme sa opäť nedali zviesť tomu, kto národu kope hrob. Tomu, kto toto vidí, tomu už netreba na otázku v nadpise odpovedať. Ten už odpoveď pozná. Jozef Bača (Slovenský denník 21. sept. 1991) 12 [pageend12]Pod jeho rukami drevo našich hôr ožíva vo forme sôch reliéfov a umeleckých prác Mestečko Rajec sa pokladá za kolísku organizovaného slovenského ľudového rezbárstva, ktoré prešlo od stupňa samoukov k remeselnej školenosti. Už roku 1774 sa spomína Ján Žerano- vič ako « sculptor», t.j. rezbár. Potom nasleduje celý rad mien: A. Marušiak, L. Rúčka, bratia Igondovci, Cafúrek, J. Briešťanský, J. Matušík, E. Kompánek, A. Zavka, J. Pekara, Zidek, V. Huljak, Š. Bača a iní. Roku 1953 rajeckí rezbári založili ľudovo-umelecké družstvo « Rezbár», z ktorého vyšli mnohé umelecké diela pre kostoly vo forme oltárov, sôch, krížových ciest a devocionálnych predmetov. Jeden z rezbárov, Štefan Bača, v polovici septembra tohto roku pri svojej púti do Ríma, obohatil kaplnku Ústavu svätého Cyrila a Metoda reliéfom « Dobrého pastiera », ako vidieť na prvej fotografii, ktorý teraz zdobí spovedelnicu v kaplnke. Štefan Bača dnes už 72-ročný má za sebou pekný počet rezbárskych prác s náboženskou tématikou. Už ako mladík ukazoval sklony k rezbárstvu a zvlášť obdivoval práce veľkého Pavla z Levoče, keďže pochádzal z toho kraja, z Beha- roviec. Po učňovskej škole na Kutnej Hore a umeleckej škole v Žiline páčilo sa mu v družstvách a tiež ako súkromnému pracovníkovi « rezať » predmety s náboženskou tématikou. Spomeňme aspoň tie najdôležitejšie jeho práce: krížovú cestu, sochy v životnej veľkosti pre Ma- rianku, 15 sérií veľkých krížových reliéfových ciest (1 meter x 1 meter, ale aj väčšie), sochy svätého Cyrila a Metoda, rozličné sochy Panny Márie, Ježiša Krista a svätých, často v životnej veľkosti, pastorál pre Svätého Otca Jána Pavla II. pri príležitosti 1.100-výročia smrti svätého Metoda. Práca sa Svätému Otcovi veľmi páčila. Ďalšie práce: pastorál pre nitrianskeho biskupa, do 20 kostolných komplétnych zariadení, viacero betlehemov pre kostoly, posledne sochy životnej veľkosti svätej Agnesy Českej a blahoslavenej Zdislavy, viaceré reliéfy Poslednej večere pre oltárne stoly a mnoho iných menších prác. Ďakujeme rezbárovi pánu Bačovi, že svojou umeleckou prácou chcel byť prítomný aj v našej kaplnke a želáme mu ešte veľa zdravia pre ďalšiu tvorivú prácu. Rajčan 13 [pageend13]AMERIKA, ZEM VELIKÁ Mladý slovenský kňaz Jozef Leščin- ský strávil cez prázdniny niekoľko týždňov u sestričiek « cyriliek » v USA. Okrem štúdia angličtiny študoval aj otázku slovenskej emigrácie v USA. Prinášame ďalší článok o jeho skúsenostiach medzi našimi krajanmi. Keď išiel tatko do sveta, pri tomto kľakol buku, na hlavu moju položil, tú svoju ťažkú ruku, i pomodlil sa otčenáš, so slzou v starom oku. Siel... viacej sa mi nevrátil... i matičku som utratil, v tom samom smutnom roku. (Vajanský) V šere dávnych rokov sa tratia nepočetní prví slovenskí priekopníci, ktorí vkročili na americkú pôdu a ktorých dejiny už nikdy nevypátrajú ani nespomenú. Niektoré pramene uvádzajú ako prvého Slováka v Amerike istého Andreja jelínka, ktorý sa tam dostal okolo roku 1754 ako krajčír na holandskej lodi. V slovenskom živote niet azda dobro- družnejšej postavy nad túto. On předčí i známych bratov Beňovských z Vrbového, ktorých pestrý život priviedol až k americkým brehom, ale v ich životopise ťažko oddeliť historickú pravdu od legendy. Potom azda turčianski olejkári, ktorí necestovali za obchodom len dolu na Balkán, ale opustiac slovenské kraje, cestami po šírom svete dostali sa až do Mexika. Jedného z nich tam v spove- delnici postretol — a stretnutie zaznačil — iný Slovák, jezuita zo Štiavnice. Ako sa mu olejkár priznal: « chtěl y ten nowý swět spa- třiti». Cesta loďou trvala vtedy dva mesiace. Neskôr istý ján Olej ník, rodák zo Šarišského Krušova, bol v roku 1853 členom new-yor- ského policajného zboru po tom, čo bol ušiel z maďarskej armády. Veľké sťahovanie zo Slovenska Na sklonku 19. a začiatkom 20. storočia nastalo veľké sťahovanie, najmä z východného Slovenska, neskôr zasiahli emigrantské vlny celé slovenské územie. V tom období sa celé dediny sťahovali za more, a do cudziny odišla takmer tretina obyvateľstva. Slovenské vysťahovalectvo bolo predovšetkým otázkou sociálnou. Ak som na svojich cestách v pennsylvánskom Hazeltone stretol dvoch našich mládencov, ktorí — ako mi povedali — docestovali za tetou zarobiť si voľajaký ka- pitálik, tak ani predtým toto nebol ojedinelý dôvod vysťahovalectva. V Uhorsku bolo roku 1894 zo 4.291 nájomcov pôdy, 2.697 Židov a títo mali v rukách 37,5 % všetkej pôdy. Židia zaberali slovenskú zem predovšetkým od gazdov zadlžených po krčmách. Kým gazda pil, žid — krčmár usilovne značil... Pre túto pijatiku, proti ktorej brojili i Štúr i Závodník i ďalší, prišlo veľa rodín na mizinu. Ak sa k tomu pridala cholera, ako roku 1837, neúroda a vôbec, ak okrem hory temer nijaké možnosti živobytia neboli, rady emigrantov vzrastali. ísť do Ameriky nebola žiadna romantika. Rozchody sa často podobali na tragédiu. S odchádzajúcim sa lúčili, akoby sa nikdy nemal 14 [pageend14]vrátiť. Pred odchodom sa šlo do kostola na spoveď a prijímanie, a veľa raz to bolo skutočne doma naposledy. Iste, všetky odchody neboli bez nádeje, mnohí si v cudzine pomohli a vracali sa domov, bohatší o skúsenosti i kapitál. A tak bolo niekedy i veselšie. Z tých dôb sa zachovala i taká šarišská pieseň: Sarišan je perši, dze človeka treba, svati Peter rovno puščí ich do neba. Skoda že pomaly šariščina hinč, už je na mizine, neodluha budze konec šariščine. Ked stari Kolumbus našol Ameriku, pri brehu uvidzel preveliku šífu. Kioška naraz zkričel naňho zos palubi, hlas mal kuščik hrubi: « Vitaj v Americe, Kolumbus muj ľúbi » Veru, nášmu človekovi nikdy nechýbal i veselší pohľad na skutočnosť. No takého bolo poskromne. V Amerike všetkých čakala tvrdá a často podradná práca. Vcelku 24 % vysťahovalcov bolo negramotných a až po čase, vďaka americkým možnostiam, sa ich situácia menila. Pre svoju nekvalifikovanosť boli zamestnám v ťažkých robotách — v baniach, oceliarniach, na poľnohospodárskych farmách. Mnohé sestry v Danville spomínajú ťažké začiatky svojich rodičov. Výslovnú pracovitosť slovenských prisťahovalcov pokladali starší Američania za výkon otroka. K tomu sa pridávali spory s robotníkmi iných národností, najmä s tvrdými Írmi, ktorých bolo v Amerike niekoľko miliónov, i čisto ľudské problémy odlúčených rodín. Známa Stodolová dráma « Bačová žena » len v náznakoch poukazuje na túto odvrátenú tvár vysťahovalectva. Potreba zjednotenia Slováci si skoro začali uvedomovať potrebu zjednotenia. Celkom prirodzene sa — podľa domáceho vzoru — zhromažďovali okolo svojich kňazov a kostolov. Prvý slovenský kostol na americkej pôde bol postavený v roku 1885 v Hazeltone, katolíckym kňazom Ignácom Jaš- kovičom k úcte sv. Jozefa. Z kazateľníc začali prenikať do rozdrobených slovenských radov zdravé myšlienky. Síriace sa národné povedomie nav Slovensku i v Amerike pod vedením Otca Stefana Furd'eka a Otca Kovnianeka, neušlo pozornosti a vzbudzovalo postrach v slovenskom okolí. Na Slovensku prebiehala tvrdá maďarizácia — zrušenie prvých troch slovenských gymnázií a nakoniec zákaz činnosti Matice slovenskej v roku 1875. To boli dôvody pre založenie slovenských novín v Amerike v roku 1886 v Pittsburgu pod názvom «Americko-slovenské noviny ». Zo Slovenska pravidelne do nich prispievali najmä Hurban, Hviezdoslav i Vajanský. Neskôr bol založený « Slovák v Amerike » a dnešná obľúbená «Jednota », ktorej zakladateľom bol vodca slovenských katolíkov v Amerike, Otec Štefan Furdek. V tom období sa zakladá i «Slovenský národný spolok» v Amerike v roku 1890 a odbočka pre ženy «Živena» v roku 1891. Pred ich založením okrem Matice slovenskej nebolo žiadnej podobnej slovenskej organizácie ani v Amerike, ani pod Tatrami. Spolok spájal vysťahovalcov z rozličných slovenských žúp a podporoval ich. Bolo to dôležité, zvlášť pre silný maďarizačný tlak, ktorý si našiel cestu i v americkom prostredí. Mnoho Slovákov totiž nevedelo, čí sú. Ustrkovaní a ponižovaní, sa radšej vydávali za príslušníkov maďarského alebo nemeckého národa. Z príležitosti založenia Spolku, jeho predseda Rov- nianek, zavesil na stenu slovenskú národnú zástavu. Slováci dovtedy poznali len bielo- červeno zelenú maďarskú a bielo-červenú českú, pod ktorou bojovali roku 1848 hurba- novci v slovenskom povstaní. Teraz na stene visela, po prvý ráz v dejinách bielo-červeno- -modrá slovenská zástava. Bolo to symbolické gesto v danej chvíli. Tieto farby prijalo neskôr i Slovensko. Dnes sa najmä medzi americkými a kanadskými Slovákmi stretneme s dvojkrí- žom za slovenskej zástave, ktorá sa tak rozlišuje od rovnakých farieb slovinskej a ruskej zástavy. Boj za zachováme identity Za pokračujúcej maďarskej protislovenskej kampane, v roku 1904 podáva Slovenský spolok na svetovej výstave v Saint Louis protestné memorandum proti vedúcemu maďarskej vládnej delegácie, grófovi Appó- nyimu, v ktorom bolo poukázané na falošnosť maďarskej vlády a na neutešené pomery v zemi, ktorú viedol. Niet divu, že krátko po memorande a po streľbev do slovenských ľudí pri posviacke kostola v Cernovej, sa na obranu práv slovenského národa postavili i hlasy známych spisovateľov Seltona Watsona a B. Bjömsona. V roku 1910, v roku sčítania amerického obyvateľstva Spolok dosiahol, že zo sčítacích lístkov bolo vymazané pomenovanie pre Slovákov — Hungaria, a boli vytlačené nové 15 [pageend15]lístky. To už znamenalo veľké víťazstvo slovenskej veci medzi americkou verejnosťou. Tieto i nasledujúce roky vojny znamenajú nové emigrantské vlny, ale i roky, kedy sa na Slovensko začala navracať pomoc amerických Slovákov. Uveďme iba jedno známe meno — Michal Bosák. Rodák z Okruhlého v šarišskej župe, prišiel do Ameriky s dolárom vo vrecku, a aj ten mu cestou ukradli. Cestovný lístok mal však zaplatený až do Hazeltonu. Mal vtedy 17 rokov. No už ako 28-ročný otvára vlastnú banku a neskôr je majiteľom celého radu podnikov. Nezabudol ani na rodné Okruhlé, kde stojí ním postavená škola na mieste, kde predtým stála krčma. Bosák stanovil podmienku, že krčmy viac v dedine nebude... Postavil kostol v Stropkove. Bol dosiaľ jediným Slovákom, ktorého meno sa objavilo na amerických bankovkách. Ako štedrého mecéna poznali ho i vo Vatikáne. V Middletowne, kde sídli časopis «Jednota», som videl pamätnú listinu, ktorú mu za jeho štedrosť venovalo mesto Prešov. Spolok v tom období podporoval finančnými zbierkami slovenský národný život doma, Maticu, či slovenské siroty. Obdobie medzi vojnami je obdobím čulých kontaktov so Slovenskom, najmä v zápase o uznanie slovenského národa v rámci prvej republiky. V tom čase sa dostáva ocenenia i mnohým príslušníkom slovanských národov žijúcich v Spojených štátoch a pracujúcich najmä v ťažkých odvetviach priemyslu. Prezident Roosvelt ich v jednom vtedajšom prejave oslovil takto: «Amerika je pyšná na svojich občanov slovanského pôvodu. » Po II. svetovej vojne s postupným upadaním emigračných vln a inou ideologickou orientáciou povojnového Československa, sa americký slovenský život viac uzatváral do seba. V jednom vtedajšom hodnotení sa píše: « Zo Slovenska, namiesto pochopenia nášho problému, ako vysťahovalcov, — že ratolesť zanesená ďaleko od kmeňa pozvoľna tratí miazgu, — prichodili k nám politickí lekári, každý so svojím liekom vždy straníckym, nikdy nie osvetovým... » V tých rokoch však už mnoho mladých ľudí z druhej a tretej generácie slovenskej emigrácie dosahuje lepšie spoločenské postavenie. Mnohí z nich dnes majú akademické vzdelanie, slušné životné postavenie, ale žiaľbohu, slovenský život — ako mi to mnohí sami potvrdili — sa silno zamerikanizoval. Tieto kapitoly budú iste nadlho objavné pre nejedného z nás doma. Zostáva dúfať, že si dnešné Slovensko nenechá svojich synov opäť putovať « žitia nevôľou », putovať svetom za chlebom a slobodou. A americkí Slováci? Jeden z nich, v Kanade bývajúci Štefan Roman, krátko pred svojou smrťou povedal: «Je možné, že ďaľšie generácie Slovákov v Amerike celkom stratia reč, stratia zmysel pre jazyk. Dôležité bude, aby nestratili svoj národný cit. Ten je určujúci pre všetkých, čo žijú v diaspore. Mnohé národy v Amerike sú toho príkladom. » Myslím, že tu niekde sa otvára priestor pre teraz už tak prepotrebnú pomoc Slovenska americkým krajanom. J. Leščinský 20 ROKOV SLOVENSKEJ KATOLÍCKEJ MISIE V ZÜRICHU V dňoch 5. a 6. októbra 1991 dôstojne oslávili naši slovenskí veriaci v Zürichu dvadsiate výročie založenia a činnosti SLOVENSKEJ KATOLÍCKEJ MISIE v tomto švajčiarskom meste. Bola to veľmi vhodná príležitosť pospomínať si na založenie tejto dôležitej náboženskej ustanovizne, ktorá vznikla starostlivosťou vtedajšieho delegáta pre pastoráciu Slovákov v zahraničí Mons. Štefana Náhalku a tiež aj nevšednou húževnatosťou viacerých angažovaných katolíckych veriacich druhej emigračnej vlny po roku 1969. Jej prvý a doteraz stály duchovný vedúci Otec Anton Baník, salezián, vtlačil do života misie priebojný dynamizmus (sväté omše, vysluhovanie sviatostí, ka- techizácia mladých i dospelých, duchovné cvičenia pre mladých i dospelých, letné tábory, mikulášske večierky, časopis misie ŽIVÉ SLOVO, púte atd’.). Len dobrý Pán Boh vie koľko duchovného dobra sa vykonalo prostredníctvom misie. A nielen dobra náboženského, ale aj dobra sociálneho a národného. Bolo teda celkom správne poďakovať sa všemohúcemu Bohu slávením Eucharistie za tieto dobrá a zároveň sa potešiť v bratskom posedení pri sviatočnom stole nielen medzi slovenskými veriacimi, ale aj so švajčiarskymi priateľmi. Slávnostné koncelebrácie viedol a homílie povedal Otec biskup Dominik Hrušovský. 16 [pageend16]DON UNIA prvý salezián medzi malomocnými Pred sto rokmi, 26. augusta 1891 prišiel medzi 850 malomocných v Agua de Dios v Kolumbii salezián, trochu drsný v spôsoboch, ale zlatého srdca. Volal sa don Michal Únia. Pousmial sa na deti, posadil sa vedľa nemocných a nakoniec sa rozhodol, že ostane žiť medzi nimi. Narodil sa v Roccaforte pri meste Cuneo v Piemonte v Taliansku roku 1849. Miško Únia už od malička cítil túžbu stať sa kňazom. Ale otec, hoci nábožný kresťan, rozbil plány svojho synka tvrdou vetou: « Nemôžeme ťa dať na štúdiá. Sme chudobní a musíš aj ty pracovať. » Vo veku, keď sa zdá, že mládencom je všetko dovolené, Michal bol taký prísny a rozhodný v konaní dobra, že všetci v dedine ho volali il prete (kňaz). Medzi inými dobrými vlastnosťami mal aj tú, že vedel urovnať hádky, spory a rozbroje v rodinách, a preto ho mali všetci dedinčania radi. Keď mal 27 rokov, bratia a sestry dorástli a rodina dosiahla určitú ekonomickú stálosť a spokojnosť. V tom čase saleziánsky mesačník Bollettino Salesiano uverejnil don Boscovu výzvu tohto znenia: Odrastlí mladíci, ktorí túžia stať sa kňazmi a sú ochotní podrobiť sa urýchleným štúdiám, nech sa prihlásia u don Bosca v Turíne. Jedno číslo tohto časopisu sa dostalo do rúk Michalovej krstnej mamy, ktorá hneď utekala za svojím krstným synom. « Keď by bol vtedy niekto povedal tej jednoduchej ženičke — pripomenul neskoršie významný salezián don G.B. Francesia — že v tej chvíli pripravovala otca a dobrodinců tisícom nešťastníkov, bola by sa zaiste usmiala a považovala vec za nemožnú. A predsa bolo tomu tak. » Na sviatok svätého Jozefa 19. marca Michal prišiel do Turína porozprávať sa s don Bos- com. Hneď mu však povedal so sedliackou otvorenosťou: « Chcem sa stať kňazom, ale nie saleziánom. Mojím úmyslom je vyštudovať za kňaza a vrátiť sa do mojej diecézy a podľa možnosti byť farárom v mojej dedine. » Don Bosco sa len usmial: « Dobre, dobre! Príď v prvých dňoch augusta aj s potrebnou výbavou ku mne a pôjdeme spolu na duchovné cvičenia do Lanza. » Ku koncu duchovných cvičení Michal Únia sa išiel vyspovedať k don Boscovi. Ten sa naň zadíval, usmial sa a povedal: «Ty sa chceš stať kňazom a byť farárom v tvojej obci. Dobre! Ale keby Pán Boh chcel, aby si ostal pri don Boscovi a pracoval s ním, a keby ti dal dajaký znak, že toto je jeho vôľa, čo by si urobil? » Michal sa zadíval na don Bosca a povedal iba toto: « Poslúchol by som! » Don Bosco pokračoval: «A keby mi Boh zjavil tvoje vnútro a ja by som ti ho teraz vyjavil, videl by si v tom znak, že Pán Boh ťa chce mať pri mne? » «Ja som sa zadíval ešte uprenejšie na don Bosca, aby som zistil, či si zo mňa nerobí žarty — rozprával potom viac ráz Michal Unia. — A don Bosco mi začal vykladať všetku moju minulosť, a to s takou presnosťou a jasnosťou, že lepšie som si žiadať nemohol. Ostal som dojatý a nevládal som sa prebrať z prekvapenia. Potom som povedal: «Drahý don Bosco, ako ste sa dozvedeli o všetkých týchto mojich duchovných biedach a priestupkoch?» Keď ma don Bosco videl skormúteného, chcel ma zaiste potešiť a povedal mi: « Ja viem však aj iné veci o tebe. Mal si okolo jedenásť rokov a v jednu nedeľu si bol na chóruse počas vešpier. Obzerajúc sa sem a tam si zbadal, že jeden z kamarátov zaspal a mal otvorené ústa. Ty si mal vo vrecku slivky. Vybral si tú najväčšiu a vtlačil si ju kamarátovi do hrdla. Ten chudák 17 [pageend17]sa začal dusiť. Vyskočil a začal kričať. Ľudia sa pokakali a spev vešpier sa pretrhol. Tvoj bratanec kňaz ti dal hneď poriadnu lekciu za tvoj nezbedný kúsok: niekoľko poriadnych zaúch. » Od tej chvíle som patril don Boscovi. Nemohol som odmietnuť podrobiť sa Božej vôli. » Chcem odísť do Agua de Dios Roku 1889 pápež Lev XIII., ktorý sám vyzval saleziánov, aby neotvárali nové domy, žeby sa neoslabili, prosil don Ruu, nástupcu don Bosca, aby otvoril čo najrýchlejšie v Kolumbii remeselnícke školy. Don Únia poprosil predstavených, aby aj jeho začlenili do misionárskej výpravy a v januári 1890 prišiel do hlavného mesta Kolumbie Bogotá. Pred pár mesiacmi zomrel na ostrove Molokai na Havajských ostrovoch Otec Damian De Veuster. Noviny po celom svete písali o ňom ako o mučeníkovi, ktorý obetoval svoj život tým najbiednejším a najchudobnejším. Aj v Kolumbii žili mnohí malomocní. Veľká skupina (730 dospelých a 120 detí pod desať rokov) žila v Agua de Dios, v osade medzi horami, na tri dni cesty od hlavného mesta a dvadsať kilometrov od mestečka Tocaíma. Tým úbožiakom chýbali predovšetkým dve veci: voda na pitie a na umývanie a kňaz, ktorý by im umožnil žiť bez násilností a bez zlorečenia. Arcibiskup v Bogotá už dávno hľadal kňaza, ktorý by šiel pracovať medzi malomocných, ale nikto, ani kňazi, ktorí sami ochoreli na túto chorobu, sa necítili na tento apoštolát. Na 13. nedeľu po Svätom Duchu don Michal Únia recitoval breviár a pod oči mu padla zvláštnym spôsobom stať o Ježišovom uzdravení malomocných. Tá stať mu nedala pokoja a priamo mu bránila vpokračovať v recitovaní kňazskej modlitby. Čím ďalej tým viac sa presviedčal, že tie slová evanjelia sú pre neho a že Ježiš ho volá ísť pracovať do Agua de Dios. Myšlienka mu nedala pokoj ani cez noc a prekážala mu zaspať. Prehadzoval sa z boka na bok. Vediac, že robí vec, ktorá je sama o sebe divná, vstal, vyšiel z izby a zaklopal na dvere izby, v ktorej spal jeho direktor don Rabagliati. Rozhovor medzi dvoma bol dramatický, takmer blúznivý zo strany don Úniu. « Chcem ísť pracovať medzi malomocných do Agua de Dios. » « Porozprávame sa o tom zajtra ráno. » « Nie, hovorme o tom už teraz, hneď! » « Nemôžem ti predsa dovoliť, aby si vystavil svoj život nebezpečenstvu. » « Dovoľte mi aspoň, aby som išiel pozrieť tých malomocných. Potom si budem pýtať dovolenie od hlavného predstaveného don Ruu, aby som tam mohol zostať. » « No dobre, a teraz už choď spať! » Pred odchodom 18. augusta 1891 napísal nástupcovi don Bosca. Opísal mu, ako sa v ňom zahniezdila myšlienka, svoj dialóg s direktorom a čo všetko vedel o situácii malomocných. «Zvesť sa rozšírila ako oheň po celom meste — napísal don Únia v liste — a z arcibiskupského úradu mi prišlo kanonické vymenovanie za kaplána do Agua de Dios. Priatelia ma považujú za blázna a snažia sa ma všemožne odhovoriť, ale vidia, že ja som príliš tvrdá hlava. Píšem vám preto, don Rua... Tento týždeň sa vydám na cestu a začiatkom septembra úfam už celebrovať svätú omšu medzi malomocnými. Tam budem čakať na Vašu definitívnu odpoveď. Budem si dávať pozor na seba, ak však Pán Bohu bude chcieť, aby som ochorel na malomocenstvo aj ja, som istý, že On mi dá trpezlivosť znášať túto chorobu. » Don Únia zabudol na jednu maličkosť: listy, ktoré sa prevážali na lodiach, prichádzali po troch mesiacoch na miesto určenia a za telegramy sa platili sumy. Telegram za oceán stál mesačný plat jedného robotníka. Z toho vznikli nedorozumenia a trpkosti, ale don Únia odišiel napriek všetkému medzi nešťastníkov do Agua de Dios. 26. augusta 1891 už bol na mieste. Zmeškal vlak, ktorý ho mal odviesť do mestečka Tocaíma. Prednostovi stanice povedal: «Ja, ktorý som z Cunea, nezľaknem sa pre tak málo. » Malomocní «načisto zabudnutí od svojich príbuzných a priateľov, ktorí sa dokonca hanbili im napísať» prijali ho s veľkou radosťou. Don Únia takto opísal svoj príchod hlavnému predstavenému: «Všetci, ktorí sa mohli hýbať, prišli mi v lese naproti. Našiel som tam okolo sto chlapcov a skupina dievčat v bielych šatách ma prišla privítať s palmami a s kvetmi. Scéna ma dojala až k slzám. Lenže hrozné divadlo sa mi vynorilo pred oči, keď som išiel pozrieť tých, čo ležali v lazarete. Je ich tam vyše päťdesiat osôb, niektoré z nich nemajú takmer ľudskú podobu. Rany, hnisanie, odpadávanie kože po franforcoch, odporný zápach hnisajúcich rán, úbohí nešťastníci! V ich očiach a unavenom úsmeve som mohol vyčítať radosť nad tým, že som prišiel medzi nich. Vzchopil som sa a každého som osobitne pozdravil, čo im urobilo veľkú radosť a uistil som ich, že zosta- 18 [pageend18]nem s nimi, spolu s nimi budem trpieť a prinášať im potešenie, ktoré pochádza z veľkej Božej lásky a z Ježišovho milosrdenstva. Co budem teraz robiť v tomto lazarete? Som kňaz a som sám. Budem sa starať o všetky tieto osoby, budem slúžiť sväté omše, vysluhovať sväté sviatosti, navštevovať často chorých a potešovať ich slovami evanjelia. Okrem toho budem učiť chlapcov a dievčatá pravdám viery a pripravovať ich na prijatie sviatostí. Je ich tu pekná skupina. Pomaly sa zvykám žiť s týmito úbožiakmi. Trpím horúcim podnebím: každý deň teplota od 30 do 35 stupňov. Bývam v dvoch malých izbičkách, pokrytých palmovými listami. Jeden dobrý chlapec mi prináša každý deň trochu jedla. Chlieb je veľmi tvrdý, lebo tu sa nepečie chlieb a ten čo máme, privážajú z hlavného mesta Bogotá. Voda je priamo odporná, akoby to bola voda z pekla. Privážajú ju z hodinovej vzdialenosti na osloch a to v 35 stupňovej horúčosti. Teraz si chcem postaviť malú kuchyňku. Ak to Vy, don Rua, dovolíte, chcel by som toto dielo tu nazvať Saleziánska rodina medzi malomocnými v Agua de Dios. » Ak príde na mňa malomocenstvo Toto zvláštne meno miesta Agua de Dios pochádza zo skutočnosti, že tam nebolo inej vody iba tá, ktorú dobrý Pán Boh posiela vo forme dažd’a. V okruhu dvoch kilometrov nebolo nijakej riečky, nijakého jazierka, nijakej studne. Vodu, čo privážali na chrbte oslov, teplá, niekedy priamo nahnitá, mala neblahé následky na zdravie don Úniu. Prvá vec, na ktorú okrem kňazskej práce začal myslieť náš horlivý misionár, bol vodovod. S pomocou jedného saleziánskeho dobrodinců sa mu podarilo vybudovať ho. Bolo to radosti pre všetkých obyvateľov tohto miesta. Neskoršie sa dal do stavania budovy pre detskú škôlku, per malé deti, ktoré tiež mnohé boli poznačené malomocenstvom. Prozreteľnosť mu čoskoro poslala na pomoc dve rehoľníčky z Kongregácie sestier Obetovania Panny Márie z Tours a tak 4. marca 1892 mohol otvoriť detskú škôlku. Napísal: « Počas požehnania budovy deti spievali dojímaný spev k Panne Márii Sedembolestnej. Všetci chorí, ktorí mohli stáť na nohách, prišli na slávnosť otvorenia. Srdce sa mi stískalo nesmiernou bolesťou, keď som si pomyslel, že tie pekné bucľaté tváričky deťureniec budú o niekoľko rokov zohyzdené prekliatou chorobou. » Strach pred malomocenstvom bol veľmi rozšírený medzi ľuďmi. Don Únia napísal: «Agua de Dios sa nachádza uprostred malebných vŕškov. Na okolí sa rozprestiera široká dolina, ktorá by mohla byť veľmi úrodná, keby bola obrábaná. Ale nikto nechce prísť do týchto krajov, všetci majú strach pred malomocenstvom. Už pri samotnom rozhovore o tejto chorebe nabieha ľuďom husacia koža. Kto je prinútený prísť sem, stane sa vydedencom z ľudskej spoločnosti. Nebude také jednoduché pre mňa vrátiť sa do hlavného mesta Bogotá. » Don Únia nemal strach. Napísal: «Pri odchode z hlavného mesta mnohí lekári mi dávali rady a upozorňovali ma: Nedotýkajte sa malomocných! Nedajte sa od nich dotýkať! Ale ako tomu zabrániť? Každý deň ich mám plný dom. Pozdravujem každého chorého, podávam si s ním ruku. Mnohí z nich sa chcú vyspovedať. Ako nemôžem byť s nimi v styku? Svojou otvorenosťou a rodinskosťou si ich podmaňujem ako svojich synov a dcéry. Keď nakoniec aj ja nachytám malomocenstvo, nuž nech sa stane Božia vôľa! » Deň za dňom, mesiac za mesiacom jeho práca sa blahodarne rozvíjala. Práca tvrdá, ťažká, ale bohumilá, lebo v prospech tých najbiednejších. Čoskoro prišiel ďalší salezián: don Rafael Crippa, ktorý bude druhým otcom malomocných. Celonárodná zbierka v Kolumbii, ktorú navrhli a začali väzni, vyniesla dosť peňazí, aby sa mohol obnoviť a zväčšiť lazaret. Don Únia otvoril aj saleziánske oratórium pre mladých, s ihriskami, s kapelou a divadlom. Z Talianska prišiel mladý 19-ročný saleziánsky klerik, ktorý sa po rokoch stane srdcom a dušou saleziánskeho diela v Agua de Dios. Založí zvláštnu ženskú rehoľnú spoločnosť, ktorá sa bude venovať len malomocným a do ktorej budú môcť vstúpiť aj dievčatá, ktoré boli choré na malomocenstvo. Prichádzajú nové veci, nové osoby. Len jeden musí odísť: don Únia, ktorý ochorie na vodnateľku a potom na zápal’ obličiek. Musí sa vrátiť do Talianska, navždy. Zomrel v materinskom dome saleziánov v Turíne na Valdoccu 9. decembra 1895. Drsný v spôsoboch, ale zlatého srdca, kňaz z Cunea mal len 46 rokov. Bol kňazom len trinásť rokov, ale zanechal po sebe veľmi hlbokú brázdu lásky na Božej roli medzi najnešťastnejšími osobami na svete. Teresio Bosco Poslovenčil A. Jakubik 19 [pageend19]MONS. HRUŠOVSKÝ HOVORIL NA ŠTUDIJNOM SEMINÁRI KRESŤANSKÉHO HNUTIA ROBOTNÍKOV V RÍME Hneď po druhej svetovej vojne vznikol v Taliansku Kresťanský spolok talianskych robotníkov. Nebolo to odborové hnutie, to už malo svoje organizácie. Bolo to skôr študijné stredisko sociálnych otázok a organizácia praktickej svojpomoci v rôznych častiach verejného života. — Pred niekoľkými rokmi sa Spolok posunul politicky doľava. Jeho vedúci činitelia prešli čiastočne do socialistickej, čiastočne až do komunistickej strany. — Časť, ktorá s týmto nesúhlasila, utvorila nové spoločenstvo a nazvala ho Kresťanským hnutím robotníkov — Movimento Cristiano lavoratori. Hnutie organizuje každý rok aspoň jeden študijný seminár pre vedúcich zo všetkých krajov a okresov Talianska o niektorej časovej otázke na sociálnom a politickom poli. Tohto roku v dňoch 13., 14. a 15. septembra sa seminár zaoberal témou « Práca, ekonómia, politika a sociálna náuka Cirkvi», a to vo svetle encykliky Svätého Otca Jána Pavla II. « Centesimus annus ». Premeny, ktoré nastali po páde komunizmu v štátoch Strednej a Východnej Európy, tvoria osobitnú stať v encyklike. Preto organizátori seminára sa rozhodli venovať jedno popoludnie téme « Krajiny Strednej a Východnej Európy a rozvojové krajiny: demokracia a pokrok.» Predmetom ostatných častí programu boli prednášky a diskusie o etike, politike a sociálnej náuke Cirkvi, o sociálnej otázke a práci a o samom Hnutí v rámci súčasnej talianskej situácie. Rozpravu a diskusiu na tému o Strednej a Východnej Európe viedol senátor Lucio Tóth. Prednášateľom bol Flaminio Piccoli, kresťansko-demokratický poslanec a predseda parlamentného výboru pre zahraničné otázky. Mne pripadla úloha hovoriť v hlavnom referáte práve o celej problematike v našich krajoch, a to aj v súvise s rozvojovými krajinami. Tieto sa sem nedostali << ako Pilát do kréda », ale na podklade známej skutočnosti, že v komunizme videli akoby svoj ideál rozvoja a teraz, keď on padol práve v štátoch, čo ho splodili a najviacej rozvinuli, aj rozvojové krajiny cítia ozvenu zmien, čo narobila prestavba. Aj ony sú bezradné a nevedia, ako ďalej. — Otázka, na ktorú mala moja prednáška a diskusia priniesť odpoveď, vyznela potom takto: «Na akom bode sa nachádzajú štáty Strednej a Východnej Európy, ako i rozvojové krajiny, po páde komunizmu, na začiatku cesty k demokracii a k pokroku na sociálnom, hospodárskom a kultúrnom poli? » Náš pohľad sa však nemôže zastaviť len na tejto úrovni, lebo vieme, že korene vývoja udalostí za posledné dva roky sú omnoho hlbšie. Povedal to sám Svätý Otec pri návšteve v Českej a Slovenskej Federatívnej republike v odpovedi na privítací prejav prezidenta Havla. «Aké okolnosti prispeli a prispievajú k vytvoreniu situácie, v ktorej sa nachádzame?» — kládol si otázku Ján Pavol II., a pokračoval: «Varšava, Moskva, Budapešť, Berlín, Praha, Bukarešť — aby som vymenoval iba hlavné mestá — sa prakticky stali etapami putovania k slobode. Naoko sa všetko začalo so zrútením sa hospodárstva. To bol terén vybraný na vybudovanie nového sveta a nového človeka, vedeného perspektívou blahobytu, ale so životným projektom prísne ohraničeným pozemským obzorom. Táto nádej sa ukázala tragickou utópiou, lebo sa v nej zanedbávali a popierali niektoré podstatné zložky ľudskej osoby: jej jedinečnosť a neopakovateľnosť, jej neuhasiteľná túžba po slobode a pravde, jej neschopnosť cítiť sa šťastnou, keď sa vylúči transcendentný vzťah k Bohu. Tieto rozmery ľudskej osoby možno na určitý čas poprieť, ale nemožno ich navždy odvrhnúť. Nárok na vybudovanie sveta bez Boha sa ukázal iluzórny. A nemohlo to byť ináč! Zostávala neznáma iba chvíľa a spôsob, akým sa to stane. Utrpenie prenasledovaných pre spravodlivosť, solidarita tých, čo sa spojili v úsilí o ľudskú dôstojnosť, túžba po nadprirodzene, ktorá je vrodená ľudskej duši a modlitby spravodlivých, to všetko prispelo k tomu, že sa našla cesta slobody k pravde.» Prednáška poukázala na niektoré zložky, čo mali utvárať nového človeka a čo sa ukazujú akoby protivou desatora: obzor ohraničený len touto zemou a hmotou, popieranie Boha a boj proti nemu, triedna nenávisť, rozvrat rodiny, nesprávny pohľad na hodnotu života, dvojko- ľajovosť vo výchove, teda vedenie ku klamstvu, úplatkárstvo, pohľad na osobné vlastníctvo, ubíjanie iniciatívnosti a tvorivej fantázie. Následky sa ukazujú na poli náboženskom, napr. pri poslednom sčítaní ľudu. Vidno nepřipravenost’ na demokraciu i na poli sociálnom a politickom. Každý pociťuje ťažkosti na poli hospodárskom. — Je to pohľad beznádejný? Nie. Je to iba pohľad, ktorý sa usiluje vidieť svetlá i tiene, ale hľadí do budúcnosti s dôverou. Neslobodno vidieť totiž svet iba ako vyhraněno čiernobiely: sú v ňom aj odtienky, z ktorých môže vzísť svetlo. Rozbor vyznel do celkového pohľadu ako uzáver, že návrat do predošlej situácie je dnes nemožný. Budúcnosť však nie je ešte zaistená: celá kopa prekážok stojí v ceste pokojnému rozvoju. V strede vývoja však stojí ako hodnota ľudská osobnosť, človek, so svojím vzťahom k Bohu, k slobode a k pravde. Dúfame, že tieto neodškriepiteľné hodnoty a požiadavky ľudského ducha povedú nakoniec k správne pochopenej demokracii a prinesú túžený rozvoj na každom poli. D.H. 20 [pageend20]NAJNOVŠIA SLOVENSKÁ OMŠA MAJSTRA SUCHOŇA Do nitrianskeho festivalu, ktorý otvorili 27. septembra ako ďalší prínos do kultúrnych snáh tejto jesennej sezóny na Slovensku, zapadla ako očko z drahého kameňa najnovšia slovenská omša majstra Suchoňa, ktorú predviedli v katedrálnom chráme v nedeľu 29. septembra. Išlo o premiéru — ak možno tento výraz aplikovať na Suchoňovu kompozíciu, dokončenú už pred desiatimi rokmi, ale verejne predvedenú len teraz za spolupráce Slovenského komorného zboru z Bratislavy pod vedením jeho dirigenta majstra Pavla Procházku. Dôležitosť i ocenenie tejto udalosti vyzdvihli zhromaždení veriaci a štátni i miestni činitelia. Majstra však, ktorý pre chorobu nemohol prísť do Nitry, zastupovala jeho pani manželka a syn s rodinou. Svätú omšu v koncelebrácii s miestnymi duchovnými slúžil nový pomocný nitriansky biskup Otec Rábek. Otec kardinál Ján Chr. Korec, ktorý tiež nemohol byť pre chorobu prítomný, poslal pre túto príležitosť svoj osobný list. Poukázal v ňom na dôležitosť tohto diela pre obnovu liturgických slávností na Slovensku a pre ich naviazanie na staroslovienske tradície uvedené v niekdajšej cyrilometodskej Nitre pri samých počiatkoch kresť anstva na Slovenaku a dnes oživené charakteristickými tonalitami, ktoré vyspieval bratislavský chór podľa Suchoňovej kompozície. »Dnes pri tejto sv. omši bude zaznievať oslava Božia aj v jednej z prvých omšových skladieb od slovenského Majstra hudby — dielo, ktoré je jedným z posledných výhonkov našej slovanskej a slovenskej kresť anskej tradície, tradície viery a kultúry. Toto dielo vzniklo v čase prenasledovania a dnes sa dožíva prvého verejného realizovania práve v slovanskej a slovenskej Nitre. Toto dielo nás nadchýna, prehlbuje a zjednocuje. Bude nás reprezentovať i pred veriacou a kultúrnou cudzinou. Nech je podnetom pre vznik ďalších hudobných, výtvarných, literárnych, vedeckých a vôbec kultúrnych diel v našom národe na slávu Božiu a na zjednocovanie všetkých ľudí dobrej vôle. » V tejto slovenskej omši boli vyspievané aj osudy najnovších dejín, čo tak výrazne zachytávali slová a hudba v speve Verím, keď po kríži a utrpení zavznel v radostnom ohlase: «... ale tretieho dňa vstal z mŕtvych podľa Svätého písma... ». Bola to krásna omša v nitrianskej katedrále a dobrý začiatok festivalu, ktorý usporiadali v tomto Metodovom meste tejto jesene po prvý raz. ZO ŽIVOTA SÚSCM V RÍME • Letné mesiace privábili do Ríma tisíce slovenských pútnikov, ktorí sa takmer všetci zastavili aj v našom ústave, na tomto «kúsku slovenskej zeme vo Večnom meste ». Napríklad stredu večer 18. septembra sa ich zúčastnilo na dvore na koncelebrovanej svätej omši vyše 700. Po svätej omši pútnici dostali malé občerstvenie a peknú pamiatočku z Ríma. Tak tomu bolo, aj keď niekedy s menším počtom pútnikov, po všetky letné mesiace. Na podzim sa počet pútnikov zmenšuje, lebo zima a daždivé počasie zväčšuje ťažkosti cestovania pre našich veriacich. • Už začiatkom prázdnin zavítali do Ústavu ďalší dvaja slovenskí kňazi, ktorých sem poslali slovenskí biskupi na ďalšie štúdiá na pápežských univerzitách. Štyri týždne poctivo študovali na zvláštnom jazykovom kurze taliančinu, aby dobre pripravení aj po stránke rečovej mohli začať akademicky rok. V akademickom roku 1991/92 máme v Ústave jedenásť mladých kňazov: štyroch z rožňavskej diecézy, ktorí tu boli už aj minulý rok, štyroch z trnavskej arcidiecézy, dvoch z nitrianskej diecézy a jedného z banskobystrickej. Ústav sa prakticky stal kolégiom slovenských kňazov. • Začiatkom septembra odišiel do Zaira direktor saleziánskej komunity Otec Jozef Kočík, ktorý tu pracoval šesť rokov. Jeho miesto v malej šesťčlennej komunite zaujal Otec Andrej Pauliny. • V dňoch 8.-11. októbra sa zišli v SÚSCM v Ríme slovenskí kňazi, čo sa venujú po Európe pastorácii slovenských veriacich v zahraničí, na svoju tradičnú pracovnú schôdzku. Pod vedením Otca biskupa Hrušovského sa poinformovali o svojej práci a prediskutovali otázky týkajúce sa ich činnosti. Stredu 9. októbra ich na generálnej audiencii v aule Pavla VI. v príhovore slovenským pútnikom osobitne pozdravil Svätý Otec a povzbudil ich do ďalšej práce. Vo štvrtok popoludní sa k misionárom pripojili diecézni a rehoľní kňazi žijúci v Ríme, aby si pohovorili o náboženskej situácii na Slovensku a poradili sa, ako účinne pokračovať v napomáhaní kresťanského života v našej vlasti. 21 [pageend21]Zo Slovenska • Prešovský diecézny biskup Otec Ján Hirka posvätil 23. júla 1991 nový gréckokatolícky kostol v Lomnici, ktorý veriaci postavili svojpomocne za jeden rok. • 1/ dolnoliptovskej obci Černová sa 16. augusta 1991 pri príležitosti 53. výročia úmrtia Andreja Hlinku konala v miestnom farskom kostole spomienková svätá omša. Po nej usporiadala Spoločnosť Andreja Hlinku v miestach Hlinkovho rodného domu zhromaždenie, na ktorom si veriaci pripomenuli život a dielo svojho veľkého rodáka a kňaza. • Pod heslom «To najmocnejšie je láska » sa konala 17. augusta t.r. mládežnícka púť v starom kartuziánskom kláštore na Kláštoris- ku v Slovenskom raji. Mladí popri spoločnej modlitbe a meditáciách v priestoroch kláštora viedli rozhovory na tému hriech a pokánie. V kultúrnej časti sa predstavila hudobná tvorba mladých kresťanov. • Dvanásť slovenských obcí v Pi- lišských vrchoch tvorí dvanásť farností, ktoré donedávna nemali ani jedného slovenského kňaza. Miestny odbor Matice slovenskej v Žiline a mesto Žilina prevzali patronát nad týmito obcami a pomáhajú tu budovať národné povedomie pilišských Slovákov. V nedeľu 18. augusta sa konalo v pilišskom Santove stretnutie s tamojšími Slovákmi, prvé v 275-roč- nej histórii obce. Svätú omšu slúžil a homíliu povedal žilinský salezián Š. Urban. Po svätej omši Žilinčania odovzdali hostiteľom jazykové laboratórium pre vyučovanie slovenského jazyka. Na stretnutí sa zúčastnili predstavitelia všetkých štyroch organizácií Slovákov v Maďarsku. • 24. augusta t.r. Otec kardinál Ján Ch. Korec oslávil 40-ročné jubileum biskupskej vysviacky. Svätý Otec mu poslal pri tejto príležitosti blahoprajný telegram, v ktorom vyzdvihol «dlhodobé životné dielo, ktoré cez toľké roky konal na slávu Božiu, na ozdobu Cirkvi a na spásu duší». • Slovenskí biskupi vydali pri príležitosti nového školského roka pastiersky list, ktorý sa čítal v slovenských kostoloch 1. septembra 1991. Biskupi v liste zdôrazňujú, že škola má nielen vyzbrojiť mládež vedomosťami, ale má sa usilovať dať mládeži solídnu mravnú výchovu. K tomu má napomôcť vyučovanie náboženstva, ktoré podľa výnosu ministerstva školstva (710-1991), možno už v tomto školskom roku zaradiť priamo do rozvrhu hodín. • Pre tento školský rok vznikli na Slovensku viaceré nové cirkevné školy. Len v spišskej diecéze ich vzniklo päť: základná škola (574 žiakov) v Poprade, Katolícke gymnázium (67 žiakov) v Levoči, základná škola (180 žiakov) v Spišskej Novej Vsi a základná škola (450 žiakov) v Ružomberku. Sestry kanonistky sv. Augustína zriadili základnú cirkevnú školu a gymnázium v Bratislave. Na gymnáziu sa bude vyučovať informatika v novom poňatí a tiež nemecký a anglický jazyk. Slovenskí saleziáni otvorili v Ša- štíne gymnázium Don Bosca prvou triedou, v ktorej je okolo 30 študentov. Rehoľa školských bratov otvorila v Rači na Detvianskej ulici základnú cirkevnú školu so siedmimi triedami pre 185 žiakov. Pri slávnostnom otvorení školy riaditeľ Ing. Miroslav Mihalík vyzdvihol historickú chvíľu v dejinách školstva v Rači, keď po 47 rokoch opäť sa tu otvára cirkevná škola, ktorú bude oživovať a napĺňať duch pedagogických ideálov rehole školských bratov. • Otec biskup Alojz Tkáč napísal pre veriacich košickej diecézy pastiersky list, v ktorom poukázal na troch košických mučeníkov ako na vzory «jasného rozumu a pevnej vôle » v evanjeliovom duchu, vzory veľmi vhodné aj pre kresťanov dnešných čias. Pastiersky list sa čítal v kostoloch košickej diecézy 8. septembra 1991. • 9. septembra t.r. si trnavskí veriaci pripomenuli 250. výročie posvätenia kaplnky v chráme svätého Mikuláša, v ktorej tróni milostivý obraz Panny Márie Trnavskej, ktorý v rokoch 1663 a 1708 slzil. Kaplnku posvätil roku 1741 ostrihomský arcibiskup Imrich Esterházi, veľký mecén a podporovateľ stavby kaplnky. • Od 16. do 20. septembra prebiehalo na Spišskej Kapitule sympózium cirkevného práva, na ktorom prednášali významní cirkevní právnici z Vatikánskej Sacra Rota, medzi nimi aj slovenský prelát Mons. Faltin a Mons. Medový. • 18. septembra navštívil Slovensko poľský prezident Lech Walesa. V Bratislave sa stretol s politickými predstaviteľmi, kým v Nitre sa stretol s pánom kardinálom Jánom Ch. Korcom. Ich rozhovor sa týkal vzájomných poľsko-slovenských cirkevných vzťahov s dôrazom na podiel Nitry pri ich rozvíjaní. • 20. septembra t.r. asi 150 osôb zo Slovenska a zo zahraničia sa zúčastnilo v Bratislave na vedeckom sympóziu o Andrejovi Hlinkoví. Popri desiatich hodnotných prednáškach o Andrejovi Hlinkoví a jeho diele, veľký rozruch vyvolal americký krajan pán Viliam Miha- lovič z Clevelandu, ktorý priniesol a ukázal prítomným originál Pittsburskej dohody. Od roku 1938, keď bol tento originál po prvýkrát a naposledy na Slovensku, uschovával ho v trezore Benediktinského kláštora v Clevelande Otec Andrej Pír. Na otázku, či tento originál neostane na Slovensku, V. Miha- lovič odpovedal, že ešte nie je na to vhodný čas. Ani po roku 1939 sa ho neodvážili nechať na Slovensku. • 28. a 29. septembra boli veľké slávnosti na počesť Andreja Hlinku v Ružomberku. Bolo slávnostne otvorené obnovené mauzoleum, ale pozostatky veľkého otca národa Hlinku sa, žiaľ, doteraz nenašli. Spišský biskup „ Otec Tondra nazval Hlinku MOJŽIŠOM SLOVENSKÉHO NÁRODA. Tak ako Mojžiš doviedol svoj ľud k zasľúbenej zemi, ale do nej nevstúpil, aj Andrej Hlinka zomrel na prahu vzniku samostatného štátu Slovákov, vrcholného vyjadrenia túžob roduverných generácií. 22 [pageend22]HLINKA STÁLE VESELÝ A ŽARTOVNÝ Charakteristickou Hlinkovou črtou bola jeho neustála veselosť a roztomilá žartov- nosť. Ani vo víre kalamít a ť ažkostí nestrácal svojho veselého ducha a prenášal ho zo súkromného života i do politických rečí a novinových článkov. Kto by sa nepamätal na analógiu, v ktorej republiku prirovnával k dojnej krave, jej pažravý pysk je na Slovensku, ale vemä ť ahajú v Čechách. Žartovne prirovnal automobil s autonómiou. Automobil Čechov na Slovensko dopratal, autonómia ich zo Slovenska odprace. Iste poznáte aj jeho vtipné výroky: «Kdyby Váh byl vomáčkou a Čebrať knedlíkem — to by bylo žrádlo!» Takéto a podobné výroky boli korením jeho veselej povahy. Hlinka stretol pred tlačiarňou Lev v Ružomberku známe Sliačanky, ktoré sa ho pýtali na zdravie a kadečo. Hlinka im vysvetľuje: « Tu je naša tlačiareň, kde robia kalendáre na budúci rok. Bol som tlačiarom rozkázať, aby položili do kalendára pekný čas, keď budete pri sene robiť. » Hlinka sa stretol s bratom — krčmárom, ktorý si zavše viac uhol a dohováral mu, kedy už nechá tú pijatiku. Brat mu odsekol: Ondro, preboha, kedyže necháš tú politiku? » Jeho obľúbeným rozptýlením bol preferans, v tom bol majster. Ak mu šla karta, stal sa ako decko bezstarostným, veselým, až rozkoš bola naň pozerať sa. Hrával vždy pre zábavu, výhra šla «na národ”. Keď slniečko vyvábilo ľudí z izieb, chodil sa pobaviť do kolkárne vo farskej záhrade, kde bolo zábavy a žartov až do zotmenia. Jedným slovom, byť s Hlinkom znamenalo veselosť . Mohol byť v spoločnosti detí, dospelých, učených i neučených, vždy si bol vedomý s kým sa zabáva. Pri školských deťoch stával sa sám deckom, medzi inteligenciou vyčnieval ako najinteligentnejší. Hlinková osobnosť nikdy nikomu netlmila zábavu. Ak našiel mládež v kolese spievajúcu, stal si do kolesa a udával takt. Pri hre na kolembabu bez rozpakov dal si previazať oči a hral sa s deť mi. Ak bol niekde majáles, bál, výlet, karmína, guláš- partia, stačilo povedať « bude tam Hlinka » a úspech bol zaručený. Starý pán bol samá veselosť , žart a duchaplnosť až do poslednej chvíle svojho života. A z čoho pramenil optimizmus tohto večne veselého ducha? Z dôvery v Boha, svedomitého plnenia povinností na slávu Božiu a v prospech jemu milého národa. Podľa Slováka z 29. okt. 1939 pripravil A. K. Konopský • 16. septembra nastúpili do kňazského seminára v Spišskej Kapitule tí, ktorí boli prijatí do prvého ročníka. Spolu ich nastúpilo 109, z toho za spišské biskupstvo 52, za košické 51 a za rožňavské 6. V prvom ročníku študuje teológiu 112 poslucháčov, v druhom 67, v treťom 56, štvrtom 44, piatom 31 a šiestom 19. Celkove študuje na Spišskej Kapitule 329 poslucháčov. V ďalších troch seminároch: v Bratislave, v Banskej Bystrici a v Nitre študuje ď- alších 250 seminaristov. Je to pre slovenské diecézy pekný počet. Treba sa modliť, aby seminaristi vytrvali v započatom diele a dobre sa pripravili na svoje poslanie. • 5. októbra 1991 sa konal v Žiline okresný snem KDH. Rímskokatolícki kňazi okresu Žilina — bez toho, aby zasahovali do vnútorných záležitostí politického hnutia — napísali snemu list, v ktorom sa poďakovali všetkým katolíkom, čo sa účinne zúčastňujú na politike. Vyslovili však aj znepokojenie nad tým, že niektorí členovia predsedníctva OR KDH zneužívajú meno Cirkvi na presadzovanie osobných mocenských záujmov. V snahe dosiahnuť svoje zámery neraz prekračujú kompetencie politickej organizácie a zaujímajú stanoviská v mene kresťanov, ba v mene Cirkvi. Na základe toho dezorientovaná verejnosť stotožňuje KDH s Cirkvou. Vyjadrili tiež nespokojnosť s tým, že mnohým kresťanom sa nedemokraticky bráni v angažovaní za spoločné dobro v politickej oblasti a sú verejne znemožňovaní len preto, že sa riadia svojím svedomím a nepodriaďujú sa osobným záujmom niektorých funkcionárov O-OR KDH. • V Banskom Studenci sa zišlo v dňoch 29.9. - 2.10.1991 asi 40 účastníkov prvého sympózia projektu EVANJELIZÁCIA 2000. Sympózium bolo slávnostne otvorené koncelebrovanou svätou omšou v Brestovanoch, ktorú viedol páter Manuel Casanova SJ z Ríma. Z Brestovian prešli účastníci do Banského Studenca, kde počas štyroch dní analyzovali situáciu náboženského života na Slovensku. Účastníkov pozdravili slovenskí biskupi Mons. Kojnok z Rožňavy a Mons. Tóth z Trnavy. • Na Slovensku sa pekne rozvíja Mariánske kňazské hnutie. Skupiny kňazov a laikov navštívil v mesiaci septembri na viacerých miestach: Šaštín, Levoča, Ĺutina zakladateľ hnutia taliansky kňaz Otec Gobbi, aby poučil, povzbudil a oduševnil kňazov a laikov za prehlbovanie úcty k Panne Márii. Hnutie vydalo už dve hodnotné čísla časopisu « Máriina doba ». 23 [pageend23]VRÁTENIE CIRKEVNÉHO MAJETKU Stanovisko Biskupskej konferencie Č-SFR 1. Cirkevný majetok je spoločným vlastníctvom všetkých členov Cirkvi, teda veľkej časti obyvateľov nášho štátu. Tento majetok slúži na zabezpečenie vlastného cirkevného života, ale tiež na otvorenú službu celej spoločnosti, najmä na službu chudobným a chorým, na výchovu a vzdelávanie. Preto získavala Cirkev tento majetok v minulosti z darov, odkazov, ako aj vlastnou činnosťou a na tento cieľ ho chce tiež v budúcnosti užívať. Je teda spravodlivé, aby jej bol vrátený. Majetok bude prostriedkom, aby mohla uskutočňovať službu, ktorá sa od nej očakáva. 2. Majetok, ktorý bol minulým režimom Cirkvi nespravodlivo odobratý, je zväčša v takom stave, že hospodárenie s ním nebude v najbližšom čase výnosné a bude potrebovať dotácie, aby po určitom čase prinášal úžitok. Nie všetok majetok, ktorý by bol Cirkvi vrátený, bude pre ňu bezprostredne ekonomicky únosný. Je však spravodlivé, aby Cirkev mala možnosť prevziať všetko a mohla sama určiť, čo bude schopná zmysluplne využívať. 3. V minulých štyridsiatich rokoch mala byť Cirkev plne hospodársky zabezpečená štátom, ako sa na to štát zaviazal zákonom č. 218/49 Zb. «0 hospodárskom zabezpečení cirkví a náboženských spoločností štátom », po tom, čo jej odobral majetok. Skutočnosť však bola taká, že toto zabezpečenie bolo nedostatočné a dialo sa za podmienok ponižujúcich Cirkev. Navyše zákon sa zneužíval na jej postupnú likvidáciu. Cirkev napriek tomu žila, a to prevažne vďaka darom veriacich. Podpora veriacich bude určite aj naďalej dôležitým zdrojom príjmov Cirkvi, avšak v budúcnosti bude treba určitý čas aj po vrátení majetku pokračovať v štátnych dotáciách. 4. Verejnoprospešná sociálna, zdravotnícka a výchovno-vzdelávacia činnosť Katolíckej cirkvi bola v uplynulých rokoch prakticky vylúčená. Cirkev sa teraz opäť vracia k tejto činnosti, ako to aj naša verejnosť od nej očakáva. Toto rozšírenie činnosti znamená ďalšie zvýšenie nákladov, na ktorých bude štát mať podiel, lebo ide o službu, z ktorej má úžitok celá spoločnosť. 5. Cirkev v minulosti vytvorila stavby, ktoré sú podstatnou časťou kultúrneho bohatstva nášho štátu, neraz najvzácnejšie národné kultúrne pamiatky. Tieto pamiatky sa tešia veľkému turistickému záujmu, ktorý znamená tiež značný ekonomický prínos. Preto je v záujme celej spoločnosti, aby štát mal spoluúčasť na ich udržiavaní, ako je to aj v iných kultúrnych krajinách. 6. Vrátenie majetku, ako akt spravodlivosti, prispeje k väčšej nezávislosti Cirkvi. Cirkev sa dovoláva svojich práv a chce pri tom postupovať citlivo a ohľaduplne, ako to zodpovedá zásadám, ktoré vyznáva a hlása. Dňa 13. júna 1991 Dr. František Tondra predseda Miloslav Vlk podpredseda František Radkovský generálny tajomník SLOVENSKÉ HLASY Z RÍMA ROČNÍK XL - 1991 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunale dl Roma n. 17112 del 3. febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Kanade na adresu: Rev. Ján Ondič, 18. S. Chestnut St. TRESCKOW, Pa. 18254. Naša adresa: Istituto Slovacco dei Santi Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Santi Cirillo e Metodio, Via Cassia 1415, 00123 Roma (La Storta), Italia. Tlačí Typografia Ugo Detti, Via Girolamo Savonarola, 1 - 00195 Roma, Italia - Tel. (06) 380009. [pageend24]