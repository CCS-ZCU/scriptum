MAGAZÍN 1 82 [pageend1]MAGAZÍN literárně zábavný časopis s náručí humoru, satiry a informací. — Vychází šestkrát ročně. — Redakčně řídí Vladimír Škutina. Redakce a administrace: MAGAZÍN, Postfach 650, CH-8025 Zurich Vydavatel: POLYGON-VERLAG, Zürich Číslo konta poštovního šekového úřadu: 80 - 60451, Postcheckamt Zürich Bankovní spojení ve Švýcarsku: Schweizerische Kreditanstalt, Zürich-Rathausplatz, č.konta 0860-637 650-01 Bankovní spojení ve Spolkové republice Německo: Volksbank Hochrhein, Waldshut, BLZ 684 922 00, č.konta 217 538 0 Předplatné pro rok 1982: Evropa..........................................sfr. 29,— Ostatní kontinenty: letecky . . sfr. 36,— US $ 20,- lodní cestou.................................. sfr. 30,— US $ 16,- nebo příslušný ekvivalent v jiné měně. ROČNÍK 11 - ČÍSLO l(b) Grafická úprava: ROBERT KRISTOFORI Toto číslo vyšlo koncem února 1982. [pageend2]do druhého se musí přes ulici, kde je hospoda. Tím pádem v té hospodě bývá deset minut po šesté ráno největší nával žíznivců a výčepní lítá jak kulový blesk, než to všechno obslouží. Pak, když už do sebe pracující třída kopne dva tři půllitry, se to drobet zmírní a v mírnějším tempu už vydrží provoz do půl druhé. Pak je zas fofr, jelikož každý spěchá s placením a zazdít jednu tvrdou navrch, aby se pracující třída stačila převléknout a ve dvě píchnout, jelikož padla. Pistolník od soudruha deBilaka byl nějaký přepracovaný a špatně snášel, že pracující třída dostala pivo dřív než on, ačkoli pracující třída přišla do hospody o prsa později. A tak se rozčílil, jak to, že je obsloužen až nakonec, k čemuž výčepní hbitě poznamenal, že všechno má svůj konec, jen jitrnice dva. Načež pistolník zvolal: „Ona vás ta sranda brzo přejde!” A do toho vešel počišťovač. A hned, o jakou srandu že tu běží a posadil se k pistolníkovi od soudruha deBilaka a začal do něho hučet a mlel páté přes deváté, že sranda nemůže přejít, jelikož sranda není žádná studená fronta, která přechází naše území od Středouralské vrchoviny směrem na západ a že jeho babička měla tři škatulíře. V jednom že měla zeměžluč, v druhém potměchuť a v tom třetím že měla za dva groše legrace a když ho otevřela, tak tam nic nebylo a ona se smála a pak ten třetí škatulíř zas zavřela a pravila, že kde nic není, ani smrt nebere. Ten pistolník od soudruha deBilaka z toho byl tak zblblý, že zaplatil pět piv za sebe a sedm za počišťovače a prohlásil, že život je jeden z nejsložitějších. Tak vidíte, pane Táborský, že i když to mají marxisté, brežnézvěsti a bilakýmí- ci všechno tak přímočaře nalinýrováno a rozškatulkováno, zas to mají o to těžší, když to musí pochopit. Od té doby, jak jezdí přes Smíchov do residence nebo naopak vždycky tři auta se soudruhem deBilakcm a nikdy se neví, v kterém z nich soudruh vícetajemník za záclonkami s volánky sedí, říkávají chlapi z Tatrovky, když policajti zastaví houkačkami na křižovatkách provoz, aby soudruh deBilak nezmeškal, že v jednom autě jede zeměžluč, v druhém potměchuť a ve třetím, že kde nic není ani smrt nebere. A esen- báci pískají, mávají pendreky a volají: „Nezastavujte se, nezastavujte se!” a můj známý metař, z kterého komunisti udělali počišťovače, vzdává koštětem ’k poctě zbraň’ a pak v hospodě U vagónky se zadostiučiněním prohlašuje, že sice předpokládal, že naše cesta ke komunismu bude radostná, jak nás o tom ujišťovali již klasikové marxismu-Ieninismu, ale že to bude taková sranda, že to doopravdy nečekal. A lituje, že už nemá po babičce ten třetí škatulíř. Howgh! Váš VLADIMÍR ŠKUTINA« DOTAZNA A PORADNA MAGAZÍNU Na otázky odpovídá JIŘÍ HOCHMAN (• OTÁZKA, •• ODPOVĚĎ) • Šel jsem na maškarní ples za esenbáka, ale ještě před půlnocí mě dvanáct lidí pozvracelo. Myslíte, že to bylo stravou? · · Domníváte-li se, že to mohlo být stravou, měl byste raději chodit vůbec ve skafandru. *** • Před rokem se nám ztratil ředitel závodu na služební cestě do Brna, ale nikdo si toho dosud nevšiml. Nemělo by se to hlásit? ·· Mějte na paměti zájem závodu. Budete-li to hlásit, je zde nebezpečí, že ho někde najdou. *** • Naše Chemodroga v Doksech dostala prací prášky, ale dostali to v sudech a každý si musí přinést vlastní pytlík. V celém kraji však nejsou 3 [pageend3]k dostání pytlíky. Co máme dělat? Už dva měsíce jsme neprali! ·· Napište na Ústřední výbor. Nedostatek pytlíků je typický bod pořadu pro jednání sekretariátu. Pokud jde o praktické řešení, zkuste to, jestli vám nenasypou prášek do uhláku. *** • Dostali jsme do naší ústavní knihovny 150 výtisků sebraných spisů Vasila Bilaka. Nevíte proč? w Jste-li ve III. nápravné skupině, je to zřejmě součástí trestu. Jste-li v Kartouzích, budete z toho asi dělat štulpny. Jste-li v Bohnicích, budou vám to asi dávat jako hypnotikum. *** • Našemu MNV někdo ukradl skříňku na nástěnky. Uvnitř byla jenom fotografie soudruha Brežnéva, ale tu zloděj vyndal a připíchl ji předsedovi na plot. Není to divné? ·· Je to opravdu divné, že se už kradou i skříňky na nástěnky, ze kterých se nedá udělat ani králíkárna. Bereme však na vědomí vaši narážku, že vám mohl být raději ukraden soudruh Brežněv. *** • Můj bratranec v Mnichově Hradišti oslavoval své 40. narozeniny a koupil přitom v nádražní restauraci od nějakého Rusa kulomet. Myslíte, že se to nyní může odevzdat do sbírky na Afganistan? μ Je to velmi dobrý nápad, neboť pracující v Afganistanu mají skoro tak rádi kulomety, jako naše dělnická třída buřty s cibulí. Je ovšem otázka, zdali to bude doručeno správné straně. *** • Před lety jsem operoval okresního tajemníka z Brandejsa a omylem jsem do něho zašil trubkový klíč č. 17. Tyto klíče nyní vůbec nejsou k dostání a já sám jeden nutně potřebuju. Co mám dělat? μ Zkuste to diagnosovat mu nějakou správnou chorobu, abyste ho ještě jednou dostal pod nůž. Příště ale buďte opatrnější, co do funkcionářů zašíváte. Vezměte si příklad z kolegů ve Vinohradské nemocnici, kteří zašili okresnímu inspektorovi Josefu Křemenoví do hlavy lžíci na boty. *** • Mám navrtaný naftovod Družba, abych ušetřil na topení, ale poslední dobou mi z toho teče Saratice. Čím si to lze vysvětlit? ·· Bylo by zajímavé zjistit, kterým směrem to vlastně teče, ale s ohledem na celkovou situaci je opravdu překvapivé, že soudruzi ještě potřebují Saratici. • Sousedka u nás poslouchala vánoční projev předsedy vlády, načež její muž hned druhý den ráno koupil v Kytlici prase. Myslíte, že to má politické či hospodářské souvislosti? ·· Pokud má váš soused maturitu, přikláním se spíše k druhé variantě. Pokud je hluchý, je to ovšem jasné. *** • Nedávno zdražily pohřby. Myslíte, že by se to mohlo týkat i státních pohřbů? m Vaše obavy jsou na místě. Zvýšené výlohy by mohly mít vliv na plán úmrtí oblíbených státníků. Věc by však mohl vyřešit vhodně stylizovaný socialistický závazek, že ve vašem závodě vyrobíte pro tento účel rakve a lafety zadarmo. *** • Ačkoli nejsem členem Strany, někdo mi soustavně maluje na dveře kosočtverce. Už dvakrát mi to dokonce napsali naplno, i když píšou píču s tvrdým Y. Co by to mohlo znamenat? ••Je to možná nevtíravá pobídka, abyste tam přece jen vstoupil, jelikož pak se tomu přestanete divit. (©Jiří Hochman, 1982) 4 [pageend4]JIŘÍ HOCHMAN: JAK SE VEDOUCÍ SOUDRUZI NAPOJILI NA KAPITALISMUS Podle většiny teorií se kapitalismus a socialismus buďto vzájemně zahrabou anebo nenápadně konvergují čili splynou. Z toho, co víme o Vedoucích Soudruzích Tábora Míru, dá se však jednoznačné usuzovat na to, že druhá možnost je pravděpodobnější. Že tento proces začíná nahoře a ne dole, dá se snadno vysvětlit. Vedoucí Soudruzi musí jít jednak příkladem vstříc a kromě toho si to mohou dovolit, zatímco normální pracující jsou spíše odkázáni na státní maloobchodní síť a na své zdravotní středisko a z těchto institucí lze často vymačkat jedině čalamádu, heřmánek a glycerinové čípky. V praxi vypadá konvergence obou systémů tak, že Vedoucí Soudruzi a Jejich Rodiny se postupně zcela napojují na zásobovací síť zahníva- jícího kapitalismu. To se technicky realisuje tím, že Vedoucí Soudružky jezdí nakupovat zčásti do Vídně, zčásti do Frankfurtu, přičemž každodenní drobnosti prodávají firmy Meinl a Klein přímo ve zvláštní prodejně v suterénu Ústředního výboru. V loňském roce se tam například jen jednou prodávaly tuzemské výrobky, a to byly ředkvičky ze soukromého statku soudruha Strougala u Litoměřic. Pokud jde o léčebnou péči, vypadá tak, že Vedoucí Soudruzi do sebe nechávají postupně montovat západní náhradní díly. Pitvou soudruha Suslova se např. zjistilo, že většina jeho vitálních orgánů pocházela z kapitalistické ciziny. Ledviny měl z Belgie, pacemaker z Holandska, dvanácterník z Lucemburska a spodky z Islandu. Ideologicky se udržoval v kondici tím, že kouřil marjánku z Mexika. Pouze jeho rakev byla ruské výroby, ale predrevoluční, protože původně v ní pochovali Rasputina. Soudruh Kosygin měl naopak levé oko z Benátek, jaterní by-pass ze Štýrského Hradce a tlusté střevo od firmy Imperial Chemicals, špatné to znamení pro heslo o bakinských komisařích v příštím vydání Sovětské encyklopedie. Krásným exemplárem pokročilého stupně konvergence je ovšem sám soudruh Brcžněv, na kterém už v podstatě nic není původní. Tento soudruh, jehož pohřeb se již pět let odkládá prosté proto, že na to dosud nebyla vhodná doba, má nejvíce náhradních dílů ze Spolkové republiky Německo, a to např. dva metry umělé žíly, horní část chrupu a pravou hýždi, osobní to dar kancléře Schmidta s věnováním na lopatkové kosti. Šaty a zimníky se pro Leonida šijí v Itálii, boty má z Anglie a suspensor z Kanady. Také výstupní partie cest močových mají už skoro všichni Vedoucí Soudruzi ze západního dovozu, a to hlavně z New Jersey, kde to vyrábí můj spolužák Eda Zázvorka z Tyršovy ulice. Výhoda jeho výrobků spočívá v tom, že jsou celé z umělé hmoty, takže to nerezaví a při chůzi to necinká. Dříve pro tento účel používané výrobky z brněnské Zbrojovky měly např. tu nevýhodu, že v průchodu detektorem na letišti způsobily poplach. Nyní se již na železné koncepci tolik nelpí. Mnoho lidí si láme hlavu, odkud bere sovětské Politbyro své krásné klobouky. Nuže, tato borzalina se nakupují v Ecuadoru, protože nikde jinde už tato móda z roku 1910 neletí. Naopak podvozek, na kterém se posunuje soudruh Brežněv, je ze Švédská a baterky se kupují v západním Berlíně, neboť monočlánky byly v Tábore Míru naposledy k dostání v roce 1973. Také průzkum ostatních spřátelených Ústředních Výborů ukazuje zajímavé skutečnosti. Východní Němci mají například zuby z Japonska a Bulhaři, jako jediná bratrská skupina, která ješté nosí u příklopců sicherhajtky, mají modlitební koberce z Libye, zajisté výsledek nějaké vzájemně prospěšné obchodní transakce. Z československého vedení mčl v dobé ohledání pouze předseda federální vlády část svého zařízení z tuzemského trhu, a to levou ponožku, kterou si cestou na Orlík půjčil od šoféra. Původní ponožku, kterou mu manželka koupila ve Frankfurtu, zapomněl v sauně baletu Národního divadla i s textem svého projevu pro příští zasedání RVHP, který tam vezl Bilakovi ke schválení. Pokud jde o našeho Hlavního Soudruha, jeho náhradní díly jsou stejného původu jako u soudruha Brežněva s výjimkou naslouchacího aparátu, který má od firmy Westinghouse. Seřídili mu to ale tak, aby mohl pořád poslouchat Moskvu. Až bude potřebovat slavíka, dají mu tam rovnou andulku. Šněrovačku má soudruh 5 [pageend5]Husák z Mnichova, a to shodou okolností od stejné firmy, kde to kupuje také ředitel rozhlasové stanice Svobodná Evropa. Konvergence má své ironické stránky. Další detaily by mohly věc příliš komplikovat, a proto můžeme uzavřít, že konvergence je pokročilá. Navíc se dá říct, že snaha Vedoucích Soudruhů nevázat se na domácí ekonomiku je prozíravá, zvláště uvážíme-li otvor, do kterého se nám ztrácí sedmá pětiletka. (Leden 1982. © by Jiří Hochman) HUMORISTOVA LABORATOŘ V Husákově Československu je možne i nemožné. Týdeník »Nové knihy« přináší ukázku z nejlepších současných básní, Václav Oukropec byl za svou báseň osobné vyznamenán Vasilem Bilakem Řádem práce a Gustáv Husák jeho báseň vlastnoústně citoval na aktivu komunistů v Ústí nad Labem jako příklad, že »i členové KSČ mají čas na poezii« (doslovný citát z časopisu »Nové knihy«). VÁCLAV OUKROPEC Ač jsem jenom chudý synek, bílou kytku konvalinek Tobě nesu z černých lesů, uvij sobě, drahá, vínek. Častokráte vzpomínám si, když jsi ještě pásla husy, když jsi byla malá. Snad jsi mne též milovala? Mívala jsi dobré pusy... Nedělám kříž — dělám tečku. Ze jsme byli oba mladí, šli jsme spolu do háječku, měli jsme se spolu rádi. Domů jsi šla bez věnečku... Teď jsi velkou dámou v městě, za lásku chceš nejmíň dvěstě, padesát chceš za hubičku, každému teď říkáš strýčku. Drahá jsi má drahá, drahá... Drahá Z výboru veršů Prapor vzdoru (Severočeské nakladatelství) 6 [pageend6]Umění JIŘÍ HEJNA: HUMOR BEZE SLOV Satirické kresby Soubor mých satirických kreseb, nazvaný »Humor beze slov«, chce především bavit nejen ty »happy few«, ale každého, kdo se umí dívat a smát. Jsou to malá dobrodružství, někdy groteskní, někdy absurdní, jako ostatně náš svět, ve kterém žijeme. A je to také meditace o lidském jednání, kresebný záznam, jak se lidé chovají nebo jak by se mohli chovat v určitých situacích. Oko malíře a kreslíře, kterému nic neunikne, se často dívá záměrně ironickým pohledem na věci a lidi a jeho ruka zachycuje výbušným perem situační komiku. Bizzamí komiku světa, v němž muži a ženy hystericky pani- kují, snaží se něco ukořistit, přežvykují, hádají se nebo kapitulují zasaženi neschopností, zamotaní v té velké opeře každodenní neshody. A pes se melancholicky prochází celým tím tragikomickým zmatkem a jeho svraštělé čelo prozrazuje porozumění a neklidné obavy o ty dvounohé tvory. Jestliže jeden současný anglický karikaturista říká, že karikatura se musí dělat se zručností chirurga a se záměry řezníka - není daleko od pravdy. Je nutné si uvědomit, že slovo karikatura, označující satirickou nebo groteskní kresbu nebo malbu osob či věcí, vzniklo z latinského caricare, což znamená deformovat, urážet, vyhrožovat... Avšak některé humoristické karikatury (třeba Američana Saula Steinberga) nijak nevyhrožují, ale jsou satirické a ironické a mohli bychom říci, že často jen zábavně vypravují; nejsou však tím o nic menší, naopak, mají trvání nadčasové a přetrvávají mnohé politické režimy. Jsou známé i karikatury již z 3. tisíciletí před Kristem, vzácné papyrusy, zesměšňující staroegyptské despotické panování a státní náboženství. Egyptský karikaturista na nich nakreslil posvátné zvíře starých Egypťanů, kočku, jak drží v tlapce kytici a předkládá obětní dary kryse. Škaredá krysa, důstojně usazená v kresle, ovívaná vějířem jinou krysou-služebníkem, čichá majestátné parfém velkého lotosového kvetu... Karikatura všech dob, ať sociální či moralistická, si má zachovat svou stálou platnost a být důležitou pro lidský vývoj a humanistické myšlení. Bohužel osud karikaturistů je mnohdy osudem lidí pronásledovaných soudy, žalobami pro urážku na cti a někdy i kriminálem. Lidem zřejmě není nic víc proti srsti než satirikem nastavené zrcadlo. Jen určitá šťastná údobí, mezi nimi renesance, dovedla ocenit úsilí satiriků. Tehdy humorističtí kreslíři (tak jak v současnosti třeba David Levine) používali záměrně proporcí dětského těla, velká hlava - malé tlusté tělíčko, ke karikování dospělých osob, aby tak symbolicky znázornili nevyspělost duševní nebo tělesnou a nadsázkou anatomických forem zvyšovali groteskní účin svých satirických kreseb. Italský renesanční malíř Annibale Carrache tak kreslil bezstarostně a k ohromné zábavě svých současníků v 16. století v Bologni celé seriály směšných lidských trpaslíků. Satirické a humoristické kresby se tehdy nazývaly »malé portréty nabité střelným prachem«. A o sto let dříve i Leonardo da Vinci, malíř, sochař, inženýr, architekt, vědec a visionář, který se zajímal o všechny oblasti umění a vědy, podlehl kouzlu nadstavby, umožněné satirickou kresbou, jak o tom svědčí jeho zápisky a soubory kreseb. 7 [pageend7]8 [pageend8]9 [pageend9]10 [pageend10]BAT-SHEVA SHERIFF M Í R Mír utužován jest a žádá si, bychom se jím prizdobili oslnivě všelidští, dobrota sama v božíhodových šatech duch člověka se vznáší nad zemí Starosti dnů jednovšedních odložme na později! Povinnosti a závazky. — Vždyť máme před očima Mír ! Mír utužován jest a pšenice teď růsti bude z písku Duch Boží vznáší se nad vodami Náš lidský, naneštěstí, jenom nad zemí. Když zapomenout chceš co vše znáš ze člověka je součet nám, je učiniti zrát Jen hrozba humanizovaného mlčení propluje mrazivě naším mírumilovným srdcem I mír se rozleje nad zemí Mamo se nyní dohadovat Komu se dostane milosrdenství země Země J ak dlouho ještě zahlcující země? Přebásnil: JAROSLAV LUCKÝ DANIEL STROŽ PER PARENTHESIM (Ivanu Divišovi) Kontinuální síla kraniologického opojení prý překonala nás... Však vytržena z kontextu slídivými plži těmi laureáty v přeborech žvástů nedodává nimbusu nám nýbrž dočasné jim Ano Neboť oni v slalomu života zůstali sopranisty do mužného věku zatím co my sortitu naši jen neustále odkládáme naneurčito I když jiště před skonáním světa HELENA AESCHBACHEROVÁ: „V »Neue Zürcher Zeitung« mi vyšla básnička »V dešti« a v brzké době má vyjít »Sílená«. 0 tom se mi ani nesnilo, že by mé německé básničky mohly mít úspěch. Často mě napadne básnička přímo v němčině a pak ji teprve překládám do češtiny. Nebo také obráceně. Hodně často mě napadnou verše v obou řečech najednou. Dle jakých zákonů se toto v mém mozku řídí, je mi záhadou.” V DEŠTI padají kapky na mé brýle do nečitelnosti se pomalu rozpouští svět všechno se rozpíjí v nej krásnější akvarely skutečnost vzdaluje se v zajetí vody a barev rozplývám se 11 [pageend11]ŠÍLENÁ snoubení světů se nekoná vzpajemně se vylučují a já se začínáni bát že jednou neprocitnu ze sna zmatené budu městem probíhat věci a lidi nebudu dále schopna pravými jmény nazývat česká a německá slova dohromady plést v Curychu budu hledat Karlův most Limmatu říkat Vltava a po okolních lesích břízky sčítat stěna bláznovství mě odděluje síť šílenství se zatahuje sama v sobě uvězněna necítím více žádný stesk jen s racky na břehu se chechtám KLUB PŘÁTEL ČESKÉ POEZIE v zahraničí vydal v redakci Daniela Strože sbírku básní Heleny Aeschbacherové »Mlhavé dny«. noze a věnoval se ilustracím, televisi, novinám, filmu, volné vážné grafice, karikaturám, divadelním kostýmům apod. Výstavy samostatné: mnohokrát Praha, Mor. Třebová, Cheb, Chrudim, Bern, Norimberk, Antwerpy atd. Účast na výstavách: Tokio, Montreal, Tolentino, Bordighera, Skoplje, Gernsbach, VIL a IX. bienále Brno, 14. grafiční bienále Ljubljana, Intemationaal Exlibriscentrum Sint-Niklaas, Gaggenau, Bologna atd. atd. Odměny: 3x cena na festivalu v Bordigheře, 1. cena ve Skoplji, »Premio grafice« Bologna a Nejkrásnější kniha roku Praha 76. OLDŘICH JELÍNEK, jeden z nejlepších českých ilustrátorů, jehož ilustrace ke komedii »Zpátky do ráje, Adame« přinášíme, emigroval v létě 1981 do Mnichova a stává se stálým spolupracovníkem Magazínu. Z jeho kádrového materiálu vyjímáme: narodil sc v Košicích 26. února 1930. Soudruzi Maďaři jej v roce 1938 vypudili do Prahy. Po studiu na vyšehradském reálném gymnasiu, na Vysoké škole UMPRUM a na Akademii výtvarných umění v Praze byl od roku 1955 na volné PUBLISHERS 68, TORONTO, tato nevýdělečná a dobročinná organisace rozeslala svým čtenářům dvě knížky. Těžko říci, zda jde o záměr nakladatele nebo o ironii osudu, ale současně vyšly básně nespravedlivě vězněného básníka JANA ZAHRADNÍČKA, jedné z nej- otřesnějších obětí československého ’’socialismu ”, a vzpomínky bývalého vnitráka Ladislava Bittmana, známé ze své anglické verse. Bittma- 12 [pageend12]na ostatně znají přinejmenším čtenáři v USA také z vystoupení v TV. Jan Zahradníček byl odsouzen roku 1952 na 13 let. Roku 1956 mu byl trest snížen na 9 let — a byl propuštěn na svobodu. Po 15 dnech se však musel vrátit do vězení. Prý ještě na dva měsíce. Zůstal tam až do 10. května 1960. Po návratu z Leopoldova 7. října 1960 umírá. Teprve v posledním roce věznění byl Janu Zahradníčkovi povolen sešit a tužka, ale před odchodem z věznice mu byl zabaven. Nikdy, ani v roce 1968, vnitro tyto básně nevydalo. Do své brzké smrti však ještě básník stačil většinu veršů zrekonstruovat. Ještě ve vězení se je totiž naučil nazpaměť. V létě roku 1966 (tedy pěkně dlouho před »lidskými tvářemi«) byl rozsudek nad Janem Zahradníčkem v plném rozsahu zrušen. Vydavatel nedoplnil knížku žádnou básníkovou bibliografií, což snad učiniti měl, ale v knjhovně českého exulanta by chybět neměla a v knihovně bývalého mukla už vůbec ne. Tohle jsou Zahradníčkovy verše a Jan Zahradníček byl Pan Básník. Navíc jsou to verše z vězení. Pokud se už někomu ta atmosféra vytratila z krve, zatraceně rychle si ji nad touhle knížkou zase připomene. Ladislav Bittman vydal svou knihu anglicky jako DECEPTION GAME. Už je tomu pár let. Česky se jmenuje ŠPIONÁŽNÍ OPRÁTKY. Oproti anglickému vydání se leckterá zajímavá historie vytratila, domníváme se, že v redakci Publishers 68, ale zato přibylo cosi invektív na adresu Josefa Frolíka, jehož ŠPION VYPOVÍDÁ Bittmanovu práci obsahem i formou převyšuje. Na vzpomínkách špionů jsou totiž zajmí- mavé nikoli filosofické postuláty, o které autor české vydání obohatil, na úkor popisu některých svých minulých činů, o kterých ze skromnosti v češtině pomlčel. Koupit si knížku o špiónování a dočíst se o tom, že autor má rád pana Pelikána, jakož i o tom, co ho spojuje s americkou levicí, je - uznáte - rozčarováním. Nemohu se ubránit pocitu, že i do téhle knihy vložil autor cosi z mentality minulosti. Totiž deception. Zřejmě nás má přesvědčit o čemsi, co není tak úplně pravda. Jan Beneš INVALIDNÍ SOUROZENCI musíte číst! Jedna z mála knížek, které musely být napsány, science fiction par excellence z doby asi o pět století dopředu. Ale kdo, jako já, nemá rád ten žánr, ať se neleká - žádné kosmické kocábky a podobné kulisy mulisy. Egona Bondy- ho Invalidní sourozenci je vlastně pouhý pohled na soc.normalitu »zářných zítřků«, včená, logická předpověď; jinak to stěží bude býti. Hlavní postavy jsou sestřenci, on a ona, (z jednoho prokletého otce a dvou prokletých matek), žijící vc své třídě tzv. invalidních důchodců, což jc velké ghetto, které kašle na přepych, prachy, prestyž, žije v poloilegalité, z odpadků nadprodukce, ale za tuto tvrdou měnu si kupuje kus svobody ; pokud je ovšem nezlobí a nehubí třída postižených (tak se říká policajtům, bez výjimky nějak tělesně či duševně postiženým) nebo třída důstojníků, tj. vládnoucí vojenská junta - tiskařská čerň knížky ještě nevyčichla, a už nám polští lampasáci převádějí, jak taková soc.vojcnská junta vypadá ve skutečnosti - docela jako v románu. Rozeznáváme ještě tři třídy: klika tcch- nicko-vědecké elity; nižší třída kumštýřské mafie a konečně tzv. normální lidi, masa, která jako blbá se na 6 hodin denně nahrne do jakoby práce, pak čumí na první ligu a jiné TV-oblbo- vačky. Zapomněl bych ještě na jednu - jakési anachronní vesničany, říká se jim bývalí družstevníci; vstávají ráno v deset a prakticky nedělají nic, potraviny se dnes už většinou vyrábějí jen synteticky, včetně Urquellu, země, půda, voda se změnily v jednu smradlavou - s prominutím - sračku. V tomto chemicko-plastickém světě jsou drogy běžným konsumním artiklem a vyrábějí se podomácku. (Mimochodem, tam »u nás« dnes už i na vesnické tancovačce se běžně sype algena do piva, takže v deset hodin už všechno leží a příslušní postiženci pozbývají účinku. To není zlověstná vidina, ale běžná česká sobota.) Knížka se velmi dobře čte. Její styl je věcný, tzn. autor nám nepředvádí žádné literární piruety a špumpmágle, neříká: Koukej, jak seš blbej! nebo: Hle, jak jsem objevný!, řekl bych, Egon Bondy pokorně napsal výbornou knihu pro dobrého čtenáře, prokletý, invalidní básník Egon Bondy. Je to nesporně jeden z nejhezčích výtvorů z manufaktury paní Salivarové, 68 Publishers, Toronto. 13 [pageend13]Osudy povahu ze Štvanice a aby v seniorech ještě dlouho a dlouho svým neopakovatelným stopvole- jem, kraťasem a přesnou hrou dával na frak mnohem mladším. A aby se mu brzo z komunistického kriminálu v Československu vrátil syn Jára. Tak, Jirko - živijóóó! A »šot«, jak jsme vždy aplaudovali na tvé matematicky přesné údery! Vladimír Škutina JIŘÍ JAVORSKÝ padesátiletý Vyrostli jsme spolu na I. ČLTK Praha na Štvanici. Jsme jen rok od sebe a teď jsme spolu stejnou dobu v exilu. Oba jsme poznali, co je to komunistický kriminál - já na vlastní kůži dvakrát a Jirkův syn nyní na 13 nesmyslných let, z nichž už má přes čtyři roky za sebou. Bývali jsme moc fajn parta na Štvanici a starý pan Drobný - strýc Jůla (tatínek Jaroslava Drobného) na nás nepřestával v dobrém hudrovat, že máme chodit radši dřív spát a nevysedával do noci v klubovně. Jezdili jsme společné do Hvězdonic na Sázavu a pak jsme společně jako dorostenci a junioři absolvovali bezpocět turnajů. Oba jsme tenis milovali a hráli děsně rádi - Jirka výborně (byl devítinásobným mistrem republiky). Já hrál tenis děsně rád - ale děsně špatně. Jen jednou jsem vyhrál čtyřhru na významném turnaji... ale jen proto, že jsem toho doubla hrál s Jiřím. A on uběhal a uhrál všechno, zatím co mě vyhnal za lajnu, abych mu moc nepřekážel. Ale mám diplom za první místo a jsem na něj pyšný. Ani ne na ten diplom, jako že jsem hrál čtyřhru s Javorou. Jiří Javorský kraloval československému tenisu po odchodu Jaroslava Drobného bezkonkurenčně až do roku 1966. Odehrál za Československo 56 utkání Davis cupu. S Věrou Sukovou zvítězil na Roland Garros v Paříži ve smíšené čtyřhře v roce 1957 a v roce 1961 byl ve finále Wimbledonu. Teď působí jako trenér v Heilbronnu a já mu přeju, aby si zachoval tu báječnou kamarádskou ROZHOVOR S VLADIMÍREM ŽÁKEM Narodil se 23. března 1951 v Praze. Stav: svobodný, zachovaly, bez peněz... V roce 1977 ukončil studium na Karlově universitě - směr: matematika a výtvarná výchova. V roce 1980 emigroval do Švýcarska, po krátkém pobytu v Basileji odešel do Churu, kde studoval dva semestry na theologické fakultě. Svobodné povolání. Co tě zavedlo do Churu? Snad omyl. Původně jsem chtěl jít do Říma studovat restaurátorství. Co ti přineslo studium jednoho roku theologické fakulty? ... že všechny cesty vedou do Říma. Vidím, že jsi veselá kopa, co bereš v životě vážně? Snad smrt. Tvá poslední výstava však tomu nenasvědčuje. Je v ní život. Oproti tvým dřívějším obrazům, jejichž ukázky jsem měl možnost shlédnout, vidím, že se pokoušíš o nový způsob vyjádření. Souvisí to se změnou prostředí? Patrně tomu tak bude. O něco podobného jsem se částečně pokoušel už v Praze. Ale změnou klimatu se přechod k novému výrazu urychlil. Pro lepší představu mohl bys nám přiblížit svůj současný výtvarný projev? Tak předně maluju. Jedná se o obrazy malované akvarelem a tuší. Hlavní důraz kladu na precizně provedenou linku ve spojení s barvou. V námětech navazuji na problémy, kterými jsem se zabýval už dříve. Jedná se o meditatívni 14 [pageend14]zamyšlení nad náboženskými a filosofickými otázkami. Částečně se jedná i o volné asociace a reflexe momentálních nálad. Občas se opakuji v tématech, což je způsobeno mou neustálou nespokojeností s tím, co jsem už jednou nebo i vícekrát maloval. Politika Chceš tento svůj výraz dále rozvíjet? Samozřejmě chci, souvisí to již se zmíněnou nespokojeností. Chtěl bych se pokusit tuto formu výrazu vyjádřit v jiných materiálech. Mám i jiné plány, ale o tom snad až někdy jindy. Slyšel jsem, že chceš v nejbližší době uspořádat další výstavu. Ano. Záleží však na tom, podaří-li se mi sehnat »vhodnou« výstavní místnost. Abychom to ukončili. Co říkáš švýcarským dívkám? Jsou to Evropanky... Rozmlouval: LUBOŠ KÁŇA AFRIKA Pondělí, 24. srpna 1981 V návalu jiných událostí se na to už zapomnělo a dovolte, abychom tedy přivolali na pomoc vzácného čtenáře. Byl to onen den, kdy začala dvoutýdenní vyčišťovací operace ozbrojených sil Jihoafrické republiky proti Sovětům, Kubáncům a místním teroristům, operujícím z území Angoly proti Namibii neboli bývalé Jihozápadní Africe. Byla to ona operace, při které jihoafrické síly zajmuly sovětského práporčíka Nikolaje Fjodoroviče Pestresova. Nuže, zapomnělo se na to, na operaci samou, pozapomenut zůstal i práporčík Nikolaj Fjodorovič. A tehdy, ačkoliv vláda Jihoafrické republiky nevydala žádnou komplexní »Bílou knihu«, protože soudila, že událost za to nestojí, z různých pramenů a drobných zpráv byla přesto vypracována přehledná zpráva, kterou otiskl americký časopis VOJÁK ŠTĚSTĚNY. Jak tomu bylo? Za noci, či respektive časně ráno dne 24. srpna, přejela první kolona jihoafrických sil angolskou hranici, a to přímo na přechodu, střeženém silami angolské marxistické FAPLA (Lidová osvobozenecká armáda angolského lidu) jižně od města Cuamato. Vojáci FAPLA zjevně pokládali ozbrojenou kolonu za vracející se jednotku SWAPO (Lidová osvobozenecká fronta Namibie) a ani se ji nepokusili zastavit. Kolona tudíž nerušené dojela až k základnám sovětského radarového systému a střel země— vzduch, umístěným na angolském území, a tato nejmodernější a nejdražší sovětská zařízení - mimo území SSSR - částečně zničila, částečně, demontovala. Neutralisace protivzdušného systého pozemním nájezdem umožnila použití jihoafrického letectva, a to tedy odstartovalo. Jeho prvním cílem byly sovětské radarové stanice a raketové základny, umístěné hlouběji na angolském území. Dál už jenom shazovalo letáky, 15 [pageend15]pravící, že operace není namířena ani proti Angole ani proti její marxistické vládě, ale jen a jen výhradně proti základnám teroristů SWAPO. A při docílení absolutní vzdušné převahy a kontroly bylo těch základen navštíveno a zničeno celkem pět. Jihoafrické síly měly deset padlých, protivník 450, z toho 20 Rusů, vícero Kubánců a nějaký ten východní germán. Kromě zpravodajského materiálu v azbuce, na kterém byly zakresleny v sovětských kódech cíle v Na- inibii a v Jižní Africe, bylo ukořistěno a z Angoly odvezeno na 20 tanků typu PT-76 a T-54, na 70 dalších bojových vozidel, většinou s raketovou výzbrojí, a větší počet ručních zbraní a munice, celkem asi 1000 tun. Jediným překvapením pro Jižní Afriku na místě samém byla existence jugoslávských tříhlavňových velkoráž- ných kulometů J1SS-804 ráže 20 milimetrů. Pro Švýcary dodáváme, že se jedná o švýcarskou zbraň typu Hispano-Suiza, licenčně, jak se na neutrální a tak zvaně neangažovaný stát sluší, vyráběnou v Jugoslávii pro potřeby obrany země, která se v dodávkách zbraní nechce vázat na politické bloky. Pokud jde o zajatého sovětčíka, byl sice představen novinářům, oděn do uniformy FAPLA, ale kromě informace, že během nájezdu, při kterém byl zajat, zahynula jeho žena (příslušnice sovětských ozbrojených sil) a dva sovětští podplukovníci, jména a adresy v SSSR, neposkytl žádné další informace. Rovněž jeho další osudy nejsou známy. Jinak bylo zachyceno radiové vysílání, žádající kubánské soudruhy o pomoc (v oblasti Xangongo), ale kubánští soudruzi, vzdálení od místa střetnutí, kde byla právě na kousky roz- mlacována obrněná brigáda, odmítli opustit místo své posádky, a sověty vyzbrojenou a až na úroveň čet vedenou brigádu klidně ponechali Jihoafričanům na pospas. Castrem vyhlašovaný smysl kubánské přítomnosti v Africe »ochránit angolský lid před nájezdy žoldnéřů« byl tedy poněkud nedodržen. Kubánci - jak známo - přijeli do Angoly rozhodnout občanskou válku po odchodu Portugalců, a to ve prospěch Moskvou vytrénované FAPLA, proti jiné místní a demokraticky orientované osvobozovací versi UNITA. UNITA mimochodem dosud operuje v části Angoly. Šéf UNITY, dr. Joan Savimbi, požádal Jižní Afriku, zdy by její síly nemohly zničit most přes řeku Kunene, přes který jsou jeho síly obtěžovány vládními marxisty, ale Jižní Afrika nevyhověla. Prý se nebude míchat do vnitřních angolských záležitostí. A tak most, zůstavený Portugalci, dosud stojí, ačkoliv ho měly jihoafrické síly v době své angolské operace v srpnu a v září 1981 obsazený. Ing. Mojmír Čada 16 [pageend16]Román Jaroslav Gillar &Vladimír Škutina: ZPÁTKY DO RÁJE, ADAME! Komedie o třech dějstvích Dramatiku VÁCLAVU HAVLOVI, který se jako biblický Adam v československém vězení ptá: OSOBY ”k čemu je to dobré ? " ADAM PROFESOR POKLAD (jeho žena) EVA (jejich dcera) MINISTR VNITRA Děj se odehrává v současné době v bytě profesora astronomie. Ilustrace: Oldřich Jelínek PRVNÍ DĚJSTVÍ První výstup (Obývací místnost. V pozadí otevřené dveře na terasu. Profesor před zrcadlem ve frakových kalhotech a vestě se pokouší uvázat si motýlka. Na hlavě má síťku na vlasy. Učí se inaugurační řeč, napsanou na kusu papíru. Ustoupí o krok a zakopne o fitness-židli. Je to jakési pojízdné křeslo s mnoha pákami, podobné invalidnímu vozíčku. Pozdní odpoledne) PROFESOR: ... zatracená židle! (Odstrčí pojízdné křeslo přímo před otevřené dveře na terasu) Dámy a pánové! Pane ministře ... nebo obráceně? Pane ministře! Dámy a pánové! Ano, to zdůrazňuje význam ministra, zvláště když jde o ministra vnitra, jemuž jsem zavázán. Nejraději bych řekl: příteli ministře - ale to by si o mně mohli myslet, že jsem nějaký vlczdopr- delista. Prostě se postavím a začnu. (Odkašle) Pane ministře! Čím víc se rozvíjí kultura našeho života, tím většího významu nabývá přesné měření času - (Strhni· motýlka) Kruci, já ho neuvážu! Musím začít jinak - in medias res! Žádná věda, ba ani žádné umění neprovází dějiny lidstva s takovou přesností jako kalendář - (Utáhne si prst do motýlka a nemůže ho vytáhnout) Kalendář je technokratická síla, jejíž pomocí se upevňuje administrativní pořádek ve státě... (Znovu strhne motýlka) Udusím se! Před zahajovací řečí, která má mít styl! (Nadechne se a pokračuje) Tím, že jsem vypustil 24. prosinec, upravil se časový úsek mezi dvěma průchody Slunce poledníkem natolik - POKLAD: (vstoupí) ... že tomu nikdo nerozumí! Tvá řeč musí být přímá a jasná. Na zahájení nejsou jenom vědci, ale i novináři, prostí zaměstnanci, celé ministerstvo vnitra! Řekni rovnou, že jsi zrušil Adama a Evu a nahradil je Nultým dnem na konci roku. To pochopí i metaři... (Profesor se podívá nejprve na ni, pak na fit- ness-židli a zpátky na manželku. Poklad je v kombiné a v natáčkách. I přes zralý věk se zdá, že může svádět mladíky. Rozhodně je to žena, která se vyzná) PROFESOR: (škrtá cosi v proslovu) Máš pravdu. Už jsem to opravil. Nemůžeš mi uvázat motýlka? Pořád mi to zadrhuje. POKLAD: Vezmi si tohle! (Podá mu rudou stuhu) Tu si uváže i dítě. PROFESOR: (polekaně) Červená mašle? POKLAD: Je dost široká. Slavnostní inaugurací Nového kalendáře dospělo tvé celoživotní dílo k vrcholu. Teď si budeš držet ředitelské místo a na všechno ostatní se vykašleš! PROFESOR: K fraku se mašle nehodí. POKLAD: Kdo ti to povídal? Odbírám módní žurnály. Červená je barva na úrovni. Všichni uvidí, že tvůj ústav vyrostl na zdravém poměru společenských sil - v zápase o hodnoty! Zreformovaný kalendář je bojovým štítem, který odrazí všechny útoky. Zprava i zleva. 17 [pageend17]A na ty se připrav! - Co se pořád otáčíš? PROFESOR: Celou dobu se mi zdá, že za mnou někdo stojí! (Podívá se na pojízdné! křeslo, aby o něj opět nezakopl) Něco mě táhne k oknu. Viděl jsem takový zvláštní stín... POKLAD: Jsi přepracovaný! Potřebuješ si odpočinout, PROFESOR: (pokračuje v čtení proslovu) Již staří Egypťané vypracovali harmonogram zemědělských prací. Měřili čas od jednoho novoluní k druhému - POKLAD: (zasněně) Vzpomínáš na dovolenou na Nilu? (Přivine se k němu) Jak vášnivé jsi mé líbal! Úplný lev v říji, pod pyramidami... (Když vidí netečnost muže, odstrčí ho a podívá se na sebe do zrcadla) Jaké si mám vzít šaty? Zelené nebo modré? PROFESOR: (si uváže stuhu) Červené. Ať do toho praštíme! POKLAD: (kontroluje svůj pas v zrcadle) Musím začít s hroznovou dietou. Jako při našich zásnubách. V zemi Sumerů - PROFESOR: (tónem přednášejícího) ...díky Chaldejským astronomům vznikl týden. Kolik planet viděli, tolik dní napočítali. Kdyby mezi ně nezahrnuli Slunce a Měsíc, byli bychom bez sobot a nedělí - (Zarazí se) A co Eva? Obléká se? POKLAD: (sundává natáčky z hlavy a hází je do velké vázy) Sprchuje se. Před hodinou vstala... PROFESOR: Jak to před hodinou? To spala celý den? Kde byla v noci? POKLAD: V diskotéce! Kde jinde? Když jsme byli mladí, taky jsme řádili. - Nezapomeň na kapesníček, aby sis mohl utřít pot při přednášce. PROFESOR: Dnešní mládež je krajně egocentrická. Rozbíjí výkladní skříně, demoluje domy a spí na nádražích. Všechno začíná tím, že se omlazují nomenklaturní kádři. Každý pitomý třicátník je na to šup docent - a přitom neví, k čemu se používá vidlička! Ta mašle mě uškrtí! Takový Karajan se nikoho neptá a diriguje v roláku - POKLAD: Pochop, že patříme do společnosti, která respektuje konvence. Zapni si knoflík! Na frakové vestě se zapínají všechny knoflíky. (Hodí poslední natáčku do vázy, vezme ji a odejde s lehkým pohozením zadku. Profesor se podívá na pojízdné křeslo a zapne si knoflík na vestě) Může kulturní elita ovlivnit tvář soudobé civilizace tůn, že zreformuje kalendář? Může. A proč může? Protože je to elita. (Odstoupí a znovu zakopne o pojízdné křeslo) Au! Zatracená židle! (Zvonek u domovních dveří) Mám ze všeho horečku... (Sáhne si na čelo) Potřebuji dovolenou v polární oblasti. Druhý výstup POKLAD: (vběhne v županu) ... je tady nějaký vousatý blázen v noční košili. Blekotá, že je Adam a chce s tebou nutně mluvit. Řekla jsem mu, že nejsi doma, ale on strčil nohu mezi dveře - PROFESOR: Adam? V noční košili? Já přece neznám žádného Adama... v noční košili! POKLAD: Nechtěla jsem se na chodbě dohadovat. To není na úrovni. Domovnice má uši všude - PROFESOR: Není to nějaký studentský vtip? Kolegové z ústavu mně chtěli udělat překvapení. POKLAD: Tenhle na to nevypadá. Utekl z karnevalu nebo z blázince. Je bosý a divně se tváří - PROFESOR: To by tu ještě scházelo! Řekni, že mám minutu času. Inaugurace kalendáře je historický mezník, to není žádná prkotina! (Poklad odběhne. Profesor si sundá síťku na vlasy; pokračuje v přednášce) ... a na čem převážně záleží, dámy a pánové, je pochopení kalendářové reformy. Véda nemůže jít zpátky, protože v ní není místo pro chaos, nýbrž pro jistotu! Pane ministře - (Náhle za jeho zády zazní: »JÁ JSEM ADAM!«) Třetí výstup (Profesor se otočí. Dívá se na muže s plnovousem v dlouhé noční košili, který je bosý. Muž nese své roucho s důstojností Pánaboha, vzbuzuje respekt) PROFESOR: (si nasadí brýle a prohlíží si ho) Tak vy jste ... Adam! Hm! Podívejme se! Tak copak chcete, pane Adame? ADAM: Jen Adam! Žádný pan, žádný titul - (Záhadný host se klidně uvelebí v pojízdném křesle. Na jeho pohyb ruky se rozzáří křišťálový lustr a zazní hudba) PROFESOR: (se trochu poleká; pak se vzpamatuje) Ten blázen nahoře zase cvičí. Nestačilo mu piáno. Teď si pořídil ještě nějakou homu - ADAM: (znalecky mrkne) Pozoun, pane profesore. To sólo hraje samotný Gabriel. PROFESOR: (založí tuce za záda a udělá několik kroků) Poslyšte, Adame, já nemám čas na vaše triky. Řekněte mi, co si přejete, a já se vynasnažím - (Vytáhne kapesní hodinky) Minuta je pryč! Neříkala vám manželka, že mám jen minutu času? Víte, co je to minuta? ADAM: (si hraje se zařízením fitness-židle) Nic. PROFESOR: Minuta pro vědce - podtrhuji! 18 [pageend18]19 [pageend19]K tomu spěchám! Ve velmi závažné události v mém životě. ADAM: Proto jsem taky přišel. PROFESOR: Vy něco víte o inauguraci? (Adam se potutelně usměje) Vyhlášení Nového kalendáře je především politická záležitost, to především! Obohacuje náš kulturní život a uspořádává poměry v neutěšeném hospodářství. Až do dnešního dne mělo být všechno udrženo v tajnosti. Ale to každý povídá, svěřuje se kdejaké tchýni... (Zarazí se) Dám vám ještě jednu minutu! ADAM: Má Aristides a Kunhuta právo na jméno? PROFESOR: (roztržitě) Cože? Kvůli tomuhle mě obtěžujete? V mém bytě? (Adam pokývá hlavou) Samozřejmě, že má každý právo na jméno - ADAM: Tak vidíte! Bez jména nejsme nic. Jméno je takový zvláštní oslí můstek v našem životě. Můžeme po něm přejít a může nás leckde zastoupit. (Ukáže na okno) Co je tohle? PROFESOR: (nechápavě) Okno. ADAM: (ukáže na dveře) A tohle? PROFESOR: Dveře. ADAM: A je to skutečně okno? A jsou to opravdu dveře? Co kdyby vám někdo řekl, že dveře jsou nos a nos je okno. Celý život byste procházel nosem a utíral okno, když dostanete rýmu - PROFESOR: To je přece hloupost! Ťulu- lum! ADAM: Věc, která má jméno, existuje. Věc, která nemá jméno, neexistuje. Takže to tůlulum jste, bohužel, vy, pane profesore! Vy jste zrušil 24. prosinec a zbavil mne a Evu jména. Tudíž jsem podle vás přestal existovat. PROFESOR: Jsem vědecký pracovník, profesor astronomie. Mé tituly mě společensky zavazují. Když jsem vypustil 24. prosinec a nahradil ho Nultým dnem na konci kalendářního roku - ADAM: Anuloval jste mě! PROFESOR: Věděl jsem dobře, co dělám. Vám se z toho zpovídat nebudu! Já dřel jako mezek na tomhle objevu - ADAM: Připravit mě ojméno! PROFESOR: (sotva popadá dech) Milý pane Adame ... nebo Adame, jak chcete. Kunhuta a Aristides existovali. Proto mají právo na jméno. Ale Adam a Eva neexistovali. ADAM: Jenže já, ať chcete nebo ne, já jsem. A žádám vás tedy, abyste mne i Evu vrátil do kalendáře. (Po těch slovech se zatváří jako nevinné dítě) PROFESOR: To je zhola nemožné. To mně do mé kalkulace nevychází. Když se zruší 24. prosinec, znamená to, žc po Silvestru... ADAM: (rychle)... je Nový rok! PROFESOR: (důrazně) Nultý den! A teprve po něm Nový rok. ADAM: A co v přestupném roce? PROFESOR: (s úsměvem) Dva Nulté dny. Na konci kalendáře. To má logiku. ADAM: A k čemu je to dobré? PROFESOR: Jak to, k čemu? Přestaňte se tak hloupé ptát! Moderní doba vyžaduje přesnost. Čas jsou peníze. Na západě i na východě. Důležité je mít smluvený pásmový čas nebo prostě smluvený čas. Ten je závazný nejen pro světovou energetiku, ale i pro politiky. Já jsem tuto teorii rozpracoval do posledního detailu. Upřesnil a vyrovnal s chybami juliánského a gregoriánského kalendáře. A vy se mne po téhle titanské práci klidně zeptáte - k čemu je to dobré?! ADAM: Ano, k čemu je to dobré? PROFESOR: A já vám naposledy říkám: svět, v němž žijeme, dýcháme a pracujeme, potřebuje identifikaci a konkretisaci dní, označených v kalendáři. Věda musí naprosto stoprocentně určit, proč je dneska Václava a ne Anežky. A proč to není obráceně! A kdy končí Václava a nastává další den... ADAM: A k čemu je to dobré? PROFESOR (se nakloní k Adamovi; důvěrně) ...aby se zamezilo vstupu podezřelých jmen do kalendáře! Kalendář patří do oblasti veřejného zájmu. Proto musí být pod neustálou kontrolou - ADAM: A k čemu je to dobré? PROFESOR: Aby se například nekradlo! Chodilo do práce! Neuvažovalo jinak, než to chtějí úřady, et cetera, et cetera. Z toho plyne poučení, že vy - ADAM: Já... PROFESOR: No třeba vy jako vy - ADAM: Proč ne přímo já, když já... PROFESOR: Jste pro mne - neuražte se, když to řeknu nahlas... ADAM: ...taky podezřelý! PROFESOR: To netvrdím! Chtěl jsem říci kuriosní případ. Já nikoho nepodezírám předem. Nejsem úředník ministerstva vnitra. Pochopte, že spěchám, vykládám věci velmi nesourodě, mechanicky - a vy mne chytáte za slovíčka! (Vytáhne kapesní hodinky) Ostatně už dalších pět minut je pryč a my jsme tam, kde jsme byli na začátku: nikde. ADAM: A kde jinde jste chtěl být? PROFESOR: (si otírá čelo kapesníkem) Poslechněte, Adame, má trpělivost je u konce. Ten, kdo mluví jako vy - je buď provokatér, špion, blázen nebo vyděrač! 20 [pageend20]POKLAD: (vstoupí v červených šatech) Zapni mi náhrdelník! Už je pryč? Ve svém postavení se nemůžeš bavit s kdejakým blbcem! (Profesor ji šťouchne) Bedřichu! Přece mi nebudeš dělat milostné návrhy! Ted, když spěcháme... OCH! (Přidušené vykřikne, neboť si všimne Adama v její fitness-židli) On je tady ještě! Proč jsi mi nic neřekl? (Hystericky) Co si to dovolujete? (Málem se vrhne na Adama. Profesor ji zadrží) PROFESOR: Uklidni se, Poklade, hned to srovnám! (Adamovi) Nezdá se vám, že čas vy- pršel? Má žena má slabé nervy, já stojím před inaugurací Nového kalendáře a vy se tu rozvalujete jako klacek! Odpovězte jednoznačně: na co tady čekáte? ADAM: (klidně) Na to, až mě vrátíte do kalendáře. A nehnu se odtud, dokud to neuděláte. POKLAD: Zavolej policii, taťko, okamžité ji zavolej! ADAM: Zkuste to. Jsem zvědavý, jak mě vysvětlíte. POKLAD: 0 to se nestarejte! Naším přítelem je ministr vnitra. My se nikoho nebojíme. (Přistoupí k Adamovi) Řekněte rovnou: kolik chcete? Když to nemůže být na úrovni - ADAM: Já peníze nepotřebuji. PROFESOR: (vytáhne z kapsy peněženku) Tady máte dvě stovky a díky za návštěvu... POKLAD: Dvě stovky je moc. Vyhoď ho, taťko, vyhoď! PROFESOR: Už jsem řekl! Nechci, aby nás někdo pomlouval! (Manželce) Objednej taxíka, ať nepřijdeme pozdě. (Poklad hodí uražené zadkem a odejde) Čtvrtý výstup PROFESOR: (odkašle) Tak vy se nezvednete? Dobře. Dám vám všechno, co v ní je! (Hodí peněženku Adamovi do klína. Ten ji mlčky položí na stůl) Jestli,mě chcete zmáčknout - ADAM: Řekl jsem vám, že peníze nepotřebuji. PROFESOR: Člověče, přece nechcete tvrdit, že jste opravdický Adam?! ADAM: To jsem. PROFESOR: Od kdy? ADAM: Od pradávna. PROFESOR: Vtip! Podařený vtip! Někdo vás na mne poštval a pořádně vám zaplatil. Je to tak? Nemyslete si, že nemám nepřátele. Například ministr dopravy - nechce, aby na Nultý den jezdily vlaky - nebo náměstek šéfa zahraničního obchodu, co chce na Nultý den zastavit celní kontrolu, to by se mu hodilo! Nejhorší je ta bestie plukovník kontrarozvědky, který čmuchá i do astronomie a já hlupák mu ještě půjčoval knížky. Všichni mi závidí moje postavení, vědomosti, manželku... ADAM: Já vám nic nezávidím. Vraťte jméno Adam a Eva do kalendáře a já odejdu. PROFESOR: To mi nejdřív práskněte toho, kdo vás na mne poštval a já si to všechno rozmyslím, co by se případně dalo udělat. Třeba to, že byste v kalendáři oficielně nebyl a přitom byl. Já bych vám na to vystavil úřední papír. Tak co, dohodneme se? ADAM: (vzdychne) Vidím, že to bude dlouho trvat. PROFESOR: Co bude dlouho trvat? Já musím za pět minut jít. ADAM: Tak to já počkám, až se vrátíte. PROFESOR: Vyloučeno! Copak vás můžu nechat samotného v našem bytě? ADAM: No tak mé vraťte do kalendáře! Vždyť je to tak jednoduché. Starý kalendář je dobrý. Dneska večer někam půjdete a řeknete to - PROFESOR: ...a zavřou mě! Vy jste se dočista zbláznil! ADAM: A k čemu je to dobré? PROFESOR: (zachmuří tvář) Znáte Darwina? (Adam nastaví ucho) Vědce Darwina! ADAM: Jak by ne! Naposledy jsem ho navštívil o vánocích 1862. Měli jsme krůtu, nadívanou kaštanovou nádivkou, a báječný puding. Dozvěděl jsem se zajímavé věci o termitech a jejich bludištích - PROFESOR: (stranou) Blbec nebo rafinovaný diplomat! (Přísně) Naposledy se vás ptám: zůstáváte u tvrzení, že jste Adam? ADAM: A co jiného ode mne chcete slyšet, když jsem Adam! PROFESOR: V tom případě jste si jistě plné vědom toho, že neexistujete! Jste člověk, povstalý z opice. A jako takový čekáte na místo v kalendáři, kam jste nikdy nepatřil! ADAM: Smím se vás zeptat na zdůvodnění? PROFESOR: Vaše jméno je pouhý pojem, mezera, nesouhlas! Při vašem vzniku měly dějiny výpadek proudu! ADAM: O tom nic nevím. PROFESOR: Ale já to vím! A to stačí! Vy jste jedna velká neznámá, kterou jsem já první prohlédl. Matku jste měl? ADAM: Neměl. PROFESOR: No vidíte! Tady to všechno začíná. Každý slušný člověk má aspoň jednu. A vy nemáte ani nevlastní. Dále: uveďte svědka při narození - ADAM: Bůh. PROFESOR: Nechte si ty nejapnosti! To mám věřit tomu, co jc v bibli? 21 [pageend21]ADAM: Věřit nemusíte ničemu. PROFESOR: Adame, vypadněte dřív, než bude pozdě! ADAM: Ono bude někdy pozdě? To znamená, že nikdy nebude brzy! V tom je ta relativita času. Pro někoho brzo, pro někoho pozdě. PROFESOR: Přestaňte! Vaše filosofování mi jde na nervy! Jestli jste Adam - a to je otázka - vidíte svět velmi jednoduše... ADAM: ...protože je jednoduchý! Všechno plyne, ale podstata se nemění. Když řeknete voda, vybaví se vám moře, řeka nebo potok. Teče to, teče ... a pořád je to voda! PROFESOR: (převezme hru) Práší se, práší... a najednou jste uplácaný z hlíny! Hahaha! ADAM: To jsem. Hospodin do mě foukl a já šel... PROFESOR: (praští do stolu) Tak dost! Žádná bible! Věda se ptá: proč, nač, z čeho? Chápete to? ADAM: Ne. PROFESOR: To jsem si mohl myslet. Vy vysvětlíte všechno obecně. Ale vědu zajímají detaily, ano, detaily, podrobnosti, sekundy, miligramy, atomy, naprosté tisíciny tisícin - ADAM: A k čemu je to dobré? PROFESOR: Aby se vědělo! Aby se setsa- kramentsky dobře vědělo! Aby nikdo nekecal! Aby se zrušilo slovo pochybnost! Aby zmizela nejistota! Člověk musí pořád kupředu, k přesnosti, ke hvězdám! K Novému kalendáři! Copak nežijeme v kosmickém století? Copak nelátáme na Měsíc a zítra na Mars a na Venuši? - A jestli mi ještě teď řeknete tu vaši průpovídku »k čemu je to dobré?« - tak vás už doslova něčím praštím! ADAM: Tak já si tu radši řeknu v duchu! (Pauza) Už jsem si to řekl. PROFESOR: (napřáhne ruku) Ven! Okamžitě odejděte z mého bytu! ADAM: (se vztyčí) Vraťte mě do kalendáře! PROFESOR: Nikdy! ADAM: Tak v tom případě se odtud nehnu. (Sedne si zpátky do fitness-židle) PROFESOR: Vyhrožujete? V mém bytě? Jsem tvrdohlavější než vy. Proto znova opakuji: Adam do kalendáře? Nikdy! Vy - nikdy! Dnešním večerem se legalisuje má mnoholetá práce. Všechno bude v gala. Já, Poklad, i má dcera. Můj život opsal oblouk, na nějž jsem právem hrdý! A vy mi ho nepřekazíte, Adame, vy ne! 0 to se pokoušeli už jiní břídilové! Jiní padouši! Já mám sílu, Adame, o jaké se vám ani nezdá. Třicet let vedecké práce, která je hnacím motorem mého života. A proto neudělám zpátky ani krok! ADAM: To je sice hezké, že máte takovou sílu, ale já se odtud přesto nehnu. PROFESOR: Jak to, že nehnete? ADAM: Tak, nehnu! PROFESOR: Naštěstí máme velký byt... ale to prostě nejde! Nejde! Adame, vy nejste normální! ADAM: Totéž si myslím, bohužel, o vás! Jste člověk dvacátého století. Uzavíráte myšlenkové pochody předčasně. No posuďte sám. Tvrdíte, že jsem vznikl z opice. Tudíž napřed byla opice. Pak jsem teprve přišel já - PROFESOR: (úsečně) Napřed vývoj a pak stvoření. A o Adamovi se nic podrobného neví. Moderní věda potřebuje důkazy. Definice. Pravidla. Jinak nemůžete v tomhle světě žít. Všechno, zdůrazňuji, všechno se musí dokázat! Každá bublina ve zkumavce, hektolitr piva, morčata, sondy v mozku, volný pád, obyčejný trojúhelník - ADAM: A k čemu je to dobré? (Krátká pauza) Pro mne jsou mezery a nejistoty větší úlevou. Jakpak by ten svět vypadal, kdyby všichni věděli všechno. Každý by se mohl zbavit toho druhého už proto, že něco neví, nebo ho z toho nařknout. Svět by se rozdělil. Hlupáci by vytvořili frontu proti chytrákům. A chytráci by začali vyhrožovat diskriminací nebo ještě něčím horším. Za čas byste se nevyhnul opravdové katastrofě - člověk by dočista vymizel. PROFESOR: S těmihle frázemi mě neoblafnete! Moderní věda se snaží o lidský dialog. A správná politika tento lidský dialog neomezuje, nýbrž vymezuje. A teď jde o to... (Zarasí se) 0 co vlastné jde? Ať jde o cokoli, s vámi o tom nemohu plně diskutovat, jelikož jste sestavený z bláta. ADAM: Takže mě už připouštíte. PROFESOR: Nejsem povinen se vám zpovídat! Měl jsem kolegu, gynekologa, který neustále tvrdil, že člověk schází tím, s čím zachází. Zemřel při porodu. Omylem vypil skleničku se rtutí. Kdyby nebyl gynekolog, nemusel zemřít při porodu. Tomu se říká dialektika. A tu vy, Adame, nemáte. ADAM: Taky se nechci otrávit rtutí! Jenom pořád přemýšlím, jak strašná musí být smrt kalendářem. PROFESOR: (se smíchem) Copak se dá kalendářem vraždit? ADAM: S čím kdo zachází, tím taky schází. To je přeci vaše dialektika. Pátý výstup POKLAD: (vstoupí v šatech a v tmavé pláš- 22 [pageend22]23 [pageend23]tence) ...objednala jsem taxíka. Pospěš si! PROFESOR: A Eva? POKLAD: Už má namalované jedno oko, druhé' bude co nevidět! (Nakloní se k němu) Jak dlouho se s tím individuem chceš bavit? Přepadne cizí lidi v bytě a považuje to za nějakou avantgardu, umělec! PROFESOR: Vidíš, to mě nenapadlo! Třeba je to nějaký zamindrákovaný sochař. POKLAD: Jsem pro klasické formy. Tenhle nemá úroveň - (Otevře bar a nalévá si džus) Chceš taky? S vodkou ne, to bys tloustl! (Profesor zachytí pohled Adama. Udělá gesto, aby mu taky nabídla. Poklad to radikálně zamítne) POKLAD: (podá profesorovi skleničku) On ať pije nektar. Když je Adam. (Těsně u profesora) Uděláme s ním krátký proces! (Naznačí fiknutí pod krkem a při otočení se líbezně usměje na Adama. Profesor zbledne) Půjčím Evě svůj náhrdelník. Opravdu, bude šik! Budeš mít vzornou representaci, drahoušku! Všichni ti budou závidět... (Odejde se smíchem) Šestý výstup ADAM: (pozoruje bledého profesora) Není vám dobře? Něco vás tíží, pane profesore - PROFESOR: (se vzpamatuje) Přemýšlím, jak vás vyhodit! ADAM: To není pravda. Před chvílí jste myslel na něco docela jiného. PROFESOR: Ano, nasadil jste mi brouka do hlavy. Jak můžu zemřít kalendářem? Jsem astronom. Mohl bych zahynout vesmírnou srážkou těles - ADAM: Tak proč se nestaráte o hvězdy a reformujete kalendář? PROFESOR: Kdybych ho nezreformoval já, udělal by to někdo jiný. A hůř, to mi věřte! (Přisedne si blíž k Adamovi) Mezi námi - nebyla by tam nějaká hvězda, kterou nikdo nezná... ADAM: Kde myslíte? PROFESOR: No tam, na obloze! Vy to přece musíte vědět, když jste Adam. ADAM: Jsou miliony hvězd. Nepojmenovaných, neznámých - PROFESOR: Řekněte mi jednu! Hvězda bez jména ... ADAM: A k čemu je to dobré? PROFESOR: No, že bych jí dal své jméno! ADAM: Copak o hvězdu by-mebylo. Zrovna teď, když jsem letěl k vám na zem, ochomýtl jsem se kolem jedné pěkné hvězdičky. A ona škemrala, abych jí nějaké jméno přinesl, že všechny její kolegyně už jména mají - PROFESOR: (netrpělivě) No vidíte! Moje jméno na obloze... ADAM: Ale dřív ne, dokud nevrátíte moje jméno do kalendáře! Jméno zájmeno! (Za scénou troubení taxíku. Profesor si spěšné obléká frak a několikrát se podívá úkosem na Adama. Zdá se, že jeho nabídka na něho zapůsobila) Sedmý výstup POKLAD: (vtrhne na scénu s kapucí na hlavě a černé škrabošce) Tak už pojď nebo to zmeškáme! Taxi čeká! PROFESOR: (nechápavě) Jdeme snad na maškarní ples? (Poklad zasyčí a vtiskne mu do ruky browning, aniž by to Adam spatřil) Právě jsme pohovořili o jedné možnosti - POKLAD: (znovu zasyčí a zvedne profesorovu ruku s browningem přímo proti Adamovi) Vypadněte než napočítám do tří! (Profesorovi) Počítej! PROFESOR: (chvějícím se hlasem) Jedna... dvě... ADAM: Já vám pomůžu, pane profesore, a jedna jsou - POKLAD: (zvýší hlas) Okamžité přestaňte tyranisovat naši domácnost a zmizte! Nebo manžel vystřelí! (Profesorovi) Řekni tři a zmáčkni spoušť! Hned se uvidí, kdo z koho! ADAM: Klidné střelte, pane profesore! Ta kulka mnou projde a vůbec se mě netkne - PROFESOR: (se chytá možnosti) Má pod rubášem neprůstřelnou vestu! POKLAD: (mu vezme ruku) Miř mu na hlavu! ADAM: Milostpaní, to nepomůže. Váš manžel mě nemůže zabít. Já jsem už třítisíciletý... POKLAD: (Profesorovi) Nenech se od něho zblbnout a vystřel! PROFESOR: Poklade, my tu máme zrovna takový problém... novou hvězdu, co by nesla moje jméno - (Troubení taxíku) POKLAD: Zbabělčc! Radši mysli na reformaci Nového kalendáře! Adam musí pryč! (Vyběhne na terasu) Už běžíme! Už běžíme! (Trou- bbení se stupňuje) Ten chlap je hluchý. Jdu dolů... (Vyběhne zpátky z terasy. Adam ve fit- ness-židli jí stojí v cestě. Jak je Poklad v ráži - strčí do pojízdného křesla, které se rozjede, vjede na balkon a zmizí. Třeskot. Rány. Náhle ticho) PROFESOR a POKLAD: Panebože! (Oba stojí jako zkoprnělí. Profesorovi klesne ruka s browningem. V ten okamžik vyjde z něho rána. Oba se vzpamatují a utíkají na terasu. Dívají se dolů do ulice) PROFESOR: Nikde není... zmizel. POKLAD: (vydechne a sundá si škrabošku) Konečně. A bylo to samo od sebe. (Troubení taxíku. Profesor a Poklad vyběhnou z balkonu 24 [pageend24]přes místnost na chodbu. Bouchnutí domovních dveří) Osmý výstup (Na scénu vjede na fitness-židli z balkonu Adam) ADAM: (usmívá se do obecenstva) Co myslíte ... jsem Adam nebo nejsem? (Po krátké pauze důrazně) JSEM! Konec prvního dějství * * * DRUHÉ DĚJSTVÍ První výstup (Noc. Eva se vrací ze slavnostní inaugurace Nového kalendáře připravit malou domácí oslavu. Jc jí kolem dvaceti;večerní šaty. V ruce drží mísu chlebíčků) EVA: ...chlebíčky, šampaňské, nakrájet citróny ... na něco jsem určitě zapomněla ... okurky! A zapálit svíčky - (Rozhlíží se, kam nejlépe postavit mísu chlebíčků) Měla to připravit maminka. Tatínek by to uřečnil i bez ní. Kvůli jednomu pitomému ministrovi se tady pořádá skoro svatební hostina - (Šramot) To už jste doma? Tak brzy? Vždyť jsem ještě ani nezačala... (Nový šramot) Haló! To nejste vy? Kdo je to teda? (Ticho) Tady někdo je! Prý už tady někdo byl předtím - (Světlo zhasne) Pomóóóc! Zloděj! (Světlo se rozsvítí. Z balkonu vjede na fitness-židli Adam) Druhý výstup ADAM: Co tady děláte? EVA: (ukrutné polekaná zjevením na pojízdném křesle) Pomóóóc! (Jako v sebeobraně mrští po Adamovi mísou chlebíčků - přilepených na tác - které on mistrně zachytí) ADAM: (se chystá hodit mísu zpátky) Hop - postřeh! EVA: (k němu přiskočí a uchopí mísu) Neblázněte! (Vytrhne mu mísu z rukou) Co jste zač? Ekvilibrista? ADAM: (vstane z pojízdného křesla a ukloní se) Adam. (Protáhne se a chytne za kříž) Asi jsem chytil housera. Tyhle změny počasí mě zabijou - EVA: (se rozesměje) A heleme se, tak přece jen jste to vy! Tatínek měl výjimečně pravdu. Tak nazdárek! (Obřadně se ukloní) Já jsem Eva. Dobré, co? Adam a Eva. (Neudrží se a vyprskne smíchy) Vy jste nám tu opravdu scházel! Inaugurace, ministr, okurky... Vezměte si chlebíček! Ty dělá maminka úplně senzační - (Oba se zakousnou do chlebíčků) ADAM: Báječné! Tohle je... EVA: Majonéza. ADAM: A tohle? To nevypadá špatně... EVA: To je nakládaný cercl. ADAM: Kde jsem to jenom jedl? Nemůžu si vzpomenout... EVA: To vám asi dávala Eva, když jste začínal stárnout. (Telefon) ADAM: Kdyby teď volala, tak tady nejsem! Poslední dobou mé hrozné hlídá. EVA: (zvedne sluchátko) ...on tu není! - To jsi ty, mami? To víš, že ty žampiony podusím. Máslo, kmín... Adam je tady. Samozřejmé, že ty žampiony solit nebudu. Až před vytažením z omastku... Cože? No je vousatý, má bílou noční košili... Žádný můj přítel! Adam! (Zacloní rukou sluchátko) Prý jste vypadl z balkonu.''! (Adam přikývne) No tak je to on. Haló! Mami! (Zavěsí) ... Něco křičela, že. vás mám dostat z bytu! Berte si chlebíčky. Jinak je sní ministr vnitra. Ten žere jak zjednanej - (Pauza) Já tušila, že táta tímhle krokem něco zvorá. Jenomže on nedal na mne, ale na maminku. Ta ho do toho hnala kvůli kariéře. Bude slavný, protože předělá kalendář. A najednou prásk! Jste tady. To se smíchy neudržím... Biblický Adam v našem bytě. (Pauza) Je to pravda, že všechno víte? ADAM: Je. Jenže občas nevím, k čemu je to dobré. EVA: Přece nejste všude - ADAM: Já jsem všude. Já jsem totiž v každém z vás. EVA: [vemne? ADAM: Principielně. První žena se zrodila z mého žebra. EVA: Takže vy jste začátek všeho - ADAM: I konec. Jak se to vezme. Protože s koncem přichází i začátek. EVA: Mluvíte jako básník. Já chtěla být taky básníkem. ADAM: A co jste, když jím nejste? EVA: Nic. Taky jsem začala studovat - astronomii po tatínkovi. Po prvnůn semestru jsem toho nechala. Učila jsem se řeči. Umím od každé něco. 1 tenis jsem hrála. Závodně. Maminka ze mne chtěla mít wimbledonskou vítězku - ADAM: (ji přeruší) Tenis? To je s těmi pálkami bum-bác přes stůl? EVA: (se smíchem) Kdepak! To je stolní tenis. Tenis na hřišti se hraje tímhle... Koukejte! (Vyndá ze skříně dvě tenisové rakety a krabici míčků) Ještě to mám tady připravené. Vždycky jsem musela s maminkou odšoupnout tuhle skříň a tisíckrát pinkal voleje na zeď. Maminka počítala a tatínek zuřil, že nemá klid na 25 [pageend25]práci... (Udělá několik volejů na zeď) ADAM: (nadšeně) Je'... to je hezký! Jak ten míček odskakuje! Ukažte... Jak se to drží? (Eva mu podá jednu raketu a stoupne si na několik kroků od něho. Lehce mu přihraje míček. Adam ho odehraje perfektním volejem) EVA: (zatleská) Bravo! Tak ještě jednou... (Chvíli pinkají. Adam se otáčí jako artista a vybírá i složíte' míče. Pak zahraje jeden prudší, který Eva nechytí. Váza v rohu pokoje se rozprskne) ADAM: To je mi líto. Já ji za chvíli slepím - EVA: (vzrušené) Těch my máme dost! Hlavně neříkejte, že jste to nikdy nehrál!? ADAM: Namoudulsi! Nehrál! Teď to držím poprvé' v ruce... EVA: Teda vy jste talent! Vyhrál byste místní seniorky. A to držení... (jde k němu) To je kaliforňák - kalifornskpe držení při forehandu. Proto jsem to nechytla, když jste mi to vyšil! Z vás by mohl být nový »Jimbo«! (Adam se nechápavě tváří) No Connors! Ukažte backhand ... (Zvrátí mu raketu na backhand; Adam ji drží oběma rukama) Obouruč! To se z toho... Z vás by mohl být i Borg! ADAM: A k čemu jc to dobré? (Troubení na pozoun) Šéf se asi zlobí... EVA: (rozladěně) Tak přece jste cvok. (Vezme mu raketu z ruky) ADAM: A kdo není? (Nové troubení. Adam se podívá kamsi nahoru) Já slepím tu vázu. Nemusíš mi to říkat dvakrát! EVA: Já vám nic neříkám. Lepší jc to rovnou vyhodit... ADAM: Ne, ne! Dejte mi ty střepy! (Eva mu přinese hrst střepů) A nějaký velký kapesník. Napřed je zabalím, potom rozbalím... Mám už na to recept. Prozradil mi ho kdysi jeden řecký sochař - (Eva mu podá velký bílý kapesník. Adam do něho zabalí střepy) Člověk pořád něco rozbíjí, aby to spravoval. To už je takový věčný lidský úděl. A tenkrát při peloponésské válce bylo zničeno tolik krásných soch... (Kamsi nahoru) Už to bude! Nebuď netrpělivý! - Čáry máry fuk! (Foukne do kapesníku a zdvihne ho dvěma prsty. Pod ním stojí nová váza) EVA: Úplné nová! Prodejní kousek! (Prohlíží ji) Nikde není slepovaná. Jak jste to udělal? ADAM: (pokrčí rameny) Výrobní tajemství. Ten sochař přikrýval roztříštěné sochy velkými plachtami. Díval jsem se na to a pomáhal mu. Když se večer opil, tak mi prozradil, jak to dělá. Je to jednoduchý trik. Ale já ho nesmím prozradit... (Znovu se podívá nahoru) To víš, že ne, ty trdlo! EVA: S kým to pořád mluvíte? ADAM: S nikým. EVA: No teď zrovna jste s někým mluvil a díval se přitom nahoru. ADAM: To se vám něco zdálo. (Stranou) Netrub pořád! Zaléhají mi uši... EVA: Teď zase. Copak tady někdo je? ADAM: Už ne. Ale byl. EVA: Kdo? ADAM: Můj anděl. EVA: (vyprskne smíchy) No tohle! Vy věříte na anděly? ADAM: To není k smíchu, když jsou mezi námi - EVA: Andělé! Hm! Dokonce... ADAM: Čemu se divíte? Každý máme svého anděla. Já mám naštěstí dva. Jednoho osobního anděla a jednoho hodnostně vyššího, co hlídá toho osobního anděla, aby se mi nespustil. EVA: To je andělíček a strážníček - ADAM: To je ten první. Ten druhý, to je nadanděl. A ten rád troubí. (Znovu se ozve troubení na pozoun. Eva se narovná, dá ruce v bok a podívá se zarputile ke stropu. Pak rázným krokem přinese z chodby smeták a násadou zabuší na strop) EVA: To je ten bláznivý soused odshora. Troubí jako posedlý. Dneska začal na pozoun. ADAM: Váš tatínek prohlašoval, že je to homa. EVA: Na rozdíl od něho jsem muzikální. Mám smysl pro rytmus... (začne tančit. Nejprve pomalu, pak přidá na tempu; zpívá. Adam jí pohnutím ruky promění smeták v mikrofon. Pokoj se stane jevištěm pop-music. Barevná světla. Hudební playback. Eva se rozjede naplno. Náhle se zastaví - uprostřed hudby a světel) EVA: (křičí do hudby) Co je to? Odkud je to? ADAM: (dá ruce jako hlásná trouba) Archanděl Gabriel! (Mávne rukou. Světlo a hudba zmizí. Eva stojí uprostřed místnosti se smetákem v ruce. Protírá si oči) Druhý výstup EVA: To je zvláštní. Zdálo se mi, že zpívám a tančím... ADAM: Takové věci se dějí. Lidé tomu říkají zázraky. Já v tom žádný zázrak nevidím. To je jako s těmi anděly - EVA: Mají vůbec křídla? ADAM: Tam, co jsou lopatky. Až se vám někdy nějaký zjeví, tak si ho pořádně prohlédněte. EVA: Oni se andělé zjevují? Kdy a kde? ADAM: To je těžké. Prostě se zjevují. Někomu často, někomu jednou za život, někomu 26 [pageend26]vůbec ne. Zjevování andělů nemá běžný systém. EVA: A jsou andělé jenom andělé - nebo jsou taky andělky? ADAM: Anděl je anděl. A člověk se má ptát na otázky s obsahem. Jinak si nevysvětlí nic nebo všechno. A všechno je někdy nic. Vemte si zeměkouli. Je zavěšena na niti. Ale jaká je to niť? Niť může být niť. A nemusí. Nebo je to niť, ale ne taková, co se jí přišívají záplaty. Niť může být paprsek. Nebo ještě něco subtilnějšího. A tak je to se vším, na co se člověk ptá. Proto se má ptát rozumně. Zbytečné otázky komplikují život. A život je přece krásná věc. EVA: Když se užije. ADAM: Když člověk má duši. Kdo ji nemá - nevejde se do života. EVA: A mohla bych vidět teď hned nějakého anděla? ADAM: Zeny, ženy, kam pořád tak spěcháte? Nestačil vám prvotní hřích? EVA: Neuražte se, ale vy tak sugestivně vyprávíte... prosím vás! Jednoho anděla, jenom jednoho! Já pak dám pokoj! ADAM: No tak pojďte! Zkusíme se porozhlédnout... (Eva vyskočí radostí. Oba vyjdou na terasu) Třetí výstup (Pokoj se zatemní. Měsíc osvítí terasu. Noční obloha) EVA: Jé... támhle! (Adam se rozhlíží) No támhle! Támhle letí! Teď zmizel. Který to byl? Gabriel? ADAM: Kdepak. To byl Pištora. EVA: (se smíchem) Jak že se jmenuje? ADAM: Pištora. Docela obyčejný andělíček strážníček. Proč se smějete? Každý anděl má nějaké jméno - EVA: (uslzená) Pištora! Tak se jmenuje policajt v našem okrsku. (Rozhlédne se po obloze) Žádného jiného už neuvidím... ADAM: Ne. Co je jednou, nemůže být po druhé. To už je takový zákon. (Nasaje vzduch) Noc je jako hedvábí. Průzračný vzduch. Čas na kometu. EVA: Tak já jdu dělat ty žampiony... ADAM: Smažit? EVA: Ne, dusit! (Odběhne z terasy přes setmělý pokoj. Adam se chvíli prochází po terase a pozoruje oblohu. Přes horizont přelétne jedna velká kometa. Adam pomalu vstoupí do pokoje) Čtvrtý výstup (V pokoji se opět rozsvítí) EVA: (vběhne v zástěře přes šaty) Adame! Průšvih! ADAM: Co se stalo? EVA: Došel nám kmín. Na čem mám dusit žampiony? Nemohl bys to zařídit? ADAM: Taková maličkost. EVA: No právě. Nemohla by mně tvá Eva z ráje přinést trochu kmínu, popřípadě rovnou nasypat na pánev? ADAM: (se podrbe za uchem) Tak s mojí Evou nepočítej. Ta nevaří. Už dávno. EVA: Ale já už ty žampiony hodila na máslo... ADAM: (čichá) Opravdu, už voní. Nejvyšší čas zajít k sousedům. EVA: Ti nejsou doma. A ten blázen nahoře kmín nemá. ADAM: Ti napravo mají kmín. Teď jsem se tam díval. EVA: Skrz zeď? ADAM: No a? Na tloušťce zdi nezáleží. EVA: Jenže tohle je cizí dům. ADAM: No tak vejdu do cizího domu. Pro kmín. (Jde přímo proti stěně) EVA: Pozor! Praštíte se! ADAM: (se zastaví těsné před stěnou; nechápavě) Proč bych se měl praštit, když jdu pro kmín? Vždyť ho mají tadyhle na regálu. Váš pokoj sousedí s jejich kuchyní. EVA: (překvapeně) Vy můžete projít sem a tam? ADAM: Co je na tom? Procházet zdí umí každý. Ale neprobořit ji, to je umění. - Natáhněte ruku! (Eva natáhne ruku. Adam jí vsype do dlaně kmín) EVA: Kmín! Opravdický kmín! Jak jste mohl být v jejich kuchyni, když jste celou dobu tady? ADAM: Já mohu být, kde chci. Na několika místech současné. Jsem něco jako žížala. Část je v zemi, část je pod zemí, část je nad zemí. Za těch pár set století jsem pochopil čtvrtý rozměr. Člověk se může rozpojit, přemístit, létat, ale jenom na jednom místě je kompletní ve svém tělesném i duchovním skupenství. Na tom není nic divného. Proč myslíte, že se říká jedno tělo - jeden duch. Anebo tělo bez ducha. Že už to už někdo dřív, před námi, prozkoušel. Všechno je vším dělitelné. To už mi vykládal Euklcidos. EVA: Naučte mé to taky. Být současně tady a současné jinde... (Zvonek) Naši jsou tady! Nic není připravené... (Ze dveří do kuchyně se valí mračna kouře) A žampiony můžu hodit do kýblu! (Odběhne) Pátý výstup ADAM: (zavrtí hlavou) Lidé jsou nepoučitelní hazardéři. Věčné sázejí na metody, z nichž vzejde co nejméně dobrých výsledků. Začne 27 [pageend27]dusit žampiony a pak zjistí, že nemá kmín. Místo aby napřed zjistila, že nemá kmín a tudíž nezačala žampiony dusit, ale smažit. Šestý výstup (Vstoupí Poklad a Eva. Jakmile Poklad spatří Adama, lekne se a zpanikaří) POKLAD: ...vy nás chcete prostě zničit! To je mi jasné. (Evě) Zdrž taťku s ministrem. Ať si dají v kuchyni slivovici. Já mu zatím seženu nějaký oblek... (Eva odejde) Musíte se okamžitě převléct! ADAM: A k čemu je to dobré? POKLAD: To tady chcete strašit v noční košili před ministrem vnitra? (Vytáhne ze skříně haldu obleků a zkouší cosi obléknout na Adama) Všechno je to malé! Proč jste tak tlustý? To je z toho, jak pořád dřepíte v cizích bytech, nedáte lidem pokoj... (Hlasy za dveřmi) Oblékněte si aspoň župan a kravatu a propližte se zadními dveřmi do kuchyně. Jenom neblokujte záchod a koupelnu. Všechno se pak vyřeší... Sedmý výstup (Dveře se nečekaně otevřou. Vstoupí ministr vnitra a profesor) MINISTR VNITRA: (s párátkem v ústech) ... ty zavináče byly svétovka! Teď se u tebe, kamaráde, s gratulacemi dveře netrhnou. Chtěl jsi být slavný, tak už v tom jedeš. Dej mi nějaké štamprle... Zítra mám důležitou poradu na předsednictvu vlády o vydělávání kůže. Jak využít odpadů z oslích ohonů. To není zanedbatelný problém, poněvadž bez oslů nemáme žádný pergamen. A pergamen je... když se vydélá osel plus naše pracovní úsilí - (Zarazí sc a dívá se na Adama, který mu bedlivě naslouchá) PROFESOR: To je ... POKLAD: Tvůj bratr. PROFESOR: (zakoktá) Můj bratr!? POKLAD:Adam. PROFESOR: Ano, Adam. Vidíš, málem bych zapomněl, že mám bratra. MINISTR VNITRA: Přijel na oslavy, co? (Adamovi) To se váš brácha vytáhl, to koukáte! A když mu píchneme, bude co nevidět president Akademie věd. No řekněte, proč by nebyl? Vystupování má, figuru taky - ADAM: A k čemu je to dobré? MINISTR VNITRA: (se smíchem) To se povedlo! Váš bratr má smysl pro humor - PROFESOR: Až moc! (Ve-zme ho za rukáv a odtáhne stranou) On je trochu na hlavu... (Eva přináší šampaňské) MINISTR VNITRA: Na hlavu, říkáš? (Úkosem se podívá na Adama) Já si to hned myslel. Mlčí a divně se kouká. Jak se jim říká, těmhle - PROFESOR: Tichý blázen. MINISTR VNITRA: Jo, to jsou oni! (Šťouchne loktem do profesora) Ty známe z porad, co? Všechno odhlasují... (Zdvihne sklenici k přípitku) Na Nový kalendář! ADAM: Abych se do něho vrátil. MINISTR VNITRA: Kam by ses vracel? Posaď se! Trochu to oslavíme. Koneckonců jsou i blázni tak nějak lidi. Copak se ti tady nelíbí? V kterém jsi ústavu? ADAM: V nebi. MINISTR VNITRA: (se smíchem) ...nebe patří vyvoleným! To je taky ústav. Všechno je ústav. A co není, z toho ústav uděláme. (Krátká pauza) Jak se jmenuješ? ADAM: Adam. MINISTR VNITRA: On se jmenuje jako ten, co jsme ho vyškrtli! (Profesorovi) To já vůbec netušil, že máš bráchu Adama. POKLAD: Můj muž vám to před chvílí povídal. MINISTR VNITRA: To já mezitím zapomněl. (Profesorovi) Ty víš, co toho mám. (Upře pohled na Adama) Tak on je Adam - POKLAD: (šeptá do ucha ministrovi) Má fixní ideu, že je praotcem lidí. MINISTR VNITRA: To jsem hned poznal, že se mu šrotovna blokuje. To se stává i compu- terům. Místo počtu nezaměstnaných vychrlí přírůstek volebních hlasů. ADAM: Ale já jsem Adam. MINISTR VNITRA: Proto se asi neholíš! Neholené bdi nemůžu vystát. Nezapomeň, že jsi ve společnosti lidí, kteří tento stát řídí. Tak mlč, sedni si do rohu a otevři si flašku! Všechno musí být tak nějak - POKLAD: ... na úrovni! (Profesorovi) Viď, Bedřichu? My jsme tak šťastni, že jste přišel mezi nás, pane ministře! Opravdu, z celého srdce šťastni! Bez vás by práce mého muže nikdy nedospěla ke kulminačnímu bodu - ADAM:... vyškrtnout mě a Evu z kalendáře! MINISTR VNITRA: 0 jakou Evu běží? Vaše dcera nikdy v kalendáři nebyla! (Eva vyprskne smíchy) POKLAD: Nesměj se hloupě a přines humrové chlebíčky! Jsou v ledničce. MINISTR VNITRA: A mně pivo a rum! Zásadně piju v trojkombinaci. Otevřeně se přiznám: tvůj bratr je mi podezřelý. (Eva odejde) PROFESOR: (zdrceně) Já za nic nemůžu! Z ničeho nic vtrhnul do našeho bytu. Nemohl jsem ho vyhodit - MINISTR VNITRA: (ho plácne přes záda) Nic si z toho nedělej, kamaráde! Jestli ti to ne- 28 [pageend28]29 [pageend29]vadí, tak bráchu trochu proklepnu. Je to přece ve tvém zájmu... PROFESOR: Samozřejmě. Já na něm nijak příbuzensky nelpím - MINISTR VNITRA: A lidsky taky ne, co? Kamaráde, s takovými jako jsi ty, se dá provést zásadní reformace lidstva. Nový kalendář byl začátek. Teď půjdeme pevnými kroky dál. (Přisune židli k Adamovi) Položím ti pár otázek a ty tě skřípnou - ADAM: A na co se vás mám ptát? MINISTR VNITRA: Ty mě na nic! (Vstoupí Eva s humrovými chlebíčky) POKLAD: Evo, skoč do sklepa pro pivo! Pan ministr čeká... (Adam tleskne. Na stole stojí řada pivních lahví) EVA: (zatleská) Pravý, nefalšovaný Adam! Kouzelník, co všechno umí! A vy jste se ho pokusili zabít. Vyhodili jste ho z terasy. Jenže on umí létat. Teď je tady a současně v New-Yorku. Adam je nesmrtelný... MINISTR VNITRA: Je to pravda? (Profesor přikývne) To od vás není hezké, že jste to přede mnou zatajili. Tento muž tedy prokazatelně není blázen ani tvůj bratr?! PROFESOR: Není. Je to... MINISTR VNITRA: (mu skočí do řeči) To se uvidí, kdo to je! Ukázal vám svůj průkaz nebo nějakou legitimaci? POKLAD: Neukázal. Jenom o sobě pořád tvrdí, že je Adam. MINISTR VNITRA: Tvrdí se ledocas... EVA: Ale on je Adam. Před chvílí tady lítal i anděl Pištora a archanděl Gabriel troubil na pozoun - PROFESOR: Budeme muset o celé věci spravit Bezpečnost. MINISTR VNITRA: Jakoupak Bezpečnost, když jsem tady já! Ti pitomci by zase něco zvorali. Především se bude mlčet. Mlčet do té doby, dokud si to všechno neprověřím. - Pivo! (Poklad skočí ke stolu a podá mu jednu láhev) Hm! Plzeňské! A vychlazené... Ten chlap se vyzná i v pivu! ADAM: Řekl jste, že ode mne budete chtít pár otázek - MINISTR VNITRA: To jsem se špatné vyjádřil. Otázky budu kást já. ADAM: A já je mám vymyslet. MINISTR VNITRA: Ne. Já mám otázky připravené. ADAM: A ty odpovědi připravené nemáte? MINISTR VNITRA: Ne. (Lokne si piva) Totiž, řekl jsem - ADAM: ...že se vy budete ptát a já budu odpovídat. MINISTR VNITRA: Přesně tak. ADAM: A kdo za to bude odpovědný? MINISTR VNITRA: (vyděšeně) Za co odpovědný? ADAM: Někdo přece musí být za všechno odpovědný. Třeba když já budu odpovídat, tak vy budete za mé odpovědi odpovědný. Jste přece odpovědný ministr vnitra?! MINISTR VNITRA: To jsem. ADAM: T ak mi povězte, kdo je odpovědný za reformu kalendáře? Vy nebo pan profesor? MINISTR VNITRA: Oba! Když, tak oba! Já se v kalendáři nevyznám. Můj resort je ministerstvo vnitra. Ničemu jinému nerozumím... ADAM: Ale jeden z vás dostal cenu za reformovaný kalendář. A koho pak zavřou? Toho, kdo odbržel cenu a peníze, nebo toho, kdo je za to odpovědný? Nebyl jste to právě vy, pane ministře? (Krátká pauza) To je těch pár otázek, co jste ode mne chtěl. A teď mi dejte těch pár odpovědí. MINISTR VNITRA (naprosto zmatený) Ano. A kdy vám je můžu dát? ADAM: (zahřmí) Hned! (Ministr vnitra se skácí) POKLAD: (hystericky) Podívejte se, co jste zavinil! Panu ministrovi se udělalo nevolno... Vodu! MINISTR VNITRA: Ne vodu! Pivo, pivo! POKLAD: (Adamovi) Však oni si vás zjistí. Nebojte se! ADAM: Pokud zjistí, že jsem Adam, musím zpátky do kalendáře. MINISTR VNITRA: (vstává) Legitimaci nemá, pas nemá... (Praští se pěstí do čela) Už to mám. Otisky prstů. Ty tě, chlape, usvědčí. (Uchopí Adamovu ruku, vtiskne jeho prsty do majonézy na chlebíčku a obtiskne je na sklenici) To pošlu do daktyloskopie a uvidí se - who is who! ADAM: (odloží sklenici) Prosím, přesvědčte se! MINISTR VNITRA: Nedotýkal! Nikdo se nesmí ničeho dotknout! (Vytáhne kapesník a opatrně vezme sklenici. Prohlíží ji ze všech stran proti světlu) Žádné otisky. To je proti všem zákonům kriminalistiky! PROFESOR: Připusťme, že je. Za to já mám v ruce trumf, na který jsem celou dobu čekal. - Evo, přines mi polaroid. Můj reportážní polaroid ! POKLAD: (Evě) No hni se! Tempo, tempo! (Eva odběhne) PROFESOR: Jedna fotografie stačí, Adame, abych věděl, kdo doopravdy jsi! Dlouho jsem mlčel, sledoval té, lhal kvůli tobě, jen abych přišel na kloub tvé záhadě. Každý, ano, každý 30 [pageend30]musí mít nějaký původ. Genetický, rasový, třídní - ADAM: A k čemu je to dobré? PROFESOR: Kvůli zařazení. Všichni lidé s původem se dají zařadit... MINISTR VNITRA: (Profesorovi) Čím dál víc se mi líbíš, kamaráde! Je vidět, že jsi profesor. Takovéhle kádry potřebujeme. Když je jeden v bryndě, tak ho ten druhý vytáhne. Píchnul jsi mi. A to ti já, ministr vnitra, nikdy nezapomenu. (Napije se z flašky) Tak tenhle pták o sobě tvrdí, zeje nezařaditeiný! Neboj se, Adame, oni ti už dají v kriminále číslo! Hahaha! Co nejde po dobrém, jde po zlém. To už je takové lidské přísloví: pozdě bycha honit - ADAM: Pozdě není nikdy. Jsem jediný člověk, který nemá původ. Já sám jsem původem všeho. MINISTR VNITRA: Fráze. Nic než fráze. S takovouhle frazeologií daleko nedojdeš. Všichni pocházíme z jednoho člověka, pardon, chtěl jsem říct z jedné opice, kterou jsme zcivi- lizovali. Nemám, kruci, tak nějak pravdu? ADAM: Nemáte. Pokud neuvěříte, že jsem Adam. MINISTR VNITRA: Tak nám řekni, jak jsi vznikl, ty vejtaho! No řekni! (Vstoupí Eva s polaroidem) ADAM: A k čemu je to dobré? PROFESOR: (vítězoslavně) K tomuhle! (Vytrhne Evě z rukou fotografický aparát) Tohle bude dosvědčující dokument. Corpus de- licti. (Zmáčkne spoušť) EVA: (zatleská) ...a jsme tam všichni na památku s Adamem! ADAM: Všichni bez Adama. MINISTR VNITRA: Chceš říct, že na snímku nejsi, jo?! Kde máte ten rum? Nemůžu sníst tác chlebíčků a nedat si ani panáka... POKLAD: (postaví láhev na stůl) Tady je. Ale pozor - je to osmdesátka! MINISTR VNITRA: My vnitráci, my siláci! My pijeme čistý špiritus po litrech a vůbec to s námi nehne. EVA: (se dívá profesorovi přes rameno na vyvolaný snímek) On na snímku není! Podívejte se! Adam chybí... PROFESOR: (si nasadí brýle) Skutečně. Rozbil můj poslední argument. Jak je to možné? MINISTR VNITRA: (pije rum) Všechna mimozemská tělesa jsou nefotografovatelná. Například létající talíře. POKLAD: (přistoupí k Adamovi a sahá na něho) ...je nějaký měkký. Ruka se do něho boří jako do mechu... PROFESOR: Nech tu svou věčnou erotiku! Zabíráš půl snímku... Tady je Eva, tady kolega ministr - MINISTR VNITRA: (se podívá na snímek) ...jsem tam sotva třetinou! A bez hlavy! PROFESOR: Uděláme ještě jeden snímek. Jenom s Adamem. (Poodstoupí a zmáčkne spoušť polaroidu) MINISTR VNITRA: (si mne ruce; Adamovi) A máme tě, chlapečku! Chceš rum? Teď se mě ptej na co chceš, na všechno mám odpověď! ADAM: Odkdy spadá astronomie pod ministerstvo vnitra? MINISTR VNITRA: Od té doby, co astronomové reformují kalendář. Svátky a pracovní dny jsou záležitostí správní administrativy. A ta nespadá pod ministerstvo zahraničí nebo národní obrany, nýbrž pod vnitro - PROFESOR: (vykřikne) Není tady! Snímek je prázdný! (Všichni se k němu seběhnou a prohlížejí snímek bez Adama) MINISTR VNITRA: To mě podrž! (Adam ho chce podržet. Ministr ho sekne přes ruce) Když ho dám zavřít - zblázní se Vatikán! (Rozkřičí se na Adama) Beztoho té vymysleli katolíci! (Hodí do sebe velký rum) Nejlepší bude celou tuhle záležitost uchovat v tajnosti. Ututlat! To platí pro všechny! Jestli něco přinese televize nebo bulvární tisk... je to konec! S vámi se všemi! PROFESOR: (zhroutí se a drží si hlavu ve dlaních) Za co tohle všechno? Za co?! MINISTR VNITRA: (profesorovi) A ty se z toho hned tak neposer! Já musím denně uhrát daleko složitější věci. (Obrátí se k Adamovi) Však my si na té posvítíme, ty kalendářní atrapo! Od toho máme jiná oddělení. (Napije se a podá láhev profesorovi) No představ si, kamaráde, že by ti sem do bytu začaly lézt horem spodem všechny kalendářní postavy, které jsme vyškrtli, a začaly by tady provádět nějaké demonstrační kejkle. Téhle anarchii musíme zabránit! POKLAD: (pláče) Je to podvodník! Přišel nás zruinovat! PROFESOR: Neřvi! Tím nic nevyřešíš. POKLAD: Sprosťáku! Jak to se mnou mluvíš? Poprvé v životě - MINISTR VNITRA: Ticho! Nehádejte se! Nejsem tu služebně. Ale až tu budu služebně, tak to všechno srovnám jako atomovka. ADAM: A k čemu je to dobré? MINISTR VNITRA: (se zarazí) To se ptám taky. Jsem tady na oslavách a vidím, že nikdo nic neslaví. (Zvedne skleničku) Na ex! (Všichni uchopí skleničky) Povídám, do dna! Běda tomu, kdo to bude pít jak limonádu - (Místnost se náhle osvítí podivnou září. Všichni se po sobě 31 [pageend31]zmateně dívají) Osmý výstup MINISTR VNITRA: (se první vzpamatuje) Nikdo ani hnout! Ten chlap nemá stín! (Všichni se podívají na Adama. Před ani za ním není stín. Zatímco ostatní mají nejrůznější druhy groteskních stínů. Ministr jde s pěstí proti Adamovi) Kam jsi dal svůj stín? Mluv! Že’s ho propil? ! PROFESOR: (obchází Adama ze všech stran) On je to skutečný Adam. EVA: (šťastně) Já vám to přece hned říkala. Adam nemizí - Adam přichází. MINISTR VNITRA: To není samo sebou. To se musí prověřit. PROFESOR: (pro sebe) Budu mít hvězdu... svou hvězdu! POKLAD: (profesorovi) Co to meleš za nesmysly? Podívej se! Můj stín je ze všech nejkrásnější... MINISTR VNITRA: (se vzchopí) Teda jestli tohle je Adam, vy volové, tak já už nejsem ministr vnitra! (Světlo pomalu zhasíná. Uprostřed scény stojí s rozpřaženýma rukama Adam. Připomíná Kristovu sochu nad Rio de Janeirem, svítící jako maják v temné noci. Nad terasou se znovu objeví hvězdy) Konec druhého dějství * * * TŘETÍ DĚJSTVÍ První výstup (Poklad v černém trikotu s vlasy svázanými v šátku cvičí ve fitness-židli. Dveře na terasu jsou otevřené. Slunečný den s modrou oblohou. Z rádia slyšíme písničku: »Hle. - reforma kalendáře rozjasnila líc i tváře...«) POKLAD: ...víc koncentrace! Ničím se nerozptylovat! Soustředit se jen na cvičení. (Vypne rádio) Kalendářová reforma proslavila mého muže - a já nezhubnu. (Cvičí dál) Koncentrovaně. Stále koncentrovaněji. Denně zhubnout o dvacet deka, to máme za deset dní o dvě kila; za sto dní o dvacet kilo; za tisíc dní o dvěstě kilo... Druhý výstup (Vstoupí Adam v kuchyňské zástěře s konzervou v ruce) ADAM: Milostpaní, jak se otvírá tahle hrášková konzerva? Už jsem na ni vypotřeboval všechno kuchyňské náčiní a ona drží jako čertovské kopyto! POKLAD: To máte už zase hlad? K obědu jste snědl kilo bůčku a klobásy se zelím. Ke snídani jste měl tvarohový koláč, k přesnídávce řízek. K večeři bude telecí na paprice - ADAM: A ke svačině? Milostpaní, udělejte buchtičky se šodo! Vy děláte šodo lip než ve Vídni. Ty žloutky, cukr, bílé víno! A jak to šleháte. - radost se na vás dívat. To vám prospěje víc, než tohle trápení... POKLAD: Já myslím na linii, kdežto vy, s odpuštěním, jenom na to žrádlo! To musíte pořád tolik jíst? ADAM: Bez jídla není člověka. Například včera ten biftek. To byla pohádka. Do šťávy jsem si namáčel bílý chléb. Zapíjel burgundským. Ještě v noci se mi o tom zdálo. POKLAD: (cvičí jako pominutá) Okamžité přestaňte mluvit o jídle! Tady není výkrmna prasat, ale byt vědeckého pracovníka. Přepadl jste nás a bezohledně zotročil. Teď už došlo i na konzervy. To si musíte brát dvoukilovou? Vždyť vás to roztrhá! ADAM: (chvíli pozoruje fanaticky cvičící Poklad) Vy jste jako hodiny, milostpaní: tik-ťak! tik-ťak! tik-ťak! To ztratíte fůru kalorií. Já bych vám udělal takový lehký zeleninový moučník. Smíchám hrášek s francouzskou majonézou a obložím rajčata a kolečka citronu. To celé posýpám jemně nasekanou petrželovou natí. Při- kusovat se budou topinky s česnekem. A k tomu čepované pivo... Neskočila byste se žbán- ke.m? POKLAD: No dovolte?! Copak jsem vaše služka? Nestačí vám, že chodím pětkrát denně nakupovat? Radši živit armádu slonů, než jednoho Adama. Já už nemůžu. Nemůžu! (Adam položí konzervu na zem a skáče po ní) Proboha, co to děláte? Vždyť zboříte strop. ADAM: Šup sem, šup tam! (Zastaví se) Tak já místo hrášku uvařím chřest. Omyju ho, oloupáni a spodní drevnaté konce odříznu... POKLAD: To jste se naučil celou kuchařku zpaměti? ADAM: A co jsem měl v noci dělat? Já spát nepotřebuji. POKLAD: Ale my potřebujeme spát! My chceme klid! Kdyby ministr vnitra denně nesliboval manželovi místo v parlamentě, dopadlo by to už dávno jinak. (Vezme ručník) Teď jsem v koupelné já! Nejmíň dvě hodiny... ADAM: A střídejte teplou a studenou. Já si pustím televizi. POKLAD: Žádná televize! Nikdo za vás nebude platit proud - (Vytáhne kabel ze zásuvky) A opovažte se to zapnout! ADAM: Mně to hraje i bez proudu. (Pohne 32 [pageend32]rukou; televizní program naskočí) TELEVIZNÍ HLASATELKA: ...uvádí televizní reprízu filmu Marcela Camé: ”Děti ráje”. ADAM: No ne! To se podívám. Když je něco o ráji, to si nemůžu nechat ujít. POKLAD: (si stoupne před obrazovku) Nezdá se vám, že jste drzý? Od tedka na vás nepromluvím ani slovo a nehnu se odtud - (Založí ruce a tváří se nanejvýš uražené) ADAM: (s úsměvem) Rozmyslete si to, milostpaní! POKLAD: (dupne nohama) Ne a ne a ne! (Adam pohne rukou. Setmí se. Černý trikot začne pomalu sjíždět z těla ženy. Poklad se brání. Nejprve mlčky, pak hlasité. Neznámá síla je však silnější. Náhle je Poklad svlečený proti své vůli a zakrývá se ručníkem) POKLAD: (křičí) Nestydo! Poživačníku! Lháři! (Adam pohne opět rukou. Nyní se začne cukat i ručník) Ne, ručník ne! Adámku, drahoušku, nech mi aspoň ručníček... (Shůry je slyšet zuřivé troubení na pozoun) Třetí výstup (Rozzuřený profesor vtrhne do setmělé místnosti. Vrazí do skříně a chytne se za hlavu) PROFESOR: Au! Tady končí všechna sranda! Inspektor Pištora zjistil Adama v hospodě. Mám po kariéře... ADAM: Já si dal čepované pivo. Čepované pivo je čepované pivo. PROFESOR: (spatří polonahý Poklad) Ty děláš striptýz? Před ním?! Ještě tohle k tomu! Proč jsem se radši neoběsil... (Rozsvítí křišťálový lustr) POKLAD: Zhasni! Proboha, zhasni! Taková ostuda! Taťko, on mě k tomu donutil - PROFESOR: (Adamovi) Co to děláte s mou ženou? ADAM: Chci se dívat na ’Děti ráje”! Kvůli vaší ženě jsem přišel o začátek. Mám vám říct, jak k tomu došlo? PROFESOR: To si dovedu představit! (Přistoupí k Adamovi) Zneužil jste ji? POKLAD: (Profesorovi) Co si o mně myslíš, Bedřichu? Přísahám, že to všechno bylo jinak! PROFESOR: (Adamovi) Odpovězte jednoznačně: zneužil nebo nezneužil? ADAM: A k čemu je to dobré? PROFESOR: V žádném případě tady nemůžete zůstat. Reforma kalendáře se ukázala v celém světě jako maximálně úspěšná. Dokonce přeskočila na africký kontinent. Náš stát vás nechce, naše rodina odmítá. Tohle byla poslední kapka. Váš boj dospěl do konečné fáze: prohrál jste. A jako správný demokrat musíte snést porážku - ADAM: A to já zas prohraju rád, když vím, že to k něčemu je. Jenom tu demokracii si vy špatně vykládáte. Já byl v Řecku před dvěma a půl tisíci lety. Každý povídal, co chtěl, ale nedělalo se, co každý chtěl - to je základ demokracie. V žádném případě mě tam svévolně nevy- škrtli z kalendáře. PROFESOR: Nechte toho! Nebudu s vámi diskutovat, když všechno obracíte ve svůj prospěch. Nejste objektivní - ADAM: To jsem odkoukal z televize. Pravda se natáčí zleva do prava a zprava do leva tak dlouho, až je z ní polopravda, kterou režim potřebuje. PROFESOR: A mně kručí v břiše. Co bude k večeři? ADAM: Telecí na paprice. POKLAD: (rezolutné) S ničím nepočítejte! Oba! Po všech urážkách - vstupuji do stávky. ADAM: No tak nezbývá než zastoupit kuchyňský personál. Vy, pane profesore, připravíte telecí na paprice a já se pustím do jablečného závinu s hrozinkami... POKLAD: (uchopí sošku a rozpřáhne se na Adama) Jestli neodejdete, tak za sebe neručím. PROFESOR: Poklade, to je originál! Renesance ! POKLAD: Musí odejít. Okamžitě... ADAM: Až budu zpátky v kalendáři! (Poklad vykřikne a zuřivě mrští soškou po Adamovi, který bleskově uhne hlavou. Soška proletí otevřenými dveřmi na terasu jako žhavá koule a padá kamsi do neznáma. Shůry se ozve troubení na pozoun) PROFESOR: (se chytí za hlavu) Už zase troubí! To není k vydržení! Zblázním se, já se ze všeho zblázním! ADAM: Neukvapujte se, pane profesore! Archanděl Gabriel mi právě hlásí, že tu sošku chytil - (Vyjde na terasu) POKLAD: (profesorovi) Co to mlel? Jestli s ním nezatočíš, čestné slovo, že ti uteču! Uteču po pětadvaceti letech... Jdu balit kufry! (Odejde a bouchne dveřmi) Čtvrtý výstup ADAM: (se vrací se soškou) Nádherná práce. Florencie. Opravdu by byla škoda ji rozbít. (Postaví sošku na původní místo) PROFESOR: (po krátké pauze) Adame! (Hlas mu přeskočí) Adame, dobře mě poslouchejte. (Jde ke dveřím a prudce je otevře, zda někdo neposlouchá. Nahlédne do chodby a zavře dveře. Ztlumí Ilias) Prozradím vám jednu šanci, jak se ze všeho elegantně vyzout. Ráno jsem byl na komisi pro meziplanetární lety. Mám tam přítele z mládí. Opil jsem ho a ukradl 33 [pageend33]razítko. Vystavil jsem vám povolení k zpáteční cestě. A sice formou - (Vyndá z aktovky jakýsi papír) Prosím, nelekněte se, byl to nápad ministra vnitra... ADAM: (našpulí rty) Fornou? PROFESOR: (vyhrkne) Nanebevstoupení. (Podá mu papír) Znovu vstoupíte tam, odkud jste přišel a budete na to mít úřední povolení. Na základě toho bude zařazena vaše žádost o návrat do kalendáře mezi návrhy na příští desetiletí. Jméno Adam a Eva bude vráceno do kalendáře v rámci nove úpravy reformovaného kalendáře, usměrňující přehmaty minulosti. Bude to něco jako vědecká rehabilitace historických jmen. Prosté místo vás se škrtne někdo jiný. Politický a hospodářský systém našeho státu musí mít rezervy. A tímhle to jasně prokáže. A vám, Adame, vám přece na nějakém tom roku nezáleží - stejné žijete věčně. Za to mně to vytrhne tm z paty. Budu před ministrem vnitra z obliga a ten zas bude z obliga před svou partají a oposice se bude moct jít klouzat. (Krátká pauza) Adame, buďte kámoš! Vidíte, že se snažím o pragmatické řešení. Nakonec spolu žijeme měsíc v jednom bytě, používáme jeden záchod, nádobí, manželku... (Adam sebou cukne) Nic lidského mně není cizí. Já té stavím - promiň, že ti tykám z ryzí upřímnosti - ano, stavím té před úplně svobodnou volbu! Nebo snad nestavím? ADAM: (si promne vousy na bradě) Když jsem byl v ráji sám, přivedl mi jednoho dne Hospodin Evu a řekl: »Na, vyber si!« - Taky to byla svobodná volba. PROFESOR: No tak vidíš! Máš zkušenosti. Nemůžeš mi to mít za zlé. ADAM: Jenže tahle volba měla rozhodující význam pro zrození dalšího pokolení. Bez ní bys nebyl. Ty, tvá žena, dcera... nikdo! Takže v podstatě to byla moudrá volba, třebaže poněkud autoritativní. Kdežto na tvém návrhu není moudrého nic. Proto se nezlob, když se té zase zeptám: a k čemu je to dobré? (Po těch slovech začne Adam modrat, zesinat a stává se od vteřiny k vteřině jakýmsi průhledným tělesem) PROFESOR: (se lekne) Co je to s tebou, Adame? Ty modráš... běláš! Jsi jako na rentgenu. (Obchází ho) Ty mizíš! (Běhá po místnosti jako pominutý) Poklade! Poklade! On mizí... Adam mizí!!! (Zastaví se a ohlédne. Skutečně: Adam zmizel) Pátý výstup (Vstoupí Poklad v cestovním kostýmu s kufrem a kabelkou) PROFESOR: (sahá do vzduchu, kde stál Adam) ...on zmizel! Tady stál a najednou zmizel! POKLAD: (si nasazuje klobouček před zrcadlem) Jen se nedělej! Poslouchala jsem za dveřmi. Naletěl jsi na jeho fígl. Když si s ním tykáš, lehni si s ním do manželské postele. Odjíždím! PROFESOR: (zaúpí) Poklade! Já si s ním tykám jen tak... jakoby z přátelství. POKLAD: (praští kufrem a kabelkou o zem) Pěkné přátelství, když jsi jeho sluha! Do teďka si myslíš, že jsem s ním něco měla. Kdybych hnula prstem, měla bych deset milenců na každém rohu! Můj život ztratil smysl. Ještě dneska skočím pod parní válec - PROFESOR: (zoufale) Poklade! Přece se nenecháš zasfaltovat!? POKLAD: (si utírá slzy kapesníkem) Pětadvacet let jsem tě do všeho strkala. Beze mne bys byl nula, naprostá nula! Kdo té bude nyní representovat? Kdo podchytí tvůj talent, usměrní vědeckou práci... naplní tě novými podněty? Kdo tě pochová v případě náhlého úmrtí? PROFESOR: Poklade, Poklade, zahrado zelená! Co si bez tebe počnu, sám, opuštěný, ve světě krutého odcizení - POKLAD: (se usmívá přes slzy) Pojď ke mně, Bedřichu! Ztratil ses mi na okamžik - a já tě nalezla. (Obejme ho) Dávám ti půl hodiny na to, aby ses Adama definitivně zbavil. Jsem v ložnici, nervově zhroucená. (Odejde) PROFESOR: (pro sebe) Statečná žena... Šestý výstup ADAM: (neviditelný) ...mohla být dobrou herečkou! Umí střídat afekty jako chameleon barvy - PROFESOR: (překvapeně) Ty už jsi zase zpátky? Kde jsi, Adame? Pomlouváš ženu, která mé podržela nad vodou... a sám se neukážeš! ADAM: (se objeví na místě, kde stál předtím) Předvedl jsem ti, jak zmizím, až se naplní čas. PROFESOR: (nahlédne do chodby a zavře dveře) Mysli si o mně co chceš, ale nemůžeš tady být dýl než půl hodiny... ADAM: No tak hvézda nebude. PROFESOR: (zdráhavé) To ti mám jako věřit, že máš pro mne připravenou hvězdu? Adame, nemuč mě! Mé svědomí je přímo ve svěráku. ADAM: To spíš kariéra. Kvůli ní jsi ztratil jakoukoli soudnost. A přitom je to tak jednoduché - být sám sebou! Neprotiřečit si. Pochopit druhé... PROFESOR: Tobě se to řekne »pochopit 34 [pageend34]35 [pageend35]druhé« - ale hroutí se ti žena v ložnici? Nehrou- tí. Máš na krku ministerstvo vnitra? Nemáš. Neseš zodpovědnost za nějaký ústav a pracovní úkoly? Neneseš. Nezlob se, Adame, ale ty taky strašně kecáš! ADAM: Hm! Tak si to všechno přeber sám. Každý je chytřejší jenom vůči sobě samému. Jinak by s nikým nediskutoval. (Profesor se nechápavé tváří) A teď jdi zavřít okno na půdu. Od severu se žene bouřka. Suším si tam náhradní košili. Sedmý výstup EVA: (vpadne do místnosti) ...tak mi rychlonozí zvědové donesli, že jsi byl dneska v antropologickém museu, Adámku! PROFESOR: (zkoprnélý) Ještě tohle! V jakém museu? ADAM: V antropologickém. Chtěl jsem se podívat, jak jsem vypadal před mnoha tisíci léty. PROFESOR: A kdo tě viděl? ADAM: No lidi... PROFESOR: A jak jsi byl oblečený? ADAM: Takhle. PROFESOR: Ale vždyť jsi byl na čepovaném pivu, kde tě viděl inspektor Pištora - EVA: Tati, pochop už jednou, že Adam může být současně na několika místech. Za vteřinu ze sebe udělá tisíc Adamů... PROFESOR: Dokud je u mne, nehne se z bytu! Tu půlhodinu už to tady vydrží. Basta! (V dálce udeří hrom) A teď jdu zavřít to okno na půdu, aby se nevymluvil, že nemá rezervní košili. (Odejde) Osmý výstup EVA: Vyvádí jako pominutý - (Bouřka se blíží. Nad terasou visí těžké mraky) ADAM: Jde to ze severu! To bude dlouho trvat. Měl bych rozehřát plotnu na zelné placky. Při bouřce nejlíp chutnají. (Mlaskne) Zelí a škvarky smícháme, přidáme vejce a trochu mouky. Placky vyválíme a na sádle upečeme. Máte nějakou dobrou pánev? EVA: (se směje) Ty jsi pořád při chuti. Jak to děláš? A těch receptů... Takového muže bych brala! Jsi vůbec na jednom místě v jedné podobě? ADAM: V ráji. U Evy. To je jediné místo, kde jsem jenom jeden; všechna ostatní skupenství musí zmizet. EVA: Když jsi k nám přišel, tak jsi moc nevařil. Byl jsi jako nepopsaný list čistého papíru. A teď víš všechno. I o vaření. ADAM: Nevím všechno. Ale hodně věcí jsem nabyl. EVA: Jak? ADAM: Díval jsem se kolem sebe. A dívám se pořád. To už je takový lidský úděl - pozorovat. Dělám to od té doby, co mi Hospodin dal život. Tvůj tatínek sice tvrdí něco jiného, ale to není podstatné. Nejdřív jsem prý chodil po čtyřech, pak mi někdo vrazil do ruky motyku, já si narovnal hřbet od námahy a tím jsem se polidštil. To samé tvrdí v museu, kde to narovnání hřbetu dokazují na různých zvířecích exemplářích. EVA: Vědcům chybí vývojový’ mezičlánek - ADAM: ...nebo rozum! Mezičlánek koho - čeho - čí? EVA: Mezi opicí a člověkem - ADAM: Žádný neexistuje. Někdy mně lidi připomínají hada. Ten se taky věčně pletl do všeho, čemu nerozuměl a všechno zvrtal. Nakonec se z něho stal docela obyčejný plaz. Všude leze a nic z toho nemá. (Rozprší se. Na terasu padají velké kapky) Nedáme si ty placky.'' EVA: Počkej minutku! Mně se líbí, jak vykládáš. (Přivře dveře na terasu) Jaké je to v ráji? ADAM: Tenkrát nebo teď? EVA: Copak je dneska jiný ráj? ADAM: Dneska je všechno jiné. Tenkrát - to byl ráj! Jedli jsme rajské plody, pili šťávy a lahodná vína... (Olízne se) Hm! Ta doba se už nikdy nevrátí - EVA: A v čem jste chodili oblečeni? ADAM: Jako nudisti na plážích. Jenže ty prostory nebyly ohrazené. Nic nebylo obražené. Nebyly dráty, hranice, koleje. Každý si tvořil svoji cestu a nikoho tím neomezoval. A všude kolem dokola byla volnost. Volnost jako taková. A teprve později, když už žádná volnost nebyla, začalo se tomu říkat svoboda. Ale mezi volností a svobodou je strašlivý rozdíl, protože volnost je pojem filosofický a svoboda politický. Takže když lidé bojují za svobodu, bojují současně za něčí politiku, která mír upevňuje, místo aby bojovali za volnost, která mír vytváří. A mezi upevňováním míru a tvorbou míru je asi takový rozdíl, jako mezi Zemí a Sluncem. Země nemůže být bez Slunce, zatímco naopak je to možné. A zrovna tak nemůže být mír bez. volnosti, protože upevňovat se dá mír i válkou ve jménu svobody. EVA: Ale svobodu nemůžeš lidem zakázat? ADAM: To by byla taky hloupost. Se zákazy je to vůbec problematické. Hospodin v biblickém ráji uvalil zákaz najeden strom sjablky. A právě z něho vzešla zkáza. Proto je lepší se zákazům vyvarovat a situaci předcházet. Místo odklízení válečných trosek - neválčit. Místo hovorů o odzbrojení - zrušit válečný průmysl. Čím 36 [pageend36]víc se člověk s něčím pachtí, tím hůř to dopadne... (Poodejde ke dveřím na terasu a pozoruje déšť) Pěkný slejvák! (Zasměje se) Ten je dobrý na pokožku. Něco jako masáže. Jednou nás pronásledoval deset dní. Já už nevěděl, jak mám Evu zahřívat. Tak jsem takhle zvednul ruku nahoru a povídám: »Hospodine, nedělej nám to! Nevidíš, jak jsem unavený?« A Hospodin se omluvil, že nás chtěl vzpružit deštěm k lásce a seslal nám teplý jižní vítr, po němž jsme sladce usnuli. EVA: A tenhle hábit, co máš na sobě, ten jc z dnešního ráje? ADAM: Ten jsem vyfasoval. Teď nás oblékají podobné jako anděly. Uniformy a mizerná strava. Nektar - mana; mana - nektar. Na vaření není čas. (Velký stín zakryje okno) Kšic! Kšic! Koukej odletět, Gabrieli! A neposlouchej! (Stín zmizí) Jak se chvíli Evě nehlásím, už za mnou pošle policajta! (Hlasité vzdychne) Kdepak tenkrát - v biblickém ráji ... to bylo všechno jinačí! EVA: Adame, vem mě sebou do ráje! Aspoň na chvíli, na hodinku, já pak hned vypadnu... ADAM: To je těžké. EVA: A kdybych tě moc poprosila? ADAM: To bych musel napřed projednat s Evou. S mou Evou... EVA: Aha! To chápu. Tak to nepůjde. (Pauza) A anděly bys mi ještě jednou neukázal? Gabriela jsem neviděla. ADAM: Támhle sedí na střeše a kouká sem - EVA: Kde? Už ho vidím! A to mu déšť nevadí? ADAM: Naopak, hraje si s ním. Já už se to naučil taky. Podívej se! (Vystoupí na terasu. Kolem něho prší - nad Adamem jako by byl rozprostřený neviditelný deštník) EVA: (se smíchem) ...já jdu k tobě, Adame. (Přikrčí se a vběhne k Adamovi na suché místo. Z dálky se ozve troubení na pozoun) Devátý výstup POKLAD: (vstoupí se džbánkem piva) Tak už jsem tady s tím čepovaným pivem - (Rozhlíží se) Adame! Máte tady pivečko! Rychle, než dosedne pěna! PROFESOR: (v pršiplášti a klobouku se vplíží do místnosti po čtyřech) Pssst! Nechci, aby mě viděl. Teď anebo nikdy! (Vytáhne malou lahvičku) Je to prudký jed. Dal mi to ministr vnitra. Vyzkoušeli ho na japonských špionech. Dvě kapky stačí - okamžitě natáhne bačkory! POKLAD: Jen aby! Pro jistotu to tam nalej všechno... Ukaž! (Vytrhne mu lahvičku z ruky a naleje obsah do džbánku) PROFESOR: Proboha! Aby ještě neexplodoval - POKLAD: Ty máš pořád strachu! Kdybych tuhle akci nevymyslela, byla by tvá kariéra v čudu! PROFESOR: Ty jsi jednala s ministrem za mými zády? POKLAD: Slíbila jsem mu, že Adama zlikvidujeme. Musíš myslet taky jednou na sebe. Máš rodinu... mě; nezaopatřenou dceru, která potřebuje věno. A já už chci mít taky vlastní barák. Kdejaký úřednický šiml má vilu. - Tak už běž a nech to na mne! PROFESOR: Podlamují se mi kolena... POKLAD: Vždyť klečíš! Neskuhrej a schovej se za křeslo! PROFESOR: Vražda je vražda! Ať si každý říká, co chce... Proč to neudělá ministr vnitra sám?! POKLAD: Od toho je ministr, že na to má lidi! Ty ho budeš mít od dneška v šachu. Zameteš ho, kdy se ti zachce - PROFESOR: Co když bude Adam křičet? Válet se na podlaze? Volat o pomoc... POKLAD: Přinesla jsem pro jistotu sekyru. Je v rohu pod kobercem. PROFESOR: (nadzvedne koberec) Já snad omdlím... Co je moc - to je moc! POKLAD: Na to si budeš muset zvyknout, taťko! Všichni si musíme zvyknout na to, že se poměry zhoršují. A kdo chce obstát, musí být připravený na všecko. (Volá) Adame! Adámku! Tady je to čepované pivečko! PROFESOR: (padá za křeslo) Na tohle nemám nervy... Desátý výstup ADAM: (vchází z terasy do pokoje; za ním Eva) To jste mi udělala velkou radost, milostpaní. Já bych si pro to pivo došel, ale rituál je rituál. Když někdo pivo ve džbánku přinese, chutná o sto procent víc - PROFESOR: (vykoukne) Evo! Nechtěla bys mi taky donést džbánek? ADAM: Nechcete se napít se mnou, pane profesore? PROFESOR: Rituál je rituál. Každý z nás musí mít pivo z vlastního džbánku. ADAM: A při druhém džbánku si ty džbánky vyměníme - EVA: A já budu lítat sem a tam do hospody! ADAM: No tak my potom do hospody odskočíme... POKLAD: To tak! A někdo vás uvidí. Eva má ještě mladé nohy. EVA: To zrovna. (Nafoukne se odejde) 37 [pageend37]PROFESOR: Myslíš, že to pivo donese? ADAM: Určitě. Eva je prima holka. Před chvílí jsem jí ukazoval anděly. Viděla Gabriela i Pištoru - PROFESOR: Toho komisare? POKLAD: Anděly! Jsi hluchý nebo co?! (Adamovi) Můj muž zásadně neposlouchá a pak se blbé ptá... Ta pěna už je skoro pryč! ADAM: Tak já začnu. (Uchopí džbánek) Na zdraví! (Otře dlaní hrdlo džbánku) Mno... PROFESOR: To s tou dlaní odkoukal od uhlířů - POKLAD: Budeš se ještě dlouho vykecávat, aby mu spadla pěna? ADAM: (odloží džbánek) Vy máte asi strašnou žízeň, milostpaní, přinesla jste mi litránek - napijte se první! Já to pak dorazím. 0 to větší žízeň budu mít na ten další. POKLAD: Ale co vás nemá, Adámku, já počkám! Opravdu počkám! Pijte první, my se přidáme - ADAM: Opravdu? POKLAD: Namouduši! (Profesorovi) Vidíš, co jsi zavinil, nemehlo! ADAM: (zdvihne džbánek) Tak na zdraví! Ať už jsem doopravdy brzo v tom kalendáři. Jak to vypijú, udělám zelné placky. Užjsem to Evě slíbil. A pak to tady na usmířenou roztočíme - Jedenáctý výstup EVA: (vběhne) Kdo mi to smazal? Kdo to byl? Celou dobu to natáčím... taková zbabělost! (Rozpláče se) Kazeta je prázdná... úplně prázdná! (Odhodí ji) PROFESOR: (zvedne kazetu) Co se stalo? Ničemu nerozumím... POKLAD: Každý den natáčela potají deník: »Žila jsem s Adamem«. A teď jí to někdo smazal. PROFESOR: Já to nebyl. POKLAD: Já taky ne. Ačkoli o tom vím... EVA: Pak to byl jenom on! On! (Podívá se s rozlítostněnou tváří na Adama) Proč jsi to dělal? Proč? J aký to mělo důvod? ADAM: (odloží džbánek aniž se napil) Nikdo to nesmazal. Když nejsem na fotografii, když se nezabijú pádem z pátého patra, když vstupuji z jednoho prostoru do druhého, nemůžu být ani na pásku. To dá přece rozum. EVA: Tak jsem to nahrávala zbytečně. A tys mně nic neřckl. Připravil jsi mě o šanci! ADAM: V tom ta šance není, děvenko! EVA: To se ti to řekne. Připravíš někoho o štěstí a pak děláš moudrého. ADAM: Každý se připraví o štěstí sám. Zejména tehdy, když si namlouvá, že nějaké měl. Štěstí je irelevantní. Přichází v okamžiku, kdy ho nečekáme. A ztrácíme ho tehdy, kdy po něm nejvíc toužíme - POKLAD: Právě proto si myslím, že je dobré se napít piva. Všichni jsme mnohé prožili a každá zloba potřebuje zapít. Není to tak, taťko? Nespi a řekni Adamovi, ať začne rundu... PROFESOR: Adame, začni rundu! Napijeme se po tobě! POKLAD: Ty hned druhý, aby ses nevytá- čel! PROFESOR: Ale, Poklade, já ani nemám žízeň - EVA: Tak já začnu... Smím, Adame? (Uchopí džbánek) POKLAD a PROFESOR: Néééé...!!! ADAM: (udiveně) Proč by se nenapila? PROFESOR: To není slušnost, před starší osobou... POKLAD: Drží dietu! Nesmí pít pivo. Podívejte >e na ten její zadek! ADAM: (uchopí džbánek) ...ještě že nemám tyhle starosti! Nic nevyměšuji. Přijímám tekutinu a potravu čistě z vilnosti. Jestli proti tomu nic nemáte, tak s tím pitím už doopravdy začnu. (Přiloží džbán k ústům a zhluboka se napije. Sotva si otře ústa, zapotácí se, ztěžka odloží džbánek a padne) POKLAD: Jed zabral. Taťko, raduj se! Hurá! EVA: (zděšeně) Vy jste ho... (Ukáže na džbánek) A do piva? POKLAD: Co je na tom divného? Traviči jsou většinou intelektuálové. Borgiové trávili otrušíkem. Medicejští inkoustem - (Zvonek) PROFESOR: To je Pištora! Zjistil Adama v hospodě. Chce si to ověřit. Jdu na záchod... POKLAD: Nikam nepůjdeš! Zabalíme ho do koberce a šoupneme ke zdi. Kdyby něco, tak budeme mýt podlahu... Evo, kbelík a rejžák! (Eva odběhne) A ty mi ho pomoz zabalit! (Zahalují Adama do koberce) Co to děláš? Vždyť ho zase rozbaluješ. Teď vidím, po kom je ta holka levá. (Silné zvonění) No honem! (Dostrkávají koberec s Adamem ke stěně) Už jdu! Už běžím. (Poklad jde otevřít) Dvanáctý výstup EVA: (vstoupí s kbelíkem a koštětem) l ati, už jsi někdy myl podlahu? PROFESOR: Ne. EVA: Já taky ne. Jak se to dělá? PROFESOR: Hodně to polej vodou. Co je mokré, to je čisté. EVA: (vyleje kbelík na podlahu) A teď drhnout a drhnout... (Hlasy v chodbě. Profesor se vrhne na podlahu s rejžákem jako zběsilý. 38 [pageend38]Eva má hadr na koštěti a přihrnuje mu vodu pod rejžák) Třináctý výstup (Vstoupí ministr vnitra; za ním Poklad) MINISTR VNITRA: ... jedu kolem a v oknech se svítí. Říkám si: zastavím se na skleničku! A vy mezitím - PROFESOR: (na kolenou) ...drhneme podlahu! MINISTR VNITRA: No tak pokračuj, já tě zdržovat nebudu! (Rozhlíží se po místnosti) Už sis na to konto poslal pro pivo, co? (Chvíli ho pozoruje) Ze si na to nezjednáš... vždyť u toho zgebneš! POKLAD: Můj muž miluje fyzickou práci. Léčí si plotýnky. Homeopaticky. Bolestí vyhání bolest. (Eva chce vyklouznout z místnosti) MINISTR VNITRA: (ji zarazí) Kam jdeš, poupě? Nebudeš pomáhat rozbalovat koberec? Aspoň zjistíme, který zavražděný ztratil dolní končetiny! (Všichni se dívají na koberec, z něhož vyčnívají Adamovy nohy) Ted jsem vás postihl, co? (Jen co to dořekne, ztvrdnou mu rysy. Stane se zlým) Nikdo neopustí místnost! Ruce vzhůru! Čelem ke zdi! (Všichni se otočí tváří ke stěně. Ministr vnitra otevře bar a naleje si skleničku) Domácí slivovice! Ty se máš, ho- lomku! (Napije se) Tak co? Komu patří ty nohy? PROFESOR: (ze sebe vyrazí) ...on je mrtvý! Zneškodněný podle příkazu. MINISTR VNITRA: (překvapeně) 0 čem to mluvíš? Kdo je mrtvý? PROFESOR: Adam! Sám jsi mi dal lahvičku s jedem. Tak jsme mu ji vlili do piva... MINISTR VNITRA: (si znovu nalévá) Jakou lahvičku? Jaký příkaz? Já ti nerozumím... PROFESOR: Tahle lahvička! (Mává mu s ní před očima) Japonští špioni. Dvě kapky. Smrt. POKLAD: Jsme ztraceni, taťko, nadobro ztraceni! Nikdo nám nepomůže, nikdo se nás nezastane, nikdo nás nemá rád - MINISTR VNITRA: Kamaráde, máš na krku vraždu. (Kopne do sebe panáka) PROFESOR: (zoufale vyrazí) Přece mě v tom nenecháš? MINISTR VNITRA: Někdo to odsrat musí. To je permanentní zákon politického pohybu. (Krátká pauza) Od zítřka je- zrušena platnost Nového kalendáře. Podle posledních průzkumů se neosvědčil vzhledem k událostem v rozvojových zemích. A my potřebujeme kalendářovou polyfonii kvůli exportu. Všechna jména musí zpátky do kalendáře, nebo nás Indové převálcují. Každoročně vydávají přes tři sta kalendářů, aby zamezili hlasům oposice. A my jim musíme konkurovat - POKLAD: Můj muž všechno zpracuje, zdůvodní... je spolehlivý! MINISTR VNITRA: Především je to vrah. A vy jste spoluviník. POKLAD: Sám jste mi do telefonu řekl, že když otrávíme Adama, je manžel v parlamentu - MINISTR VNITRA: Já se od všeho distancuji. Nikdy jsem tady nebyl. Nikdy jsem s vámi netelefonoval... 39 [pageend39]POKLAD: (ho uchopí) Zval jsi mé na dovolenou k moři! Kupoval plavky! EVA: Mami, on lže! Viď, že lže! PROFESOR: Nelže! Tohle nám ještě chybělo. My jsme strašná rodina... MINISTR VNITRA: ...paní, nedržte mě za kabát! (Vytrhne se jí) Já byl vždycky proti reformaci kalendáře. Politická budoucnost našeho státu nemůže být v rukou haz.ardérů vašeho typu. Kdo kalendáři jámu kopal - sám do ní spadl. (Uchopí láhev slivovice, strčí do kapsy a odchází. U dveří se otočí) ...abyste to tak nějak věděli: od téhle chvíle vás neznám. (Bouchne dveřmi a odejde) Čtrnáctý výstup (Všichni se tváří zdrceně. Poklad se pokouší o hysterický pláč. Profesor chodí ode zdi ke zdi) PROFESOR: (se náhle zastaví) ...a pro tohle jsme bojovali! Obětovali svoji kariéru! Konec jako ze špatného filmu - EVA: (tiše) Vrazi zůstanou vrazi. POKLAD: (se rozkřičí) Ještě ty začínej! Ty umíš jenom kritizovat! Tak jako kumpáni z tvé kliky... ale skutek útek! No tak poraď, kam s mrtvolou? (Zvonek) PROFESOR: Tak a kriminálka je tady. Jdu na záchod. POKLAD: Nikam nepůjdeš! (Zavyje) Taková ostuda! To neprežijú. Moji rodiče mě už před svatbou varovali, že to s tebou dotáhnu leda do kriminálu. Proč já si nevzala toho spisovatele, co notoricky chlastal. Od začátku bych věděla, na čem jsem - EVA: Mami, prosím tě, přestaň jančit! Jak tě znám, skončila bys stejně. PROFESOR: (věcně) Spořitelní knížky jsou v sejfu za obrazem. Poslední vůle u notáře. Odejděte! Já se zastřelím! (Vytáhne ze zásuvky browning) EVA a POKLAD: Tatínku! Tatínku! (Obě se k němu vrhnou a objímají ho) PROFESOR: Teď jsem pro vás tatínek! Můj život je jedna trpká deziluze - POKLAD: Zapomeň na to. Bedřichu! Kdo nic neriskuje, nic nemá. (Silné zvonění) Už jdu! Už běžím! (Odejde) PROFESOR: Poklad má pravdu. Zastřelit se můžu vždycky. (Odloží browning zpátky do zásuvky) Patnáctý výstup POKLAD: (se rychle vrátí; nemůže chytit dech) ...je tam nějaká úplné nahá ženská, říká, že je Eva a že si přišla pro muže! PROFESOR: Kterýho? POKLAD: No pro Adama! PROFESOR: Tak jí ho dej! A pozvi ji dál, do chodby, ať to nevidí sousedi! POKLAD: Slyšíš, Evo? Vyber pro ni nějaké šaty. No, hni sebou! (Profesorovi) A ty mi pomoz rozbalit koberec... VŠICHNI: (se podívají na koberec a leknou se) On tady není. Nohy zmizely. POKLAD: A ta ženská řekla, že bez Adama neodejde! PROFESOR: Napřed se přesvědčíme... (Jakmile rozbalí koberec, leknou se podruhé. Adam skutečně zmizel. Uprostřed leží pouze jeho bílá noční košile) POKLAD: Teď je nahý i on! PROFESOR: Aspoň se poznají. EVA: (pootevře dveře a rychle je zabouchne) ...ona se mi podobá! PROFESOR: Když je ženská, tak se ti musí podobat. To chce klid! Dáme jí ten koberec i s tou noční košilí. Třeba sejí cestou zase Adam objeví - EVA: Copak ten koberec unese? POKLAD: Co je nám do toho? Víš, co stojí takový peršan? Má to jako odškodný za manžela. (Všichni tři popadnou koberec a vynesou ho ze scény) Šestnáctý výstup (Adam vejde znenadání z terasy do místnosti a zavře za třemi postavami s kobercem dveře do chodby) ADAM: (pobaveně k divákům) Co myslíte? Byl jsem nebo jsem nebyl? Tenkrát před mnoha tisíci lety nebo dneska? Nebo jenom dneska? Možná, že ani vy pro mne nejste nebo jste! Třeba jste si jeden druhého jenom vymysleli - (Shůry se ozve zuřivé troubení na pozoun) HLAS EVY: Zpátky do ráje, Adame! ADAM: Už jdu! (Divákům) Teď už vím, k čemu je to dobré - (Nové troubení) No vždyť už jdu! (Chce povědět několik důležitých vět divákům, ale pro Gabrielovo troubení na pozoun mu není rozumět. Adam po chvíli marného zápasu pokrčí rameny. Jde na terasu, rozpřáhne ruce a letí kamsi do prázdna) Konec třetího dějství KONEC HRY Curych 1981 40 [pageend40]Fejeton JULIE S. SALCHEROVÁ je nové jméno v české literatuře. Je to pseudonym. Salcherová žije v Československu a do Magazínu nám poslala na tucet povídek, které budeme postupně uveřejňovat. (Ilustrace: Šárka S. Benešová) PRVNÍ PRÍBÉH Z PRAHY Zatraceně často myslím teď na Marii. Patří- vala nějaký čas k našemu spolku v Praze, sice ne tak dlouho jako Mirenka, Olga a já, panebože, už je to patnáct nebo dvacet let, takže ostatní si již ani nepamatuju. Taky ta vzdálenost! Všechno se to dělo na druhé půli zeměkouli. Tak tedy Marii přivedl Franta, bylo jí asi osmnáct a snažila se být umělkyní, jako jsme byly my. My měly ovšem náskok. Měly jsme za sebou UMPRUM, takže jsme to měly úředně potvrzené, že jsme umělkyně. Taky jsme byly maličko starší, ale jen o málo. Tedy Marie byla vše, co jsem si přála být já, a naopak. Byla tmavovlasá, byla výrazná, nemusela mít na sobě kila maškara, aby nevypadala jako utopená myš, nikdy nebyla unavená, neměla nízký krevní tlak či co. Sportovala, házela koulí, měla sílu. Když jsme se přinamázly, první, kdo to pocítil, jsem byla já. Mrskla se mnou o kanape, patrně rozčilena některou z duchaplností, kterých jsme měly na skladě plno. Byly jsme stádo zlých opic. Naše finanční situace byla nestálá, neb jsme byly na volné noze, což byl jediný způsob, kterak nebýt zaměstnaný a zároveň nebýt v rozporu se zákonem co by příživník či příživnice. Tato výhodička ovšem vyžadovala bumášku, svědčící o tom, že jste právoplatným umělcem, členem některého z uměleckých svazů. Takový papír vám vydala komise, skládající se z vašich kolegů, kteří včas pochopili velkou dobu, vstoupili do naší rodné, ale hlavně však jediné. Tím sc stali pány a strůjci našich osudů. Marie měla štěstí, protože Franta pochopil dobu včas a byl členem komise. Měly jsme docela dost času a kecaly o všem možném v mém malém ateliéru, který spíše potřeboval úklid než naše stálé debaty o nesmrtelnosti chrousta a jiná přiblblá abstrakta. Občas jsme zavadily o skutečno, my, dítka socialismu, tehdy ještě bez lidské tváře, držitelé řádně vykonaných státnic z marxleninismu a jiných pokrokových věd, bavily jsme se o tom, jak různí lidé získávají věci. Mirenka jednou přišla s tím, že její snoubenec, jménem Mokrý, bydlel s jistou Boženou Ovcovou z Re poryj. Tato Božena Ovcová byla původně přítelkyní Mokrého ženy Mileny. Milena Mokrá, známý dobrák a blbec, tu Ovcovou pozvala, aby s nimi prozatímně bydlela, neb neměla střechu nad hlavou, a každý přece ví, jaká je v Praze bytová tíseň. No a Mokrý, proslulý sexuální štvanec, přesto, že byl zasnouben s Mirenkou a na krku mél ještě pořád blbou ženu Milenu, spustil se s tou Ovcovou. Mokrý se později upřímně snažil dostat se z téhle situace, ale, jak víte, v Praze byla ta velká bytová tíseň. Ovcová nebyla tak jednoduchý případ. Ona byla tuzexová kurva čili - slušněji řečeno - prostitutka. Jako taková měla konexe ve vysokých kruzích u Státní bezpečnosti. Tak ta Mokrému slíbila, že mu sežene byt a taky sehnala. Mokrý tehdy vysolil asi 100 000 Kčs nebo kolik, a měl byt. Co ovšem netušil, bylo, že ta Ovcová se tam taky nastěhuje, neb jako každá správná 41 [pageend41]kurva v každé správné story vzala k němu lásku či se do něj zblbla nějak jinak, a taky zadarmo bydlela, že? Protože ale měla ty konexe, Mokrý toho moc nenadělal, i když se děsně snažil, a nakonec byl rád, že ho tam nechala taky bydlet. Tahle Ovcová měla velký vliv na náš spolek, takže nejen Mokrého blbá žena Milena se po ztrátě svého muže Mokrého stala prostitutkou, ale i Mirenka s Marií začaly pochybovat o morálních hodnotách, v té době nám vštěpovaných matkami, které rostly na jiných planetách a v jiných časech. Mokrý nám vypočítával vše, čeho se Ovcové dostalo za několik okamžiků poněkud směšných prostocviků s tuzexovým cizincem, který pokaždé nemusí být tak zlý. (Ti chudáci, co musí čistit kanály, jsou na tom hůř.) Tak kromě obligátních 200 tuzexových bonů vyrazila z něho soupravu kartáčů na vlasy, vsazených ve zlatě, pět mohérových šálů, utkaných někde v Irsku, a já nevím, co ještě. Když se na to dívám dneska, tak nevím, jak to bylo s pravostí toho zlata, ale čert to vem, tehdy to vypadalo ohromně. Poslouchejte, jak to dopadlo: Holky se vyfešákovaly a nutno říci, že vypadaly vynikajícně oproti Ovcové, která postrádala to intelektuální fluidum a taky nějaký ten umělecký cit pro hadry a barvy. Holky ovšem postrádaly něco jiného, o čemž ovšem tehdy ještě nevěděly. Vyrazily do nóbl podniku, zvaného Est, kde se takoví vhodní cizinci vyskytují. Personál, který asi byl zvyklý na pokusy předmětuchti- vých pražských dívek, s nimi jednal s vážností poněkud komickou, ale to holky taky nevěděly. Taky se styděly, spíše bych řekla: byly mrtvé hanbou. Ale odvážně usedly ke stolu, který jim byl nabídnut, a snažily se chovat sebevědomě, jako že tohle dělají každý den. Chvíli takhle tiše trpěly a pak skutečně přišel spolek pánů, který byl usazen v blízkosti dam. Ty, zmrtvělé strachem, dělaly, jako že si úplně stačí, ale když hudba hrála »a jen se nermuť a dej si vermuť«, daly sc ukecat k tanci. Navíc tihle pánové vypadali fajn. Moc jim sice nerozuměly, neboť neuměly portugalsky či Španělsky, ale to jim nevadilo. Netušily, že každá lepší pražská kurva ovládá základní obchodní mluvu ve všech hlavních světových jazycích - s výjimkou ruštiny. Večer probíhal spíše utěšeně, Marie si vybrala šviháka a Mirenka spíše intelektuální typ. Když přišlo k vyhazovači hodině, byli už všichni kamarády a taky značně veselí a nikdo si moc nevšímal účtu, který vrchní předložil. Tak aby nebyl malér, holky to rychle zatáhly a šlo se jinam. Marie se do toho svého Kubánce vážně zbláznila a jela za ním někam až do Karlových Varů, na což jí Franta přišel a byla v maléru. Stálo je to všeho všudy asi 700 Kčs v penězích, dále nějaká ta zlomená srdce, neb ti Kubánci byli hezcí kluci, a ostatně - zlomená srdce se stejně nepočítají. Takže podle toho vidíte, že ta Ovcová měla zvláštní talent, o kterém holky tehdy nevěděly, že existuje. Proto taky teď pořád myslím na Marii, která už dávno nežije, neb bez toho zvláštního talentu zašla. Jak říká moje nynější kamarádka Andula, která má několik semestrů exaktních věd, »holka, všechno v životě jsou jen různý chemický procesy, které ještě neumíme ovlivnit«. To nechci vidět, až to budeme umět. FEJETON J. WOLFA: NESTALO SE VŮBEC NIC A PRITOM HODNE V půl jedenácté vystupuji na stanici metra »Hradčanská« a spěchám ke Hradu. Podle informací, které jsem si přečetl na pivním tácku v jedné malostranské hospůdce a také na zdech kolem Kampy, se má na prvním nádvoří Pražského hradu konat mítink k prvnímu výročí J. W. Lennona. Před jedenáctou procházím zadní branou kolem hradní stráže a v podloubí, určeném pro chodce, mě uvítá první uniforma příslušníka VB. Vcházím na třetí nádvoří. Kuk, vykoukne za sloupem druhý příslušník a zase zmizí. Kuk, vykoukne další. Připadá mi, že si esenbáci hrají na Pražském hradě na schovávanou. Procházím všechna hradní nádvoří a zji- štuji, že celý Hrad je ve stavu obležení. Všechny prostory se zelenají uniformami a samozřejmě tajnými, které dosud mezi turisty rozpoznat nedokážu... Blížím sc ke katedrále sv. Víta. Před vchodem postává hlouček asi třiceti chlapců a patnácti dívek, kteří nevypadají na turistický zá42 [pageend42]jezd, zajímající o kulturní památky Hradu. Jdu k nim z pravé strany. Z levé přicházejí ke skupince dva příslušníci VB doprovázeni třemi pomocníky VB. Pro jistotu několik metrů před hloučkem chlapců a dívek odbočuji ke katedrále a předstírám neobyčejný zájem o program bohoslužeb, vystavený vedle dveří chrámu. Policisté přicházejí ke skupince mladých lidí a já horlivé čtu a přitom také poslouchám. Příslušník v hodnosti nadporučíka je oslovuje: »Tak, mládeži, žádné tady srocování a rozejděte se.« Jeden z hochů mu odpovídá: »Ale my jsme tu se školou a přišli jsme na prohlídku Hradu, stejně jako támhle ti,« a ukazuje na skupinku turistů vedle. »Jo, mladej, to jsou opravdoví turisti, kdežto vy jste flákači a provokatéři a přišli jste narušovat klid a pořádek v hlavním městě. Koukejte se sebrat a zmizet!« Skupina mladých se odebírá do chrámu, aby se zbavila nevítané pozornosti. Několik pomocníků VB si sundává z rukávu pásku s označením a vchází za nimi do chrámu... ... Z Hradu odcházejí mladí jednotlivě nebo po menších skupinkách směrem na Kampu. Odcházím i já. Celou cestou nás míjejí policejní vozy, křižující ulice Malé Strany. Máme skutečně důstojný doprovod. Na Kampu dorážíme před půl jednou. Na zdech uliček od Hroznové až po Velkopřevorské náměstí přibyly přes noc další nápisy. Například: »Dejte šanci míru« a k tomu připsáno »jestli s tím nesouhlasíte, tak to můžete smazat«. Nebo: »Nás neodradíte, jsme tu«, »Vy máte Lenina, neberta nám Len- nona«. Na jednom místě Čertovky se objevila kresba uhlem, znázorňující typické Lennonovy kulaté brýle. V noci někdo neznámý obnovil Lennonův symbolický hrob a štětkou na něj namaloval iniciály tohoto velkého umělce a bojovníka za světový mír. Na místě původního Lennonova symbolického hrobu - před nedávném zamalovaného policisty barvou - položila dívenka v džínsách červené karafiáty a zapálila svíci. Po ní následovali další a další odvážlivci. Někdo přinesl květiny nebo věneček, jiný svíčku. Celý ceremoniál probíhal od počátku za asistence několika příslušníků VB a tří policejních vozů. Nekonečný proud mládeže přicházel na Velkopřevorské náměstí po celý den až do podzních večerních hodin. Ti, kteří byli příslušníkům podezřelí, byli namátkově legitimováni. Mnozí odvážlivci psali i přes přítomnost příslušníků VB na zeď u symbolického hrobu nové nápisy, někdo na zeď připevnil Lennonův portrét, jiný položil ke hrobu jeho malou bustu z vypálené hlíny. Okolo páté hodiny odpoledne kdosi pustil magnetofon a zazněly známé skladby Beatlesze šedesátých a počátku sedmdesátých let... ... Když jsem kolem dvacáté hodiny odcházel z Velkopřevorského náměstí, byl jsem stejně jako mnoho jiných legitimován. Jeden z tajných se právě ptal policisty, který kontroloval mou legitimaci: »Tak co, jak to tu probíhá?« Ten mu odpověděl: »Nestalo se nic, a přitom hodné, jak vidíte.« Druhý den ráno jsem se přišel k symbolickému Lennonovu hrobu znovu podívat. Nějaký člověk v pracovním plášti se štětkou v ruce pečlivě zamalovával všechny nápisy na zdi. Lennonova fotografie byla se zdi stržena a spolu s květinami hozena do popelnice. Díval jsem se na toho člověka a zdálo se mi, že mu z pláště vykukuje kousek černého předmětu. Mohl to být pendrek, ale tím jsem si nebyl jist. (Praha, 10. prosince 1981) 43 [pageend43]JAN BENEŠ: DILEMA HASIČE LUSTIGA Mám-li říci, kde jsme se seznámili, tedy se tak stalo v Praze u Pinkasů. Nikoli, že by byl hasič Lustig pivař, a nikoli, že bych byl pivař já. Ale k Pinkasům to bylo blízko z redakce a bylo tam příjemněji, než s pizdivlky, starajícími se o rozkvět duchovních sil a ideologickou úroveň československých ozbrojených sil ve vydavatelství Naše vojsko. Vojenští básníci tam chodívali na pivo a snad ještě tak provozovat své sepětí s lidem. Zhusta docházívalo i k ideologickým debatám, odlišným od těch, které pak rozkvétaly na stránkách vojenského tisku. Pivo jsem si dával taky, zvláště od té doby, co vojenští básníci přesedlali na vermut, ale zejména jsem si dával specialitu domu: buřta máčeného v cibuli a s proužky cibule umné zasunutými do zářezů na buřtím těle. Odborně se tomu říkalo akrobat a vedoucí Hejtmánek za to účtoval tři kačky. Pepa Lustig jezdil u hasičů a ačkoli jsme v hostinci nalezli světonázorové sympatie, náš vztah byl ryze obchodní. Vlastnil jsem totiž felicii a tento výdobytek socialismu si žádal oprav. Pepa Lustig to lepil dohromady, arciť ze součástek pokradených u hasičů, a já mu platil měsíční paušál dvě stovky. Když se rozvinul v Československu obrodný proces a socialisté si začali nasazovat lidské tváře, Pepa se nezapojil. »Nemyslím, že sc mne to týká,« říkával. »Jen ať si papaláši klidně utrhaj prdele a ještě něco k tomu.« Míval jsem mu to za zlé, ale Pepa nedbal, ale ani vůči mně nezahořkL »Četľs těch 2000 slov?«, pídil jsem se po názoru příslušníka dělnické třídy. »Jo,« odtušil. »Bylo to v novinách. Ale kdyby kvůli tomu nedělal bolševik takovej řev, už bych na to dávno zapomenul.« Načež mě napomenul, že je pivo na něj a objednal si od vedoucího Hejtmánka taky akrobata. »Podívej se na něj,« podotknul, když jsme byli obslouženi a ukázal na vrchního pingla. »Víš, kdo to je?« V rděl jsem. Pingl Hejtmánek Karel bývával podplukovní- kem, a to Bezpečnosti, a to šéfem bezpečnosti civilní letecké dopravy. Staral se zejména o to, aby z aerolinek povyházeli všechny zápaďáky a jinou verbež. Pak měl ale smůlu. Přišel na nějaké pašování zlata z republiky, což se nemělo. Nebo mělo? Těžko říct. V tomhle pašování měl prsty nějaký Šling. Než ho soudruzi pověsili - mezi soudruhy velké zvíře. Velitel bezpečnostních služeb československé letecké dopravy byl samozřejmé taky soudruh, a protože v případě soudruha Slinga se jednalo taky o soudruha, šel za jiným soudruhem. Tenhle se jmenoval Šváb. »Hele,« řekl Švábovi. »Tady se nám pašuje z republiky zlato a je v tom Šling! Tak nevím, co s tím. Smí se to nebo nesmí?« Soudruh Šváb soudruhu Hejtmánkovi poděkoval, ujistil ho, že si váži důvěry, a potřásl mu rukou se slovy: »Takhle jedná komunista.« Což asi soudruha Hejtmánka tehdy potěšilo. Ale jestli se to zlato smí nebo nesmí pašovat, to se nedověděl. Jenže podle zákona se přecejen spíš nesmělo. A tak, když zlato putovalo znova a znova, nevydržel to a šel za soudruhem Slánským. »Rudlo,« řekl mu. »Tady se nám pašuje z republiky zlato. Jede v tom Šling a ví o tom už půl roku taky Šváb.« Taky Rudla mu potřásl rukou, párkrát si kamsi zatelefonoval, Hejtmánkovi dali kafe a když si na rozloučenou třásli rukou, řekl tnu i soudruh Slánský: »Děkuju ti, takhle jedná komunista.« Hejtmánek šel na náměstí Republiky k čeka- kajícímu tatraplánu, ale nedošel. Cestou ho sbalili. Hejtmánek měl ovšem ženu a ta začala Hejtmánka shánět. Všichni soudruzi měli účast. »My ho hledáme, soudružko,« řekli jí. »Ale bojíme se, že ho unesla nějaká západní rozvěd- ka.« Jenže Karlíka neunesla západní rozvédka. Pochopové, kteří ho sbalili, podléhali Rudlovi Slánských. A protože Hejtmánek byl mezi policajty vcelku známá figura, báli se ho strčit někam do veřejného kriminálu a tudíž ho vrazili do tresoru Státní banky, kde mél svůj malý kriminál a mučírnu osobné Rudla Slánských. Teprve asi tak za rok převezli Karlíka na Ruzyň. Jenže to už tam sedél i Rudla Slánských, což ovšem Karlík dlouho nevěděl. Sedél, seděl, a asi tak ve čtyřiapadesátém ho pustili. 44 [pageend44]Inu, byl rád! Velitelování bezpečnosti u civilního letectva mu už sice nevrátili, ale byl původně typografem a tak si myslel, že by mohl zase dělat řemeslo. Jenže nějak nemohl. Rudla Slánských byl tehdy ještě zlá svině a nikoli rehabilitovaný soudruh a Karlík se šel domáhat nějakého práva jakožto oběť té zlé svině. Konec konců, znal se přece taky s Bacíl- kem a opravdu se dostal až k němu. »Karle, neztěžuj nám to! Prosím té!«, poprosil ho důvěrné soudruh Bacílek, a Karlík si dal poradit, zvlášť, když na přímluvu soudruha Bacílka dostal místo hlídače v holešovickém přístavu. Za pár let mu nějaký menší policajt dohodil informaci o tom, že je volné místo kastelána na Karlštejně, a Karel Hejtmánek si tudíž zažádal o kastelánství. A byl shledán kvalifikovaným a začal kastelánova! a prodávat sodovku a jiná občerstvení pro návštěvníky pamětihodností. A když - tahle ve dvaašedesátém - udeřila rehabilitace ukřivděných soudruhů, vydal se taky Karel Hejtmánek na ministerstvo spravedlnosti, že by se jako rád dozvěděl, proč že to byl jako skoro pět let v kriminále. Pohovořili s ním, vyplnili papíry a slíbili, že se na to podívají. Podívali se: »Vždyť vy jste udal soudruhy Šlinga a Švába!«, sdělili mu. »Slánskému! A Sling a Šváb dostali zpátky členství ve straně, a Slánský ne.« Pro jistotu hned taky kontrola na hradě Karlštejně zjistila kastelánu Hejtmánkovi manko - a šel sedět znova. Čímž z rehabilitace sešlo. Hejtmánek si své odseděl, tentokrát měl dokonce opravdový soud a nebyl rok nikde ve sklepě, ale pěkné na vzduchu, ve stavebním komande v Růžodole, a když vylezl, sehnala mu Hejtmánková, která se zatím zavedla jako vedoucí výroby obložených chlebíčků pro Restaurace a jídelny, místa pingla u Pinkasů, ze kterého posléze povyrostl až na místo vedoucího. »To máš tak,« pravil šofér Lustig. »Je to svině?« A odpověděl si: »Je. Ani to pivo nenalejvá férově. Ale je to mukl?« A zase si odpověděl: »Taky je. - Takže tu máš dilema. A to samý s těma papalášema nahoře. Proč by najednou měli bejt lidský tváře, když byli dvacet let od prdele díry? Přijde na to, kterou tvář myslíš, víš? Co se mne tejká, ať si to vyříděj mezi sebou. Mně se to začne tejkat, až si budu moct zavolit, jestli tam má bejt někdo jinej.« Když přijeli Rudí bratři, Pepy Lustiga se to přesto tknulo a v tom zmatku kolem památného vstupu vojsk jsme se pár dní neviděli, a když jsme se už zase viděli, udeřil listopad. Život šel dál a felicie potřebovala poloosu. »Zabalej to!«, poučil mě Pepa. »Některý lidi říkaj, že odtáhnou k sedmýmu listopadu, ale to se mi zdá brzy. Já počítám do 25. února.« »Myslíš, Pepo?«, říkával jsem pochybovačné. Mezi vojenskými básníky jsem se už nepohyboval jinde než v hospodě. Z redakce mé totiž vyhodili. »Nemůžou to udržet, každej je proti nim. A s dělníkem nakonec nehnou, to si uvědomu- jou!« Ale život šel dál, Hejtmánek už ncpingloval, protože využil uvolnění cestovního ruchu a zmizel i s Hejtmánkovou za kopečky a Pepu přeřadili na západoněmecký výdobytek techniky, který se na jaře 1969 objevil i u hasičů v Praze: vodní dělo. »Pepo,« řekl jsem mu, když jsme se zas jednou viděli. »Není to spíš na demonstrace než na požáry?« »Ale jo,« připustil, »jenže k tomu mě nikdo nedonúti.« Tehdy jsme seděli déle a družněji, Pepa Lustig měl zrovna třetího syna. A pak jsme se sešli 22. srpna 1969 na chirurgii ve Vojenské nemocnici v Praze. Já se tam doplazil tajně, protože jsem dostal do oka slznou raketu a měl jsem utržené obočí, a Pepu tam dovezli, neb utrpěl pracovní úraz jako řidič vodního děla. Oba nás ošetřoval doktor Eliáš, zvaný Puček, na záznamu měl ovšem jenom Pepu, protože i Pucek-Eliáš i já jsme věděli, že za pár dní bude třeba po lidech s natrženým obočím sháři- ka. Přišli za Pepou a poručili mu, aby si napumpoval do nádrže vodu, že pojede čistit ulice. Pepa řekl, aby mu vlezli na záda. Načež mu nějaký kapitán od policajtů přečetl, že je podle vyhlášky o výjimečném stavu, podepsané soudruhem Dubčekem, povolán a že má pět minut na rozmyšlenou, jináče že se odepření trestá od tří do deseti let. A tak Pepu donitili a podle Dubčekem po- depsaného výjimečného stavu vyjel řidič Josef Lustig ze Sokolské třídy s vodním délem, aby vyčistil Václavák od davů, které skandovaly 45 [pageend45]"Dubček, Dubček!" Policajti naštěstí mechaniku vodních dél moc neznali, a tak si Pepa napumpoval jen půl nádrže místo celé. Na Václaváčku se řetězy policajtů, vojclů a Lidové milice pouštěly do rvaček s davem, ale šlo jim to těžko. Tu a tam sice někoho odstřelili, ale lidi si taky vypracovali techniku a nejlepším vrhačům dlažebních kostek jen podávali střelivo a dotyční vrhali. Pamatuju se na kofra, kterému vždycky jenom podali kostičku, vydloub- nutou z chodníku, do natažené ruky, chlápek si levačkou vzal mušku a - mrsk! Patřičný policajt ji dostal pěkně pod okrajem helmy rovnou do obličeje a šel k zemi. A jak tak policajti postupovali v řadě, chlápek je kácel jednoho po druhém jak kuželky. Vždycky jen natáhl ruku dozadu, aniž se staral o to, kdo mu dělá nabíječe, a jen kostečka spočinula, mrsk! - a další policajt ležel. Kdyby se tahle disciplina předváděla na Olympiádě, musel by dostat zlatou. Do toho přijelo od pomníku vodní dělo a začalo vymetat ulice. Policajti, a zejména milice, se hned taky lip cítili a začali víc střílet. Většinou jen do výkladů, o čemž pak televise večer natočila filme k, kterak kontrarevoluce rabovala, ale na rohu Opletalky to dostal asi dvanáctiletý kluk. Pro lidi to začalo vypadat blbě. Pro policajty dobře, ale jen do chvíle, kdy Pepa dojel na roh Vodičkovy a došla mu voda. Lid to vyčíhnul a začal dotírat. Kamínky zas pršely, u vodního děla to odneslo přední sklo a museli ho vytlouct, aby Pepa vůbec viděl na cestu. Začal pomalu couvat a policajti, kteří už nestačili utéct z dostřelu, se mu schovávali za vozem, protože tam se do nich bylo přecejen horší strefit. Pak se to stalo. Zmobilizovaný nezmobilizovaný, to o Pepovi ten člověk nevěděl, a i kdyby věděl, sotva by dbal. Věci si už tak stály. Kdosi přiběhl a cákl řidiče vodního děla do obličeje půlcihlovkou. Co horšího, ta půlcihlovka spadla řidiči Pepovi posléze na koleno pravé nohy a noha na to zareagovala a přišlápla plyn. A tak Pepa přejel vodním dělem devatenáct policajtů z těch, co se mu schovávali za vozidlem. Než jsem šel z ambulance Vojenské nemocnice domů, byl už Pepa na pokoji a zastavil jsem se u něho. Tentokrát vůbec ne kvůli feldě. »Nemůžeš to mít tomu člověku, co ti to udělal, za zlé,« snažil jsem se navázat debatu. »Ale kdež,« mávl vesele rukou a snažil se usmát a taky to vesele říct, ačkoliv měl různě zadrátovanou pusu a nohu na kladce. »Nebejt toho chlápka, tak jsem devatenáct těch kurev nikdy nepřejel. A představ si, že dva mají v prdeli páteř. A až do smrti bych žil v dilema?« »Ale jaképak dilema, na to teď přece jeden nemá čas.« »Ba ne, kamaráde,« nesouhlasil. »Máš, Pepo, tři děti...« Ale nenechal mne domluvit: »To je právě to!« Ukázal mi prstem na prsa. »Žil bych s tím, že fotr od tří kluků se nechal zesrabit a ještě pomáhal zesrabit svět i pro ty děti a zůstal bych to těm kurvám krvavejm úplně dlužnej.« Odmlčel se. »ViděFs toho kluka, co zastřelili na rohu Opletalky?« »Viděl, Pepo,« povídám. »Tak na tom seržantovi, co střílel, na tom jsem zabrzdil!« *** Doplazil jsem se domů. Přišel jeden známý, taky vyhozený, ale z jiné redakce, a začal vykládat, kdo všecko už je zavřený. Pustili jsme si televisi. Dávali tam zvláštní pořad o tom, že kontrarevoluce neprošla a socialismus že je zachráněný. Taky tam ukázali Pepu Lustiga - jako hrdinu třídního boje a oběť zhovadilosti třídních nepřátel. Reportérka Dvořáčková zaníceně vykládala posluchačům, že soudruh nemůže pro svá zranění sám hovořit. Kamera ho brala na posteli v ÚNV v záběru přes kladku a s dráty kolem úst. Měl zavřené oči. · 46 [pageend46]JAROSLAV VEJVODA: ČTENÍ BAREV Papi zaparkoval, přitáhl si zip své sportovní bundy, utáhl si šáteček kolem krku, vyskočil z vozu a začal se rozcvičovat. Chlapec, zvaný též Stopař či prostě Bystrozraký, vystoupil na druhé straně, postavil se tak, aby auto zakrylo větší část jeho drobné postavy a rozhlédl se. V mžiku obsáhl prostor parkoviště, vysypaný bílými kamínky, mezi nimiž se blýskaly slzy dešťové vody, převislé větve stromů a výzvy k ochraně přírody, přibité na stromech, blátivou cestičku, jenom zčásti vyschlou, mizící v tajemné hloubi lesa, odkud se ozývaly hlasy sportovců a výletníků. Potom skryl oči pod řasy, aby si je šetřil, tak jako odstřelovač zakrývá šátkem drahocennou optiku své zbraně. Zůstal stát s rukama v kapsách bundy, jenom zlehka kolébaje horní polovinou trupu pro případ, že by ho papi sledoval okénkem. Ale papi, zabraný do svých podřepů a výskoků, nadšený vlastním sebeobětováním, které sdílela celá jeho kancelář a měla by sdílet i celá rodina, zavelel (trochu zadýchaně): »Poklusééém...« Rozběhl se drobnými krůčky do čvachtavé džungle lesa a Bystrozraký se za ním udiveně vydal, tak jako dospělí následují hrající si děti. Jejich indiánský pochod se vpředu podobal pochodu smrti, zatímco Bystrozraký vzadu vkládal veškerou svalovou energii do svých pohledů. A zvlhlou síťovinou pavučin mezi větvemi viděl zelené rosničky odpadkových košů, omyté deštěm tak, že vypadaly jako čerstvě nalakované, vybetonovaná lesní jezírka, která se modře leskla jako umělé porcelánové oči ztracené v mechu a žluté prsty orientačních nápisů. A uviděl také prvního živáčka, kterým byl náhodou pan Tanner, co dělal s papim v bance. »Grůezzi wohl, Herr Klettner,« pozdravil pan Tanner papiho hlasitě a přátelsky, kamarádsky ustoupil pět metrů před ním do příkopu plného bahna a vody a otcovsky se usmál na Stopaře vzadu: »Sálů, kleiner! »Grůezzi, Herr Tanner,« vyrazil papi zbytek dechu a zastavil se těsně před ním, čímž panu Tannerovi znemožnil vystoupit zpátky na stezku. »Jak se daří,« zeptal se po chvíli přemýšlení, lapaje po dechu. »Děkuji, dobře,« odpověděl pan Tanner jako když vystřelí a jako by se zastyděl, zalapal vzápětí také po dechu, ačkoliv byl hubený. »Stojí ve vodě!«, upozornil však Stopař, který neměl rád otcovské úsměvy cizích lidí, neboť měl svých tatínků dost. A také vůbec nebyl malý, nýbrž Bystrozraký. Tanner zrozpačitěl, pře- šlápl ve vodě a pak vyhrkl: »Sport je zdravý!« Zrudlý papi se ulehčené usmál, spokojeně přikývl a vztáhl pravici: »Hezkou neděli!« Pan Tanner potřásl papiho rukou a konečně vystoupil z vody, zatímco papi se znovu rozeběhl blátivou stezkou. Stopař ho váhavě následoval, náhle mu bylo promočeného pana Tannera líto. Ale když se v záhybu ohlédl, zjistil, že se pan Tanner tváří docela spokojeně, ačkoliv mu kapalo z tenisek. Aniž by se nutil do běhu, vydal se pohodlným krokem přímo k parkovišti. I papi mezitím ze svého indiánského pochodu zcela vyloučil tu poklusovou část. Stopař vyrovnal krok a změnil se v Bystrozrakého. »Papi,« poznamenal skromně, »já umím číst barvy.« »Bar-vy,« odmítl otec, zápolící s dechem, »se ne-čtou!« Bystrozraký zachytil svým pronikavým pohledem nejbližší větev: »A když,« odporoval, »třeba támhletu zelenou přečtu, že je modrá?« »Kde?«, rozhlížel se papi nechápavě po zeleném okolí. »Ten strom,« upřesňoval Bystrozraký, »tu modrou jedli!« Papi se vypnul, jako by se mu dýchalo ještě daleko hůře, než se mu doopravdy dýchalo. »Ta jedle,« řekl upjatě a skoro plynně, »je smrk! A smrk je...« »Strom,« napověděl Bystrozraký. »Ovšem,« schválil otec, »proto je zelený! V lese nejsou modré stromy. Ani v curyšském,« zažertoval potom, narážeje na modrobílou státní vlajku curyšské republiky. »Jako ta jedle,« poznamenal Bystrozraký a papi ztrnul. »To není jedle,« zamumlal po chvíli, už značně nejistě. »Tak ten smrk,« mávl Bystrozraký velkomyslně rukou. »Ten zelený smrk,« schválil papi. »Ty ho vidíš zeleně, já modře,« nabídl Bystrozraký kompromis a papi se vypjal, jako by chtěl vzletět. Ale místo toho ustoupil do 47 [pageend47]příkopu plného bahnité vody: »Grůezzi wohl, Herr Bärtschi,« vykřikl přátelsky. »Grůezzi, Herr Klettner,« zastavil se pan Bärtschi, který byl papiho šéfem, v běhu. Nemohl běžet. V cestě stál Bystrozraký, kterému se do příkopu nechtělo. »Jak se vede?«, zeptal se proto a Bystrozraký vysvětlil dříve, než mohl papi odpovědět: »Je tam voda!« »Kde?«, nechápal pan Bärtschi. »Tam, jak stojí papi,« ukázal Bystrozraký prstem do příkopu. Zasmál se a oba pánové zrudli, protože papi právě v tu chvíli snaživě odpovídal: »Děkuji, vede se mi výtečně!« Nová mami, co si ji papi vzal, když se s ním Bystrozraký s maminkou rozvedli, přinesla na stůl mísu vařené zeleniny. Groši, která jedla zeleninu ráda, protože už nic jiného nemohla, si s chutí nabrala. Papi ale, ten jedl střídmě, aby byl v bance štíhlý a proto si nabral zeleniny jen málo. Tou zeleninou si přikryl bratvurst, co mu mami schovávala pod kapustu. Což Bystrozraký dobře viděl a čekal na mamino znamení, aby si odskočil do kuchyně pro svůj bratvurst. Ale nejdříve musel sníst kapustu a mrkev a tak mrzutě žvýkal a poslouchal groši, která si papimu stěžovala, že ta cizinka zase uvařila zeleninu v přeslazené vodě. To myslila tu novou mami, která sice nebyla přímo ze zahraničí, jako Bystrozraký po mamince, ale z jiného kantónu, takže Curyšané v tomhle domě byli jenom papi a groši, už tři sta let, jak říkala groši, ale bylo jí jenom šedesát. Když mami konečně přinesla neslazený čaj, který se u papiho pil kvůli bance a kvůli groši, že už neměla žaludek, vytratil se Bystrozraký konečně do kuchyně. Mami mu připravila bratvurst a také sklenici dobré limonády s bublinkami a kaloriemi, co jí měla jinak schovanou několik lahví ve skříni na smetáky. Když přišla groši do kuchyně, aby prohlédla, jak je umyté nádobí, byl talíř od bratvurstu naštěstí už v dřezu pod ostatními talíři, ale mami, která předtím vyprávěla o svém rodném kantónu, kde hlasují muži na náměstí se šavlemi a bez žen, protože ty nemají šavle a také by se na náměstí už nevešly, dosud jedla. A tak Bystrozraký, který všechno viděl, dokonce dříve než groši, rychle vyskočil a řekl: »Groši, chceš, já ti přečtu barvu, co si jen myslíš? « »Jakou barvu?«, zarazila se groši, která se ještě naštěstí nerozkoukala v přítmí té kuchyně, kde už ona vařila dědečkovi zeleninu a k narozeninám držky. »Jakou chceš,« prohlásil resolutně Bystrozraký, nyní Čtenář barev, vyskočil na stoličku, vzal překvapenou groši za hlavu a pootočil ji k světlu, zatímco za jeho zády cinkala mami nádobím, aby nebylo slyšet, jak jí. »Mysli si barvu. A dívej se sem!«, přikázal Čtenář barev. Groši se dívala ani nemrkala. Čtenář si dlouho prohlížel okraje jejích tolik pozorných očí. Teprve když se výrazné cinkání za jeho zády změnilo v normální šplouchání, řekl: »Žlutá!« »To je moje barva,« vydechla groši a dodala skoro stydlivě: »O masopustě jsme chodili vždycky v žlutých maskách. Kolikrát jsem nepřišla i tři dny domů!« Za zády Bystrozrakého Čtenáře se rozhostilo užaslé ticho. A z pokoje zazněl papiho naří- kavý hlas: »Tak kdy už dostanu tu kávu? Víte přece, že musím na kuželky. Co kdybych přišel později než prokurista?« Groši se vzpamatovala: »Nepřijdeš pozdě, neboj se!«, křikla. K mami prohodila přes rameno: »Tak už mu tu kávu dones!« A Bystrozrakého vzala za ruku: »Ty pojďse mnou, chlapče, mám pro tebe překvapení.« Papi zabrzdil, nahnul se přes svého spolujezdce a otevřel dvířka na jeho straně. Ale Bystrozraký nevy skočil. «Papi,« zeptal se prosebně: »Smím si vzít tu hlavu, co mi dala groši ?« »Přece ji tady nenecháš,« podivil se papi, »vždyť je to dar!« »Ale já myslím hned,« vysvětlil Bystrozraký, »na hlavu.« »No proč ne?«, pokrčil papi rameny, už celý netrpělivý, aby odstartoval a nepřišel na kuželky později než prokurista, »masopust už vlastně začal. Jenom že k tomu nemáš žádný kostým, ňekni mamince, ať ti něco ušije.« Otočil se, otevřel velkou krabici na zadním sedadle, vytáhl tu hlavu a dodal ještě na adresu maminky: »Jestli to umí.« Bystrozraký si třesoucíma rukama nasazoval tu velkou krásnou hlavu na jedné tváři 48 [pageend48]stříbrnou a na druhé zelenou, tu hlavu s šikmo proříznutýma očima a s ústy v podobě srdce, hlavu s měsícem na čele a se zvonícími vlasy. Nevšímal se té poznámky o mamince, věděl, že maminka moc šít neumí, ale groši si zase neuměla hrát. Jeho obě rodiny se proto docela dobře doplňovaly a Bystrozraký neměl důvodu ke stížnostem. Ostatně ted už nebyl Bystrozraký, nýbrž Taaroa, bůh moře. Už když groši otevřela ve sklepě tu krabici, věděl, že je to hlava toho veselého boha, který ochraňuje Poly- nésany, takže když se moře rozbouří, lehnou si prostě na palubu svých vorů s bambusovými vahadly vzadu a nechají to Taaroovi, ať to zařídí. Groši sice mluvila o té velké krásné hlavě, o jeho hlavě, jako o "kukle", ale to bylo prostě proto, že ji nepoznala nebo snad dokonce nevěděla, kdo je to Taaroa. Jak by to mohla vědět ? Vždyť Taaroa se vznášel nad Pacifikem, tam někde u Velikonočních ostrovů a sem do Cury- chu přišel jen zřídka, ušklíbal se nad tím mělkým jezerem, co tady nahrazovalo moře a s kamarádským úšklebkem mu radil při stavbě voru na Katzensee čili Kočičáku. Ale oba věděli, že to je jenom trénink a že se jednou sejdou tam někde v Papeete. A teďpřišel naproti v podobě své hlavy, hřála na krku a když říkal papimu: »Salü,« znělo to dutě a slavnostně jako ty tlumené vířivé masopustní bubny v dálce, jako pukání ledů, jako ozvěna v horách. Potřásl hlavou, zacinkal na rolničky, které měl místo vlasů, a vyklouzl z vozu. A dopadl na zem. Tvrdě. Protože na betonu před domem, kam z parkoviště nebylo dobře vidět, poskakovalo celé hejno holek. Házely kamínky na vrávorajícího křídového panáka, který vypadal jako domovník při návratu z porady funkcionářů civilní obrany, pištěly a skákaly na tenkých nohách, jako by si je chtěly zlomit. Taaroa, který nebyl přítelem žen, kromě maminky a té druhé mami a někdy i groši, pokud neměla potíže se žaludkem, jim ty zlomené hůlky z toho srdce přál. Věděl dobře, co bude následovat, ale nemohl tomu zabránit, protože jako bůh moře neměl na souši žádnou moc. Papi bohužel už odstartoval a tak nezbývalo než projít se vztyčenou hlavou. A s tou hlavou na hlavě. Stejně by ji neschoval a tiše doufal, že ho takhle ani nepoznají. Obzvláště ta s těma nejtenčíma nohama, co se podobaly napůl rozkrojeným sirčičkám, drátkům z radia, ba maminčiným jehlám, ta, co na něj už několik dnů pokřikovala, že má dva tatínky. No dva, nafoukl se Taaroa a vykročil, lepší dva než bejt adaptovanej jako někdo, myslil si a myslil tím právě tu holku Kunigunde, co nemá ani pořádné jméno, nemluvě o otci. Zatímco on má dva, z nichž jeden je skoro námořník a papi zase, ten pozná po hmatu a poslepu každý peníz, na který sáhne. Taaroa ovšem, až bude větší, tak nebude sahat na peníze, nýbrž, jak si vyprávěli s kluka- ma na záchodě, někam, kde ta holka Kunigunde stejně nic nemá. Je jako kluk, myslil si pohrdavě, ta nemusí vůbec nosit holčičí plavky. Chlapsky si uplivl, přidal do kroku a míjel tu holku právě v okamžiku, kdy se chystala k hodu. Už nehodila. Ztrnula v předklonu a vyjekla. Také ostatní holky zaječely. Některé si v překvapení strčily prst či několik prstů do úst nebo i jinam. Jedna si samým úžasem dřepla přímo na beton, ale předtím si způsobně vyhrnula sukni a zasvítila zadečkem v červených punčocháčích. Jiná se hluboce sklonila, propletla si ruce jako vánočku a protáhla si je mezi nohama tak, že si dosáhla na paty. Přitom ještě poskakovala jako žába. »Maškarááá!«, ječely ty holky jako pominuté. To Taarou dožralo. On přece není žádná pitomá maškara, kterých teď o masopustu létají po městě celé tucty. Kromě toho si maličko poplival bradu, protože v záchvatu chlapské kuráže zapomněl, že nemá tu svrchní pusu přesné tam, kudy plive. Přitáhl si boží ústa proříznutá v papíru na svoje a řekl dutě: »Nejsem maska. Jsem Taaroa, búh moře!« »Maškara mluvííí!«, ječely holky. Ta v červených punčocháčích docela padla na záda. Ta s rukama na patách udělala kotrmelec. A Kunigunde, co měla jméno k nevyslovení a v maminčině řeči navíc snad i sprosté (což věděl od ta- tínka-námořníka a také jiná slova), vyběhla z ječícího hloučku a vykřikla: »Má dva tatínky!« Taaroa si sundal hlavu. Měl pot ve vlasech a na bradě sliny. Snad i jinou vlhkost. Stál proti té holce, která si ho vyzývavé prohlížela a měla teď nejen nohy, ale i oči jako špendlíky. Kolem stály holky, ve tváři rudé jako cestovní pasy téhle zemé. I okna za nimi rudla odleskem zapadajícího slunce a úplně vzadu, v proluce mezi domy, svítily vzdálené horské vrcholy, běloun- 49 [pageend49]ké a ostré, jako když nabereš cukru na špičku nože, špičaté jako žraločí zuby a na okrajích lehounce zbarvené krví. Zaťal pěsti a postavil hlavu na zem. Už mu nebyla nic platná, ztratila boží kouzlo, teďmu- sil jednat sám, protože věděl, že všechno, co ted'udělá, se bude počítat a nejen v téhle ulici, nýbrž i jinde, kde bude bydlit, pokud zůstane v téhle zemi. Kunigunde trochu ztratila hlavu při pohledu na jeho zaťaté pěsti, ale neuhnula. Zato holky kolem ní, zrudlé a rozpálené jako brátvuřty na pekáči, že skoro syčely, se opatrně počaly vytrácet. Nepřestaly však pokřikovat, zatím co couvaly k spásným domovním dveřím: «Jů, dva tatínky! — Móóč tatínků! — Jů, bije holkýýý!« Svěsil ruce, shýbl se a zvedl hlavu. Podíval se do špendlíkových očí a řekl tiše: »Můj tatínek Honza je námořník!« Prošel kolem a nepotřeboval se otáčet, aby věděl, že zvítězil i když nemluvil pravdu. Tedy ne celou pravdu. Ale kdy je pravda celá ? A kdy vítězí ? Tatínek Honza seděl v kuchyni, neměl košili ani tričko, přes nahá ramena měl přehozený ručník a maminka mu stříhala vlasy. Taaroa vstoupil s hlavou napřed, ne že by se chtěl vytahovat, ale vzadu to nešlo a po straně, jak se nosí melouny, nemohl — neprošel by dveřmi. Ale maminka se ani nepodívala. »Ahoj!«, řekl Taaroa hlasitě. Honza něco zabručel a maminka, aniž zvedla hlavu od jeho velice dlouhých a teď čím dál kratších vlasů, řekla unaveně: »Umyj si ruce, ohřeju ti večeři!« Taaroa odsekl popuzeně: »Já už jsem jed.« Potom dodal už mírněji: »Kam si mám dát hlavu ? « Teprve teď se na něj maminka podívala. Její oči, jindy plné malých veselých jiskřiček, byly matné jako Katzensee po dešti. »Když nechceš jíst,« řekla, »nejez!« Sklouzla pohledem po té nádherné hlavě s jednou tváří zelenou a druhou do stříbrná a řekla skoro lhostejně, bez zřetelné výčitky: »Musíš tahat domů pořád nějaký krámy?« Chtěl se ohradit, ale ta lhostejnost pomalu přecházela i na něj. Zabručel jenom pro pořádek: »To není žádnej krám! To je boží hlava!« Říkal to už bez přesvědčení. Pomalu se měnil z mořského boha v ospalého kluka. V kluka, který se bojí holek a maminčiných smutných očí. Měla už je několikrát, takové oči, a bolely ho, připadal si v nich utopený jako ta koťata v Kočičím jezeře. Bylo mu z nich chladno jako vrabcům na sněhu. Stýskalo se mu v nich, jako snad té hubené holce po mamince. Po té ne- adaptované. Vlastně to nebyla pravda, že by se bál jejích špendlíkových pohledů. Bál se spíše toho, co tušil za nimi a co ho v tuto chvíli nezadržitelně zaplavovalo. Stál ve svém pokoji vyzdobeném obrázky lodí, tiskl tvář na okenní sklo, kousal se do pusy a tváře měl vlhké, jako před chvílí v té boží hlavě. Ale neplival. Potom někdo vešel, zavřel dveře, ale zůstal stát. Po chvíli se ozval Honzův hlas: »Jestli chceš, nebo ti ukážu!« Chtěl i nechtěl. Honza mu ukazoval jenom zajímavé věci. Ale také ho učil číst barvy. Byl to mistr ve čtení z oči. A ubrečené oči mořského boha nebyly ke čtení. »Hm,« zahučel nezávazně. Kdyby hovořil papiho řečí, mohl by říci »jein«, aby vyjádřil svoji nerozhodnost. Jenomže Honza pochopil i tak jeho nenadšený souhlas a rozsvítil. Houba tny rázem smyla světlounké šmouhy oblak, nadýchané a růžové jako maminčina noční košile. Ta, co si ji brala, když byl doma nějaký tatínek a na dovolenou. Měl ty barvy rád a neměl rád tmu. Obrátil se zády k černé tabuli za oknem a rázem zapomněl maminčiny matné oči a také špendlíková kukadla té holky Kunigunde. Honza rozprostíral na stole modrý obtisk nebe, tu prodřenou a zprohýbanou mapu Tichého oceánu a Polynesie, která mu nahrazovala čítanku. »Na voru z Tahiti na Marquezy, co tomu říkáš?«, ptal se smrtelně vážně a věcně, ale znělo to jako hudba. Taaroa, už opět veselý a čilý, se přišoural ke stolu. Tu cestu na bambusovém voru už mohl dělat poslepu. Dělal ji však rád vždy znovu a znovu. Věděl především, že nesmí spadnout do vody, protože pak by už nedoplaval. Vor nelze zastavit a v proudu je stejně rychlý jako plavec. Věděl také, kde lze očekávat celé nálety létajících ryb. Už slyšel pochrochtávat to prasátko, co s sebou vozili jako talisman, přivázané za nohu ke stěžni. A skřípání stěžně. A šplouhání vody. 50 [pageend50]Ale ještě v něm nedozněla ta urážka, jak přehlédli tu jeho novou hlavu. Zelenostříbrnou, zvonečkovou, měsíc na čele, pusu jako srdce. Tak se jenom tak koukal Honzovi přes rameno na ty dobře známé bledě i tmavě modré čtverečky s malými kroužky ostrovů, potápěl oči do té modře a viděl ji zelenou řasami a růžovou v lagunách, zšedlou únavou z bouře a bílou solí, kterou stále ještě cítil pod víčky. A že měl chuť moře i slz na jazyku, nechtělo se mu polykat andělíčky v té slané vodě. Plaval stejně opatrné jako chodil do školy, vyhýbal se vlnám jako holkám, naslouchal zvukům moře i řečem lidí. A slyšel Honzu, jak vykládá: »Na ostrově Rurutu si koupím pole. Tam všechno roste pětkrát tak rychle. Zasadím zeleninu a budu ji na lodi vozit do Papeete...« A plavec plaváček ve vodě ztrnul a ucítil její chlad. Polknul a polykal sůl. Došlo mu, co vlastně slyší. Jakoby melírované kudrny vln pročísl kovový hřeben žraločího hřbetu. Vždycky říkali s Honzou: »... koupíme pole...« a: »... budeme vozit zeleninu...« Stál krok od stolu, pokrytého modrým ubrusem moře, zasažen, ale připoután, jako raněná ryba nastrelená harpunou a vlečená lodí. Honza složil mapu a opřel se do ní pěstí. Jeho pěst ted'zakrývala tisíce čtverečních kilometrů vodní plochy, tuny ryb, řas, korálů a soli, tisíce námořníků, jejich dýmek, vzpomínek a osudů, stovky lodí a také jeden dosud nepostavený bambusový vor. »Jirko,« řekl Honza. V tuto chvíli seTaaroa ponořil do vln, které tiše bezhlese vytékaly z té mapy a zmizel navždy, snad navždy, jistě na moc dlouho, možná na celou část jednoho lidského života, kterou ještě vnímáme jako plavbu a máme ji za šťastné dětství. Ale dětství je především bolest ze ztráty voru, bolest větší než všechny smutky, které přijdou potom. Naše dospělá paměť už nezná tu bolest, je sebevědomá, čilá a arogantní tahle paměť. Zapomětlivá paměť, popel prošlých let. Život nás bolí, nejsme šťastni. To naposledy v dětství jsme věděli, že bolest je život. Už jsme to zapomněli. »Jirko, ty musíš zůstat s maminkou!« »A ty?«, zeptal se Jirka. Slyšel na to jméno, bylo v něm pod všemi jmény, která si dával. Bylo to jméno, které mu vybrala maminka a musila se o to jméno s papim skoro prát. I on se musil někdy prát, aby mu říkali tím jménem. A také někdy kvůli tomu, aby mimince neříkali, jak se jmenovala a jak neříkali nikdy žádné mamince v ulici, kde bydlil. Alespoň ne žádné z těch, co měly tatínky svých dětí doma a narodily se v téhle zemi. Ale teď nešlo o jména. Ani o ten vor, ten už uplaval. Jenom jeho podobu chtěl zachytit, otisk bambusu ve vodě, pohlednici z ráje. Vztáhl ruku: »Dáš mi tu mapu?« Nepotřeboval ji jako námořník. Vždyť námořníkovi stačí hvězdy. Ten, kdo zůstane s maminkou, nemůže být námořníkem. Maminky nechodí na moře. Ani děti. Tak to vykládal Honza a podal mu složené moře. A ruku. Buď chlap, řekl Honza, který sám byl. Jenomže nebyl námořníkem. Přesto byl často na moři. A také v horách. Tam, kde padají laviny. A v lesích, kam nechodí houbaři. Ve městech, kde bydlí v jediném domě tolik lidí, jako tady v celé ulici. A zase v jiných městech, kde už dávno nebydlí nikdo, jen písek a vítr. Ani travička. Byl prostě pořád někde jinde, Honza. A teďuž byl moc dlouho tady. Říkal. A také, že tahle země je mu malá jako sepraná košile. Že i lidé jsou tady malí, snad ne všichni, ale mnoho těch, které poznal. A především všichni, kteří o Honzovi rozhodovali v práci a tak. Že potřebuje prostor, povídal. Vždyť není malý člověk. Ani dítě. Jirka mu rozuměl a nerozuměl. Je dost chlap, aby se mohl loučit, ale ne dost, aby směl na moře? Držel to moře pod paží a pokoušel se luštit barevné šmouhy na černé tabuli tmy za oknem. Byly už úplně drobounké a viděl je rozmazaně. Ale četl je. Četl ty barvy a věděl, že mu už neodejdou jako ten člověk, který ho učil luštit jejich řeč. Ale byl velký, jeho učitel, musil jít. Jsou děti malí lidé? Nesmějí na moře, protože jsou ještě malé, ale jsou už dost veliké na to, aby bránily (tak to říkal velký Honza) ma51 [pageend51]minky, co jsou bez tatínků? Proč tedy Honza nezůstal bránit svoji maminku, když - jak říkal - to mají děti dělat ? Byl už na to moc veliký ? Jirka věděl, že mezi ním a vorem neleží už jenom to moře, co měl složené na mapě, ale i mnoho jiných moří. Především moře maminčina pláče, protože - to už znal ■ maminka se tatínkům vždycky jenom smála. Plakala až když děti odešly. A on není tatínek. Musí zůstat. (Z knihy povídek »PTÁCI«, kterou právě vydalo nakladatelství 68 Publishers, Toron to) WOHLTÄTIGKEITSBAZAR Pod symbolickým titulem »Dobročinný bazar« vydalo nakladatelství Hoffman & Campe (Edition Reich) výbor z povídkové tvorby Jaroslava Vejvody. Sbírka obsahuje některé příběhy známé českému čtenáři z knihy »Plující andělé, letící ryby« (odměněné Cenou Egona Hostov- ského), je však doplněna o dosud nevydané povídky. Sled příběhů tvoří živou i když samozřejmé autorsky subjektivní kroniku cesty českých lidí z nejistoty čekání v uprchlických táborech (titulní text) až do zdánlivých jistot jejich současné »legalisace«, od počátečního tápání cizinců v neznámé zemi k jejich asimilaci a mnohdy i ke ztrátě ilusí! Devět z deseti příběhů knihy se odehrává ve Švýcarsku, kde autor i jeho protagonisté žijí - více i méně úspěšně; jako »stíny« konsumní společnosti i jako noví občané! Všem svým polo- či ne-hrdinům klade však autor stejnou otázku: do jaké míry je jejich emigrace exilem a zda ti, kteří hledali útočiště či obchodní domicil, nalezli i nový domov. (Tragikomická rozuzlení Vejvodových příběhů odpověď pouze naznačují, v tomto smyslu je tento německý výbor, podobně jako autorovy české texty, knihou s otevřeným koncem.) Edice »Reich«, věnovaná české i východoevropské tvorbě, vydala už řadu významných děl autorů žijících a tvořících - avšak nepublikujících - v Československu (Gruša, Klíma, Kli- ment, Vaculík aj.) Jestliže současně s Vejvodo- vou sbírkou vychází v této edici i nejnovější a velmi diskutovaná práce Ludvíka Vaculíka »Český snář« (německy pod titulem: »Tag- tráume - alle Tage cines Jahres«), podtrhuje tento vydavatelský čin spojitost české tvorby a kultury kdekoliv ve světě! Vejvodovy exilové povídky pomohou jistě i mnohým švýcarským přátelům nahlédnout do světa jejich dlouhodobých hostů i nových spoluobčanů! (Knihu můžete dostat nebo si ji objednat u každého knihkupce. Na skladě je v Curychu u firmy Bachmann, Kirchgasse 40; v Bernu u fy Weyermann, Bubenbergplatz 8) Jaroslav Vejvoda na fotografii M.M. s jednou ze svých hrdinek. [pageend52]Stížnosti Subjektivní reptání, schválnosti, humoresky, drby, vSednosti, smyšlenky i fakta o různém. Informační hodnota podle okolností. Made by JaromU Žáhou rek, C.H. NÉMECKO-RUSKÉ BRATŘENÍ {Situační zpráva od našeho špióna v NSR, převlečeného za komorníka, o dúvérném rozhovoru mezi potentáty Brežněvem a Schmidtem na zámku Gúmnich koncem loňského roku. Mírné zkráceno.) SCHMIDT: Pane generální, připijme na naše setkání, už sedmé! BREŽNĚV: (počítá pomalu na prstech) Raz ... dva ... tri ... (dál neví) TLUMOČNÍK: Pan Brežněv napočítal pouze do tří. SCH: Nu ano, třikrát oficielně, ale čtyřikrát ještě mimo, tedy sedmkrát. BR: (nechává povolat osobní štáb a řve. Pak ho vyhání s gestem, jako by házel handgranát. K Schmidtovi:) Strašnej personál! Ti voli to nevěděli. Paraziti. Stálin by už s němá dávno vyběhnul někam na Sachalin, svóloč samája nastojáščaja. A ten posranej Samjatin nejvíc, eště je drzej, domejšlivej, bljarf jedna. Horší svóloč než spisovatelstvo. Jen o nákupy se staraj, panička nakázala... A já... sám... (stká a mumlá, tlumočník si rve vlasy). SCH: (zachraňuje situaci) Tedy už po sedmé na zdarovje! BR: (vytahuje onučku, rozmazuje si sopel po čele a slzy po bradě). SCH: Tedy na zdraví! BR: (do sebe kopne stakan rajského protlaku, komoří s ním spěchají na WC, asi po 15 minutách zpět) Potřetí, potřetí, to to letí! Tlumočník jej upozorňuje. BR: Šak říkám, sakra chuligáne, překládej pořádně, nebo...! SCH: Na zdraví! BR: (lišácky) Já slýšal, tovarš Skmít, tákže srdíčko, tak tak, šríťmákěra ti dali, óčeň chýtraja mašinka! (Oba státníci setrvávají v přátelském hovoru, plném porozumění pro vzájemná srdce a hemeroidy, celk. 40 minut. Brežněv konečně zle vynadá nepřítomné vnučce Jekatérině, že si chtěla dát udělat potrat.) SCH: (míní, že i církev svátá je proti tomu, Brežněv vřele souhlasí, kopne do sebe stakan Coca-Coly, komoří jej expedují na záchod, 20 minut) BR: (po návratu) Tak do třetice, do třetice! SCH: Hm ... smím se zeptat ... co ty vaše rakety »SS«? Víte, nám to »SS« nezní moc dobře. BR: Ále co! My vždy měli rakety, Stálinovy varhany, téma sme pobili Germáncov. Víš, co nám vyhrálo válku? Ty Kaťuše a ryby. Každej voják, každej měl pořád v kapse sušenou rybu. Stará, umazaná, ale byla. Dobrá. Co já sežral za války ryb, brrrrr, brrrrr! A chlast! Něni ruma, něni šturma! Tak to bylo. Ech, veliká, slavná, taková doba to byla! Já polkovníkom, no ty jen kapitánom. SCH: (si odkašlává.) BR: (bojarsky krkna bere Schmidta za klopu a prská mu do ucha) Já tobě skážu: Já bojoval — ty bojoval. No já politíčesky. A co ty myslíš? Já postrílal víc Rudoarmějcov než dvě, ale pět, ale třeba deset vašich divizijí. Tisíce! Statisíce! Dohromady by to byla hromada jak ten váš Mátěrgorn. A kus Rumunska k tomu. Nesplnils bojový plán — ke zdi! Vinen, nevinen, to je ve válce fuk. SCH: ... já ... mám ... také ... jen samé ... zlé vzpomínky na válku. My jsme ovšem s lidmi museli moc šetřit. BR: Cože? Tlumočník třikrát vysvětluje. BR: Ale, nás mnógo! SCH: A co tedy ty »SS« 4, 5 a hlavně 20, pane kolego.? BR: Ale to je vedlejší. Koukněte se, já sám žádnou válku už nechci. Ať mi všichni už vlezou s válkama na záda. (Vypije stakan grap- pefruitu, komorníci se s ním trmácejí na hajzl. 25 minut. Když se vrátí:) Já postřílel lidí, tovarš kapitán, že by ti z toho bylo zle. Hory! Hory! (Ukazuje ty hory.) 53 [pageend53]SCH: Tedy byla řeč o těch »SS«. BR: SS? Svóloč nacistická, Stálin žádal všechny po válce, co zbyli, postřílet, bljarf jedna! A eště si tady dělají schůze, hanba! SCH: Ach ano, pane generální, ale víme, dnes je hluboký mír, děláme spolu dobré kšefty, obchody kvetou. Proč tedy musí stát na Ukrajině, vašem rodišti, tolik raket, každá s trojnásobnou atomovou hlavicí? BR: Naše »SS« 20? Ale to je jedno. Stáhneme je třeba částečně za Ural, když vám to porád vadí. Tam budou mít o 5 metrů menší přesnost, ale o sto procent lepší kryt. Američani nám to zbaští. Velkorysé gesto míru to bude. SCH: Jistěže. (Po kratší pauze:) To s tou ponorkou, promiňte, že se o tom zmiňuji, neprospělo příliš naší východní politice. Ze ano, ponorka, která se nemůže ponořit, je dost trapná. BR: Prosím vás, jedna zastaralá ponorka! Stalo se to tak, že navigační důstojník vychlastal líh z busoly a vymočil se do ní. Ale už má popravu za sebou. To víte, půl roku pod vodou, to se stane leccos. SCH: Kdy tedy skutečně uvolníme to napětí? Říkáte, že Sovětský svaz je neporazitelný, tak ... BR: Co porád má? Tlumočník pomalu vysvětluje. BR: No, to je vyzkoušený! Ze všech stran prakticky skoro stoprocentně tak nějak neporazitelný. SCH: Souhlasím, ale proč tedy to zbrojení, jako kdyby zítra měla vypuknout válka? BR: Co chce zaseje? Tlumočník znovu opakuje. BR: Ale na to se neohlížejte! Chápejte, u nás je to zvykem. U nás lidi milujou vojsko. Pro vojáčka by děvečka přes plot skočila. Každý druhý pracuje pro armádu a máme tákovou- hle vojenskou kliku. Ruská matička si přeje, aby syn šel někam padnout. Medajli nebo padni - říká. Náš člověk to má rád. A armáda má svý a je klidná, dá pokoj. SCH: U nás dřív v Prusku taky člověk začínal až u leutnanta. Ale kde je Prusko! BR: (bystře) Kde? Job tvoju mať, v Polsku. Ale počkejte, jaká tam bude mela 13. prosince. Škoda, velká škoda Pruska! Prusko jsme měli moc rádi už za báťušky cara. (Kopne do sebe stakan vodky a komoří jej vyšpedý- rují do auta, kde jeho prevoschoditělstvo pozvrací služebního šoféra.) Celková doba rozhovoru: 2 hod. 57 minut. Agent 068, Bonn. Vyúčtování diet v příloze. Na příspěvek JANA BENEŠE, určený konferenci PENu v Lyonu, se redakci Magazínu i přímo autorovi ozvalo poměrně dost čtenářů. Jeden anonymní, leč nikoli neslušný, si dovolujeme citovat: Darmstadt, 10. 10. 1981 Vážený Mistře, velice mne bolelo čist ve Vašem článku v Magazínu č. 4/5-81 na str. 27, že Palestinci "byli vynalezeni v Sovětském svazu". Jsme opravdu tak přiblblý národ, že musíme pořád přejímat primitivní, nesmyslnou cizí propagandu (v tomto případě israelskou) ? Neumíme myslet? Kdo jiný obýval původně Palestinu než Palestinci (Arabové) spolu s orientálními Židy ? Jste padlý na hlavu ? Váš čtenář Vážený čtenáři, velice mne bolí, když mi není rozuměno, tím víc, že se snažím ubránit se jakýmkoli emocím a hovořit ústy zdravého rozumu. Obávám se, neznámý čtenáři z Darmstadtu, že tentokrát nepadá vina tak doc< la na moji hlavu, ačkoliv jsem skutečně v mládí padl na hlavu - a ještě k tomu z kaštanu. Což by byl zajisté úspěšný předpoklad pro státní laureát- ství; vzhledem k tomu, že laureátství nenastalo, domnívám se, že to zůstalo bez následků. Téma, o kterém příspěvek mluví, se jmenuje spravedlnost. Nu a je samozřejmé, že v Palestině žili Arabové ( & další, a to velice mnozí). Leč v termínu »Palestinci« je právě zakleto ono čertovo kopyto. Ten se objevil až po roce 1967. Neexistuje palestinský jazyk, neexistuje palestinská literatura, a to, čemu se dnes říká »oku- 54 [pageend54]pováné území«, přináleželo Jordánsko, Egyptu a Sýrii. Palestinský stát Arabů měl sice, podle rozhodnutí OSN, vzniknout stejně jako stát Israel, ale k tomu nedošlo, protože došlo k válce roku 1948, kterou ovšem nezačal Israel. Územní zisky, shodné s oněmi roku 1967, učinil Israel v další válce roku 1956, ale obsazená území dobrovolně vyklidil. To, oč jde, je pozornost, které se tak zvaným Palestincům dopřává. Nedopřává se jí třeba kuronské menšině v Polsku, už vůbec ne české menšině tamtéž, řecké menšině v Československu atd. A problém Palestinců je totožný s problémem třeba Němců, vyhnaných z Československa, ale i z baltických oblastí Německa a dnešního západního Polska. Palestinci ovšem jsou - a to bezesporně - vyprodukováni SSSR a momentálně slouží hlavně zájmům SSSR. Že se ocitli v situaci, kdy se jim dostalo právě jen v SSSR sluchu, je jiná otázka. Tudíž, je-li nutno revidovat výsledek války z roku 1967 na Blízkém Východě, proč nerevi- dovat výsledky roku 1945 v Evropě? Morálně je to ekvivalent, o tom jsem mluvil. Podobné jako o právu kteréhokoli Araba v Israeli na žití jako svobodná lidská bytost s právem na vlastní důstojnost. Což všecko tam někde na straně 27 Magazínu č.4/5-81 také je. Váš Jan Beneš JAROMIL ŽAHOUREK SI POKRAČUJE: KANAĎANU VĚDÍ SVÉ Jeden švýcarský známý přijel z Kanady, a když jsem se ho ptal, jak se mu tam líbilo, vyprávěl mi svůj otřesný zážitek. Přišel někam, představil se, odhláskoval svoje příjmení a dotyčný hned začal svolávat celý podnik: »Pojďte se honem podívat, mám tady jednoho ruskýho špióna!« »Jak to. prosím vás ... kdo ... já ... jak vás!« »Říkal jste přeci, že se jmenujete Rudin? Tak vidíte: Lenin. Stalin. Rudin!« triumfoval Kanaďan. Švýcar se zděsil, že jeho poctivé švýcarské jméno může někdo potvořit do takové souvislosti. Ještě že se nejmenuje Gysin jako jeho manželka, to by snad bylo ještě podezřelejší. Začali se sbíhat kolegové, aby se podívali na toho hloupého ruského špióna s tím svým pitomým jménem a velice se bavili. Švýcar raději zamlčel, že má dvě křestní jména, Hans Peter, protože někdo by mohl vědět, že i Rusové mají dvě křestní jména, a to už by to nikomu nevymluvil. Usoudili jsme spolu, že z kanadské perspektivy Matterhom a Elbrus stojí hned vedle a tak blízko, že s jednoho kopce by se dalo mávat na druhý a kdyby se s Matterhornu zajódlovalo »jahudy jahudy jahudý...!«, ozvala by se s Elbrusu ruská ozvěna »jagody jagody jagodý...!«, ale tak blízko jsme se v Evropě ještě nedostali. NEMĚL ŠTĚSTÍ NA ŽENSKÝ Naší veřejnosti není dosud známa smutná okolnost, že náš nejčtenější a nejfotogeničtější antireformátor, pán Gustáv I. Prešpurský, nikdy neměl než samé potíže s něžným pohlavím. Jeho první historicky doložený fraucimor, nízkého původu, si prý velmi liboval v manželství s tímto pánem, dokud byl držán a právu outrpnému podrobován v tvrzi loupeživého rytíře Nojmana, za kterouž dobu mu povil něco následovníků. Jakmile však polepšený Gustáv na svobodné noze překročil práh rodného srubu, dal se fraucimor velmi pohrdlivě slyšet stran jeho převychování - a jednoduše se odstěhoval, puzen prý jsa nejasným zlým tušením. 0, Gustáva I. duše tak citlivá, jak dlouho nedovedla pře a překonat tuto ránu! Dlouho, dlouho, milé děti! Až když její tělesná schránka pomalu stávala se kmettem (obvykle píšeme s jedním t), spojil tento svůj osud poznovu s ženštinou, byla to jakási novinová pracovnice, taková malá čiperka lehkomyslná to byla, veselá, pouze o 30 jár mladší, původem Čehounka. A znovu, jaké neštěstí: Jakkoliv byl tuto prostou bytost miloval, ukázalo se hned po svatbách, že ji musí nyní nenávidět, aniž bychom ovšem co mohli vidět na jeho milé tváři. Když jí například jednoho dne vytýkal jistou bezprizornost v oblasti, o které se tady nebudeme šířit, začala štěkat hlasem mečivým: »No esi seš v politice takovej chudák jako v posteli, tak si hned radši zažádej o vystěhovaleckej pas!«, takhle ona sprostě, a bez ohledu, že ště55 [pageend55]nice v matracích a rámech obrazů špicovaly uši a zaznamenávaly. Ale došlo na ni. Moc ráda lítala na daču vládní helikoptérou. A jak tak jednoho dne si letí, lidé se diví, co se to sype z nebe - šroubky! Jakpak se tam dostaly? Nevíme. Ale už letí i vrtule a za ní celý vládní helikoptér. V sídelním městě pak zlé jazyky si podávaly otázku: Hádej, kdy náš panovník naposledy manuelně pracoval? - Nu, když povoloval šroubky na tom vrtulníku. Smutky tentokrát netrvaly dlouho. Družiny dohazovačů prý už pendlují. Gustávu 1. pánu z Prešpurka a držáv českomoravských se prý zalíbilo v herečce, nositelce mnoha vyznamenání a IQ 17, madame J. Švorcové. Již se navrhuje nová pětistovka s panovnickým párkem na pozadí heraldického náčiní rodu: srpy, kladiva, řezačky . Jako dobří poddaní řekněme bez závisti: Ať má, co chtěla, Svorcová, dobře jí tak! Zbývá uvážit, jakou úhonu na brzké katastrofě vezme české divadlo. Inu asi tak nějak žádnou. Snad se dokonce malinko vzchopí. Kulturní Informace 20 NEJVÝZNAMNÉJSÍCH SOUČASNÝCH UMĚLCŮ a kolik si nechají zaplatit (podle časopisu "Capital") »Ziirichhornu« stojí (a za teplého počasí se dvakrát denně pohybuje) jeho perpetum mobile. LM P. č. Jméno Národnost Směr Cena za stř.velký Zhodnocení originál ve SFr. 1. J. Beuys D akční umění 80 000 cena přiměřená 2. R. Rauschenberg USA před-pop-art 120 000 drahé 3. Andy Warhol USA pop-art 60 000 laciné 4. J. Johns USA před-pop-art 200 000 přehnaně, extrémně drahé 5. C. Oldenburg USA pop-art 80 000 cena přiměřená 6. F. Stella USA nová abstrakce 50 000 cena přiměřená 7. Christo USA nový realismus 40 000 laciné 8. R. Lichtenstein USA pop-art 90 000 drahé 9. J. Tinguely CH nový realismus 80 000 drahé 10. J. Dine USA pop-art 50 000 cena přiměřená 11. S. Lewitt USA »minimal-art« 30 000 velice levné 12. D.Judd USA »minimal-art« 45 000 cena přiměřená 13. R. Morris USA antiforma 25 000 velice levné 14. C. André USA »minimal-art« 35 000 laciné 15. B. Naumann USA »proces-kumšt« 45 000 cena přiměřená 16. E. Kelly USA »hard edge« 90 000 velice drahé s 17. Y. Klein F nový realismus 70 000 cena přiměřená 18. R. Serra USA »proces-kumšt« 90 000 velice drahé 19. K. Noland USA barevné pole 40 000 cena přiměřená 20. D. Flavin USA »minimal-art« 25 000 velice levné P.S. Osmdesát tisíc franků za Tinguely ho uspoříte, když se ivydáte k curyšskému jezeru. Na 56 [pageend56]Prof. KAREL LIŠKA: JAROSLAV ČERMÁK (1830- 1878) Jaroslav Čermák byl synem lékaře a narodil se 1. srpna 1830 v domě ép. 258 na Betlémském náměstí na Starém Městě Pražském. Dětství prožil v novém domě na Nových alejích - dnes Národní třída -, kam se Dr. Čermák v roce 1833 přestěhoval. V létě bývali Čermákovi na Skalkách a Dr. Miroslav Tyrš se zmiňuje o malém desetiletém chlapci, že se bavil portrétováním a jak kreslil skot i brav, stromy i skály s neobyčejnou zručností. Teprve v 17 letech vstoupil Jaroslav, zdržen těžkým úrazem, na pražskou akademii k profesoru Christianovi Rubenovi, který se zprvu o něm vyjádřil, že je škoda výloh pro tak nepatrné nadání, ale přece ho přijmu! do školy. Už na prvních obrazech, malovaných na akademii v Praze, projevilo se Čermákovo komposiční úsilí, npř. olejomalba Márius nad zříceninami Karthaga nebo karton Zavraždění druhů Waldštýnových na zámku chebském z r. 1847. Po svatodušních bouřích 1848 byly dočasně zavřeny pražské školy a Čermák se v r.1849 odebral přes Mnichov, Drážďany a Berlín do Antverp na akademii, kde namaloval olej Obraz ze života rybářů. R.1850 nastoupil do ateliéru malíře Gallaita, jehož manželka se mu později stala »osudovou« ženou. V několika dalších letech hodně cestuje po Holandsku, střídavě žije v Bruselu i v Paříži, navštíví s Gallaitovými Prahu i Vídeň a roku 1858 pobývá na Slovensku a v Dalmácii, navštíví Švýcarsko a znovu s malířem Jos. Huttarym, svým žákem, prožívá válečná dobrodružství na Černé hoře. U Dubrovníku si našel v Mandaljeně dům a tam za ním přijíždí paní Gallaitová a spolu s ní se pak vrací do Paříže. V r.1865 cestuje po Francii, jede do Říma, kde se setká se svou sestrou kněžnou Marií Czartoryjskou, se sochařem L. Šimkem a malířem Fr. Sequcnsem. Po dvě léta studuje a tvoří v italských galeriích. 1869 si najde rozkošný kout u moře v Bretagni, kde v Roscoffu si zařídila dům paní Gallaitová. Časem si tam staví Čermák nový dům, nachladí se však na moři a vrací se do Paříže, kde umírá 23. dubna 1878. Pohřben byl však péčí Umělecké Besedy v Praze. Přátelské a umělecké styky udržoval s malířem Soběslavem Pinkasem, který zakotvil na dlouho v Paříži. Čermák byl všestranným umělcem, tvořil historické obrazy, podobizny, genry, zátiší i krajiny. Jeho černohorské motivy patří k nejpo- pulámějším obrazům. Studoval Rubense a kopíroval věrně Rembradtův obraz »Purkmistr Six«. To byla jeho cesta za portrétním mistrovstvím, která ukázal na řadě podobizen. Namaloval celou řadu bretoňských krajin z okolí Roscoffu, komposici Normanští rybáři čtoucí bibli, řadu zátiší. Jeho kolorit se vyznačuje pestrostí, ale s čermákovským odstínem, lišícím se podstatně od koloritu francouzských malířů té doby. Čermák zůstal vždy dobrým Čechem. Ačkoliv umělecky směřoval na západ, s oblibou vytvářel slovanské náměty na obrazech, kterými proslavil český národ na výstavách v pařížském Salonu a jinde na západě. Podle hodnocení F. X. Havlase je to první český malíř, majetkově neodvislý, který se vyzul z českých malých poměrů a šel za svými ideály. V Praze mu kníže Lobkovic prostřednictvím Dr. F. L. Riegra v r. 1873 nabídl ředitelství pražské akademie, ale Čermák nechtěl opustit paní Gallaitovou a zůstat ve Francii. Po vlasti zatoužil až po rozchodu s paní Gallaitovou, jsa předčasné zestárlý. Čermákovy obrazy najdeme v Amsterodamu, Bruselu, Vídni, Lvové, Lisabonu, Terstu, v Anglii i v Rusku, v Praze i v jiných českých sbírkách. V pařížském Saloně vystavoval v letech 1853 až 1877, ve Vídni 1879, v Praze 1865, 1874, 1878, 1891 a jubilejní výstava v roce 1928 v Obecním domě města Prahy obsahovala 210 čísel a 157 kreseb, vystavených v pražské Umělecké Besedě. Jaroslavem Čermákem se zabýval Dr. Miroslav Tyrš, Renata Tyršová, Soběslav Pinkáš, Ladislav Kuba a mnoho dalších. DANIEL STROŽ: STRMÁ CESTA K VRCHOLU POEZIE V exilu, stejně jako doma, se to odjakživa hemžilo a hemží kritiky poezie. Je jich nepoměrně víc než básníků samých, ale je jich zase - těch dobrých - bohužel přinejmenším stejně 57 [pageend57]málo, jako čtenářů tohoto oboru krásné literatury. Převážná většina rádobykritiků a kritiků špatných, skupina kolem poezie nejpočetnější a nejhlučnější, se rekrutuje ovšem (a rekrutovala se odjakživa) zase jen z básníků; z těch - zjednodušme - zhrzených. Uzavřený kruh, v jehož středu klubíčko čtenářů pravých, stlačovaných neustale na menší plochu, až do pouhého tmavého bodu. Naštěstí však vynalézaví, vytrvalí čtenáři české poezie, inteligentní jak málokteří jiní, i když obíráni o prostor dnem i nocí bdícími vševědy, stoupají (čímž unikají!) středem po strmém kuželu, na němž si už pod vrcholem podávají ruce s básníkem, s nímž se (s tím svým) - tu a tam · i kdyby jen na pouhých pár vteřin, až na samý vrcholek dostávají. Opravdoví básníci se totiž také nevzdávají. Své Tomíčky-hrobaře a Brousky-kopáče masových hrobů berou sice na vědomí, avšak jen do určité hodiny noční. Pak žijí výhradně dílem - a v díle jsou a zůstávají provždy nedotknutelnými, nesmrtelnými. Žije tak už po léta i básník v zahraničí nejvydávanější, k němuž mnozí přesto ještě nenalezli klíč: český básník Ivan Diviš. Plným právem postavil do čela své nové básnické knihy máchovské motto. Úryvek z Máchovy Cesty z Čech, poslední básně největšího českého básníka všech dob, otevírá tak téměř po jednom a půl století cestu k dalšímu vrcholnému dílu: k Odchodu z Čech Ivana Diviše! Je to kniha poezie silných výrazů i nejjemnějších nuancí. Vášnivé, hořké lásky k vlasti. Zoufalství i naděje. Kniha básnické síly a zralosti. Diviš sám říká: »... Člověk vyžaduje býti takto, starobyle osloven. Neboť poezie zůstává po tom všem rodnou řečí jeho vyhladovělého vnitřku. Pod nánosy zlhostejnělosti, kdy kněz na kazatelně mluví do téměř naprosté ohluchlosti, doufaje, že alespoň jeden jediný slyší a se i obrátí, básník, který je knězi nějak podoben (svou tvrdošíjností stále nanovo se odvolávat na původní) - píše dál, ač ovšem do prázdna, do zdi, doufaje, že nalezne alespoň jednoho čtenáře. A kdyby měl být už jen jeden jediný, musí uznat, že mluví i za něho - a že se nevyvlíká. Naopak! Básník tak činit musí, nikoli doufá, ale ví, že jednoho dne se poměry musí změnit, zdi rozpadnout, nicota znovuzvýznamnit...« Už po prvních přečtených stránkách knihy nenechá Diviš nikoho na pochybách: ano, došel až na samý vrchol nejstrmější cesty poezie! Dokonce tam i po čas svého díla setrval; vzdálil se nám, aby stvořil své dílo ncjsrozumitelnější, dílo hovořící nejen k většině, avšak, přímo za mnohé z nás - jeho i náš odchod z Čech... Posuďte sami. Prožijte stránku po stránce verše této knihy, která po těžké a složité básníkově životní pouti vlastně musela přijít. Nevyhnutelně. Na cestu nám - a české kultuře navždy. JOSEF ŠKVORECKÝ: KYTAROMAGIE VLADIMÍRA VEITA Léta po sovětském přepadu naší staré vlasti přinesla nesmírný rozmach volovín v populární hudbě. Elektronicky nakadeřené, sto let za opicemi Západu experimentující comba, doprovázející hrubě nesocialistickými zvuky socialisticky duchaprázdné texty, pečlivě vymiškované censurou, a zpěváci hluboko pod úrovní své potence odvádějící efemérnosti normalizační popmuziky. Je tragické slyšet Rotterovou někdejší »Černé limuzíny« zpívat sladkosti vyhovující vkusu všemožných UV: je sarkastické sledovat mentárnč-ideologická úsilí Ladislava Štajdla, jenž kdysi (tajné) sepsal hudbu k invaz- nímu filmu Honzy Němce »Oratorium na Prahu« a nyní bojuje práskačskými dopisy, adresovanými tomu nejústřednějšímu UV za právo »der goldenen Stimme aus Prag« - bez německého trhu finančně nesoběstačného zasloužilého umělce Karla Gotta - být vyjmut z kritiky politicky neuvědomělých kritiků časopisu Melodie. Je proto osvěžující, nadějeplné, slyšet Vladimíra Veita: tento hlas vynikajícího témbru, zpívajícího recitativním stylem texty, ktere jsou všechno, jen ne tuctové, jen ne přistřižené pro potřeby politbyr a trhu. Je v nich silný náboj emoce, často intensivní poesie, ale před sentimentalitou nebo nebezpečím klišé se vždy zachraňuje skluz do poetismů, surrealismů a ima- ginačních překvápek. Veitovy písně nikdy nebudou šlágry; ani na takovou slávu neaspirují. Krása melodie je v nich umístěna do hlasu 58 [pageend58]doprovodných nástrojů (vynikající rozhovory dvou kytar), hlas se soustřeďuje na význam, na smysl, na srážku obrazů, na magickou náladu označení. Nebudou to šlágry: budou to lyricko- kritická mementa naší shakespearovské doby, v níž krása existence žije v symbiose s ošklivostí politiky. Na této desce je cyklus písní, k nimž hudbu složil Veit a slova napsali současní čeští spisovatelé a básníci (k nim je přidáno po textu od Nerudy a Vrchlického). V nich Veit slouží imaginaci svých přátel, ale dělá to vynalézavým způsobem. Tragicky strašidelný význam Landovského textu »Divnej bál« je ideálně podtržen uniso- nem hlasu a strun, a bluesově zintenzivňují naléhavost Havlovy společenské analýzy z veršů: »Zabučel bor / Rozumně hnít / Zaskučel květ / Krásné je čpít«. Lousianská mundharmonika ozdobuje teskným cifrováním, mezi jinými i můj »Blues libeňského plynojemu«, tuhle tajno- snubnou písničku zoufalství z padesátých let, vůbec ne sociální, ačkoliv používající terminologie svých černých vzorů... »dejte mi práci pro duši ... a pro můj jemnej vkus ...« Zdá se mi, že poetickým vrcholem této desky je text Petra Kabcše »Anděl kanibal« se silně varírovaným »haunting« refrénem, hodným mistrů vrcholného poetismu naší lepší minulosti: »V nebi jsou kotvy jol / do slova v šatníku pouští se zlatej mol.« »Last but not least« je tu píseň Pavla Kohouta, toho někdejšího Savla socrealismu, nazvaná »300«: Zas jedna bitva prohraná už bělohorskou plání jak žnec jde strašná Morana už vzdávají se páni už v bahně české prapory už poroba je jistá jen u zdi staré obory rve se jich ještě tři sta, tři sta, tři sta ... Zdá >e mi, že píseň by mohla být hymnou těch, kdož v záplavě mastných hrnců, dvojjazy- ka normalizace a »dolte vita« havlovských groombles vzdorují hlasu reálného socialismu, vyjícího k nerozeznání od hlasu hyeny. Jedním z nich je zpěvák, kytarista, básník — Vladimír Veit. (Desku vydal »ŠAFRÁN«, Box 1149, S-751 41 Uppsala) BEDŘICH FUČÍK V EDICI ARKÝŘ Jsou v Cechách spisovatelé, jejichž jméno se přes veškeré snahy režimu nikdy nepodařilo z širšího povědomí vymazat, ale jsou i takoví, u kterých se to bohužel téměř podařilo. Jedním z nejnespravedlněji takto postižených je literární kritik Bedřich Fučík, nakladatel, průvodce a přítel mnohých známých autorů, dlouholetý jáchymovský vězeň. V edici Arkýř (Postfach 34 0208, D-8000 München 34) právě vyšla jeho kouzelná kniha vzpomínek na F. X. Saldu, Vladislava Vančuru, Jakuba Demla, Vladimíra I lolana aj. K RECENZI ČESKÉHO ORLOJE: Opravdu; pravdivé a zasvěcené zhodnocení Šiktancova Českého orloje v 6. čísle min.roč. Magazínu na str.36: jen jedna drobnost autorce Dagmar Vaněčkové unikla - sbírka nevyšla »loni a letos v několika exilových edicích poezie«, ale na přelomu roku 1980-81, a to ve dvou svazcích (leden až červen a červenec až prosinec) v ediční řadě Meritum mnichovského nakladetelství Poezie mimo domov. Vše ostatní souhlasí; nebývalý čtenářský zájem způsobil, že z celkového nákladu 350 číslovaných výtisků zbývá v rozmezí jednoho roku k prodeji pouhých 20 exemplářů. Úspěch tedy - v exilových podmínkách - vpravdě výlučný. (Zbylé výtisky na adrese: Daniel Strož, PmD, Max Wönner-Str. 31, D-8000 München 50. Cena: 24,— DM) -tr- ČESKÝ VÝTVARNÍK NA »LANDI 91«' Grafik V. Μ. Cimburek byl jako jediný cizinec přijat do švýcarského Svazu grafiků a současně vyzván k účasti koncepčních návrhů na výstavu k 700 let Švýcarské konfederace »LANDI 91« (Landesausstellung). I· VLADIMÍR ŠEDIVÝ V GALERII KRAUSE Výstava obrazů Vladimíra Šedivého bude zahájena dne 27. března v Galerii Krause v Pfáffikonu ZH. O Vladimíru Šedivém viz článek v Magazínu č. 6/81. MB OTA FILIP, JAROSLAV GILLAR A VLADIMÍR ŠKUTINA budou předčítat ze svých prozaických a divadelních textů v novém divadle na zámečku 59 [pageend59]Breitenstein v Ermattingen (Thurgau). Dr. Adolf Koemeda - spiritus agens literárního večera - zamýšlí v tradici literárních večerů pokračovat a začlenit je do dramaturgického plánu svého divadla, zabývající se českou a německou kulturou v oblasti Bodamského jezera. Zahájení prvního autorského večera je stanoveno na sobotu 6. března ve 20 hodin. Rezervace vstupenek na telefonu 072 / 64 11 10. PROMĚNY JEVIŠTNÍHO PROSTORU. Jaroslav Gillar inscenoval ve 400 čtv.metrů rozlehlé haly Městského divadla v Heilbronnu (Theater in der Kelter) Shakespearova Kupce benátského. Diváci jsou plně integrováni do děje a jsou živou součástí dekorace. Režisérovi a výtvarníkovi (Jiří Kotlář) se podařilo vytvořit sugestivní obrazy benátské atmosféry, ex- presívních masek a karnevalových rejů, mezi nimiž probíhá dějové pásmo hry. Konstruktivní přemostění, rychlé změny hereckých stanovišť, působivá světelná režie a přiblížení hry ke komedii delľarte vyvolalo bouřlivý ohlas u obecenstva. -mtk- NOVÉ KNIHY NAKLADATELSTVÍ INDEX »Nikdo zatím nemůže přesně vědět, co vystoupení Charty, její existence a její práce vyvolávají ve ’skryté sféře” a jakým způsobem se v ní zhodnocuje pokus Charty rekonstituovat v Československu opět občanské sebevědomí. Tím méně je možné předvídat, zda, kdy a jakým způsobem se tento vklad někdy promítne do nějakých faktických politických proměn.« Vilém Prečan o dva roky později ve Frankenu na konferenci na toto téma dodal: »Soudím, že Charta a jí podnícené nebo obohacené autonomní aktivity vykonaly a vykonávají z hlediska budoucích politických změn velkou přípravnou a rekultivační práci.« Úplný záznam z konference ve Franken najdete v knížce »VÝVOJ CHARTY«. ■■ »Češi mají velice rozvinutý smysl pro mimikry. Není pravda, že resignovali. Ale doba je zlá, oni spí, sní, ale najednou se probudí, jako se probudilo to velké české umění 60. let. I za Stalina se u vás cosi připravovalo, kom- pensovalo, a pak to vzniklo a ovlivnilo to světové umění. Možná, že kdyby to trvalo ještě chvíli, svět by se odvrátil, protože byste byli tak dobří, že by vám už nerozuměl,« řekl autor dnes asi nejznámější polské novely Tade- usz Konwický v rozhovoru A. J. Liehmovi. Knížka vyšla polský, anglicky, francouzský, česky a jmenuje se MALÁ APOKALYPSA. »Hrozím se toho, že fyzicky stísněný svět se nesmí duševně rozvíjet, že molekuly vědomostí a přízné nesmějí přeskakovat z jedné půlky na druhou. Vzniká mimořádné nebezpečí: Potlačování informací mezi částmi planety. Současná věda ví, že potlačování informací vede k entropii a k totálnímu zániku. Potlačování informací dělá z mezinárodních podpisů a dohod iluzi... Orwell tomu skvěle rozuměl,« řekl Alexander Solženicyn, a tím měl na mysli i Orwellovu knížku »ZVIRĽCI STATEK«. ■■ »Ta knížka má 444 stránek. Což není moc na to, že ji napsalo 20 autorů. Zato se čte - jak se říká - jedním dechem, přestože to není detektivka, ale naopak žánr nikoli vždy zcela zábavný. Je to knížka rozhovorů, které vede její pořadatel s autory, navíc písemně, protože nemá možnost se s nimi osobně setkat. Jsou totiž roztroušeni po celém světě. A přesto jsou to spisovatelé čeští: Jar. Vejvoda, Karel Kryl, Jan Beneš, Ota Filip, Ludvík Aškenázy, Viktor Fischl, Vladimíra Cerepková, Karel Michal, Frant. Listopad, Jos. Skvorecký, Vladimír Škutina, Jos. Jedlička, Ivan Diviš, Gabriel Laub, Ivan Binar, Vilém Hejl, Arnošt Lus- tig, Jaroslav Hutka a Ant. Brousek, který knihu zakončil i doslovem. Pořadatelem tohoto svazku je Karel Hvižďala,« napsal Milan Schulz, bývalý redaktor Literárních novin, o knize »ČESKÉ ROZHOVORY VE SVĚTĚ«. Chcete více rozumět tomu, co se v Polsku děje? Jaké to má historické kořeny, dnešní příčiny? Chcete vědět více o lidech v Polsku, o jejich životě, myšlení, problémech? Jiří Lederer, autor knížky »MÉ POLSKO«, v Polsku žil, studoval, v Polsku se oženil a pro Polsko (za údajnou urážku Gomidkv) bvl poprvé vězněn. 60 [pageend60]DĚTSKÝ WERICH Milý Vladimíre, jednou, když jsi byl u nás a prohlížel sis moje obrázky, chtěl jsi nejakou kresbu pro Magazín. Já Ti jednu dal, ale nebylo to ono, protože bych k ní nemohl nic povědět. Ted Ti postilám pana Wericha, protože o něm mi povídá táta a Ty o něm víš taky moc, protože jsi o něm napsal knížku, co si přečtu, až budu větší. Včera po večeři nám tatínek přehrával jednu scénku pana Voskovec a pana Wericha, tu s tím rohlíkem v omáčce, jak se naklání a zapadá do omáčky - to byla tak strašlivá sranda, že jsem to hned chtěl vyzkoušet, jenomže jsem neměl rohlík. Tak Ti posílám po tátovi toho Wericha. A neztrať mi obal! Ahoj! Gabriel Gillar ■i KNIHKUPECTVÍ DIALOG VE FRANKFURTU slaví pětileté jubileum svého trvání. Mohli bychom je nazvat českým knihkupectvím, protože těžištěm je prodej českých (ale i slovenských) knih. Doplňkem prodeje jsou i překlady českých a slovenských autorů do němčiny. \ dětských knihách a zejména ve sbírkách pohádek je velký výběr a je po nich i poptávka. Jsou doprovázeny barevnými ilustracemi českých a slovenských výtvarníků. Knihy jsou vydávány západoněmeckým nakladatelem ve spolupráci - Artií. U dětí vzbudil největší pozornost Lada dětem v němčině. Ke knižním veletrhům vyšla sbírka pohádek o vodě pod názvem Das Wasser des Lebens s ilustracemi Jana Kudláčka. 0 exilové literatuře se nemusíme zmiňovat, nová vydání jsou známa, ostatně každý si může napsat o seznam knih, vydaných mimo Československo. Velkého ohlasu sc dostává Seifertovým memoárům »Všecky krásy světa«. Podle nejnovčjších zpráv se mají dočkat i pražského vydání, takže exilová nakladatelství slaví rekord v rychlosti a navíc bude zajímavé, jak se Praze bude líbit Seifertova kritika Wolkera. Zdá se, že o exilovou literaturu je zájem i u německého publika. Přeloženi do němčiny byli Gruša, Vejvoda, Kundera, Filip, Lederer, Skulina, Kalina, Linhartová, Nápravník ad. Někteří autoři již píší přímo německy (Laub, nově Filip) a v »exilu« žijí vlastně i autoři v Praze, kteří nesmí publikovat (Vaculík, jehož »Český snář« vyšel ještě před českým vydáním, Klima, Kliment, Trefulka aj.). Zájem je dokazován nejen sérií o exilových autorech na stránkách Sternu, kde život (33 let) za zdmi psychiatrických anglických ústavů u Ivana Blatného patřil k nejotřesnějším (kopie je k dostání v Dialogu) nebo »Taschenbuch« z Fischer-Verlag »Autoren im Exil« (za české a slovenské autory v exilu, jejich problémy, volbu země, osvojení jazyka, vztah k domovu apod. jsou zde zastoupeni Brousek, Filip, Skvorecký, Sviták a Mňačko). Do Dialogu našli cestu krajané z celého světa, návštěvníci z domova, noví příchozí, ale i Němci, Poláci, Rusové, Maďaři a vedle německých fandů Československa i filmoví fandové, neboť pro ně se zde buduje filmové a snad jednou později i divadelní oddělení. V únoru byla zahájena expedice dotisku 8. ročníku časopisu »Svědectví«. Dotiskovat se bude ještě ročník devátý. Tyto časopisy se stanou brzy vzácností neobyčejné hodnoty. V knihkupectví se momentálně sbírají objednávky na adresář krajanských firem, organisací a redakcí »KDE JE KDO«, na 4. samostatný díl Hájová Studenta Káju Maříka. Stálí zákazníci dostanou od Dialogu i prémii faksimilii rukopisu a prvého vydání Máchova Máje (tehdy to byl ještě Mág) a snad se podaří vydat i malou českou kuchařku do kapsy. V letošním roce se snad Dialog objeví i jinde. Opět přijede k Husovu kamenu do Kostnice začátkem července, na pouť do Ellwangen, na slet do Vidné, o sobotách a nedělích zavítá do různých měst, jako třeba do Mnichova, Kolína n.R., Stuttgartu a zřejmě také do Curychu. -vah- 61 [pageend61]POZNALI JSTE AUTORY? Josefa Švejka v 6. čísle Magazínu 1981 nakreslili: 1. Pablo Picasso - 2. Edvard Munch - 3. Maře Chagall - 4. Piet Mondrian - 5. Max Ernst - 6. Paul Klee - 7. A. Modigliani. Z luštitelů se správným pořadím byli vylosováni a hezkou knížku dostanou: Jar. Ruzek (Austrálie); Jiří Novák (Švédsko); Jiří Březina (SR Německo); Fr. Julek (Chile); Dr. VI. Kosi- na (SR Německo). - Odezva byla dost veliká, ale. jen 14 správných pořadí. SEVERSKÉ LISTY nejsou jen časopisem, určeným převážné pro krajany ve skandinávských zemích. Můžete si na jejich adrese objednat také knihy všech exilových nakladatelství — a krom toho si u nich mohou »Skandinávci« objednat a předplatit i Magazín. Adresa: SEVERSKÉ LISTY, Box 56, S-597 00 ÄTVI- DABERG. Telefon (01) 52 06 55 Restaurant ZAGREB (Münchnerhof) Hohlstr. 355 8004 Zürich Vás zve na chorvatské speciality. ČESKÁ KUCHYNĚ je vždy ve stredu. Denné podáváme segedinský guláš, tlačenku a pod. Německé »Munchnerhof« pivo. Ve čtvrtek od 14,00 hodin zavřeno. Na Vaši návštěvu se těší rodina Mladinovova musc ort HIHI eeďronics Bireggstrasse 22a, 6003 Luztrn Telefon 041 - 55 75 20 / 44 39 25 piano llh music discount PIANA Od 2900,- Fr. - VARHANY A VEŠKERÉ DALŠÍ HUDEBNÍ NÁSTROJE SE ZÁRUKOU NÁJEM od 30,-Fr. Pfi koupi se pln* započte. TV - RADIA - MAGNETOFONY HI-FI zařízení atd. za nejnižši DISCOUNT-CENY, minimálně však 15% pod katalogovou cenu. HLAVÁČ Jiří Eichenstrasse 18 6015 REUSSBÜHL Tel. 041-55 75 20 - 041-44 39 25 (s automatem za mé nepřítomnosti) ■■■■■■■■■■■■■■■■■■■■■■■■■■■■ SCHWEIZERISCHE ZENTRALSTELLE für Flüchtlingshilfe, 8035 ZÜRICH, Postfach 279 (Tel.01/361 96 40) nás požádala o oznámení, že provádí ověřené překlady z češtiny do němčiny a francouzštiny dokumentů, potřebných k žádostem o udělení občanství jakož i vysvědčení, soudních výroků apod. ÚŘEDNÍ PŘEKLADY Vašich dokladů pro veškeré oficielní účely provádí do tři dnů za poloviční ceny než velké překladatelské kanceláře ING. JIRí KOMÁREK dipl. překladatel Schaffhauserstrasse 455 8052 ZLIRICH telefon 01 - 302 63 57 62 [pageend62]OLEJE »STELLA« jsou klinicky vyzkouSené mnohostranné produkty pro zdraví a sport. NERVY - SRDCE · ŽLÁZY ■ KREVNÍ OBĚH ■ REVMA ARTR/TIS ■ HOREČKY-ANGÍNA - CHRONICKÁ RÝMA . . . Celá přírodní lékárna v jedné lahvičce! PRODUKTY "STELLA" se expedují do 17 zemi! Vaši objednávku vyřídí buď: BIOLOGISCH NATURWISSENSCHAFTLICHES FORSCHUNGSINSTITUT 8044 ZÜRICH, Kraftstrasse 25 nebo: BELLEVUE-APOTHEKE 8001 ZÜRICH, Theaterstrasse 14. Telefon 01 - 252 44 11 63 [pageend63]Móda nemusí být drahá 64 Největší výrobce na světě [pageend64]Winterthur leben je pojištovna s mezinárodni působnosti, na kterou se můžete stoprocentně spolehnout. Ve všech pojišťovacích otázkách, při všech pojišťovacích problémech Vám rádi odborně a seriózně poradíme a vypracujeme podrobný návrh k účelnému pojištění specielně pro Váš případ. Jiří Popper, organisační vedoucí Winterthur-Leben Subdirektion Zürich Region West 8045 Zürich, Uetlibergstrasse 194 Tel. 01 /35 74 42 winterthúř vie [pageend65]A. Z. 8048 ZÜRICH Postretouren und Adressänderungen erbeten an: MAGAZIN Postfach 650 8025 ZÜRICH 2x PAVEL KANTOREK, karikatury z letošního kalendáře, vydaného Milanem Cimburkem, Badenerstrasse 698, 8048 Zürich, telefon 01 / 62 68 78 MAGAZÍN ZEITSCHRIFT IN TSCHECHISCHER SPRACHE JOURNAL EN LANGUE TCHEQUE Redaktion und Administration / Redaction et administration: MAGAZIN, CH-8025 ZÜRICH, Postfach 650 Chefredaktor/ Chefrödacteur: Vladimir Skutina Erscheint sechsmal jährlich / Parait six fois par annäe Herausgeber / Editeur: POLYGON-VERLAG, ZÜRICH Druck / Impression: Graphic, Creation & Print, Zürich [pageend66]