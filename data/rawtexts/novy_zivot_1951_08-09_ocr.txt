Roč. III. (I.) SRPEN — ZÁŘÍ 1951. Číslo 8-9. O B S A H : Co je dogma? — ThDr. A. Heidler. Neznámá kniha — PhDr. F. Uhlíř. Půlnoční vlak ze Swansea — P. J. P. Pravoslavná Církev v ČSR — Max Pikard. Z Křesťanské Akademie. K 28. Z Á Ř Í . . . Paměť mimoděk zalétá zpět do r. 1945. Byly to první svatováclavské oslavy po sedmi letech okupace a útisku. Jaké to bylo všude nadšení! Kolik slz radosti, a díků! Vděčnosti nad znovu nabytou svobodou, a radosti, že český lid může opět svobodně prokázat svému Patronu a Dědici hold, který mu patří. Oslavy byly plny piet- ních vzpomínek. Nemohlo tomu být ani jinak. Rány byly příliš čerstvé, aby se mohlo zapomenout... „Myslete živí na mrtvé” — pravil slavnostní kazatel ve svatovítské katedrále, „jejich prolitá krev je nám závazkem a připomíná naši odpovědnost k budoucnosti” . Zraky všech se tehdy obracely toužebně k nové budoucnosti. Každý se cítil podivuhodně svobodný po dlouhých 7 letech poroby a utrpení. Bylo to, jako by po sedmi letech křížové cesty zasvitlo konečně velikonoční jitro, jitro svobody. A dnes již po čtvrté — opět oslavíme svátek sv. Václava ve vyhnanství. Náhlé zvraty v našich národních dějinách za poslední tři desítiletí vedou každého upřímně myslícího člověka k zamyšlení. Je opravdu třeba „jít ke kořenům” . Nestačí jít jenom na začátek XX. století. Nestačí se vrátit jen do XV. století. Tehdy náš národ nezačal. Náš národ žije svým plným životem víc než 1000 let! A právě svátek sv. Václava nás vede do dob jeho počátků — daleko do minulosti, více než 1000 let zpět. A co tam nacházíme? Vidíme, že na počátku našeho národního kulturního života bylo křesťanství. S jeho příchodem se rozvinul náš národní život. Křesťanství, náboženství Pravdy a Lásky, které k nám přinesli Soluňští Bratří a které Václav začal tak důsledně šířit v českých zemích... Díky Bohu, že u kolébky našeho národního zrození byli světci. Že na úsvitu našich dějin byli mužové a ženy, kteří pochopili božskou a nehynoucí cenu víry Kristovy, víry Pravdy a života. Jejich zásluhou byly našemu národu otevřeny zdroje vody živé a života věčného; zdroje, z nichž čerpal po celá ta dlouhá staletí a čerpá dodnes prostý věřící lid český sílu, naději a odvahu k životu. Poklad víry to byl, který naplňoval srdce našeho lidu důvěrou, aby si nezoufal v dobách těžkých... (konečně právě v ohni utrpení se pozná obyčejně síla víry). Týž poklad víry je to i dnes, který odolává — a jedině je s to odolat — zaslepené pošetilosti a zběsilosti vlastních bratří. „Národy se udržují těmi ideály a ideami, z nichž vznikly” . Na úsvitu našich dějin to bylo křesťanství, víra Kristova, z které národ žil a byl udržován. Chceme-li tedy „jít ke kořenům”, chceme-li poznat dnešní krisi v pravé její podobě, chceme-li poznat příčiny našeho smutného údělu, je třeba se ptát: jak to stojí s křesťanstvím v naší vlasti a mezi našimi lidmi? Je pro nás víra tím, Čím byla všem těm, kteří stáli u kolébky našeho národního života? „Vlastní a podstatný a nejhlubší význam sv. Václava tkví v jeho mravní — duchovní bytos[pageend1]ti” , řekl správně prof. Krofta při mileníových oslavách r. 1929. Za konání křesťanství a za důsledné provádění křesťanských ctností položil svůj život. Proto se také stal Dědicem České země. „Jeho vrahové” praví opět prof. Krofta, „se bouřili proti důslednému a opravdovému křesťanskému životu, který sv. Václav až příliš nepohodlně ukazoval” . V X. stol. musil Václav bojovat proti tehdejšímu pohanskému hmo- tařství. Dnes stojí Václavovo dědictví tváří v tvář podobnému nepříteli — novodobému materialismu. Od Václava se mohou dnes všichni učit, jak nastolit lepší sociální řád. Křisťanova kronika o něm praví: „žaláře a šibenice až do té doby stojící bořil, sirotků, vdov, chudých, lkajících a raněných neúnavným byl těšitelem, hladové nasycoval, žíznivé občerstvoval, nahé odíval, nemocné navštěvoval, mrtvé pochovával...” Sociální spravedlnost je dnes cílem státnických a mezinárodních snah. Ale kdo z bojovníků za sociální práva provádí své sociální nauky jinak než písmem nebo úřední cestou? Známkou daleko větší opravdovosti, nesmírně hlubšího sociálního cítění je, když dotyční sociální reformy nejen hlásají a mocensky provádějí, nýbrž, když je zcela lidsky, osobně a bezprotředně vykonávají. Tak se projevovala v praxi Václavova láska k Bohu. Vytýká se mu často jeho „mniš- ský duch” . Míní se tím jeho služba Bohu v kostele. Kéž by bylo více podobného smýšlení a ducha zbožnosti mezi vladaři a státníky! Byly by také jiné výsledky v praxi! V kostele Václav čerpal sílu pro celý svůj den, pro praktický život; a lid to vycítil. Vycítil, že vladař nejen vládne, ale i miluje a se obětuje. Málo pomůže nejlepší reformní snaha, není-li spojená s opravdovou křesťanskou láskou. Konečně: ještě v jedné věci . se můžeme učit od sv. Václava. Jsme členy demokratické vlasti. To znamená, že jako Václav byl celým jejím vladařem, my jsme dílčími vladaři své vlasti. Jako demokratičtí občané, kteří rozhodují o své vládě a celém veřejném životě, musíme mít také podíl na oněch věčných vlastnostech sv. Václava, které ho učinily Dědicem země České. A dále, ježto jsme spoluúčastni na řízení svého státu, musíme si tvořit úsudek o těch, kteří jej mají vést naším jménem. A tu nám pomůže k takovému úsudku jako kriterium postava sv. Václava. Ti budou dobří vládcové, ti postaví na staletí hluboké základy vlasti, kdož budou vyznavači ideálu pravdy a lásky křesťanské, kdož budou učiti a životem ukazovati, že duch musí vládnout nad hmotnými silami a vášněmi. Kdož budou nejen hlásati sociální reformy, nýbrž také osobní obětavostí a opravdovostí je budou ko- nati; I v tom je naše veliká mravní a křesťanská povinnost konati svědomitě svá občanská práva. Jak by docela jinak vypadaly věci v naší vlasti a mezi námi v exilu, kdybychom byli všichni proniknuti duchem Václavovým. Třeba se naučit podobnému přesvědčení o velikosti pravdy a lásky. Musíme sami být odpůrci sobectví a hmotařství, abychom uměli za pravdu a lásku přinášet i sebevětší oběti. Abychom statečně lnuli k pravdě Kristově, abychom ji osobně a pravdivě projevovali v životě plném účinné lásky k bližnímu. Začněme s touto svatováclavskou revolucí! Začněme mezi sebou v exilu myslet a jednat podle věčných pravd a podle lásky Kristovy. Odložme nepřátelství, začněme si bratrsky pomáhat! Naučme se od sv. Václava podobné harmonii, s kterou on spojoval věčné s časným, lásku k Bohu s láskou k národu a bližním! Silueta Hradčan, kterou všichni tak dobře známe, ať se nám stane symbolem! H r a d , sídlo králů a později hlavy Státu: vyjadřující všechny starosti a námahy o blaho časné — a c h r á m sv. Víta: symbol našeho duchovního ideálu! Patří k sobě tak jako dvě velká přikázání Nového Zákona; Milovat Boha z celého srdce a bližního jako sebe. Splníme-li tento odkaz Dědice své zamě pak se nemusíme bát, on své dědictví uhájí, a nedá zahynouti nám ni budoucím. CO JE DOGMA? Dr. Alexander Heidler Letos jsme slavili svátek Nanebevzetí Panny Marie v novém lesku. Tajemství, které svátek připomíná, bylo 1. listopadu minulého roku Svatým Otcem Piem XII. prohlášeno za článek katolické víry neboli za dogma. Dříve než přistoupíme k výkladu obsahu učení o Nanebev- 2 zeti Matky Boží musíme si něco povědět o pojmu „dogma” a jeho prohlášení papežem vůbec. Člověk našeho století prošel školou myšlenkového liberalismu a proto má k pojmu dogma nedůvěru. Nyní jej v tom snad utvrzuje i zkušenost s komunismem. Komunistické hnutí a [pageend2]jeho vůdcové si připisují „neomylnost” a předkládají svému členstvu, ba i celým porobeným národům všelicos k věření jako „dogma”, tak se aspoň říká. Povrchnímu pozorovateli se zdá, že si komunisté počínají stejně jako katolická Církev a její papež; snad jenom s tím rozdílem, že Církev — aspoň v naší době — svá dogmata nikomu nevnucuje vnějším násilím. Taková nota se ozývá velmi často v dnešní západní publicistice, bylo ji slyšet velmi silně na příklad na mezinárodním kongresu pro kulturní svobodu v Berlíně 26.-30. června 1950 a občas zaznívá i k našemu domovu na vlnách toho nebo onoho západního rozhlasu. Je to však velké nedorozumění . Bůh nám dal rozum, abychom hledali pravdu. Jako vlastní pole přirozeného lidského hledání pravdy nám svěřil přírodu a viditelný svět vůbec; to znamená, že je to vůle Boží, abychom v této oblasti sami hledali pravdu — pilnou, pečlivou a kritickou prací své vědy, bez zásahu jakékoliv autority; abychom se vlastním úsilím snažili vždy víc a více se přibližovati plnému poznání skutečnosti. To je právo a povinnost naší přirozenosti. Papež by se sám zesměšnil — jako se v celém světě svobodném zesměšňují komunističtí vůdcové — kdyby někomu předpisoval, zda se mají či nemají dědit získané biologické vlastnosti, nebo, že se měly jazyky různých národů vyvíjet tak či obak. Kdyby si papež v této oblasti připisoval neomylnost, jistě by zakázal vědu a řekl by vědcům: „Sedněme si na židli, čtěme bibli — tam to všechno je” . Místo toho vidíme celou řadu projevů i podnětů římských papežů, zvláště z posledních dob,, kterými vyjadřují svou hlubokou úctu ke každé poctivé vědecké práci a kterými tuto práci také účinně podporují. Většina kritiků katolické Církve nemá ani zdání o rozsahu a vědecké akribii církevních vědeckých ústavů v Římě a leckde jinde. Byli by také velmi překvapeni, kdyby si jednou dali tu práci a přečetli si projevy našeho Svatého Otce k delegacím různých mezinárodních společností, které konaly v Římě své sjezdy, často na zcela mimonáboženské základně, a použily svého pobytu v Římě k audienci u papeže. Katolická Církev nejen trpí, nýbrž přímo vyžaduje svobodu vědeckého bádání. Tak je tomu v oblasti přirozeného lidského hledání pravdy. Ale tato oblast není jediná. Hledáme-li pravdu, dojdeme až na hranici oblasti, ve které již je pouhý lidský rozum v koncích. A přece i tato oblast má pro člověka nesmírnou důležitost. My křesťané jsme přesvědčeni, a to je jedno ze základních křesťanských přesvědčení, vůbec, že nám v této oblasti Bůh vyšel vstříc a daroval nám své slovo, sám nám zjevil pravdu. Tak stojí nad oblastí lidského hledání oblast Božího zjevení. Bůh nás miluje a proto nás povolal k cíli, který přesahuje meze naší lidské přirozenosti. Povolal nás k účasti na svém božském životě poznání a lásky. Povolal nás do nadpřirozeného řádu milosti. A protože nás ve své otcovské lásce pozval k cíli, který přesahuje meze naší přirozenosti, zjevil nám také pravdu, která přesahuje přirozené síly našeho rozumu. Tam, kde je v koncích lidské hledání, přichází Bůh se svým zjevením. Promluví-li však Bůh, je to slovo neomylně pravdivé, protože Bůh se nemýlí a nelže. Člověku tu nezbývá, než svobodným souhlasem víry vděčně přijmouti dar Božího Slova. Snad to na chvíli pociťuje jako nějaké omezení a pokoření, ale jde-li po této cestě důsledně dále, brzy pozná, že je to jen nesmírné ohohacení a rozšíření našich duševních obzorů. Snad je někdy mladému člověku nepříjemné, že se musí nechat poučit od vzdělanějšího a zkušenějšího odborníka, ale brzy pozná, že tím jen získal. Věříme-li slovu Božímu, je Bůh naším učitelem. Je moudré a čestné Bohu věřit. Nikdo nás k tomu nesmí nutit, ale je to samozřejmě základní podmínka našeho spojení s Bohem, naší spásy. Zjevení je dar Boží lásky a není radno takovým darem pohrdat. „Tak Bůh miloval svět, že dal svého Jednorozeného Syna, aby nikdo, jenž v něho věří, nezahynul, nýbrž měl život věčný”. Oblast Božího zjevení i oblast lidského hledání se ovšem navzájem mnohonásobně dotýkají a Boží zjevení dává aspoň nepřímo světlo i našemu hledání, jakmile se blížíme k okrajové oblasti; ale nemůže a nechce je nahradit nebo znásilnit. Ke zdánlivému rozporu může dojít, jen když se člověk buď pokouší na vlastní pěst hledat i tam, kde již svým rozumem nikdy nemůže nic bezpečného najít — nebo naopak, když si neprávem dělá z Božího zjevení berličku, která by ho měla zbaviíi přirozeného hledání pravdy. Tento druhý však není v úmyslech katolické církve. Teprve ve světle nauky o Božím zjevení můžeme správně oceniti učitelský úřad katolické církve a jeho dogmata. Hlavním zvěstovatelem Božího zjevení byl Ježíš Kristus. On přinesl slovo Boží pro všechny doby a pro všechny národy. Osobně a viditelně však kázal jen asi tři roky v Israeli. Proto se musel postarat o to, aby se jeho slovo nejen dále šířilo prostorem 3 [pageend3]a časem, nýbrž aby se také správně vykládalo a organicky rozvíjelo, aby se z něho vyvozovaly pravdivé důsledky a výstižné odpovědi na nové a nové otázky nových kulturních okruhů a oblastí. Kdyby se o to nebyl postaral, nebylo by nám jeho zjevení nic platné. To nám ukazuje i zkušenost našich evangelických bratří, kteří trpí tak strašlivou naukovou roztříštěností. My katolíci jsme přesvědčeni, že Ježíš Kristus se o to všechno postaral a sice tím, že založil obecnou Církev, ve které dále kráčí dějinami, že jí přislíbil a seslal svého Ducha Pravdy, že v ní ustanovil viditelný a neomylný učitelský úřad, jehož hlavním nositelem učinil Petra a jeho nástupce, římské biskupy, papeže. Jsme přesvědčeni: jako Kristu přísluší neomylné Boží zjevení, tak jeho Církvi přísluší jeho neomylný výklad, bez něhož by zjevení ztrácelo svůj praktický význam. „Jako mne poslal Otec, i já posílám vás” , řekl Ježíš Petrovi a ostatním apoštolům a na tom slově trvá. Z toho pak plyne důsledek: „Kdo vás slyší, mne slyší — kdo vámi pohrdá, mnou pohrdá, a kdo pohrdá mnou, pohrdá tím, který mne poslal” . Katolická církev tedy ponechává čistě vědecké otázky lidskému hledání — a sama na světě hlásá Slovo Božího zjevení. Když se vyskytne nějaký sporný bod ve výkladu zjevení — nebo když je záhodno posilnit zbožnost katolického křesťanstva pevnějším stanovením nějaké nauky (a tak je tomu v případě Nanebevzetí Panny Marie) — žádá Církev svého nejvyššího Učitele, aby jí podal autentický, plně věrohodný výklad Božího Slova. A on tak Činí ve spolupráci se sněmem biskupů, na koncilu, nebo i sám. Vyhlašuje nový článek víry, nové dogma. Nezjevuje tím lidstvu novou pravdu, jen vyvozuje důsledky z toho, co Bůh zjevil a co je obsaženo v Písmu svátém a v ústním podání Církve. Bůh ho při tom řídí a chrání ho bludu. Nedopustí, aby jeho výklad byl nesprávný. Tak to slíbil ústy svého Syna, který řekl Petrovi: „Cokoliv svážeš na zemi bude svázáno i na nebi; cokoliv rozvážeš na zemi, bude rozvázáno i na nebi” . Bůh své sliby plní. Z toho, co jsme si řekli, je samozřejmé, že žádný katolík nepřipisuje papeži neomylnost v oblasti přirozeného hledání, ani v oblasti jeho osobního života, jeho politického postoje, ba ani jeho náboženského učení, pokud je vysloveně soukromého rázu. Je to samozřejmé, ale bohužel je třeba tuto samozřejmost znovu a znovu vykládat lidem, kteří se strašně učenou tváří kritisují katolicismus. Ale kdykoliv papež promluví „ex cathedra”, jako nejvyšší Učitel Církve, zůstává pravým katolickým křesťanem jen ten, kdo jeho slovo přijme jako slovo Boží, kterým také opravdu jest. Toto naprosto není nebiblický nebo proti- biblický postoj. Vzpomeňme, co napsal svátý Pavel v prvním listu k Soluňským: „Děkujeme Bohu bez ustání za to, že jste slovo evangelia Božího, které jste od nás slyšeli, přijali nikoli jako slovo lidské, nýbrž — jak vpravdě je — jako slovo Boží” . Tak tomu bylo i loňského 1. listopadu, když Pius XII. vyhlásil článek víry o Nanebevzetí Panny Marie. Zkušenost posledních let naučila náš národ spojovat pojmy katolicismus a svoboda. Leckdo se při tom ovšem bojí špatně pochopené katolické „dogmatičnosti” . Pokud jsou takové obavy upřímné, mohou býti snadno rozptýleny již přesným výkladem katolické nauky. Kdo miluje svobodu lidského hledání, nemusí se katolického dogmatu bát. Kdo touží po přesném poznání Božího zjevení, je za ně vděčný. NOVÉ MARIÁNSKÉ DOGMA A JEHO OHLAS V KŘESŤANSKÉM SVĚTĚ Co definoval Pius XII. o nanebevzetí Panny Marie 1. listopadu 1950. „Proto po opětovných a opětovných modlitbách k Bohu a po vzývání světla od Ducha pravdy, ke slávě Boha všemohoucího, který zahrnul mimořádnou láskou Pannu Marii, ke cti jejího Syna, nesmrtelného Krále věků a Vítěze nad hříchem a smrti, ke zvětšení slávy téže vznešené Matky, a k radosti a jásotu celé Církve, autoritou Pána našeho Ježíše Krista, svátých apoštolů Petra a Pavla a svou prohlašujeme, .stanovíme a definujeme, že je Bohem zjevená pravda víry, že neposkvrněná Bo- horodiěka a vždy Panna Maria po ukončení svého pozemského života byla vzata s tělem a duší do nebeské slávy”. Toto je podstatná část textu prohlášení dogmatu. Všimněme si krátce jeho obsahu: 1) Bula praví, že Matka Boží byla vzata do nebeské slávy, tedy nevstoupila na nebe ze své moci: této výsady se jí dostalo mimořádným zásahem Božím. S tělem a duší, které tvoří jednu dokonalou lidskou osobu, na rozdíl od svátých, 4 kteří jsou v nebi jen duší. 2) Po ukončení svého pozemského života: bula mlčí o způsobu, jakým se uskutečnilo nanebevzetí, zda předcházela smrt a vzkříšení, či zda Matka Boží byla přímo vzata do nebe. Definice úmyslně neřeší otázku smrti Panny Marie. Většina teologů je přesvědčena, že Matka Boží zemřela; nechybí však ani ti, [pageend4]kteří jsou opačného mínění. Poslední dobou se jejich počet rozmnožil. 3) Do nebeské slávy: definice sama nevysvětluje, co znamená nebeská sláva, život duše a těla v nebi. O tom nás učí víra, která říká, že: a) duše Panny Marie požívá nadpřirozené blaženosti podle míry svých zásluh, patří na Boha tváří v tvář, miluje jej a je přeplněna nesmírnou radostí, která je ve shodě blaženého poznání Boží podstaty, b) tělo, nesmrtelné a neporušitelné, bez jakékoliv změny své vnitřní podstaty, prošlo změnou, která z něho učinila dokonalý násfřoj duše a dává mu tak účastenství v blaženosti, c) Maria je navždy spojena s Kristem: s Kristem jako Bohem je spojena blaženým patřením; s Kristem jako člověkem je sjednocována svou myslí, srdcem i tělesnou přítomností, d) Maria v nanebevzetí a skrze nanebevzetí, povýšená nade všechny andělské sbory a zástupy svátých, vykonává plně svůj úřad prostřednice milosti. 4) Jistě není bez významu, že slova definice zahrnují všechny výsady Mariiny: Neposkvrněná — Bohorodička — Vždy Panna — Nanebevzatá. Výsady Matky Boží nejsou od sebe odděleny, nýbrž vyplývají jedna s druhé. Co znamená pro nás definování dogmatu nanebevzetí? Snad nejlépe to vyjadřují slova svátého Otce, která pronesl hned při prohlášení dogmatu: „A vy, kteří jste zvláště blízcí našemu srdci, na něž myslíme v úzkosti dnem i nocí, vy chudobní, nemocní, uprchlíci, vězňové, pronásledovaní, nezaměstnaní, bez přístřeší, •— vy, ze všech národů a krajů, vy, kterým dává pozemský život jen slzy a bídu, kteří potřebujete pomoci, — pozdvihněte svou tvář k té, která dávno před vámi šla cestami chudoby, opovržení, vyhnanství, bolesti, jejíž duši pronikl meč u paty kříže, a která nyní jásá ve věčném světle’ \ Ohlas dogmatické definice u odloučených bratří Svatý Otec Pius XII doufal, že prohlášení nového dogmatu přispěje k sjednocení všech křesťanů v jediném ovčinci pod pastýřskou ochranou náměstka Kristova. Jeho slova se obracela ke všem křesťanům, ale zvláštním způsobem patřila odloučeným východním církvím, jejichž víra ve slavné nanebevzetí je známa. Ne bez důvodu se dalo očekávat, že definování dogmatu najde příznivý ohlas u našich odloučených bratří, a že se budou cítit jednotní s námi, když ne v přijetí definice jako definice, tedy aspoň ve společné víře v Mariinu výsadu. Prohlášení dogmatu našlo živý souhlas u církví monofysitských. Ethiopská církev se dokonce divila, proč teprve nyní žádá římská Církev od svých věřících přijetí článku víry, který jíž dávno přijala Ethiopie. V Egyptě vznikla polemika 0 nanebevzetí. Pozoruhodná je odpověď Goma Sergia šejkovi Chaltuotovi, docentu na mos- lemské universitě v Kairu, který ostře napadl prohlášení dogmatu v časopise Misri. „Jestliže tvůj rozum připouští”, praví Sergios, „panenské mateřství a naprostou čistotu, jestliže věříš, že Eliáš vstoupil za živa do nebe, jak praví Písmo 1 Korán, proč je ti za těžko týmž rozumem přijmout, že tělo Panny, nejčistší a nejsvětější ze všech těl, posvěcené Duchem svátým, a ďáblem nikdy neposkvrněně, mohlo vstoupit na nebesa?” Řecká církev přijímala nanebevzetí jako pravdu jistou a věřenou až do posledního dne před prohlášením; na ruské straně se vyskytlo jisté kolísání na začátku tohoto století a byly vysloveny pochybnosti o věroučné povaze víry ve slavné nanebevzetí. Nenašly však ohlasu mezi teology. — Po prvém listopadu se situace změnila: kritiky přicházejí z tábora řeckého, kdežto zástupcové ruské církve se kloní více méně k souhlasu. První odezva na definování dogmatu přichází od ruského gen. tajemníka pro interorthodoxní ekumenickou činnost Petra Kovalenského. 19. října, tedy ještě před definicí, napsal v časopise Le Monde, že víra v tělesné nanebevzetí je společná celé Církvi již od nejstarších dob. Kova- lenský však přesto činí několik výhrad papežské definici: „Křesťanský východ pohlížel vždy na dogmatické formule jako na něco, co ubíjí ducha a je neschopné vyjádřit hlubokou bohatost víry. Definice omezuje víru, nikoli prohlubuje” . Dále pokládá definování dogmatu za nevhodné, protože mu nepředcházel spor nebo nebezpečné pochybnosti, jež by bylo třeba rozhodnout. T. G. Pasky píše: „Souhlas mezi katolickým a pravoslavným pojmem o nanebevzetí Panny Marie ukazuje jasně základní shodu v mariánské nauce obou Církví” . Pasky se domnívá, že není důvodu, proč by dogma z 1. listopadu 1950 bylo odmítnuto Východní církví. Vytýká však bule, že se definice nedotýká otázky smrti Matky Boží. Mínění cařihradského patriarchátu je vyjádřeno v článku Gennadia, arcibiskupa z Eliopole: „Papež definuje nové dogma”. Odmítá v něm postoj anglikánů a protestantů, protože pravoslaví nemůže přijmout jejich nauku o Písmě sv. jako o jediném zdroji Zjevení. Na katolickou stranu praví, že východní církev pevně věří v tělesné nanebevzetí Matky Boží. Nemá však zapotřebí dogmatické definice. 5 [pageend5]Názor alexandrijského patriarchátu lze spatřovat v článku Partenia Kionida, který přinesl časopis Penteinos 1. října 1950, „Vatikán a anglikánská církev” . Podobně jako Cařihrad odmítá anglikánskou nauku o jediném prameni Zjevení a zdůrazňuje víru východní církve v smrt Matky Boží a nanebevzetí. Staví se vsak rozhodně proti autoritativnímu vyhlášení. Podle jeho mínění tradice má zůstat živá, nehmotná, bez kodifikací a vtěsnávání do určitých soustav. Podle něho víra v nanebevzetí není závažná a nutná ke spáse, i když je to prastará pravda víry. Zamítavý postoj řecké církve dokumentují projevy profesorů athénské teologické fakulty v časopise Ekklesia. Článek Irenea, arcibiskupa ze Sama, podává dvě zásadní námitky: tvrdí, že oslavení Matky Boží, jak je vykládá římská Církev, je v rozporu s pravoslavnou tradicí; východní církev jistě slaví smrt Matky Boží, nepřipouští však vzkříšení a oslavení těla Panny Marie. Druhá námitka se týká nezávislosti, s níž postupovala římská Církev při slavnostním definování. Profesor Hamilcar Alivitsatos v pojednání „O novém dogmatě” uveřejněném v časopise ekumenického hnutí, připouští, že byzantská náboženská poesie a liturgie obsahuje svědectví o slavném nanebevzetí Matky Boží. Není prý to však nic jiného, než zbožné přehnání způsobené přecitlivělou láskou k Matce našeho Pána. Dále nové dogma bylo prohlášeno zcela nezákonným způsobem, totiž osobně římským biskupem. Konečně je prý to nová překážka k sjednocení církví. Je potěšující, že i když ne všichni, tedy alespoň někteří naši bratři odloučených východních církví souhlasí s námi v pevné víře v nanebevzetí. Potíže a námitky těch, kteří nesouhlasí, pramení z mnoha starých předsudků a omylů. Ukázalo se, že jim nedělá ani tolik těžkosti samo dogma nanebevzetí jako spíše papežská autorita a neomylnost. Co říkají nové definici protestanté? V protestantských odezvách na prohlášení dogmatu přicházejí na přetřes daleko více než u východních církví základní věroučné pravdy: prameny zjevení a jejich výklad, papežský primát a neomylnost, nauka o ospravedlnění a vykoupení, místo Panny Marie v řádu spásy. Co se týká samého dogmatu, protestanté je většinou odmítají. Jako hlavní důvod uvádějí, že tato pravda není obsažena ani v Písmu sv. ani v ústním podání prvních křesťanských století. 6 Prohlášení luteránské biskupské konference tvrdí, že učení o neposkvrněném početí, o tělesném nanebevzetí, o prostřednictví a spolu- vykupitelství Mariině není obsaženo ani v Písmu ani v tradici prvních století. Tato legenda se prý objevuje teprve v pátém století. Vyhlášením dogmatu se staví papež proti zásadě, že jen to je učení katolické, které „všichni, všude a vždy věřili”, a jedná tím proti poslušnosti vůči apoštolům. Nadto nové dogma ohrožuje sblížení jednotlivých vyznání. Jediná spása — praví „Prohlášení” — je v Kristu ukřižovaném a zmrtvýchvstalém, který jedině vstoupil na nebesa. Podobně vyznívá prohlášení Evangelického svazu i komentář Gerharda Maye, biskupa ev. Církve augšpurského a helvetského vyznání v Rakousku. Ev. teolog, fakulta v Heidelbergu obviňuje Řím, že si chce vymýšlet apoštolskou tradici. Švédský biskup Nygren myslí, že definici dogmatu o nanebevzetí, která prý nemá žádný základ v evangeliu, a encyklikou „Humani generis” se Církev stále více isoluje. Rovněž švýcarští protestanté zaujali odmítavé stanovisko. Dle E. Staehelina, profesora basil. teol. fakulty, nové dogma ztížilo sjednocení jednotlivých vyznání. Prof. Fritz Blanke z Curychu vyslovuje politování, že se žádný biskup neozval proti papeži a nehájil ohroženou Kristovu čest. Tón anglikánských biskupů je mírnější než ostatních protestantů. Jejich rozlišování mezi vírou nutnou ke spáse a vírou ve fakt se nestaví zásadně proti pravdě samé. — Tak na př. anglikánský teolog Mascall napsal 8. září 1950 v The Guardian, že věří v nanebevzetí Panny Marie, protože všeobecná víra od 8. stol. nemůže být odmítnuta člověkem, který věří, že Duch svátý řídí Církev. Jiná věc je však — praví — uložit tuto pravdu jako nutnou ke spáse. Církev se tedy tvrdohlavě isoluje? Míní-li se tím, že Církev odmítá nejasný a lehký ekumenismus, je to pravda. Míní-li se však tím, že Církev je věrna svému poslání být světlem i za cenu toho, že bude znamením, kterému se bude odporovat, pak je prohlášení pravdy o nanebevzetí Panny Marie novým potvrzením, že Církev je též znamením vztyčeným mezi národy. Vždyť Světlo přišlo na svět a nebylo přijato všemi. Církev chce jednotu v pravdě. Otvírá náruč pravdy. A s ní otvírá náruč i Panna Maria; a nejen otevírá náruč, ale přimlouvá se a oroduje. A je snad v nebi proto, aby umenšila naši nad^i? [pageend6]N E Z N Á M Á KNIHA PhDr. František Uhlíř Každoročně se konají ankety o nejčtenější knize v roce. Je velmi poučné sledovali, které knihy a kteří autoři nejvíce zajímají čtenářskou obec a dle toho usuzovat též na kulturní a civilisační akcent doby i na duchovní orientaci lidí. Neméně poučná by však byla i anketa mezi věřícími křesťany, kdo z nich přečetl •— ne za jeden rok, nýbrž aspoň jednou za celý život — Bibli. Při tom bychom se vůbec neodvážili položití v anketě otázku, kdo znich ji též dobře zná vědouce, že celý dlouhý život intensivního studia nestačí k tomu, aby člověk obsáhl plnost Božích Pravd a Mystérií v ní obsažených. Pokorně doznávám, že sám Bibli stále ještě neznám, přes to, že je to má nejčtenějši kniha. Obávám se, že zdrcující většina našich lidí — a to i věřících — neměla Písmo Svaté ještě ani v rukou, neřku-li, aby v něm četli a nad ním se zamýšleli. Písmo Svaté — Neznámá Kniha! Skutečně věřící člověk se musí zachvět při zjištěni, že za celý svůj dosavadní život nenašel tolik času, aby se seznámil s Písmem Božím, třeba na druhé straně absolvoval všecku možnou i nemožnou literaturu od Rodokapsů až po Einsteina a zná všecky možné lidské autory, jen ne autora Božího. A přece sám Ježíš Kristus připomínal důrazně potřebu znalosti Písma: „Bloudíte neznajíce Písem ani moci Boží. Zdali jste nečetli co jest vám povědíno od Boha, kterýž dí: „Já jsem Bůh Abrahamův...” (Mat. 22, 29-32). Uváděje pak slova Žalmu 82. jakožto řeč Boží, doložil: „Nedomnívejte se, že bych přišel rušit Zákona anebo proroků; nepřišel jsem rušit, ale naplnit” (Mat. 5, 17) I dnes by nám řekl Ježíš Kristus: „Bloudíte neznajíce Písem ani moci Boží” . Řekněme si proto dnes aspoň několik dat a fakt Bible se týkajících, které nám aspoň částečně naznačí nesmírný význam této, nám celkem neznámé Knihy. Písmo Svaté, skládající se ze Starého a Nového Zákona tvoří jednotný celek a jen v jeho úplnosti je též možno porozuměti plnosti Božích Pravd v něm obsažených. Mnozí lidé se totiž mylně domnívají, že Starý Zákon je jen pro Židy, kdežto Nový Zákon je křesťanský. Ježíš Kristus se stále dovolával Starého Zákona. Vzájemná vazba a nedělitelnost obou Zákonů je dokumentována i tím, že v evangeliích je 276 odkazů ke Starému Zákonu a citací z něho. V podstatě lze říci, že vedoucí ideou Starého Zákona je příprava vyvoleného národa na Vykupitele, jehož příchod je přesně předpověděn nejen v hlavních událostech jeho pozemského života, ale i v přesném stanovení času. Je to úchvatné a strhující potvrzení Božského původu Písma, neboť žádná lidská schopnost a obrazotvornost nemohla stanovití s tak exaktní přesností příchod i náplň těchto rozhodujících událostí v osudech lidstva. Spojitost Starého a Nového Zákona a jejich nedělitelnost lze spíš přirovnat! k rostlině: Starý Zákon — to jsou její kořeny, lodyha a listy, Nový Zákon jest jejím překrásným květem, a nesmírné Milosti Boží vylité na svět Smirnou Obětí Kristovou, jsou vůní tohoto květu: vůní, která uzdravuje a oživuje nemocnou a zmrtvělou duši. Svým rozumem, badáním, zkoumáním a ostatními lidskými schopnostmi můžeme popisovat jednotlivé části této rostliny, její kořeny, listy, stvol, květ i její růst od zasazení semene do posvátné půdy přes pohody i nepohody dlouhých časů — na to všecko náš lidský rozum stačí. Ale nemůžeme popsat a rozumem svým „nahmatat” onu nepostižitelnou, zázračnou Vůni, která se z této rostliny šíří do dalekého světa a k vůli níž vlastně celá rostlina vyrostla. Tato tajemná, mystická síla se vymyká jakémukoliv rozumovému, nebo bychom tež řekli vědeckému zkoumání a ověřování, ježto tuto vůni můžeme jen vdechovat, jen cítit, jen žít a její existenci si ověřovat na tom, jak její nadpřirozenou silou se proměňuje a uzdravuje život v jeho nejvlastnější podstatě. Řekne-li proto nevěřící skeptik: „Dokaž mně rozumově podstatu křesťanství a jeho Pravd” jest jediná na to odpověď: „Žij křesťanství a máš důkaz” . Takto by bylo snad možno neumělým přirovnáním vysvětlit, čím je Písmo Svaté, jednotné a nědělitelné v jeho naukovém obsahu na jedné straně a v jeho mystické životadárné síle na straně druhé. Celá Bible v původní versi má celkem 773.746 slov a jest rozdělena do 66 knih, čítajících 1.187 kapitol o 31.173 verších. Původní jazyk, v němž byl napsán Starý Zákon, byl hebrejský s výjimkou knihy Ezdrásovy, Jeremiášovy a Danielovy, které byly napsány v aramejském nářečí. Nový Zákon byl původně napsán ve staré řečtině, (kromě evangelia sv. Matouše) jakou hovořil prostý lid. Starý Zákon obsahuje 39 a Nový Zákon 27 knih. Nejdůležitejší řecký překlad hebrejského textu Starého Zákona se nazývá „Septuaginta” . Latinský překlad Bible, zvaný „Vulgata” byl pořízen ve středověku Sv. Jeronýmem, který na něm pracoval 21 let. První tištěná Bible byla pořízena v Německu J. Gutenbergem v letech 14501456. Dnes je Bible přeložena do 1070 jazyků a dialektů a byla vytištěna v desítkách milionů výtisků celkem ve 185 jazycích. Tři nejobtížnější překlady jsou v jazyku korejském, eskymáckém a indiánském. 7 [pageend7]Na př. úplný překlad Bible v indiánské řeči obsahuje přes 2000 stran. Jednou z velkých potíží při těchto překladech bylo, že některé národy, na př. Eskymáci nemají vůbec představ a slovních výrazů pro způsob života v Palestině, nemají na př. pojmenování pro tamní vegetaci, živočišstvo atd., takže překlad bylo třeba přizpůsobiti podmínkám a zkušenostem jejich polárního života. V Evangeliích jest zaznamenáno celkem 38 zázraků Ježíše Krista, z nich pak 18 jest jen v jednom evangeliu, 6 ve dvou, 11 ve třech a 1 (nasycení zástupů chleby) ve všech čtyřech evangeliích. Podobenství, jichž užil Syn Boží, je celkem 40. Z nich je 30 jen v jednom evangeliu, 3 ve dvou a 7 ve třech. Bylo by velmi poučné vykresliti zde portréty jednotlivých autorů biblických knih Starého i Nového Zákona. Bohužel, není to možno pro nedostatek místa, proto aspoň stručně několik slov o autorech novozákonních. Sv. Matouš (jeho hebrejské jméno je Levi) byl celníkem v římských službách. Jeho evangelium, napsané v letech 44-50 po Kr. je určeno převážně židům. Svatý Marek (jeho hebrejské jméno je Jan) pomáhal sv. Petru v Římě, kde též psal své evangelium kolem r. 52 po Kr. Je to nejkratší evangelium a sv. Marek v něm napsal především to, čemu sv. Petr učil. Sv. Lukáš doprovázel sv. Pavla na jeho cestách a jest fakticky prvním křesťanským historikem, který věnoval mimořádnou péči historickým faktům. Jego evangelium je určeno především pohanům. Napsal je před r. 63 po Kr. Evangelium Sv. Jana (Miláček Páně) se lisí od ostatních jak formou, tak obsahem. Jsou v něm s velikou pečlivostí uloženy řeči Ježíše Krista před učenými zákoníky a pro tento vznešený obsah bylo dáno sv. Janovi jméno „evangelista-theolog” . Sv. Jan byl jediný ze všech učedníků Kristových, který zemřel přirozenou smrtí a dožil se vysokého věku asi 100 let. Své evangelium napsal v Efesu. Skutky Apoštolské jsou pokračováním evangelia sv. Lukáše a jsou ve skutečnosti historií prvotní Církve. Epištoly sv. Pavla (celkem 14) jsou psány různým skupinám prvotní Církve a jednotlivcům a mezi jiným nám ukazují i potíže, s nimiž prvotní křesťanství zápasilo. Epištoly sv. Jakuba, Petra, Jana a Judy byly psány různým skupinám prvotních křesťanů. Nový Zákon je zakončen Zjevením sv. Jana (Apokalypse), které napsal ve vyhnanství na ostrově Pathmu. Zatím, co Evangelia vydávají historické svědectví o vtělení Božím a vykupitelském díle Ježíše Krista, Skutky apoštolské pak o vtělení Ježíše Krista v Jeho Církev Svatou, poukazuje Zjevení na zahalená mystéria budoucích časů a vrcholí velikou apotheosou příchodu Ježíše Krista jako Soudce tohoto světa. Písmo Svaté v obou svých částech je ve skutečnosti Božím Zvěstováním nového života člověku, který pro svůj hřích klesl tak hluboko, že nebyl s to se sám povznésti k původní nadpřirozené výši. Proto Mes- sianská idea je úhelným kamenem celého Písma. Bůh zde však též stanoví závazné normy, jejichž zachovávání je kardinální podmínkou dosažení těchto duchovních nadpřirozených výšin. Na svědectví této Boží Vůle a neotřesitelného jejího naplnění promlouvá Bůh skrze Své veliké proroky a zasvěcence k vyvolenému národu Izraelskému (je třeba rozlišovat mezi lidem Izraelským a národem židovským, neboť to není totéž!) o událostech, jež budou doprovázet toto naplňování Boží Vůle a jež jsou v přímé souvislosti jak s prvním a druhým příchodem Syna Božího na svět, tak s osudy vyvoleného lidu na nepřehledné věky dopředu. Tato proroctví, jež jsou vlastně Božím odhalením zakryté clony budouc, nosti, jsou grandiosním potvrzením dodržování Boží Vůle i Slibu daného Jeho lidu a to v celé šíři a všech podrobnostech. Z biblických proroctví se fakticky již splnila všecka až na tato hlavní proroctví, čekající ještě svého naplnění: a) zničení severních hord nepřátel Božích, jak o tom čteme v Ezechielovi, kap. 38 a 39; b) konečné přemožení „Babylonu” světa dle Zjevení, Kap. 18, a dle předpovědi Ježíše Krista o nastolení Králoství Božího na zemi — viz Matouš a Lukáš; c) druhý příchod Ježíše Krista podle Zjevení počínaje Kapitolou 19, a dle předpovědi Ježíše Krista o konci světa — viz Matouš a Lukáš. Všecko to, co bylo předpověděno o příchodu Messiáše mnoho staletí před Jeho narozením, se splnilo do poslední písmeny, stejně tak jako osudy lidu Izraelského i židovského národa předpověděné ve Starém a Novém Zákoně byly potvrzeny historickým vývojem v celém rozsahu. Jako život každého jedince má svůj Boží plán a řád, tak jej mají i dějiny. Písmo Svaté ve svých prorockých mystériích nám pak připomíná předem a včas toto naplňování Božího plánu a uvádí i způsob, jak se to či ono stane, i příčinu, proč tomu tak bude, někdy i dobu, kdy se tak stane. Pro nás dnes je zvláště důležité, abychom si znovu pečlivě promyslili na př. z evangelia sv. Matouše verše 6-13 z kapitoly 24 a porovnali je se znameními současné doby. Dobře si též promysleme verš 14, jenž nám praví, co má následovat po těchto zlých časech. Srovnejte tyto předpovědi též s proroctvím Ezechielovým, kap 38 a 39 (t. zv. „ruské kapitoly”). 8 [pageend8]Písmu Svatému nejvíce odporovala naše positivistická věda pokoušejíc se zlehčiti jeho pravdivost poukazem zejména na některé části Starého Zákona, jež prý odporují rozumu a vědeckému badání. Tím postavila nedokonalý lidský rozum a poznání do konfliktu se zjevenými Božími Pravdami a je plně odpovědna za zpohanštění světa a povážlivou duchovně-mravní deklinaci člověka. Zejména Genese, v níž se líčí stvoření světa, byla předmětem prudkých útoků této vědy. Při tom se zapomínalo, že Bible není přírodopis, ani fysika, ani historie nebo zeměpis v tom smyslu, jak je chápe lidský intelekt, nýbrž že v ní je promítnuto grandiosní tvůrčí dílo Stvořitele i v jeho přírodovědné a historické náplni v úchvatných alegorických obrazech věčné duchovní účelnosti. To, co lidskému intelektu, omezenému v jeho funkci na zlomek času, se zdá dlouhé miliony věků, předvádí Boží zjevení v bleskových zásvitech věčnosti jako jeden Boží den, který lidsky se nám pak jeví jako veliká etapa Boží tvůrčí Vůle. Avšak i naše pyšná věda stává se rok od roku pokornější, čím více proniká lidský duch za clonu nových a nových kosmických zákonů a divů. Zejména pak netušený rozvoj matematické vědy a kosmologie stále víc potvrzuje věrohodnost biblických alegorií. Jen čtěme velké vědce nové doby jako Sira Jamese Jeanse, Whittakera, nebo i Einsteina a j., sledujme obrat v klasifikaci historie jak jej podává na př. prof. Butterfield, věnujme čas archeologickým objevům učiněným v nedávné době právě v krajích, jež byly centrem zrodu života, jak o nich píše prof. Rendle Short, M. D., B Sc., F.R.C.S. ve svém díle „Modem Discovery and the Bible” , jděme po stopách západních učenců pátrajících po zmizelých pevninách v době biblické potopy, atd., — abychom se stále více přesvědčovali o tom, že Bible je nám klíčem i k bezpečnému poznání původu i funkce všeho stvořeného i jeho historie. Na počátku jsme položili otázku, kolik lidí přečetlo Bibli a kolik je těch, kteří aspoň trochu pronikli do jejích hlubin. Je však třeba říci, že není snadno číst Písmo Svaté a ještě nesnadnější je mu rozumět. Užijme opět přirovnání: dítě, jež se naučí slabikáři, ještě není schopno číst a rozumět poesii. Kdo dovede číst díla básníků, nedovede ještě s užitkem číst díla filosofická. Kdo je schopen číst filosofii, nebude ještě rozumět Einsteinově Relativní theorii. Každá tato četba totiž vyžaduje náležitou předchozí průpravu. Jinak, i když bude číst, nebude vědět, co čte. Slova, věty a celé kapitoly budou mu nesrozumitelné, prázdné, bezobsažné a třeba bude číst Einsteina v češtině, bude mu tato čeština tak nesrozumitelná jako čínština. Kdo chce číst Bibli a jí rozumět, musí mít rovněž předběžnou průvravu, která však nezávisí na množství školních vysvědčení a akademických titulů, nýbrž na intensitě duchovního osvícení. Tím si též vysvětlíme, proč na př. dovede číst v Bibli a nachází v ní zdroj života prostá venkovská stařenka a proč ji nedovede číst a nerozumí jí učený biolog, který místo v Boha věří ve svůj opičí původ, nebo proč ji nedovede čisti politik, který vyznává materialistickou životní koncepci. Jedním z měřítek, jak jsme Bohu daleko nebo blízko, také jest, zda toužíme po čtení Bible a zda čtenému rozumíme nebo ne. Písmo Svaté — nalezneme-li k němu pravý vztah — stane se nepostradatelným průvodcem života, neboť na všecky životní situace nám dá odpověď. Jste-li vskutku a pravdě věřící člověk, pak zkuste na př. hledati v této Boží Knize posilu, jste-li v pokušení. Čtěte a prožívejte v plné intensitě slova sv. Jakuba 1, 2-6^ 12-14, nebo Žalm 139, nebo Efezským 6,10-18. Učinili-li jste něco špatného, vyhledejte Žalm 5, nebo Římanům 7, 19-25. Ublížil-li vám někdo, hledejte sílu v Žalmu 37, nebo u Matouše 5, 38-48; 18, 21-35. Opustí-li Vás přítel, najdete jiného v Žalmu 27. Závidíte-li bližnímu, nezapomeňte na Lukáše 12, 13-21, nebo 1 Korintským 12, 4-31. Trpíte-li rodinnými nešváry, čtěte Jana 15, 9-17, nebo Efezským 6, 1-10. Jste-li na prahu životní krise, posilte se u Jozue 1, 5-9 nebo Deuter. 31,6. Potřebujete-li posily, dá vám ji Žalm 23. Jste-li žádostiví majetku, čtěte Matouše 25-34, nebo 1 Timot. 6, 6-12. Pochybujete-li o Bohu, najdete Jej ve Skutcích apoštolských 17, 22-28, nebo u Jeremiáše 29, 13, nebo u 1 Jana 4, 7-21. Atd. Atd. Bible jest nejmodernější kniha jakou si vůbec dovedeme představit, neboť hovoří neustále k současné situaci a ke každému okamžiku života. Dlouhá tisíciletí nás sice dělí od prvního autora starozákonní Genese, ale přes to tato Kniha nezestarala ani neztratila na aktuálnosti. Ba, čím víc se blíží svět k vyvrcholení svého dramatu, tím její nesmírný význam rok od roku vzrůstá. Lze právem nazvati tragedií dnešního člověka, žijícího v křesťanské kultuře a civilisaci, že nezná její nejvlastnější duchovní kořeny a je tedy ve skutečnosti cizincem v životě, který žije. Hledáme-li pak příčiny krisí ve světě a nemohoucnosti lidí vrátit lidstvu porušenou rovnováhu, pak je hledejme především v této duchovní negramotnosti a mravním analfabetismu, který se stal údělem dnešního zmaterialisovaného člověka (i zmateria- lisovaného křesťana) a to jeho vlastní vinou. Lidé se dnes pokoušejí zachraňovati ducha i formu křesťanské společnosti proti temným silám, jež ji ohrožují a při tom stále nechápou, že křesťanskou kulturu a společnost nelze zachránit bez křesťanství, čili, že nelze zachránit člověka bez Boha. Lidé se dnes prou mezi sebou, zda má být zachráněn socialismus nebo liberalismus, či jiný- ismus před komunismem a za[pageend9]pomínají, že tu jde o mnohem víc: že má být zachráněn především člověk ve své nejvlastnější duchovně- mravní a lidské podstatě. Nelze ani dost pochválit ušlechtilou snahu naší Křesťanské Akademie v Římě, že se rozhodla vydati 15.000 Svatých Písem v české autorisované versi. A nelze jim za to dost vroucně poděkovat, neboť tím rozdávají život tam, kde se zahnizďovala smrt. Patnáct tisíc Božích poslů bude brzy připraveno, aby se rozběhlo do celého světa, vyhledalo emigranty kdesi v Austrálii, na březích Missisippi, v Kanadských lesích, v bídě uprchlických táborů, v zamlžené Anglii a všude jinde, kam uchýlili své hlavy před běsněním ďábla. Budou těmto Božím poslům otevřena lidská srdce a zasedne zase Bůh jako vznešený host u stolu české rodiny? Také na tom, s jakou touhou sáhnou naši lidé po tomto slovu Božím, budeme moci měřit, zda jsme větví živou, nebo usýchající a od kmene na vždy odťatou. Nikdy nezapomeňme, že to byla Bible, která náš národ zachovala při životě před více než 1000 lety. A byla to opět Bible, u níž se náš národ zachraňoval v dobách největší poroby a útisku. Není též náhodné, že Stalin a Gottwald se usadili v naší zemi teprve poté, až z našich rodin bylo odstraněno Písmo Svaté. Tvrdím, že dokud se toto Písmo nevrátí do našich rodin, do té doby nebude náš národ svoboden. Nemůžeme se osvobodit politicky, dokud se neosvobodíme z temnot duchovních. To si pamatujme všichni, politikové i nepolitikové. Žádná jiná kniha, nauka nebo ideologie, žádná jiná politická pravda nebo polopravda, žádná dohoda nebo nedohoda mezi námi nezaručí natrvalo bezpečí jedince a národa, neboť všecky tyto lidské snahy a pokusy, názory a kombinace, byť sledovaly ty nejlepší úmysly, jsou jenom lidské, proto menohou být dokonalé a už proto jsou a budou vždy sporné a nemohou míti pevného trvání. Život jak jedince tak národa je možno bezpečně opříti jen o Pravdy, jež sporné nejsou, které platí dnes jako platily před mnoha tisíci lety, kdy nám byly zjeveny jako vůle Nejvyšší, a jež byly platné již v onen den, kdy Stvořitel vdechl do celého vesmíru neměnné krédo Života: „Budiž Světlo” . A tomuto Světlu se musí podříditi vše lidské, vše co je jen v polosvětle, chceme-li aby život byl zachován. K O N E C Š K O L N Í H O R O K U . . . 14. července jsme ukončili I. běh na naší doplňovací škole sv. Cyrila a Metoděje v Londýně. Vyučovalo se pravidelně každou sobotu od 9.30 hod. do 3. hod. odpoledne pro ty nejmenší (děti 5-8 let), od 9.30 hod. do 4. hod. odpoledne pro II: stupeň (děti 9-14 let). III. stupeň (středoškolský) začínal již pátečními extensemi a Křesťanskou Ethikou (od 6.30 do 8.15 večer) a pokračoval v sobotu odpoledne od 3-7 hod. Bylo to 23 weekendů práce pro naše drahé děti. Naš> snahou bylo, aby nejenom nezapomněly mateřský iazyk, nýbrž aby se také naučily jeho pravopisu, naučily se našim národním písním, ti větší aby se seznámili s dějinami našeho národa a v zeměpisu aby se dověděli o naší vlasti; jedním slovem, aby si tak doplnili poznání, jehož se jim v cizině nemůže jinak dostat, aby se necítili cizinci ve své vlasti a svém domově, kam se — dá P. Bůh — jednou vrátí. Netřeba také připomínat, že jsme se snažili vést děti k poznání P. Boha a lásce k Němu v hodinách náboženství. Při zahájení vyučování 9.II.1951 měl I. stupeň zapsaných 11 žáků. Během doby však vzrostl tento počet na 22. II. stupeň měl 6 žáků, později 9, a dva příležitostné. III. stupeň měl zapsaných řádných žáků 8, a 15-20 mimořádných (zvi. pro páteční přednášky). Návštěva školy byla velmi uspokojivá. Vyskytly se jednotlivé případy chřipky, ale vážnějšího onemocnění nebylo. Ke konci šk. roku se vyskytl zánět příušních žláz a černý kašel ve dvou případech u nejmenších žáků. Děti — můžeme to snad prozradit — měly školu rády a těšívaly se na ni. Přispělo k tomu nemálo rozsáhlé 10 hřiště, na kterém se po každé hodině mohly prohánět a hrát s míčem, a jistě ne v poslední řadě to byl přátelský duch a poměr, který vládl mezi učiteli a žáky. Rádi bychom zde poděkovali všem, kteří nám darovali aneb zapůjčili různé učebné knihy a pomůcky. Zároveň se obracíme s prosbou na všechny, aby na nás s knihami nezapomněli. Děkujeme také rodičům za jejich porozumění, že tak věrně a vytrvale děti do školy přiváděli. Každý ví, jakou to stojí v Londýně oběť. Poslední sobotu 14. čce — na zakončení šk. roku — jsme promítli dětem mnoho diapásek, poučných i zábavných, a značnou dobu věnovali závodům a hrám. Děti také obdržely řádné školní zprávy (I. stupeň) a řádná vysvědčení (II. stupeň). V polovině září vstoupí naše škola do nového šk. roku. Rodiče, kteří mají zájem, a chtějí své děti do školy posílat, nechť laskavě napíší, a sdělí nám svou adresu (pokud ji ještě nemáme), abychom jim mohli zavčas oznámit začátek vyučování. Všichni jistě vědí, kde škola je: Convent of Our Lady of Sión, 36, Chepstow Villas, W. 11. Naše tři třídy jsou odděleny od hlavní budovy a mají samostatný vchod z Denbigh Road. Škola je bezplatná; zápisné je 5 shillingů; (ani tím však není povinen, kdo si existenčně nestojí dobře.) Děti si sebou přinášejí sandwiches a dostávají čaj neb mléko pro svůj lunch. Těšíme se na shledanou s Vámi, děti, po prázdninách! Veškeré dotazy zasílejte na: CML, 39 Fitzjohn’s Avenue, London, N.W.3. [pageend10]p ů l n o č n í v l a k z e s v a n s e a P.J.P. S krátkým zahvízdnutím opouští vlak nádraží ve Swansea a zanedlouho osvětlená okna čekáren mizí v dálce. Kolejnice, po kterých se udýchaně žene náš vlak, vedou podél břehu jižního Walesu. Moře je však od nás odděleno souvislou hradbou přístavních skladišť a továren, jejichž začouzená skla mžikavě hledí do tmy. Sedím ve vytopeném kupé sám. Jenom můj stálý průvodce — bre- viář — mi dělá společnost. Je nedlouho před půlnocí, ale do rána, kdy mám vystupovat v Oxfordu, je ještě řada hodin. Na příští stanici přibíráme nové spolucestující. Do mého oddělení vstupuje starší duchovní v šedém obleku a dvě dámy. Opětuji jejich pozdrav a modlím se dále z breviáře. Mladší dáma v černém kožíšku, který jí přidává k její přirozené kulatosti, usedá s poznámkou ke své společnici: „To budeme mít velmi příjemnou společnost” . Nevím, na koho se ta slova mají vztahovat, proto ani nehnu brvou a snažím se co nejvíce se soustředit k breviáři. Dámy však hovoří se zřejmým úmyslem tak nahlas, aby z toho měli i druzí co nejvíc, a tak se brzy vzdávám marných pokusů o soustředění. Držím breviář v rukou a poslouchám. Proti mně sedí onen duchovní a na druhé straně kupé debatují obě dámy. Jejich rozmluva je rozhodně velmi zajímavá. Kulatá dáma v kožíšku vykládá své zkušenosti, kdy jako spiritistické medium byla svědkem zjevení její zemřelé švagrové. Starší paní na ni hledí upřeně, ale z jejích otázek těžko soudit, co si o tomto vyprávění myslí. Mladší dáma je však ve svém živlu. Vidí, že je sama, či vlastně její vyprávění, středem pozornosti, a také se o to snaží. Sama je unesena tvrzením, že spiritismus je nutným doplňkem náboženství, protože přináší smysl různým náboženským problémům, s nimiž bychom si jinak nevěděli rady. Podle ní, spiritismus je vlastně vyvrcholením náboženství, neboť účelem lidského života je proměna v ducha. Náboženství k tomu pomáhá, ale uskutečnění nastává teprve ve spiritismu. Tyto závěry odůvodňuje různými úryvky z Písma svátého. V duchu mi to připadá k smíchu, jak jednotlivá slova Bible mohou sloužit k dokázání čehokoliv, jsou-li ponechána libovolnému výkladu jednotlivce. Myslím na tuto nešťastnou zásadu, kterou hlásali reformátoři, když tu mne vyruší z myšlenek hlas dámy, která upírá svůj zrak na můj breviář. Uvázla právě při citování některé věty a zřejmě hledala pomoci. Chtěj nechtěj, musím se přidat k hovoru. „Je mi velice líto, ale tato kniha není Bible, nýbrž breviář. Mohu však doplnit váš citát zpaměti” . Ale dámy mají hned větší zájem o můj breviář, než o nedokončenou pasáž z Písma. Vysvětluji jim, že jsou v něm také úryvky z Nového Zákona, ke kterým je připojen výklad ze svátých Otců, ale že většinou pozůstává z různých žalmů, které se střídají den co den. Obě byly nesmírně nadšeny a plny obdivu, jak je to vzácná a prospěšná kniha, jenom velice litovaly, že je to psáno latinsky. Starší duchovní naproti zůstal při jejich slovech neutrální, ale jeho tvář nepro- zrazovala, jaké on má o tom mínění. Ostatně, nebylo ani času, aby je projevil, protože vlak náhle zastavil a on musel se starší paní vystupovat. Sotva za jeho „Good night” dvéře zaklaply, znova se otevřely a do vagonu vstupují dva mladí vojáci v leteckých uniformách. Usedají proti nám a snaží se o spánek. Patrně odjíždějí z dovolené, a to k dobré náladě moc nepřidá. Konečně je noc, a každý má právo na klid. Chci respektovat toto právo a znovu otvírám breviář, abych dokončil začaté modlitby. Dáma v kožíšku však nemíní ukončit započatou nit. Z obdivu nad breviářem přechází k řečem, které dříve vedla se starší paní. Dovídám se řadu věcí, na které se ani neptám. Že je oficiální kazatelkou (už ani nevím, které náboženské společnosti) a že jede ze Swansea, kde měla náboženskou přednášku právě o těch věcech, o kterých rozmlouváme. Y sále na její přednášce byli prý přítomni sami muži a po celou dobu sledovali její výklad s takovým zájmem, že se ji nikdo nesnažil přerušit. Tomu jsem se ovšem nedivil, protože bylo vůbec nesnadné ji vytrhnout z proudu řeči, ve které přecházela z otázky na otázku s tak odvážnými přechody, že jsem až trnul, jak jsme se k nim dostali. Marně jsem se pokoušel ji přimět, aby zůstala u jedné otázky, pokud ji lépe nerozebereme, avšak mé pokusy byly marné, protože jsem byl nucen většinou zůstat trpělivým posluchačem. Nijak jsem se tomu nebránil. Bylo mi jasné, že by bylo třeba dlouhé cesty, aby ta duše poznala, že je nesprávné vykládat si slova Písma, jak se komu líbí. Těžko by asi chápala slova „Kdo vás slyší, mne slyší” , a sotva by přijala, že slova Církve jsou pro nás [pageend11]závazná jako Kristova. Nechtěl jsem ji tedy zbytečně zneklidňovat, protože se' považovala za dobrou křesťanku, ale na druhé straně jsem ji nemohl utvrzovat v jejích omylech. Byla z toho nakonec slušná debata, při které jsem se vždy odmlčel, když paní přešla k závěrům, jež se zdály být jakýmisi spiritistickými či mystickými úvahami, ale ve skutečnosti byly — mírně řečeno — výplodem ženské povídavosti a bujné fantasie. Musel jsem to brát vážně, protože dáma mísila svá slova s úryvky^ z Bible a proto jsem se snažil zachovat klid i při sebeodvážněj- ších závěrech. To se však nedařilo našim spáčům, kteří seděli naproti. Jako se upřímně snažili usnout, tak také nepochybuji o tom, že měli dobrou vůli zůstat gentlemeny i v této situaci. Pozoroval jsem už delší dobu, že se sotva ovládnou, a mamě jsem se snažil odvrátit od nich pozornost kazatelky. Ta v proudu řeči ani nepozorovala, jak se oba vojáčkové nejdříve poždůchovali a vyměňovali pohledy, jak si rukama přikrývali ústa, aby zakryli smích, až to konečně s nimi tak třáslo, že hrozilo dojít k nejhoršímu. K tomu také došlo. Při jedné větě, do které dáma vložila trochu příliš osobního citu, vybuchli oba mládenci v smích jako na povel. Dáma v kožíšku rázem zmlkla, obrátila se k nim, a její pohled napovídal, jaká slova budou následovat. Chtěl jsem vyřešit tuto nesnáz co nejmíměji a proto jsem ji předešel slovy: „Tito pánové asi nepřináležejí k žádné církvi, a proto je slova o náboženství dráždí k smíchu” . Oba modře uniformovaní se ihned tvářili vážně, ačkoliv jim dosud hrálo v koutcích úst, a jeden z nich řekl: „Ne, naopak, jsme také křesťané, ale tato dáma pravila, že Bůh je Láska; jestliže je tedy Bůh Láska, proč nezabránil poslední válce, kdy bylo zabito tolik lidí a způsobeno tolik zla” ? Tato slova okamžitě změnila situaci. Zapomnělo se na smích a mysl všech nás byla zaujata problémem a otázkou, kterou nečekaně vyslovil onen štíhlý voják, s nímž ji opakuje — snad i dnes — tolik jiných lidí při nejrůznějších příležitostech, a většinou se jim nedostává uspokojivé odpovědi. Dáma v kožíšku znovu byla ve svém živlu. Viděla se opět na schůzi, kde ji mlčky sledovalo tolik očí a tolik mužů se jí neodvážilo otázat — protože dobře nevěděli, o čem mluví. Vojáčkové jí naslouchali s největší pozorností, ale zdálo se, že by se jim právě při této řeči jejich pokusy o spánek nejlépe zdařily. Ale museli 12 vytrvat, dokud kazatelka neskončila. Nebylo dotazů a tak jsem mohl též přijít na řadu. Rádi souhlasili, abych jim jako katolický kněz dal odpověď na jejich otázku. Začal jsem rovněž otázkou. „Kdo myslíte, že způsobil minulou válku, zda to byl Bůh, či lidé” . „Samozřejmě, že válku začali a vedli lidé, ale Bůh jim v tom měl zabránit” . „Domníváte-li se, že Bůh měl zasáhnout, aby o něm skutečně mohlo platit, že je Láska, jak si představujete, že mohl válce zabránit?” „Well, Bůh mohl sprovodit se světa Hitlera, Stalina, a všecky ostatní, kteří válku připravovali a měli na ní největší vinu” . „To ovšem my lidé sotva můžeme uhodnout, kdo měl na minulé válce největší vinu. Víme však z Bible, že to byly spíše hříchy a nevěrnosti celého israelského národa, které na ně přivedly nepřátelská vojska a válku, než zpupnost a vlá- dychtivost Nabuchodonosorů a nepřátelských vůdců. Neboť Bůh výslovně přislíbil Israelitům pokoj a klid, jestliže budou zachovávat Jeho Zákon. To platí i o dnešní a každé době. Ale dejme tomu, že Bůh mohl odstraněním. Hitlera a ostatních státníků a politiků zamezit minulou válku. Konečně, mohl ji překazit jakýmkoli způsobem. Kdyby tak učinil, myslíte, že by lidé už neměli pochybnosti o tom, že Bůh je Láska?” „Ano, myslím, že by neměli příležitosti k takovým pochybnostem” . „To se ovšem mýlíte. Pohleďte. Zatím co my jsme vedli tuto debatu, kolik lidí na světě potkalo neštěstí! Kolik lidí bylo okradeno, nebo přišlo o majetek, o zdraví, o čest nebo život! Každou vteřinu prý umírají průměrně 3 lidé. Kolik lidí za tuto dobu osiřelo nebo se stalo žebráky, mrzáky, nebo se svíjí v bolestech, v pláči, v bídě! A mnohým z nich přechází přes rty podobná slova: kdyby Bůh byl, nedopustil by na nás takové neštěstí! Jinými slovy, ti lidé chtějí uznat Boha a Jeho lásku jen tehdy, jestliže od nich odvrátí každé neštěstí a jestliže na místě potrestá každého, kdo chce způsobit druhému bezpráví. To by pak znamenalo, že by Bůh lidem nedovodil svobodně jednat! Nebo by musel sprovodit se světa všechny zlé lidi. A kdo jsou ti zlí lidé? Nedopustili jsme se někdy zlého vůči Bohu nebo bližnímu? Kdyby tedy Bůh chtěl zabránit všemu zlu, musel by nás všecky zbavit života” . „To je sice pravda, ale proč mají trpět nevinní s vinnými? Proč tolik lidí ve světě musí trpět cizí vinou?” [pageend12]„I zde, my lidé, mnohdy můžeme těžko rozhodnout, zda kdo trpí vlastní nebo cizí vinou. Ale rozhodně je mnoho případů, kde trpí nevinní. Jako křesťané víme, že Bůh sesílá nemoci a zkoušky i na spravedlivé. A tu opravdu musíme vědět, proč tomu tak je. Myslím, že bychom sotva našli odpověď na ono „proč” , kdybychom nevěděli, že tento pozemský život není konečným stadiem lidského života. Víme, že nás čeká věčný život, pro který je náš život na světě jen přípravou. Zde se rozhodne, zda věčný život bude pro nás odměnou nebo trestem. Věříme v Boha, Odplatitele dobra i zla. To nám vysvětluje mnoho. I to, proč Bůh dopouští, aby lidé jednali nespravedlivě, nebo aby nevinní trpěli. Jako nikdo neunikne Božímu trestu, tak také nikoho nemine odměna ať za dobré skutky nebo za vytrpěné zkoušky. Kristus nazval blahoslavenými ty, kteří protivenství trpí pro spravedlnost. Tato slova platí především o jejich věčné odměně. Ale každý se může přesvědčit, že Bůh posiluje v utrpení i na tomto světě ty, kteří je nesou odevzdaně a bez reptání. Bůh nikoho nezkouší nad jeho síly. A dopustí-li na někoho zkoušku, dává i sílu, abychom ji mohli snést statečně. Záleží tedy mnoho na tom, jak se díváme na náš život a zda jej posuzujeme s hlediska věčnosti. Nedostatek víry nás často svádí k tomu, abychom všecko čekali od tohoto pozemského života, a vede nás k tomu, že zapomínáme, že je to příprava na věčnost radostnou nebo nešťastnou. Bez tohoto zřetele bychom často nevěděli, proč žijeme, proč máme jednat dobře, proč pokládáme za hrdiny ty, kteří život kladou za spravedlnost, za vlast, pro Krista. Ale s vědomím, že nás čeká věčná odměna nebo odplata, můžeme porozumět snadno, proč Bůh nechává růst koukol mezi pšenicí, nebo dopouští na spravedlivé zkoušku. Pod tímto zorným úhlem chápeme, že Bůh dovede i zla použít k našemu dobru, a že „utrpení tohoto času nejsou ničím ve srovnání se slávou, která se má zjevit na nás. Kdybychom si alespoň toho byli vědomi, neměli bychom nikdy pochybnosti, že Bůh je spravedlivý a že je Láska” . Brzy po těchto slovech jsme se rozloučili. Nejdříve vystoupila dáma v kožíšku a přála si, abychom se zase někdy setkali. Pak vysedli i oba vojáci. Dříve než mi přáli „good night” , stiskli mi ruce se slovy díků za vysvětlení. Zůstal jsem v kupé opět sám. A mé zraky padly znovu na verše v breviáři: „Blízko je Pán všem, kteří Ho vzývají, všem, kteří Ho vzývají s upřímností. — Splní přání těch, kteří se Ho bojí, hlas jejich vyslyší a spasí je. — Pán chrání všechny, kteří Ho milují, a rozpráší všechny nešlechetníky. — Kéž ústa má pronášejí chválu Páně a každý tvor dobrořečí Jeho svátému jménu na věky věkův” . DVADCETČTYŘI OSUDOVÝCH DNÍ KARDINÁLA MINDSZENTYHO Po útěku do Vídně vydali dva maďarští vládní úředníci Dr. Gyula Argay a Dr. Laszlo Parkanyi tuto dokumentární evidenci o vyšetřování kardinála Mindszentyho podle zápisu veřejného prokurátora: Kardinál Mindszenty dostal slušné jídlo pouze první den po svém uvěznění. V následujících třech dnech nedostal vůbec nic k jídlu, ani vodu, ale statečně popíral všechna obvinění. Večer čtvrtého dne byl konfrontován se svým bývalým sekretářem, který přečetl svoje obvinění kardinála z konspirací s vyslancem Spojených Států a new-york-ským kardinálem Spellmanem. Potom předložil kardinálovi dopisy zrádcovského obsahu, které prý mu kardinál diktoval. Ten však popřel pravdivost všech dopisů i obvinění. Peníze, které dostal kardinál z ciziny pro charitativní účely, byly použity jako záminka k obvi" není z černého obchodu s valutami. Pátého dne, když kardinál i nadále popíral, byl na příkaz vyšetřujícího komisaře Simondyho svlečen, položen na stůl a poléván ledovou vodou. Po tomto týrání se dostavily první známky oslabení, a když se kardinál za několik hodin probudil z toho, o čem lze těžko rozhodnout, zda to byl spánek či mdloba, bylo mu řečeno, že dostal injekci pro osvěžení. Na to dostal ještě dvě další, t. zv. injekce C-K, v úřadě šéfa politické policie. V zápisu vyšetřování stojí: „Účinek injekcí se ukázal okamžitě a v žádané síle”. Ale účinek injekcí netrval. Sedmého dne vyšetřování kardinál „začal odvolávat své dřívější výpovědi a odmí- 13 [pageend13]str. 14 chybí [pageend14]a ti utvořili českou pravoslavnou církev, jež spadala pod pravomoc srbského patriarchy. Gorazd-Pavlík spravoval českou pravoslavnou církev, jež zůstala vždy jen nepatrnou sektou, až do roku 1942, kdy došlo k atentátu na říšského protektora v Praze, gestapáka Heydricha. Útočníci použili úkrytu v pravoslavném kostele sv. Karka Boromejského v Praze a v této souvislosti byl biskup Gorazd-Pavlík Němci zastřelen a česká pravoslavná církev* zakázána. Po květnové revoluci v roce 1945 byla znovu obnovena českým knězem Čestmírem Kračmarem a v následujícím roce se dobrovolně podřídila pod pravomoc ruského moskevského patriarchy, který jí také slíbil všemocnou pomoc. Moskevský patriarcha Alexej jmenoval pro Československo svého exarchu v osobě arcibiskupa Eleutheria (Jelevferije) který v východoasijských končin přijel do Prahy. Na důležité církevní konferenci v Moskvě v roce 1946 v měsíci červenci padlo pro 65 pravoslavných obcí v Československu důležité rozhodnutí. Arcibiskup Eleutherios byl povýšen na pražského metropolitu a zároveň usneseno zřídit v Československu theologické učiliště pro výchovu pravoslavných kněží. Koncem roku 1948 byl kněžský seminář otevřen v Karlových Varech. Při jeho slavnostním otevření byli oslavováni ruský patriarcha Alexej i jeho Exarcha jako obnovitelé „staroslavné tradice pravoslavného školství” , jež sahá až ke slovanským věrozvěstům. Ruská pravoslavná církev vrací nyní zemi sv. Cyrila a Metoda to, co před tisícem let od něho dostala. Karlovarský kněžský seminář bude prý také přední hlídkou slovanství proti Němcům. V roce 1949 se zvýšil počet ruských eparchií (dioecésí) v Československu na tři. Pražskou eparchií řídí moskevský exarcha s titulem „metropolita pražský a celého Československa” . Olomoucký biskupský stolec byl obsazen nově vysvěceným biskupem Čestmírem Kračmarem. Na Slovensku ve stejném čase byl vysvěcen na biskupa v Prešově Alexius Dechterov. Dosazení obou biskupů provedl sám metropolita Nikolaj Krutizy, vedoucí zahraničního oddělení moskevského patriarchy. Jeho cesta do českých zemí a na Slovensko dokazuje, že vládcové Kremlu jsou ochotní použiti jakéhokoliv prostředku, aby oslabili vliv katolické Církve v té či oné zemi. Proslýchá se, že pravoslavná církev v Československu má býti v brzské budoucnosti samostatná, bude míti svého patriarchu. Zatím se Z A R I Karel Toman Můj bratr dooral a vypřáh’ koně A jak se stmívá, věrnému druhu hlavu do hřívy položil tiše, pohladil mu šíji a zaposlouchal se, co mluví kraj. Zní zvony z dálky tichým svatveěerem. Modlitba vesnic stoupá chladným šerem. Duch země zpívá: úzkost, víra, bolest v jediný chorál slily se a letí k věčnému nebi. Svatý Václave, nedej zahynout! nám ni budoucím. snaží o „misionářskou činnost”, jejich představitelé horlivě navštěvují všechny vládní projevy, Husovy oslavy a podobně, doufají, že se jim časem podaří získat nějaké věřící, především z církve československé. Zničení řecko-katolické církve na východním Slovensku v minulém roce nutno přičísti k tomuto náporu ruskému pravoslaví v Československu. Na Slovensku byla zřízena kromě Prešova pravoslavná eparchie i v Michalovcích. Podle úředních zpráv se přihlásilo k pravoslaví na Slovensku začátkem minulého roku 18.000 věřících, ke konci roku prý jich bylo již více než 100.000. Vládní místa mluví o lidovém hnutí návratu k víře svých předků. Jestliže došlo na mnohých místech k odporu řeckokatolických kněží, vládní místa okamžitě prohlašovala tento odpor za projev nepřátelství proti lidově demokratickému řádu ve spojitosti se špionáží zahraničních agentů. Každý sebemenší projev odporu na východním Slovensku byl krůtě a krvavě potlačen. Pravoslavná církev v Československu je jedním z četných nástrojů, jež vládcové Kremlu hodlají použít ke zlomení katolicismu v této zemi. Stejně jedním z jeho hlavních článků jejího dnešního kréda je neustálá chvála a oslava „velikého vůdce, učitele a přítele všech pracujících” Josefa Visarionoviče Stalina. 15 [pageend15]ANGLIE: Z P R Á V Y Z C M L Svátek našich Patronů sv. Cyrila a Metoděje jsme oslavili v neděli 8, července. V 10.30 jsme měli slavné bohoslužby v kapli Konventu 11, Cavendich Square, W.l. Zpívanou mši sv. měl P. Žabka S. J.,«který se u nás zastavil na několik dní na své cestě do USA., a slavné kázání pronesl P. B. Janíček S. J., rovněž na cestě z Belgie do Kanady. Odpoledne pak jsme měli přátelskou Besedu se zástupci polských Mariánských Družin, které mají také za Patrony sv. Cyrila a Metoděje. Hostiteli jsme byli tentokráte my v St. Peter’s Hall, kde míváme pravidelné měsíční besedy. Naší rodinné oslavy se také zúčastnili zástupci jugoslávské kolonie v Anglii. Nerozesílali jsme zvláštních pozvánek, a přece se nás sešlo tolik, že jsme si přáli, aby se prostory Hally zvětšily. Hosty přivítal duch. rádce CML P. Lang S. J. a ve svém krátkém, ale srdečném projevu osvětlil, proč se CML rozhodla uspořádat tuto zcela neformální přátelskou schůzku, místo nějakých velkolepých oslav, z kterých snad bývá někdy vnější úspěch, ale vlastního duchovního užitku tak málo. Po něm promluvila Presidentka polských M. Družin. Zdůraznila potřebu spolupráce katolíků obou zemí na obrodném díle našich vlastí pro Krista, potřebu vzájemného spojení a pomoci zvláště mezi námi, kteří si stojíme duchovně tak blízko, a exil nás přiblížil i fysicky. Poté promluvil P. I. Kunstelj (kněz, jenž má na starosti jugoslávské uprchlíky v Anglii, pro něž vydává měsíčník „Písmo”). Řekl nám, jak živá je u Srbů, Slo- vinců i Chorvatů stále idea Cyrilometodějská. Ač k nám mluvil svou vlastní řečí, rozuměli jsme téměř každému slovu. Uvědomili jsme si při tom, jak blízcí si jsme: jazykově i ideově. Že je zde přece základna pro bratrskou spolupráci. A nyní začal bratrský duch v praxi. Naše dámy začaly přinášet na stůl všechna tajemství zatím skrytá v kuchyni. A můžeme říci, že obstály výborně. Nebylo to lehké zvládnout tak naplněný sál. Upřímné „Zaplať P. Bůh” všem,kdož tak obětavě přiložili ruku k dílu! Od družné zábavy nás vytrhly zvuky piana se známou melodií: To se naši mládenci a naše děvčata chystali zatančit hostům „českou besedu” . Provedli ji opravdu pěkně. Hosté, mezi nimiž byli příslušníci Norska, Ameriky, Austrálie a N. Zélandu, mohli na tančících oči nechat. Tím však program zdaleka nebyl vyčerpán. Když jsme se opět vrátili na svá místa, P. W. Kolo- dziejczyk S. J., promotor všech polských Mar. Družin v exilu, pronesl delší nadšený projev, v němž hleděl připomenout velké požehnání úcty Mariánské, zvláště k Jejímu Neposkvrněnému Početí. Pověděl nám také o všech plánech, které jejich londýnská skupina má, a v nichž bychom se mohli aktivně zapojit. Teprve nyní 16 jsme mohli požádat Miss Christitch, aby nám pověděla hrst vzpomínek na unionistické sjezdy, jichž se pravidelně na Velehradě zúčastňovala. Připojila k nim také svou vzpomínku na zemřelého kardinála Hlonda. Jenom dozněl potlesk, když tu z rožních dveří vystupují dva „umělci”, kteří nás svým ochotnickým vystoupením opravdu rozesmáli. Co a jak prováděli, se dá těžko popsat. Jisté je, že mnozí Poláci ještě při loučení zpívali útržky veršů, které oni tak mistrně předzpěvovalí. (Mo- hu-li něco londýnské obci prozradit: tíž budou účinkovat při příštích besedách v podobných rolích. Přijďte se na ně podívat! Určitě se zasmějete a pobavíte!) Nakonec nám naši polští hosté zazpívali — s doprovodem piana — několik mohutných sborových písní. Vyzněly jedinečně. A bylo skoro čtvrt na sedm; bylo třeba vyprázdnit halu pro Švýcary. Jak nám ty tři hodiny uběhly. Přání každého bylo: jen více podobných přátelských schůzek. Ať se víc poznáme; ať se úžeji sjednotíme pod patronací našich prvních slovanských apoštolů v práci pro Krista a jeho království! AUSTRÁLIE Z dopisu: Bratři! Dovolujeme si oznámiti, že na valné hromadě CML v Melbourne, 17.VI., byl zvolen tento výbor: Předseda: Dr. Stanislav Hofírek Místopředseda: Josef Schneider I. Sekretář: Ant. Diviš, II. Sekretář: Libuše Kalinová; Další členové Výboru: Oldřich Jelínek (pokladník), Jar. Halla (ref, duchov. práce), Pavel Müller (ref soc.), Ed. Grunberger (ref. kulturní), Frant, Hájek (ref. organisační), VI. Jirák (ref. tiskový), Dr. Ignác Schwetz (ref. pro graduované), R. Vojtěchovská (ref. dívčí). Revisoři jsou: Ing Eugen Lulíček a Frant. Vana. Dalšími spolupracovníky jsou: J. M. Steiner, St. Šimek, Jan Smidt, Božena Chaloupková, Ant. Škreka, Jan Teichman Jako funkcionáři odbočky KA byli zvoleni: Dr. I. Schwetz- předsedou, a Dr. Jiří Glos sekretářem. Účast na valné hromadě byla asi 50 lidí. Zúčastnil se jí také gen vikář Msgre Fox v zastoupení J. E. Dr Mannixe, arcibiskupa melbournského. Děkujeme za zásilku 200 kusů Nového Života. Provedeme distribuci po celé Austrálii... Doufáme, že brzy Vám budeme moci poukázati též nějaké peníze... Nějaké příspěvky do časopisu N. Ž. také pošleme. Kolega Schneider slíbil, že tak učiní co nejdříve... . Naše Adresa: CML, 519, Dryburgh Street, North Melbourne, Australia, [pageend16]KANADA V sobotu 7. čce přijel do Toronta P. Dostál S. J., a měl cyrilometodějské kázání se sv. požehnáním v slovenském chrámu Páně zasvěceném sv. Cyrilu a Metoději. Účast byla pěkná. V neděli nato, o 8. hod. ráno pro nás sloužil mši sv. Do Toronta přijel též P. Bernáček OMI. Zúčastnil se nedělní odpolední schůze CML, která se konala za předsednictví P. Dostála ve slovenské Hale. Na schůzi promluvili oba důstojní pánové a funkcionáři podali zprávy o činnosti. Br. Zdeněk Rutar, M. A., byl zvolen tiskovým referentem. Na schůzi se diskutovalo o založení české farnosti v Torontu? které se dnes již stalo skutkem, poněvadž Jeho Em. kardinál McGuigan pověřil P. Bernáčka jejím vedením. České bohoslužby budeme mívat patrně v kapli Jesuitského semináře, scházet se budeme u Otců Oblátů na Denison Ave., V Chathamu byla založena odbočka CML. Sbírka básní a pohádek Doplňovací škola sv. Cyrila a Metoděje vydala u příležitosti svátku našich slovanských Apoštolů a na zakončení školního roku sbírku básní a pohádek, jež byly rozdány žákům na prázdniny. (Náklad byl uhrazen ze školního fondu.) První sbírka obsahuje 78 básní od 17-ti našich nejslavnějších básníků. Hlavním zřetelem při výběru byla snaha způsobit českým čtenářům, malým i velkým, radost a dodat jim odvahy. Velcí synově vlasti v ní promlouvají k nám, kteří jsme roztroušeni po celém světě daleko od vlasti a Často netrpělivě očekáváme návrat do vlasti. Vybízejí nás k důvěře v Boží Prozřetelnost. Jejich projevy lásky mateřské a lásky k vlasti mají oživit naše všední dny a vzbudit v nás optimistický pohled na život. A mnohé z těch veršů mohou v nás probudit vědomí, že i život v exilu má svůj smysl, neboť má být chápán nejen jako příprava k návratu do vlasti, nýbrž má být zároveň průpravou pro život ve véčném domově, jehož krásy a radosti je tento život a pozemská vlast krásným sice, ale nedokonalým obrazem. —Výbor z pohádek Boženy Němcové a K. J. Erbena potěší jistě děti i dospělé. Ti nejmenší v něm s radostí uvítají řadu obrázků. Kéž toto pohádkové kouzlo naplní nás všechny přesvědčením, že naše dobré skutky budou odměněny, a že všechny zlé činy dojdou zasloužené odplaty! — Obě sbírky — pokud vystačí zásoba — na požádání zašle sekretariát Cyrilometodějské Ligy. ZPRÁVY Z BRITSKÉHO KATOLICKÉHO TISKU AUSTRÁLIE Heslem australských katolíků je „škola pro každou farnost. Skoro všechny katolické děti navštěvují katolické školy. Prakticky pětina všech ausralských dětí je v katolických školách. ČÍNA Papežský internuncius v Číně arcibiskup Riberi opustil Nanking a uchýlil se prozatím do Hong-Kongu, odkud se pokusí pokračovat ve svém úkolu. Byl nucen opustit Čínu pod neustálými hrozbami se strany čínských komunistů. Biskup 0 ’Gara z Yualingu jest dvanáctým z cizích biskupů sloužících v Číně, kteří byli uvězněni. USA Poslední katolická vysoká škola, určená pouze pro černochy, která existovala v St. Louis, byla zrušena a studenti byli převedeni do jiných katolických škol v městě. Je to nejnovější krok arcibiskupa Rittera ze St. Louis v jeho akci proti rasovému odlučování. VATIKÁN Svatý Otec vydal s datem 2. června novou encykliku „Evangelii Praecones” — Hlasatelé Evangelia — ve které volá po nových dělnících na misijní pole. 1.000,000,000 lidí čeká na obrácení na víru. Lajcké organisace musí pomoci v tomto nezměrném úkolu. Podle rozhodnutí svátého Otce bude nyní denně sloužena mše svátá za světový mír ve velechrámu sv. Petra. ZEMĚ ZA ŽELEZNOU OPONOU 89 biskupských stolic v zemích kontrolovaných komunisty je bez biskup*. Z toho jsou 64 v Evropě, 21 v Číně a 4 v Korei. Počet kněží, kteří trpí komunistickou persekucí, dosáhl čísla 11.000. Ze 6.000 kněží v ruské zóně Německa a Rakouska zbylo pouze 2.800 a tento počet neustále klesá. Celkem v komunisty dominovaných zemích žije na 50,000.000 katolíků. Jaron OZNAMOVATEL Hledám P. Augusta Bauera, který byl zaměstnán v Labské paroplavební společnosti a psal pí Abaskinové do USA. Sdělte adresu. Babička je těžce nemocná. 17 [pageend17]K Ř E S Ť A N S K Á A K A D E M I E STUDIJNÍ ÚSTAV CYRILOMETODĚJSKÉ LIGY AKADEMICKÉ Adresa: Accademia Cristiana cecoslovacea, Via della Conciliazione 1., Roma KATOLÍK A VÝVOJOVÁ THEORIE ii. Závěry přírodních věd už známe. Podívejme se tedy nyní očima zdravého rozumu na různé theorie, které tyto skutečnosti chtějí vysvětlovat. Fixismus hájí stvoření a bezpostřední zásah rozumného Tvůrce a Pořadatele k vzniku každého druhu. Podivuhodný řád ve světě a tíhnutí k cíli každého tvora je uskutečněním jednotného Stvořitelova plánu. Tento plán se pak ve stvoření samém projevuje jako ve velkolepé mosaice, jejíž jednotlivé kaménky navzájem se doplňující vsadil do celkového řádu sám geniální Tvůrce. Odporuje tato theorie zdravému rozumu? — Jistě ne. Dává plnou odpověď na vše, co vidíme v přírodě, a nevede k žádnému závěru, který by byl absurdní. Jsme proto vůči ní naprosto svobodni a zdá-li se nám správným vysvětlením přírodních skutečností, můžeme ji bez obavy přijmouti. Z theorií evolucionistickýeh přezkoumáme nejdříve theorii finalistickou (t.j. o vývoji s, vnitřním zaměřením k cíli), a to theistickou, která uznává řízení Stvořitelovo. I tato theorie dává dostatečné vysvětlení řádu, harmonie a účelnosti v přírodě poukazem na rozumnou První Příčinu, která všechno tvoří podle svého důmyslného rozvržení. Vesmír a celé hmotné stvoření tu však není pojímáno jako prostá mosaika zrcadlící tvůrčí Moudrost, nýbrž sama příroda tvoří jednotný celek s vnitřním zaměřením k jedinému cíli, celek, v kterém jednotlivé části, tíhnouce k zdokonalování vlastnímu, uskutečňují i řád a harmonii celé přírody. Mohlo by se ovšem zdáti nevysvětlitelným, jak nižší organismus může být schopen zplodit organismus vyšší, který přesahuje jeho dokonalost. Na to odpovídá tato theorie poukazem na První Příčinu, t.j. na Tvůrce, který právě tak jako vložil do přírody vnitřní účelnost, a zákonitost, dovede i v případech a okolnostech, jež jsou 18 shodný s Jeho plánem, použít i příčin druhotných k tomu, aby se svou vlastní přirozenou činností staly v Jeho rukou nástrojem k dosažení výsledků, na které by samy ze sebe bez tvůrčího zásahu První Příčiny nestačily. Jinými slovy: Bůh tvoří nový druh ne pouhým stvořením, ani ne z anorganické hmoty předem stvořené, nýbrž prostřednictvím nějakého živého organismu, který pod Jeho působením dosahuje svou přirozeně k cíli zaměřenou činností výsledku vyššího než jsou jeho vlastní schopnosti. I na tuto theorii si posvítíme světlem zdravého rozumu. Je v ní něco, co by se mu příčilo? — Máme za to, že ne. Ba dokonce celé toto vysvětlení pozoruhodným způsobem odpovídá i pojetí sv. Tomáše Akvinského, jak je nastínil zvláště v třetí knize své „Summa contra gentiles” , především v její 21. a 22. kapitole, kde mluví o přirozeném směřování všeho stvoření připodobnit se co nejvíce ve všem, tedy i v své činnosti, Bohu, který je První a Poslední Příčina. I vůči této theorii zůstáváme tudíž plně svobodní, zůstaneme-li ovšem věrni zásadám zdravého rozumu i při jejím uplatnění. O tom totiž, jak je ta neb ona theorie ve shodě se skutečností a v jakém rozsahu ji lze přijmouti, není možno rozhodovati předem podle osobních zálib. Zde je nutno nestranně zvážit všechna zjištění přírodních věd a mít zároveň i stále zřetel k tomu, co o této věci zjevil sám Tvůrce. Někteří ze čtenářů se jistě budou pamatovat na Sbírku matematických příkladů, které se užívalo v posledním desítiletí na českých středních školách. Kdesi vpředu v první části byl dán příklad, vzadu v poslední části byl vytištěn jeho výsledek. Ne nepodobně postupuje někdy i Bůh. Dal lidem k řešení příklady, jimiž je sama příroda. Výsledek některých z nich oznámil pak sám ve svém Zjevení. Člověk může tedy svo- [pageend18]bodně počitat a hledat řešení. Chce-li však mít jistotu, že jeho příklady jsou rozřešeny správně, jistě neopomine srovnati své řešení s výsledkem samého Autora-Tvůrce přírody. A vzhledem k naší otázce dají se mezi Jeho zjevenými výsledky čisti dvě skutečnosti: lidská duše pochází přímo od Boha, a všichni lidé pocházejí z jediného praotce Adama. Jelikož tyto dvě pravdy zjevil pro vyšší, náboženský účel sám Tvůrce přírody, je jasné, že objektivní zkoumání Jeho díla je bude moci jen potvrdit. V ostatním pak přísluší jedině přírodním »vědám, aby podaly o skutečnosti vývoje a o jeho rozsahu správný obraz. Zbývá přezkoumat ještě třetí a čtvrtou theorii, t.j. evolucionismus atheistický, ať již se zaměřením k cíli nebo pouze mechanický. Jejich posouzení ve světle zdravého rozumu se dá spojit. Popře-li totiž někdo rozumnou První Příčinu, která stanoví prostředky, jak k danému cíli dojít a zasáhne tam, kde přírodní činitel sám nestačí, dojde zcela nutně ať tím či oním způzobem k závěrům, které jsou zcela nesmyslné. Není-li rozumného Tvůrce, je vývoj úplně náhodný a slepý. Na druhé straně však nelze popřít překvapující účelnost a řád v celé přírodě. Zkoumejme tedy, jaká je podle statistických zákonů pravděpodobnost, že z tolika rozličných Činitelů vznikne právě to, co je nejúčelnější. Zjistíme, že pravděpodobnost tohoto šťastného výsledku je asi právě tak velká jako pravděpodobnost toho, že by stádo ovcí, které přeběhlo po klávesách psacího stroje, vyklepalo na vložený arch jednu kapitolu Darwinova „On the Origin of Species” . A mimo to: Onen šťastný výsledek by vznikl hned napoprvé? — Kde je nesmírný počet nepodařených stvůr, který by při takovém vývoji musil předcházet vytvoření nějakého nového orgánu — na př. vytvoření prvního oka? To vše však ještě nestačí. Tyhle theorie se zakládají na neudržitelném předpokladu, že příčina může vložiti do svého výtvoru větší bohatství, než má sama v sobě. Má-li na př. sama deset stupňů dokonalosti, může podle této theorie sama ze sebe vložit do svého výtvoru dvanáct stupňů. Lze podobnou zásadu vůbec vyslovit? Je to stejně směšné, jako žádají-li dialektičtí materialisté, jejichž systém se opírá právě o tuto theorii, na obyčejné slepici, aby ve jménu pětiletky pro vybudování lepšího zítřku snášela denně místo jednoho tři vejce, ač jí bylo přiděleno méně zrní. Není to tedy naše vina, jsme-li nuceni prohlásit, že tyto the#rie před zdravým rozumem neobstojí. Jsou však ještě něco víc pouhé popření skutečnosti. Je to i skutečná zvrácenost v řádu mravním. Zjišťovat divý přírody, mít před svýma očima důkazy a stopy moudrosti nekonečného Tvůrce, a chtít právě těchto důkazů použít k popření Boží moudrosti a lásky, to není jen chyba úsudku, to je i zvrhlost vůle. A na konec — co k tomu říká Církev a encyklika „Humani generis” ? Skoro se zapýříme pýchou, až to uslyšíme: je to totiž totéž, co už nám řekl náš vlastní zdravý rozum. Jistě je třeba odmítnout theorii, o niž jsme mluvili naposled, která vede k monismu a pantheismu. (Neexistuje Stvořitel, nýbrž jen příroda, hmota... atp. — monismus. A tato příroda sama je bůh — pantheismus). Encyklika praví: „Někteří totiž připouštějí systém vývoje, neprokázaný dosud nepopiratelně ani v oboru přírodních věd, bez rozmyslu a rozvahy k vysvětlení vzniku všech věcí, a tak se odvážně kloní k monistické a pan- theistické theorii o vesmíru, který je podroben stálému vývoji. A té theorie ovšem ochotně využívají přívrženci komunismu, aby úspěšněji šířili a prosazovali svůj dialektický materialismus, vymýtivše z duší jakýkoliv pojem o Bohu” . (A.A.S. 42 1950/562). Tím však encyklika nijak nebrání solidním vědeckým výzkumům: „Pročež učitelský úřad Církve nezakazuje, aby se nauka evolucionismu, — pokud totiž činí výzkumy o původu lidského těla ze živé hmoty již existující — nezkoumala odborným bádáním přírodovědců a neprobírala v diskusích theologů podle dnešního stavu přírodních věd a theologie. Ovšem tak, aby se vážily a braly v úvahu s náležitou vážností, umírněností a trpělivostí důvody obou názorů, jak pro, tak proti, a aby všichni zůstali ochotni poslechnouti úsudku Církve, které byl Kristem svěřen úkol autenticky vykládatí Písmo svaté a střežiti články víry. Tuto svobodu bádání však někteří z nemoudré odvahy překročují, neboť si počínají tak, jako by už byl z náznaků dosud nalezených a úsudky na nich vybudovat ných naprosto jistě dokázán původ lidského těla ze živé hmoty už existující, a jakoby v pramenech Božího zjevení nebylo nic, co v této věci vyžaduje největší umírněnosti a opatrnosti” . (L. c. 575-76). Zde si stěžuje encyklika především na ukva- penost v přijímání závěrů, které nejsou vědecky dokázány. Dále se zmiňuje i o dvou skutečnostech, které prozradil sám Autor přírody ve svém Zjevení: „Ze lidské duše jsou bezprostředně stvořeny od Boha, káže nám věřit katolická 19 [pageend19]víra” . (L.c.). A níže: „Jde-li o jinou konjek- turální domněnku, totiž o polygenismus (t.j. domněnka o současném větším počtu prvních lidských dvojic), tu synové Církve nemají tuto svobodu. Křesťané totiž nemohou souhlasit s dohadem, že buď po Adamovi povstali na této zemi praví lidé, kteří by nebyli vznikli přirozeným zplozením od tohoto praotce všech, nebo že Adam znamená jakési množství prarodičů. Neboť není patrné, jak by bylo možno sloučit tento názor s tím, co prameny zjevené pravdy a doklady učitelského úřadu Církve předkládají o dědičném hříchu, který pochází z hříchu skutečně spáchaného jedním Adamem, který jsa všem sdělován plozením, je vlastní jednomu každému. (Srv. Řím. 5, 12-19; koncil trident. s. V. can. 1-4. L. c.). Dvě pravdy o naší otázce svěřil tedy Stvořitel Církvi. Ostatní můžeme svobodně hledat v samé přírodě, používajíce ovšem vždy světla zdravého rozumu a rozlišujíce to, co je svědectví přírodních věd, od toho, co je „filosofická nadstavba” jednotlivých přírodovědců. Tak nalezneme v přírodě skutečně pravdu, a ta nás přivede blíže k Tomu, který je sám Pravda a Život. (Dr. J. Š.). POZNÁMKA: Rádi tlumočíme přání autora obou těchto úvah korespondovali si ve formě vědecké diskuse se všemi, kdo o tento problém jeví zájem a zastávají vůči němu jakékoliv stanovisko. Pište na naši římskou adresu. P R O B L E M D N E Š K A Je opravdu zajímavé sledovat, jaký program si dává náš exil. Kdo chce nejvíce zaimponovat, nevynechá nikdy jako nejsilnější trumf: Boj proti komunismu. Apeluje se tak na cit našich lidí, kteří právě komunistickému převratu v našich zemích vděčí za všechny strasti, jimiž ve vyhnanství procházejí. Když dále analysujeme, proč se naše úsilí v exilu má soustředit na boj proti komunismu, zjistíme že většina má na mysli j e n jeho krutost, surové a brutální zacházení s lidmi. Celkem by jim komunismus nevadil, kdyby se komunisté chovali slušně. To je právě mělkost exilového hesla „boje proti komunismu” . A přece komunismus by musil být odsouzen a zavržen jako zlý a špatný, i kdyby všichni jeho zastánci byli velmi slušní lidé. Neboť komunismus je založen na falešných základech. Jedním z nich je naprosto nepravdivá odpověď na otázku, co je člověk. Ať má úmysly sebe lepší (lépe řečeno hesla a program), jestliže se mýlí v této otázce, nemůže vybudovat zdravou společnost. Neboť společnost se skládá z lidí. Jsou-li budovatelé společnosti na omylu v zásadní otázce „co je člověk” , je nebezpečí, že budou s lidmi jednat podle toho, co nejsou, což je hodně riskantní. Člověk je tvor společenský. Celý svůj pozemský život prožívá ve společnosti. Záleží na tom : vyjít s lidmi, s nimiž žije pohromadě. Nikdo však nemůže s lidmi vyjít d o b ř e , dokud si jasně nezodpoví otázku, co vlastně člověk je. Mnohý z Vás si pomyslí: jaká hloupá otázka. Vždyť přece každý ví, co člověk je. Je nesmysl mařit čas podobným spekulováním. Ve skutečnosti však každý to neví; Všimněme si na př. jak různých názorů jsou lidé v této věci! Když se zeptáte křesťana, odpoví Vám, že člověk se skládá z těla a duše, a že duše je duchová a nesmrtelná. Materialista Vám řekne, že všechno to povídání o duchu a duši je Čirá pohádka; že člověk je prostě bytost jako jiní živočichové země; je toliko vyvinutější v určitých směrech. Třetímu se zdá i toto mluvení o živočiších zbytečné. Lidé, jako i neživí tvorové, nejsou nic jiného než zvláštní seskupení elektronů... Opět jiný nemá žádného určitého názoru o těchto věcech; ale z praktických důvodů má za to, že, ať už je člověk cokoli, jistě není nesmrtelný, neboť když umře, tak ho víc není, je s ním konec. Jak se tyto názory vzájemně liší! Všichni vyslovují slovo «člověk” , a každý z nich má na mysli něco zcela jiného. A kde se lidé neshodují, nemůže mít každý z nich pravdu. Jak se mohlou shodnout na tom, kterak s člověkem jednat, jestliže se tak velice rozcházejí v názoru základním: co člověk je. Lidé na př. sekyrou porážejí stromy, mořské raky vaří za živa, pro sport a zábavu pořádají hony na lišky, až je uštvou. Podobně nelze jednat s lidmi. Toto obhájím však jen tehdy, když si plně zodpovím otázku: co je člověk! 20 [pageend20]Vezměme jiný — morální — problém: (který je v novinách na programu každý den): Je dovolen rozvod neb volná láska? Ptáci si neberou jednu samičku pro celý život, a kočky se páří libovolně. A přece ani nejstriktnější křesťan nesmýšlí proto o nich hůře. Jsou to jen živočichové a ne lidé! Jiná otázka: „Má člověk nějaká práva?” Na př. Je otroctví správné? Zotročujeme koně; proč ne lidi? Jestliže člověk není víc než shluk elektronů, proč ne? Mnohému se bude zdát toto rozvádění hodně zbytečné. Jisté však je, že se velmi málo lidí zamýšlí nad otázkou: co je člověk; odtud tolik chyb a poblouzení ve výstavbě společnosti. Mechanik studuje ocel, sochař mramor; lidé chtějící budovat sociální systém musí studovat člověka; musí si předně najít plnou odpověď na otázku, co člověk je, dříve než začnou s ním a o něm jednat. Opravdu jedním z nejvíce zanedbaných práv člověka je to, že jeho přirozenost je tak málo studována těmi, kteří o něm rozhodují. Lidé hned uvažují o tom, jak by člověka učinili šťastným, aniž by se dříve zajímali o to, co člověk je; a zdali to jeho přirozenost’dovoluje. Nestačí se krýt výmluvou; my víme „v hrubých rysech” jak s lidmi jednat a zacházet. Každý přece zná dost dobře, který způsob jednání s lidmi je správný a který nesprávný. Téměř vždycky se však stává, že, co každý zná, nikdo nezná dobře a úplně. Předpokládá se to, bere se to za bernou minci, nepřemýšlí se o tom. Otázky a problémy, na něž každý zná odpověď jsou mrtvé. Nikdo o nich nemluví. A přece, když se stanou předmětem diskuse, nikdo neví odpověď. Moderní společnost všeobecně žije na základě předpokladů. To je možno, když vše probíhá tak jak vždycky... když lidé prostě žijí v tradicích, v nichž vyrostli. V době klidu se o žádných základních otázkách nemluví, protože o nich nikdo nepochybuje. Ale což, když povstane někdo, a pravdy ty popře? Vezměme konkrétní případ! Většina lidstva stavěla až do nedávná na principech, které zbyly z křesťanské kultury. Hodně jich sice vzalo za své, aniž bychom si to uvědomili. Naši předkové pokládali za samozřejmé, že manželé si musejí zůstat věrni, a že neženatí mají žít čistě. Jim bylo samozřejmé, že člověk svobodný byl ten, který měl určitý díl majetku a který pracoval pro sebe v něčem, čemu rozuměl a v co věřil. Ač se časem z toho mnoho změnilo, přece mnoho zůstalo; na př. smysl pro jakýsi druh rovnosti mezi občany, smysl soucitu se slabými, smysl pro různé svobody atd. Toto vše zůstalo, a oni si vytvořili „způsob života” — bez pochyby s mnoha nedokonalostmi, přece však takový, v němž lidé mohli být lidmi, a poměrně Šťastnými lidmi. Základ totiž: víra a poznání jaká je lidská přirozenost, jaký je smysl a cíl lidského života, na nichž všechna civilisace byla tak pracně vybudována, byl zapomenut. Naše generace přijala za samozřejmé, co bylo dříve, a nikdy se netrápila otázkami o základu. Pokračovali jsme v cestě tak, jak byla až doposud, snažíce se jednat s lidmi podle toho, čemu křesťanství naučilo naše předky: co člověk je. Náhle však vystoupí Hitler se svým „novým” názorem na člověka a snaží se jej vnutit druhým. Dnes je to komunism se svým „novým” názorem. Hitler byl názoru, že lidé mají být brutální, komunismus, že lidé mají být roboty. Svět se brání podobnému pojetí. Jak to dokáže. Nestačí křikem, ani poukazem, že tak to vždy bylo. Na to oni odpoví: tak to bylo za středověku, ale tak tomu nemůže být ve XX. století! Nacismus byl poražen silou. Nastoupil komunismus, opět bludný. Nepomůže zvítězit silou a bojem. Třeba zvítězit především pravdou. Celou a plnou pravdou o člověku. Třeba studovat jeho přirozenost a nalézt jeho pravou podstatu. To je jediná možná cesta zaručující trvalé vítězství. Nalézt člověka, jeho hodnotu a vznešenost. Pro křesťana to není tak nesnadné. Rozum a Zjevení Boží ukazuje jasně cestu. Nedejme se ztrhnout pokušením, že dnes je třeba „něco dělat” , a ne mařit čas jakýmsi studiem; nejde o to „něco” udělat. Jde o to, udělat to dobře. Lidé mohou docílit určitého druhu sociálního řádu bez dlouhého studia člověka. Ale nikdy nevytvoří takový řád, který by skutečně stál a vydržel. Sám Bůh ví, jak jsou problémy dnešního světa naléhavé. Ale naléhavost problému nemůže být důvodem vrhnout se do jeho řešení bez předchozího promyšlení. Je naopak popudem: zamyslit se co nejdříve. Ve své knize „Man the forgotten” („člověk zapomenutý”) Mr Sheed praví, že otázka, o niž se rozpoutala válka, byla: Co je člověk. (Hitler totiž jednou prohlásil: „Já vychovám novou, násilnickou, nebojácnou, brutální mládež, před níž se zatřese svět” .) Dnes vidíme, že boj o pravou hodnotu člověka nebyl ještě vyhrán. Většina lidí stále má nesprávné a pokřivené pojmy. Nepomůže dělat velkolepé plány do budoucna; je třeba především se řádně zamyslet a dát si celou odpověď na otázku: co je člověk. Dokud se nezačne budovat na pravém poznání člověka, dotud se bude stavět na písku. Jenom křesťanství nám dává plnou odpověď. Jenom v křesťanském pojetí je člověku zaručena jeho velká hodnost, ale zároveň také zabezpečena jeho pokora. Křesťanství člověku upřímně zdůrazňuje jeho naprostou závislost na Tvůrci. Zároveň však mu sděluje, že je obraz Boží, že je dítko Boží, vyvolené 21 [pageend21]k věčně šťastnému životu a přátelství s Bohem. Jedině křesťan má zdravý základ pro lidské bratrství. Neboť všichni lidé jsou dítkami jednoho Nebeského Otce. Všichni lidé jsou vykoupeni Kristovou Krví — jsou bratry v Kristu. Ano víc: lidé vykoupení Kristovou Krví a účastni na jeho životě jsou údy jednoho Mystického Těla. Jenom tehdy, budeme-li takto brát člověka, zachováme mu jeho důstojnost a budeme moci vybudovat pro něho takovou „Civitas” zde na zemi, v níž by mohl opravdu žít jako celý člověk — obraz a syn Boží — a která mu bude ukazovat stále cestu k té pravé „Civitas Dei”, kde je jeho opravdový a věčný domov. " V E B I T A S ” INFORMAČNÍ SLUŽBA KŘESŤANSKÉ AKADEMIE O TAKOVÉ SE NETŘEBA OBÁVAT: V době, kdy komunisté deportovali řeholníky do koncentračních táborů, v jednom klášteře nebyli právě přítomni dva řeholní klerici. Když se dověděli, jaký úděl potkal jejich spolubratry, rozjeli se na místo, kde jejich představený byl internován, a tak dlouho tajně obcházeli plot koncentračního tábora, až se jim podařilo přes plot s představeným si promluvit. Přišli se zeptat, zda se mají dobrovolně přihlásit na policii, když přece náležejí k rodině deportovaných. Ani utrpení je neodloučí od lásky ke Kristu a jejich povolání. Jiná událost z téhož pramene: Řeholní klerici, kteří v létě 1950 odmítli vstoupit do vládního semináře v Praze, byli většinou deportováni do tábora Hájku u Prahy, a tam všemi způsoby odvracováni od svého povolání. Jeden ze způsobů byl i* ten, že mezi ně posílali dívky. Boho- slovci vsak ještě před deportací si společně slíbili, že,až budou nuceni účastnit se tanečních zábav, půjdou tam v řeholním šatě a s vystřiženou tonsurou, aby každý hned poznal, kdo jsou. ANI STAŘÍ ŘEHOLNíCI NEMAJÍ POKOJE: Přestárlí řeholníci byli soustředěni z koncentračních táborů na Velehrad. Poněvadž věřící jim prokazovali na každém kroku svou příchylnost a lásku, byli dobře hlídáni, aby se s věřícími nemohli stýkat. Mše svaté museli odsloužit do 7. hod. ráno při zavřených kostelních dveřích. Nyní budou tito řeholníci odvezeni z Velehradu někam na Českomoravskou Vysočinu. Na jejich místo byli převezeni mrzáčci z pražského Vincentina. Z DOPISU Z UKRAJINY: Mnoho kněží na Ukrajině úpí ve vězeních, jiní byli deportováni na Sibiř. Ostatní pracují jako nádeníci nebo jako dělníci v továrnách, dřou při tom nouzi, trpí hlad a v zimě mrzli. Ve volných chvílích konají své kněžské povinnosti v moderních katakombách. Toto platí o celé východní Haliči. Věřící se drží své víry. Jdou dlouhé kilometry, aby se mohli vyzpovídat a být přítomni Nejsvětější Oběti. V horském kraji, kde kostel ještě nebyl zavřen, proudilo na Tři Krále do kostela na 20.000 22 lidí— z okolí až 20 km.. Rolníci jsou vrháni do vězení. Tisk jen lže. Osobní svoboda, svoboda slova, osobní vlastnictví — to jsou jen vzpomínky. Nikdo není jistý, nikdo neví, co mu přinese zítřek. Kdyby sem přišel někdo ze západní Evropy a usadil se tu, pak by se za týden mohl zbláznit... My však jsme bez obav. V utrpení a boji se přimykáme jeden k druhému a po cestě víry vedeme náš těžce zkoušený ukrajinský lid ...” ODMĚNA ZA PRÁCI: V Želivě, kde jsou koncentrováni představení řádů a nebezpeční řeholníci, byla v posledních dnech zostřena vězeňská kázeň. Na dobu tří měsíců byly zakázaný návštěvy internovaných a zasílání balíčků. Internovaní řeholníci jsou nuceni pracovat přes čas. Hrubé nadávky, týrání a tresty hromadné i individuální jsou na denním pořádku. Pražská vláda se straní Fierlingerovy akce. Min. Fierlinger, který stojí v čele Úřadu pro Církevní záležitosti, sestavil plán, podle něhož měli být faráři a kaplani na celém území neustále překládáni s místa na místo, aby se nemohli blíže spřátelit s věřícími nových farností. Tato jeho akce však z velké části selhala. Pro veřejný odpor věřících, a mnohdy i místních národních výborů, pražská vláda nakonec ustoupila s odůvodněním, že se jednalo jen o osobní akci min Fierlingera. „Dárek od mojí maminky.” Při dělnických bouřích v Plzni, Mostě a Ostravě, při kterých členové dělnických milic stříleli do dělníků, došlo k rozsáhlému zatýkání. Tajná státní policie při osobní prohlídce nalezla v kapsách několika dělníků, vesměs komunistů, předměty, které komunisté v pracovních šatech obyčejně nemívají: růžence. „Vzteklý policista řval na jednoho mistra, v jehož oddělení také pracuji, jinak člena našeho továrního výboru, když v jeho kapse také našel růženec: Co je tohle? On mu odpověděl: Dárek od mojí maminky. Asi po dvou dnech jsem se viděl na chodbě se svým mistrem, který mi řekl před dozorcem, že ty facky a kopance ani mnoho nebolely, a že nikdy před tím nemyslel tak na svoji maminku.”. [pageend22]F I Domani e troppo tardi Nepřeháním, když konstatuji, že většina rodičů nedovede dát dětem sexuální výchovu. Mnohdy ani ti rodiče ne, kteří si důkladně pročetli hodnotnou odbornou literaturu. A tak by rodiče a vychovatelé rádi věděli, jak se to má názorně dělat. Leonide Moguy, zkušený psycholog dospívající mládeže, pracoval dva a půl roku na filmu „Domani e troppo tardi” s jednou touhou: přesvědčit rodiče, že sexuální výchova je nejen nezbytná, ale že také musí přijít s taktem a ve správný čas, jinak snad již „zítra bude pozdě”, jak praví název filmu. Ve Francii probíhá tento film pod názvem „Demain il sera trop tard” . Světová veřejnost přijala film opravdu s nadšením. První triumf slavil tento italský film na Festivalu v Punta del Este v Uruguay v únoru tohoto roku. V červenci se mu dostalo ceny „Ce- lestin” na francouzském referendum ve Víchy; a to mimo jiné znamená, že půjde na finále nejlepších národních filmů 1951 do USA. (— Pro mládež a rodiče —). Le vrai coupable Nedostatky sexuální výchovy bývají mnohdy katastrofální. A to jak po stránce psychologické, tak i zdravotní a mravní. Jedním z těch neblahých následků je potrat, umělé vyhnání plodu. Lékař a zároveň jedinečný filmař Dr. Thévenard přesvědčuje vědeckými důkazy, že potrat je a zůstane zločin vraždy, protože lidské embrium (zárodek), třebaže je před porodem neschopné života mimo lůno matky, je již celý člověk. Dr. Thévenard se nezastavuje u lékařských fakt (ve filmu je nádherné tříměsíční embrium), ale sleduje zločinnost potratu také po morální stránce, a to hlavně u svobodných matek a jejich svůdců. Film se plně shoduje s katolickou naukou, že embrium je oživováno lidskou duší, kterou Bůh vdechuje při početí. „Le vrai coupable” má formu svěžího politického románu, který nemá v úmyslu moralisovat, který však přesvědčuje fakty. Po filmové stránce je to dílo jedinečně hodnotné. Ty, kteří se zabývají oborem, upozorňuji, že Dr. Thévenard je autorem více vědeckých filmů krátké metráže. (— Pro dospělé i mládež —). Monsieur Vincent Film Monsieur Vincent jsou pečlivě vybrané úryvky ze života velkého apoštola chudiny sv. Vincence z Pauly. Toto nejmohutnější filmové dílo Maurice Cloche prošlo od podzimu 1947, kdy probíhala premiéra v Paříži, mnoha kontinenty s velikým úspěchem, a objevuje se na plátnech znovu a znovu. Třebaže láska sv. Vincence k chudině je zde zachycena jen ve vnějších projevech, film ve svém celku je přesvědčivým důkazem krásy lidské duše, která své vnitřní bohatství nezadržitelně sděluje okolí. Jen zřídka se setkáváme u publika biofrafu s takovým napjetím a usebraností jako u tohoto filmu. Kdo se L M zabýváte psychologií, všimněte si reakce publika v okamžiku scény, kdy dívka z hmotné bídy se snaží pokoušet světce. Tato scéna je zároveň pro filmové odborníky důkazem, že je možno mistrně znázornit pokušení, aniž by se v nejmenším urazil stud. Film, na mnoha festivalech zhodnocený nejvyššími cenami, byl financován dobrovolnými dary drobných francouzských katolíků. Výrobní cena 70,000.000ffrs. Kteří jste viděli film v německé dubláži, uvědomíte si, že i nejlepší film může být zničen nedokonalou dubáží. ( — Přístupný i dětem — ) Le „Journal ďun Curé de campagne” Režisér Robert Bresson, který má ve Francii pověst jedinečného filmaře, uvedl na plátno světoznámý román Georges Bernanose: „Deník venkovského faráře” . Mnozí znáte román z českého překladu. Než jsem šel do biografu, přečetl jsem si Journal ďun Curé de campagne” v originále. (Doporučuji vřele zájemcům krásné literatury.) Měl jsem asi duši příliš naplněnou obdivem pro heroickou postavu venkovského faráře z románu, a tak mě film úžasně zklamal. Poněvadž film byl přijat ve Francii s obdivem, ba přímo s nadšením, (nikoli však v zahraničí), kdo máte možnost, podívejte se na něj. Snad v něm najdete více krásy než já. V každém případě si však pochutnejte na románu až po filmu. Nové vydání vyšlo v edici Librairie Plon, 8, rue Garanciére, Paris 6e, a stojí 390 ffrs. ( — Pro dospělé i mládež — ) Les Anges du Péché Když jsem se už zmínil o Bressonovi, režiséru Berna- nosova románu „Deník venkovského faráře” upozorňuji zároveň na jeho starší práci, ale velmi hodnotnou „Les Anges du Péché” (Andělé po hříchu). Je to činnost jedné větve francouzských dominikánek, které se zabývají výchovou delinkventní dívčí mládeže. Víme z případu Maří Magdaleny a života jiných světců, že mnoho hříšníků dosáhlo po obrácení heroického stupně svatosti. Můžeme někomu upírat touhu po dokonalosti po pádu? Proč k tomu vznešenému cíli dokonce nepomáhat? Zmíněné dominikánky si to vzaly za úkol. Nejen odvrátit od hříchu, ale umožnit delinkventkám růst v dokonalosti, a to naprosto rovnoprávným zařazením mezi ostatní sestry, které vstoupily do řehole v nevinnosti. NEZAPOMEŇTE SI OBJEDNAT EVANGELIA, která vyjdou v Římě již tento měsic. Evangelium v rodné řeči bude teplým paprskem Kristovy lásky, který ozáří Váš těžký život! Evangelium Vám bude spolehlivým průvodcem na trpké pouti světem za kusem chleba! Evangelium ve Vás bude udržovat víru v Boha a jeho Prozřetelnost na všech cestách a za každých okolností! Nabídky řiďte na: Accademia Cristiana, Roma, Via della Conciliazione, 1. (V Anglii na „News Veritas” , 7 Donovan Avenue, London, N.10, nebo do redakce tohoto listu.) Imprimatur: t Edward, Bishop o f Nottingham, Chairman o f the Hierarchy’s Committee for EVWs Vydává Cyrilometodějská Liga, 39, Fitzjohn’s Avenue, London, N.W .3. — Cena jednotlivého čísla 1 sh. Printed by M. CtpUn A Co. Press Ltd. 1-2, West Street, Croydon. THO 2727 [pageend23]