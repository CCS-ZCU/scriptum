magazín 11 1976 [pageend1]Möbel Rapperswil Ferrari Pro architekty a stavbyvedoucí Jona-Rapperswll Tel. (055) 27 71 21 dodáváme a pokládáme kovralové koberce (Spannteppiche), filcové a plastické podlahové povlaky dle Vašeho přání, včetně dodávky a provedeni soklíků z PVC. Naše kapacita stačí pro jakékoliv množství. To vše za nejnižší ceny. Přesvědčte se sami, pošleme Vám vzorky a nabídku. Zařizujeme nejen bytové jednotky, ale též tovární haly, obchodní místnosti, zkrátka vše. Möbel Ferrari, 8645 Jona-Rapperswll, k rukám p. Hanuše nebo zavolejte pana Hanuše večer od 18. hodiny na tel. č. (01) 926 29 82. Nezávazné dotazy adresujte na firmu: Váš krajan, pan Viktor HANUŠ, Vás obslouží v pátek od 17. do 21. hod. a v sobotu od 8. do 18. hod. Ale i v týdnu vždy do 10. hodiny dopoledne a od 18. hodiny večer Vám rád poradí a odpoví na Vaše dotazy na tel. čísle (01) 926 29 82 ^Äzůstalí nákupu nového zboží nad Fr. 500.- úhradu cestovních výloh. Möbel Ferrari otevřel největší moderní výstavní síň ve vychodním Švýcarsku. Ložnice od 790.- Fr. jj^ Sekretáře od 580 čal. souprav (kožené^ ^hody, Iová služba. — Bezpla — Splát — Kre 10.000 čtv. metrů výstavní plochy Nejmodernější nábytek z celé E N n které nád po SPOŘÍTE NA NÁBYTEK? SPOŘTE U NÁS! MÖBEL RAPPERSWIL ferrari POSKYTUJEME 7% ÚROKŮ A NAVÍC 1% JAKO DÁREK. Jr do 3 měsíců bez banky a ^r^ a ještě se slevou. ^ že až o 2 měsíce 30 měsíců. [pageend2]Ročník 5, číslo 11 (51) Zürich, 20. listopadu 1976 magazín Titulní strana: "Wollishofer Klause" - Svatí Mikuláši podle lidového zvyku curyšské čtvrti Wollishofen. muž, povolaný do Bílého domu Howard K.Smith, komentátor americké televizní společnosti ABC, se zhluboka nadechl, několik vteřin hleděl mlčky a smutně do objektivu televizní kamery, načež vyřkl trpký soud nad volebním bojem mezi Jerrym, dosavadním presidentem, - a Jimmym, jeho vyzyvatelem: "Římané," pravil, "měli jen jednoho Nera, který se bavil hrou, když hořel Řím; my máme dva." Tak silného výrazu kritiky se ještě nikdo před ním neodvážil použít. Leč sotva byl pořad u konce, již docházela televizní společnosti ABC první blahopřání - telefonicky i telegraficky - k tomuto ohodnocení předvolebního zápolení: "Yes, sir, máte zcela pravdu; oba jsou nechutní." 1 xxx [pageend3]ve věku 68 let odjela do Indie jako pracovnice mírového sboru. Jimmy pomáhal doma při veškeré farmářské práci a když si prohlížel pohledy, které posílal strýc sloužící u námořnictva, zatoužil po vojenské kariéře. Podařilo se mu dostat se do Annapoliské vojenské námořní akademie a byl prvním Carterem, jenž získal vyšší než středoškolské vzdělání. Zahájil slibnou kariéru pod vedením iniciátora stavby atomových ponorek admirála Hymana Rickovera. Jimmy to chtěl dotáhnout také na admirála a jeho manželka Rosalynn - velmi hezká žena - se chtěla stát paní admirálovou. Po otcově smrti v roce 1953 se však Carter musel vrátit domů - s lítostí a nechutí - a ujmout se rodinných záležitostí. Když tedy bylo námořní kariéře odzvoněno, rozhodl se Jimmy Carter vymanit se z Piainsu jako politik. Nejprve se stal členem školské dozorčí rady, pak se dostal do Senátu státu Georgia a v roce 1966 zkusil své síly v boji o guvernérskou funkci. Ve volbách prohrál, ale svého záměru se nevzdal a po třech letech si objednal průzkum veřejného mínění, aby poznal, jak by bylo možno v "dostizích" zvítězit. Zvítězil s drtivou většinou. Carter souhlasí s politikou uvolňování ve vztazích USA se SSSR a Čínou: "Vztahy mezi Východem a Západem budou ještě dosti dlouho zahrnovat jak spolupráci, tak soutěžení. Chtěli bychom, aby soutěžení bylo mírové a aby spolupráce se rozšiřovala. Musíme si rovněž uvědomit, že skutečný duch spolupráce mezi západními mocnostmi a Sovětským svazem se nesmí omezovat jen na dohodu o tom, že se nebude válčit . . ." K tomu však Carter dodává, že na prvním místě musejí pro Spojené státy zůstávat přátelé a spojenci: západní Evropa, Japonsko, Israel . . . Otázka, na kterou dnes ještě nemůže nikdo odpovědět: volili Američané dobře? Musíme doufat, že ano. O dosavadním presidentovi totiž vědí, že jeho "formát" jen stěží může zvládnout požadavky, které jsou kladeny na funkci hlavy Spojených států. V Cartera zřejmě vkládají své naděje, že průměrnost posledních presidentů USA bude vystřídána mužem, který napraví reputaci představitelů nejsilnějšího demokratického státu. Jimmy Carter sám nyní musí ukázat svoje kvality nejen jako nový americký president, ale též jako vedoucí osobnost demokratického světa vůbec. (STERN, NEWSWEEK, UNITED PRESS INTERN., VSL) cena fr.20.-, dodá vám ji magazín, zwischenhächer 145, 8048 zürich 3 gramofonová deska PÍSNIČKY ROKU 68 přejdi jordán je jenom jedna jediná kdo je vrah dobře míněná rada zlej se táta, táto . . . modlitba pro martu píseň za padlé jsem pro krysař pět lásek držet hubu držet krok tajga blues obsahuje originály písní, které jsou historickým dokumentem: by neměla chybět ve vaší diskotéce xxx xxx [pageend4]Oficielně nebylo nikde zveřejněno, jak probíhala akce israelských letců, kteří dostali za úkol dostat se na letiště v Entebbe, naložit rukojmí a vrátit se s nimi domů, do Israele. S velikou pravděpodobností byl průběh událostí takový, jak jej líčí odborný americký časopis o letecké dopravě "Aviation Week and Space Technology", který má k disposici věrohodné prameny. Přípravy na osvobozovací akci trvaly čtyři dny. Přepadový útvar tvořilo 250 mužů, kteří měli k disposici šest letadel: čtyři dopravní letouny Lockheed C-130 Hercules a dvě letadla israelských leteckých sil Boeing 707. Jeden z obou boeingů byl zařízen jako nemocnice, druhý vezl na své palubě velitelský štáb. Obě letadla dostala dva dny před akcí nátěrovou tvář letadel isra- elské letecké společnosti El-Al, aby vypadala jako letadla civilní. Všech šest letadel startovalo ze Šarm as-Šejch, což je letecká základna na samém jihu Israele. Zpočátku byla doprovázena stíhačkami typu Phantom. Jejich akční rádius je však asi 1ooo kilometrů, takže se stíhačky musely po této vzdálenosti vrátit. Letadla — nyní již bez ochranného doprovodu — musela letět pokud možno nízko, místy dokonce jen 15 metrů nad mořem, aby nemohla být zachycena radarem. Již během přeletu však nastala porucha: všechny vojenské radiopřístroje s tajnými vysílacími frekvencemi přestaly pracovat. Radiové spojení muselo být proto navázáno na civilních frekvencích, které ovšem mohou být kýmkoliv náhodně zachyceny a odposlechnuty. Nad Východní Afrikou se letadla vydala různými cestami: nemocniční boe- ing letěl do Nairobi a tam také přistál, zatímco velitelský s generálem Benjaminem Peledem na palubě se chystal kroužit nad Entebbe. Zbývající čtyři letadla typu Hercules se připravovala k přistání. Jako první přistálo letadlo s přepadovým útvarem, jejž tvořili převážně tmavohnědí marokánští židé. V prostorách pro náklady byly přenosné reflektory pro nouzové osvětlení přistávací dráhy, několik menších aut a jeden černý Mercedes 600, vypadající právě tak, jako vůz Idi Aminův. Tento původně bílý mercedes byl odkoupen od jednoho Araba, žijícího v Jordánsku, byl však přela- kován na černo, aby se vojenská stráž na letišti v Entebbe domnívala, že se Idi Amin vrací odněkud z jakési cesty. Druhá porucha se udála bezprostředně po přistání tohoto letadla: při o- pouštění přistávací dráhy se stroj dostal z betonové plochy a jedním podvozkem se zabořil do terénu. Po značné námaze se přeci jen podařilo dát vše do pořádku, takže mercedes mohl bez potíží opustit trup letadla. Israelité počítali s tím, že letištní personál vypne na přistávací ploše ihned světla. Proto se část přepadové posádky pustila do okamžitého rozmisťování přenosných reflektorů. Jak se však ukázalo, stačilo i další letadlo přistát za normálního osvětlení. Teprve po sedmi minutách vypnuli Uganďané proud, takže nouzová světla přec jenom nebyla rozestavena nadarmo. Posloužila zbývajícím letadlům k přistání. A nyní se tedy mohla plně rozvinout osvobozovací činnost. Část posádek byla však pověřena i jinými, speciálními úkoly. Tak na př. se měla zmocnit letadla Aminový soukromé společnosti "Uganda Airlines", o němž se vědělo, že je na letišti, a odletět s ním do Israele. Protože však bylo odstaveno na příliš odlehlém místě, bylo od toho upuštěno. Jiní měli mezitím natankovat letadla pro zpáteční let. Kde je možnost tankování, to Israelci dobře věděli, protože sami před léty pomáhali letiště v Entebbe budovat. Bo- 4 JAK TOMU VLASTNĚ BYLO V ENTEBBE [pageend5]hužel se nepodařil ani tento plán; tři ze čtyř tankovacích stanic byly poškozené, ze čtvrté tekl benzín téměř jen po kapkách. A tak se muselo narychlo stanovit, že na zpáteční cestě se musí pohonné látky doplnit v Nairobi, kde tedy bude nutné mezipřistání. Po 90 minutách od přistání v Entebbe letadla opět startovala. Sice bez černé mercedesky, ale zato s osvobozenými rukojmími na palubě. Po mezipřistání v Nairobi se letělo stejnou cestou zpátky, právě tak nízko nad zemí a mořem až do chvíle, kdy je mohly po zbytek cesty do Israele doprovázet a hrá- nit stíhačky israelských leteckých sil. A tak skončil odvážny kousek Israelců, nad nímž žasl celý demokratický svět a nad nímž soptil diktátorek Amin-Dada a jemu podobní. xxx KRÁTKÉ RŮZNOSTI ŠVÝCARSKO - NEJÚSPĚŠNEJŠÍ ZEMĚ V BOJI PROTI INFLACI. Ve 24 zemích Organisace pro hospodářský rozvoj a spolupráci (OECD) stouply ceny spotřebního zboží v průběhu jednoročního období od října 1975 do září 1976 průměrně o 8,1%. Ve srovnání s kalendářním rokem 1975 se zdražování zpomalilo o 3,1%. Jsou však veliké rozdíly ve zvyšování cen v jednotlivých zemích této organisace. Tak na příklad švýcarsko je na tom nejlépe: cenové rozdíly oproti loňsku vykazují zvýšení pouhých devět desetin procenta. Na druhém místě je Spolková republika Německo se 4 procenty, dále USA s 5,5%. Na opačném konci tabulky jsou pak Velká Británie se 14,3, Itálie se 17 a Irsko se 17,3 %. ARNOŠT KOLMAN, člen československé akademie věd, profesor moskevské a pražské university, doktor filosofických věd, bývalý spolubojovník Lenina atd. atd., se rozhodl vystoupit z řad sovětských komunistů, jež obvinil z degenerace. Své rozhodnutí a klasifikaci svých soudruhů oznámil Brežněvovi otevřeným dopisem ze švédska, kamž se mu podařilo dostat na návštěvu své dcery a kde chce trávit zbytek svého života. Panu Kolmanovi zřejmě nebylo - i přes tituly, kterých jako komunista nabyl - příliš shůry dáno, jestliže k ohodnocení svých soudruhů došel teprve po téměř šedesátileté službě, kterou jim prokazoval. V GALERII KRAUSE V PFÄFFIKONU (ZH) je v plném proudu VÁNOČNÍ VÝSTAVA, která potrvá do 22.prosince. Vystavují: Budínský, David, Gross, Havránek, Kristek, Kristofori, Křížan, Kučera, Kyhos, Lecoque, Liška, Ondráček, Radová, Schova- nec, Šťastný, Urban, Vokounová, Wallin. Otevírací hodiny: středa, čtvrtek a pátek od 16 do 20 hodin, v sobotu a v neděli od 14 do 20 hodin. V BERNU NA KRAMGASSE 37 si manželé Šťávovi nedávno otevřeli vlastní prodejnu s užitou i uměleckou keramikou. Sklep plný pěkné a vesměs nesériově vyráběné keramiky a kameniny nazvali "Trouvaille" čili "Šťastný nález". Nalézti v něm můžete opravdu vše - od popelníčku přes pohárky a poháry, vázičky a vázy, svícny a konvice až po celé originální servisy. Zmíněné objekty jsou z velké části z dílen českých a slovenských umělců žijících v emigraci. Zároveň probíhá v "Trouvaille" stálá prodejní výstava obrazů a grafik. I zde.se představují hlavně umělci z kruhu našich krajanů. Návštěvu "Trouvaille" můžeme vřele doporučit. A jelikož se blíží doba vánoc, přejeme "šťastný nález!". 5 [pageend6]U PŘÍLEŽITOSTI BREŽNĚVOVÝCH NAROZENIN v prosinci se vydá v SSSR jeho barevná fotografie ve velikosti 45 x 60 cm. Prodávat se bude po 7 kopejkách. Počet výtisků: 100 000 (jedno sto tisíc). - Že je cena tak nízká, tomu se nedivíme. Za víc nestojí. Ale ten mizivý počet výtisků!?!? ODSTUPUJÍCÍ PRESIDENT USA FORD dostane odbytné ve výši jednoho milionu dolarů. Ale nejen president, který odchází — také nastupující president dostane nikoliv malou částku na počinek: Jimmy Carter dostane dva miliony dolarů. Bývalý president Nixon dostává roční pensi ve výši 66.000 dolarů. K tomu musí státní pokladna ještě vydržovat až do konce jeho života kanceláře, platit telefonní účty a cestovní výlohy. Pro personál dostává ročně 96.000 dolarů. Ford bude dostávat 1o2.ooo dolarů roční pense a k tomu stejné příplatky jako Nixon. JIMMY CARTER zaslal Radě svobodného Československa k 28.říjnu tento telegram: "Posílám Vám pozdrav u příležitosti padesátého osmého výročí Československa. Mezi americkým a československým lidem existuje speciální svazek z doby, kdy president Woodrow Wilson vydal provolání pro zřízení československého státu. Tento svazek byl zdůrazněn jedinečným přínosem naší kultuře československými přistěhovalci a jejich potomky. Augustin Hermann, který přišel do Ameriky, jež tehdy byla třinácti koloniemi, se stal vynikajícím kartografem. Astronaut Eugene Cernan překročil vesmírnou hranici při našem počátečním výzkumu měsíce a právě minulý týden Dr.Daniel Carleton Gajdusek dostal Nobelovu cenu za jeho objevné práce v medicíně. Cesta k nezávislosti je pro československý národ obtížná. Avšak ve svých srdcích a myslích československý lid zůstává nezlomen. Boj za svobodu musí zvítězit. Jimmy Carter, 27.říjen 1976." MOSKEVSKÝ TÝDENÍK LITERATURNAJA GAZETA ostře napadl francouzskou komunistickou stranu za to, že se její zástupci zúčastnili v Paříži shromáždění, na kterém byl Kreml kritizován za věznění politických disidentů. V článku se dále praví, že shromáždění bylo pokusem o vyvolání protisovětské vlny. Na shromáždění jeden z vedoucích funkcionářů francouzské komunistické strany veřejně odsoudil porušování lidských práv ve východní Evropě. Shromáždění se konalo pod záštitou Amnesty international. ZVLÁŠTNÍ AMERICKÁ KOMISE zkoumá, jak se dodržuje dohoda, podepsaná v Helsinkách. Cestuje po evropských zemích a po ukončení cesty podá Kongresu Spojených států návrh, jaké stanovisko by měly USA zaujmout příští rok na konferenci v Bělehradě, kde se bude jednat o tom, jak se dodržovala helsinská dohoda. Náměstek britského ministra zahraničních věcí Owens řekl členům této komise, že Velká Británie by si přála větší pokrok v otázce osobních styků, turistiky, výměny myšlenek a informací mezi Východem a Západem. Tyto články — podle jeho názoru — Sovětský svaz a ostatní východoevropské země nedodržují. Mezitím odsoudila komunistická strana Československa v Rudém právu členy zvláštní komise amerického Kongresu a označila jejich činnost za pokus vměšování do vnitřních záležitostí svrchovaných zemí. Jak známo, Sovětský svaz a jeho satelité odmítly americké komisi udělit vstupní víza. ORGANISÁTOŘI OLYMPIJSKÝCH HER 1980 v Sovětském svazu snížili odhadnutý počet zahraničních návštěvníků, kteří se mohou zúčastnit příštích Olympijských her v Moskvě. Moskevský mluvčí oznámil, že pro nedostatek ubytování v hotelích Moskva může přijmout pouze 300 000 místo slíbených 500 000 návštěvníků a kromě toho zahraniční návštěvníci budou moci přijet do Sovětského svazu pouze prostřednictvím sovětské cestovní kanceláře Inturist. Dalším problémem příštích Olympijských her je skutečnost, že Sovětský svaz požaduje za práva přenášet Olympijské hry jen samotnou americkou televizí přes dvě stě milionů dolarů, což je šestkrát více, než požadovala Kanada za přenosy letošních letních her. 6 [pageend7]v Sevesu hrozba Neznámá kapitola z Války světů H.G.Wellse? Malá továrna vyráběla léčivo, kosmetické přípravky. Nevyráběla však jen rtěnky a krémy. Obyvatelé zdejšího kraje věděli, že odpad ze závodu úplně zamořil řeku La Certesa a vzduch, který vdechovali, je často pálil na plicích a v očích. Dělníci závodu trpěli podivnými nemocemi. V sobotu 10.července jeden reaktor kotle, v němž probíhaly chemické reakce, byl zřejmě defektní. Pět dlouhých minut se do vzduchu šířil prudký jed, jeden z nejprudších, který člověk vynalezl. Mrak se pomaloučku rozplynul. Mladí česali ovoce ze stromů, děti si pohrávaly na písku a dva tři dny se nic nedělo. Pak nastal poplach. Několik dětí muselo náhle do nemocnice se stejnými příznaky "jakési podivné kožní choroby". Dospělí si stěžovali na střevní potíže. Kuřata a králíci hynuli po desítkách, pak přišli na řadu psi, kočky a krávy. Po vydatném dešti se nalezly stovky mrtvých ptáků. Pili vodu z kaluží. Otrávenou vodu. Když 10.července v době snídaně vystoupilo nad továrnou Icmesa jedovaté mračno, bylo nízko a vítr je okamžitě srážel k zemi. Jeden obyvatel uvedl: "Seděli jsme u stolu; náhle vnikla oknem jakási pára, zápach byl nesnesitelný a pálily oči. Mysleli jsme si, že soused rozprašuje insekticidy . . ." V neděli informovali představitelé chemičky starostu, že se stala "nehoda", bez jakéhokoli vysvětlení nebo zmínky o nějakém nebezpečí. A v pondělí 2oo dělníků tohoto závodu normálně obnovilo práci. Čtyři dny nato začala domácí zvířata záhadně hynout a ze stromů začali padat mrtví ptáci. Listí na stromech se kroutilo a opadávalo. Tehdy starostu Francesca Roccu napadlo, že ve vzduchu je "něco podivného", a doporučil obyvatelům, aby už nepožívali zeleninu, nepili mléko, nejedli drobné hospodářské zvířectvo. Za 13 dnů jim bylo stejně vřele doporučeno, aby už neměli další děti. Teprve za 10 dnů po výbuchu oznámila firma, že "mračno" obsahovalo dva kilogramy dioxinu, výrobku obsaženého v defoliantech, kterých se používalo ve Vietnamu. Ve Vietnamu to bylo devět gramů na hektar bojiště, v lombardských zahradách 40 gramů. První bilance: 27 lidí v nemocnici, na desítkách hektarů zničená vegetace, tisíce mrtvých zvířat, ptactva. A panika. Když bylo jasné, že poškozený reaktor vypustil do ovzduší defoliant, který prý nikdy neublížil lidem, společnost odpovědná za nehodu slíbila uhradit všechny škody. Technici závodu Icmesa však nesdíleli optimistické tvrzení o neškodnosti uniklého plynu. Bylo jim jasné, že trichlórfenol za určitých okolností mění molekulární strukturu a vzniká mnohem jedovatější dioxin - - TCDD. Vzali ve vší tajnosti vzorky zamořené půdy. Dva kilogramy TCDD vnikly do ovzduší současně s asi 3oo kilogramy trichlórfenolu. A v reaktoru zbývá asi 10 kg TCDD, které by stačily na vyhlazení všech obyvatel Lombadie, kdyby na přiklad pronikly do vodovodů. Ředitelství firmy Icmesa se konečně rozhodlo vyhlásit poplach. Zaobaleně, snad aby nevyvolali paniku nebo neprozradili kdovíjaké tajemství, důvěrníci závodu navštívili úřady, upozornili na "krajně vážnou" situaci a navrhli první evakuaci. 7 [pageend8]Od nehody tehdy uplynulo již hodně dní, ale nebylo učiněno žádné dostačující opatření. V zamořeném pásmu dále žili lidé, pojídali ovoce ze svých zahrad a někteří, ujištění oficiálním komuniké, dokonce pekli králíky, které našli mrtvé v králíkárně. Dosavadní optimismus a lhostejnost vystřídala 24.července skutečná panika. Profesor Galii, ředitel farmakologické laboratoře university v Miláně, prozkoumal vzorky zamořené půdy a na tiskové konferenci prohlásil, že skutečně jde o TCDD, že půda obsahuje takové množství jedu, že jsou oprávněné nej horší obavy. Po čtrnáctidenním zpoždění se přikročilo k evakuaci nejvíce ohrožených rodin. Šlo o 179 osob z rozlohy asi deseti hektarů. Starosta odevzdal každé hlavě rodiny Loo ooo lir a po 5o ooo lirách na každého rodinného příslušníka. Evakuace se prováděla urychleně: "Pospěšte si, za hodinu zde budou plamenomety!" Ano, nejdříve chtěli nasadit plameňomety a spálit domy a vegetaci v naději, že zničí ďábelské molekuly TCDD. Ale pak se od toho upustilo. Co kdyby lék byl horší než zlo? Co kdyby horký vzduch roznesl dále chemickou smrt? Evakuované pásmo bylo proto obehnáno ostnatým drátem. Jiní navrhovali metodu použitou při podobné nehodě před několika léty v Británii: odkopat půdu zamořeného obvodu do hloubky 20 centimetrů. V Anglii však šlo jen o nepatrnou rozlohu, zde by se však jen z 10 hektarů muselo odvézt 2o ooo krychlových metrů materiálu z demolic a odebrané zeminy! I mimo odsouzený obvod ve vzdálenosti několika set metrů onemocněli další lidé a zvířata stále hynula. Byly nezbytné další dvě etapy nedobrovolné evakuace. Právě v den třetí evakuace přišla zpráva, že mrak zabil: byla to mladá žena ze Sevesa. xxx První oběť Více než dva měsíce po úniku jedovatého plynu v italské chemické továrně Icmesa v Sevesu nebylo možno jeho účinky na zdraví obyvatelstva dosud přesněji 8 MILAN MAGENTA Seveso COME SUISSE Meda km 1 5 10 20 [pageend9]odhadnout. Teď je těhotným ženám v této oblasti odebírána krev, aby se zjistilo procento dioxinu, jehož jedovatost snese srovnání s kyanidem. Z jednoho kilogramu této látky je možno vyrobit 25o ooo smrtelných dávek. Zkásonosný oblak, který se počátkem července snesl na Seveso, jí obsahoval — jak už bylo uvedeno — více než dva kilogramy. Národní lékařská akademie v Paříži studovala účinky dioxinu prvořadě na lidský organismus. Připomněla, že na území Vietnamu bylo rozprášeno na 550 kilogramů této látky. Množství dioxinu vypuštěné do italské přírody nepředstavuje pouhé zamoření, nýbrž vysoký stupeň nákazy. Dostane-li se dioxin do Seveso opuštěné a obehnané ostnatým drátem organismu, je prakticky nezničitelný. Působí rakovinotvorně, zvláště na játra, a vyvolává změny a deformace lidského plodu následkem porušení chromozomů. Kromě toho bylo bezpečně ověřeno, že tento jed vyvolává různé kožní choroby, oční edémy, těžkou a dlouho trvající ochablost (astenii). A to ještě nejsou vyčerpány všechny účinky této látky na lidské zdraví. Těhotné ženy v Sevesu se po duševních úzkostech a nejistotách trvajících čtyři týdny dověděly o prohlášení ministerstva zdravotnictví, které jim proti vůli Vatikánu nakonec povolilo, že si mohou nechat provést terapeutickou interrupci. V tomto kraji, v němž má církev silné pozice, však tuto možnost většina nastávajících matek zřejmě odmítne, a tím vezme na sebe riziko přivést na svět zmrzačené dítě. Lze tento strašný jed jednorázově zničit? Ne. Jeho molekuly jsou tak stabilní, že s výjimkou velmi vysokých teplot ho nelze rozrušit. U Sevesa xxx 9 Comuno di CESANO MADERNO ZONA INQUINATA e pertanto ORDINARO [pageend10]pronikl do půdy. Uplyne mnoho let, než se zředí a vymizí. Zatím bude rozežírat půdu a zabíjet lidi. Po měsících, ale i po letech může dioxin vyvolat smrtelně choroby jater a ledvin. O vážnosti nebezpečí se italské oblastní zdravotnické úřady dohadovaly přes 14 dnů. Jeden z evakuovaných řekl, že v prvních dnech se jim říkalo, aby se neznepokojovali, že déšť všechno zase spláchne. Bylo jim jen doporučeno nepožívat zeleninu a častěji si mýt ruce. "Pili jsme mléko od našich krav, i když začalo mít podivnou příchuť a doji- vost krav silně klesla," řekl majitel drobné zemědělské usedlostí. Prvními, kdo požadovali okamžitá opatření, byli dělníci továrny Icmesa, kteří za šest dní po nehodě zastavili práci. Práce byla také zastavena v nedaleké textilce. Stávkující se dožadovali rázných bezpečnostních opatření, ale těch se nedočkali. "Jsme svědky další skandální epizody v dlouhé řadě průmyslové kolonizace Itálie, která trvá již několik let. Továrna Icmesa je jednou z četných výsadkových továren," - tak nazývá italský ekolog Virginio Bettini drobné chemické závody, v nichž se díky mezerám v italských zákonech vyrábějí nebezpečné výrobky, jejichž výroba je v jiných zemích zakázána. Závod Icmesa patří od roku 1969 společnosti Givaudan, kterou v roce 1965 zakoupila chemickofarmaceutická firma Roche. Uplyne deset let, než se obyvatelé Sevesa budou moci vrátit domů. To je názor jednoho amerického vědce z washingtonského střediska pro zemědělský průzkum. Podle mínění anglických odborníků je jedovatý plyn z továrny Icmesa "poměrně nebezpečnější" než chemické látky, kterých se jako defoliantů používalo ve Vietnamu. Případ Seveso byl už nazván "malou Hirošimou", a v těchto slovech je jen málo nadsázky. Zatím nevíme, jak je možné neutralisovat účinek dioxinu, který má úžasnou trvanlivost, protože se nerozkládá. Italské úřady vymezily postiženou oblast. Oblastí nejsilnějšího postižení je takzvané pásmo A o rozloze lo5 hektarů v obci Seveso a v severní části obce Česáno Maderna. Z tohoto pásma byli evakuovaní všichni obyvatelé. Ve vzdáleností 50 metrů od závodu Icmesa je zamoření půdy 560krát větší, než je maximální přípustnost. Právě zde žilo nejvíce postižených, z nichž mnozí jsou dosud v nemocnici. Pak následuje pásmo B, rozlohou třikrát větší než pásmo A. Táhne se v délce 5,7 kilometru přes území obce Cesano Maderna, Desio a Meda, kde žije přes 4ooo lidí. Odtud byly evakuovány děti do věku 12 let a těhotné ženy. "Může se Seveso opakovat?" - zeptali jsme se hlavního zdravotníka lombardské oblasti Vittoria Rivolty. "Ovšem. V Itálii je dost potenciálně nebezpečných situací. Aby se to nestalo, musí se změnit zákony. Některá ustanovení o zdravotnickém pořádku jsou z roku 19ol." Výzkumníci milánského ústavu bezpečně zjistili, že králíky v Sevesu zabil Dioxin. Neobjevili ho však v krvi nebo v moči uhynulých zvířat, ale v játrech. 6464 odběrů krve nebo moče u obyvatel zamořených oblastí nemůže tedy prokázat, zda je zasáhl jedovatý mrak. Lékaři neznají prostředek ke stanovení diagnosy otravy dioxinem. Vládní vědecká komise, která má navrhnout techniku dekontaminace, se dohaduje s lombardskými úřady. Jedna komise navrhla stržení všech domů v eva- kuovaném pásmu, druhá komise ujišťuje evakuované, že se přeci jen budou moci vrátit domů. Do rozřešení této rozepře bylo prozatím vymezeno další pásmo C v šířce 5oo metrů od pásem A a B. Obyvatelé pásma C musí dodržovat zvláště přísná hygienická opatření a podrobovat se pravidelnému a důkladnému lékařskému vyšetření. xxx xxx 10 (Podle materiálů z francouzského tisku) [pageend11]MOJMÍR KLÁNSKÝ vyhnanství román Autor této knihy se narodil v roce 1921 v Kdyni. V literatuře není nováčkem, přesto však zůstává relativně málo znám. Je novinář, přesněji řečeno: byl novinář; co smí dělat právě nyní, v "normalizovaném" Československu, nevíme. Pracoval léta v pražském rozhlase a později byl reportérem Zemědělských novin. Patřil k té části československých novinářů, která má spoluzásluhu na tom, že v roce 1968 byl podniknut alespoň pokus o demokratizaci československého systému. Klánský zůstal "Pražskému jaru" věrný i po příjezdu ruských tanků. To mu vyneslo vyhazov z novin a zákaz jakékoliv publikační činnosti. A tak po jeho prvé knížce SOUSED (1962), několika rozhlasových hrách a druhé knize SEDM DNÍ (1963), už jeho nejlepší práce, VYHNANSTVÍ, vyjít nesměla. Objevila se jen v řadě "edice-petlice", úryvky pak v exilovém tisku a podstatná část v německém překladu v časopise Kontinent. O VYHNANSTVÍ se bude zřejmě hodně mluvit. V posledním desetiletí nebyla asi česky napsána kniha, která by hlouběji, bez povrchnosti a intelektuálskych špílců, zobrazila český venkov a rehabilitovala frázemi tak pošpiněný vztah Člověka k přírodě a k práci. - Na ukázku přetiskujeme kapitolu devátou. V prosinci napadl první sníh. Rána bývala zakalená a šedivá, utlumená jeho měkkou pokrývkou. V oknech se zachytily malé návěje sněhu a oddělily světnici neprodyšně od světla. I v okolí hájovny se rozhostil velebný klid. Sadem proběhl občas zajíc a zmizel v soudedním lese. Vysoko nad stromy tiše kroužilo káně. K večeru se obvykle objevilo hejno krákajících vran. Černé vločky noci. Usedly do zasněžených větví stromů a odpočívaly. Ať dlel ve světnici nebo vyšel, aby opatřil zvířata, Hrazděra měl pocit neděle, tichého a prázdného dne, vybízejícího k posezení, zamyšlené pro- 11 ÚRYVEK [pageend12]cházce či klímání na lavici u okna. Trochu se ze své únavy zotavil. A tak obyčejné ráno poklidil hospodářství a pak se vypravil na obchůzku po lese. Kráčel pod smrky, jejichž větve byly pokryty vzdušnými polštáři namodralého sněhu, s pozoroval stopy zvěře. Otisky kopýtek ukazovaly, kudy proběhla srnka. Šla asi k rybníčku pod sadem, usuzoval z jejich směru. Nedaleko mlází, které musel obejít, našel stopu lišky. Vyplašil bažanta. Pozoroval, jak těžce vzlétá nad stromy a kus za nimi se zase vznáší. Les žil, ale tlumeně. V úkrytu mlčky. Osaměle. Jako on. Pochůzky vracely Hrazděrově duši klid. Potřeboval ho. Neměl sil, aby se ubránil svým vzpomínkám, ani aby je snášel. Proč přicházejí jen ty, které ho znepokojují? Byla přece dobrou ženou. Věrně s ním držela, po celý život. Rodiče měli pravdu. Ani si neuvědomil, že se Modráček už dlouho neukázal. Až Lojza přinesl zprávu, že prodělal zápal plic. Znělo to jako poklidné odpolední vyprávění. Podívejme se! Děda tedy leží. Tak ho pěkně pozdravujte! A Hrazděra byl úplně sám. Kráčel po cestě k hájovně a ze zvyku nesl několik větví, které cestou nasbíral. Doma je položil u kamen, aby proschly. Světnice voněla smolou a křížalami, které se sušily na peci. Hrazděra usedl na lavici u okna a hleděl před sebe. Modráček tedy leží, je nemocen. Vida. Tak ho pozdravujte! Ať se zase brzy přijde podívat. Posedět tady v kuchyni, mám tu teplo. Prostupovalo ho usmíření, podobající se konci. Mírné. Skromné. Pokorné. Tak si odchod představoval. Život plynul a teď se tedy uzavírá. Ať se děda přijde podívat. Ještě si popovídáme. Naposled. Už nepřemýšlel, co bude zítra. Jen vykonával, co bylo dáno. Netvořil. Nerozmnožoval. Všechno zůstalo uzavřeno do kruhu, kam až došel. Jeho příchod do hájovny se podobal pádu kamene do ustálené hladiny zarostlého rybníčka pod sadem. Od středu vyrazily kruhy, vracely a znovu se šířily, v neklidném křižování myšlenky s dílem. Teď se kruhy zastavily. Splynuly s nehybnou hladinou. Dal hájovnu do pořádku. Může tedy ulehnout a čekat. Čekat na poslední usmíření. Jen se bál, aby jeho lůžko zase neobklopily trapné zážitky z jeho života. A tak se mu ještě vyhýbal. Vysedával na lavici a přemýšlel, zda skutečně všechno splnil. Přinesl si desky, do kterých ukládal důležité listiny. Měl je pečlivě srovnány podle dat. Křestní list. Rodný list země, k níž patří, i když ho vyvrhla do vyhnanství. Propouštěcí vysvědčení a všechna vysvědčení z hospodářské školy. Smlouva o předaném hospodářství, z něhož vyplatí věno své sestře Anežce a vejminek otci. Dodací list na secí stroj, první ve vesnici, a účet za přestavbu stodoly od zednického mistra Kaňky. Smlouva s Kodýtkem o koupi pole, řádně stvrzená notářem. Několik diplomů z výstav, kterých se zúčastnil se svými kravami. Medaile, které jako ceny na výstavách obdržel, uložené do velké tuhé obálky. Pět dopisů od profesora Taufra, v nichž mu radil v chovu krav. 12 [pageend13]Přehlídka mezníků, které odměřovaly jeho život. Ale kvůli tomu desky neotevřel. Šlo tnu o dvě velké obálky navrchu. V té jedné byla kopie jeho poslední vůle, v níž odkazoval všechny své peníze dětem, ve stanovených dílech, a spořitelní knížka. Originál ležel u notáře. V té druhé bylo přání, aby byl převezen do Úslavic a uložen do rodinného hrobu, a stvrzenka, že k tomu účelu složil pět tisíc korun. Pročítal oba dokumenty a přemýšlel, zda na nic nezapomněl. Ne. Jen těch peněz na pohřeb je teď moc, když bydlí v Úslavicích. Stačily by i na hudbu. Kdopak asi má dnes v Úslavicích pohřební vůz? JZD? Nebo ho snad převezou autem. Ale pak by nemohli jet cestou kolem lesa, museli by se vrátit do Úslavic a odtud ke hřbitovu. Spočítal ještě peníze, které odkládal z důchodu stranou. Měly zvětšit Emilovo dědictví. Pořád měl pocit, že Emilovi dluží nejvíc. Vysvětloval si to tím, že mu nezaplatil vzdělání. Ale nebyl to hlavní důvod. Vzal kus papíru, pero a inkoust. Zkusil, zda vůbec dokáže roztřesenou rukou napsat nějaké písmeno, šlo to, i když s potížemi. Ke každému slovu se vždy znovu přichystal. Levou rukou si přidržoval zápěstí pravé ruky, aby se netřásla. A opatrně nasazoval hrot pera, aby se nezabodl do papíru. Obával se, že udělá kaňku. Řádky byly kostrbaté a ke konci se vždycky zvedaly, ale velká písmena byla čitelná. František Hrazděra — dodatek k poslední vůli. Svojí rukou sděluji, že svému synovi Emilu Hrazděrovi ještě odkazuji navíc všechny peníze zde uložené. František Hrazděra, rolník. Spočítal stokoruny. Bylo jich zatím třicet. Nějaké ještě přibudou. Vždyť si nechával pro svou potřebu jen necelých tři sta měsíčně. Převázal desky a uložil je zpět do truhly. Z prádla, které v ní bylo naskládáno, k němu zavanula stará vůně kdoulí. Zarudlé slunce klesalo za vrcholky smrků a sníh u domku se třpytil duhovými barvami. Od lesa už vanul chladný večerní stín. Mrazík. Přituhovalo. Zvedl se a šel opatřit zvířata. Jeho život byl uzavřen do kruhu, který se nerozšiřoval. A on ho nechtěl sám rozšiřovat. Končil. Teď skutečně končil. Už neměl o nic zájem. Sedmý den i Bůh odpočíval, protože byl u konce se svým dílem. Kdyby se nebál svých snů, mohl by ulehnout a plout, zvolna plout do svého zapomnění, jak to kdysi prožíval a jak to chtěl. Ale ještě své ulehnutí odkládal. Jednoho slunného dne si oblékl sváteční kalhoty a černý kabát a vydal se do Oltína. Mrazík polevil, se stromů u cesty padaly těžké kapky vody, sníh 13 [pageend14]v Hrazděrově stropě tál a mísil se s kameny a hlínou. To bylo dobře. Bál se, aby neuklouzl. Možná, že by se už nezvedl. Anežka na něho hleděla jako na zjevení. Trvalo chvíli, než ho vůbec poznala. Ježíši Kriste! Co tu děláš? A jak to vypadáš? Pojď dál, ať tě nikdo nevidí. Zavři přece dveře! A zničehonic, jako by se přela, spustila: Musil tě odsoudit. Co měl dělat? Jinak by se neudržel. Hrazděra dodneška nevěděl, že její muž ho také odsoudil. Hleděl na sestru, udivený a nejistý. Copak nebylo jednoho neštěstí dost? vyhrkla. Co bysme byli z toho měli, kdybysme šli s vámi? No co? Nebýt tvé ženy, tak k tomu nemuselo dojít. Proč bysme za ni měli trpět i my? Nemluv o ní, napřáhl před sebe ruce. Ne, o té nikdo nesměl křivě mluvit. Nikdo! Anežka se z jeho nenadálé návštěvy celá roztřásla. Tak proč jsi vlastně přišel? zeptala se nesmyslně, ani mu nenabídla, aby se posadil. Opírala se o kredenc a stále vzrušeněji mluvila. Proč jsi sem vlastně přišel? Tak najednou! Bez oznámení! Vpadne sem za bílého dne! Přece víš, že k nám nemůžeš chodit. Vzkázala jsem ti to už před třemi léty. Táta mi zakázal, abych se s tebou stýkala. Copak nechápeš? Chceš zničit i nás? Víš, že táta je tady v Oltíně předsedou, nedělej, že to nevíš! Tím opatrnější musí být. Všichni ho nenávidí a jen nás hlídají. Na každém kroku nás hlídají. Nebudu už dlouho žít, tak jsem tě chtěl vidět, řekl Hrazděra na omlovu. Mohl’s mi napsat, řekla Anežka. Byla bych za tebou přijela, aby to táta nevěděl. Viděl tě někdo? znovu se polekala. Snad tě nepoznali, co myslíš? Kdyby se to dozvěděl táta, ten by mi dal! Co strachu jsme kvůli vám zažili! Kuchyň měla rozšířená okna, nový nábytek, lednici a elektrický sporák. Bíle natřené dveře. A lustr nad stolem. Jak to má být. Anežka se vlastně příliš nezměnila. Jen ztloustla a vlasy pod šátkem zešedly a prořídly, jak viděl. Ale jinak si byla pořád podobná. Když se vdávala, sám jí vybral krávu. Byla to druhá nejlepší kráva v jeho stáji. A přidal jalovičku po Karle. Dozvěděl se, že oltínský Mařík prodává louku a bez dlouhého rozmýšlení ji koupil. Lacino. Také pro Anežku. A ještě zbylo čtyřicet tisíc. Ty jí dal. Nejen proto, že se uvázal k sestřinu věnu. Ale rodina musí být k sobě. Jednou ty mně, jindy zas já tobě. Láska. Měl ostatně Anežku odmalička rád. Snad proto, že ji musel často hlídat a nesměl kvůli ní běhat s kluky. Vozil ji k úslavickému rybníku a tam jí chytal žáby a čolky a dával jí je do kočárku. Bože, proč sis na to zrovna teď vzpomněl? Rodina musí být k sobě, říkal otec, v tom je její síla. Ale teď, teď se to asi změnilo ve slabost. Ve dveřích se objevila holčička. Byla Anežce podobná. Vnučka. Chtěl se na ni vyptat a pochválit ji, jak se slušelo, ale cítil, že tu není vítán, že 14 [pageend15]ani jeho pochvala není očekávána. No, půjdu, řekl. Chtěl jsem tě jen vidět. Anežka sklonila hlavu. Potlačovala dojetí. Neřekla však ani slovo. Nepohnula se, dokud nezavřel za sebou dveře. Ani ho nevyprovodila na práh. Zavřenými dveřmi zazněl do síně dětský hlas: Kdo to byl? A sestřin hlas odpovídal: Ale takový cizí člověk. Spletl si číslo domu. Rodina už není, pomyslel si Hrazděra. Copak ale nevím, že se všechno změnilo? A právě tohle? Tak co jsem čekal? Stihne-li někoho neštěstí, sourozenci musí od něho utéct! Nepomohou mu. Nevyplatilo by se to. On by mohl leda zničit je. Pojednou se Hrazděra ohlédl na střechu. Znělo odtud povrkávání holubů. Jeden právě kroužil nad dvorkem, dva si vykračovali po hřebenu střechy. Pak i oni vzlétli. Jako očarován ty holuby pozoroval. Vždyť to byli oni — pocházeli z jeho chovu! Tak pořád je mají, pomyslel si. Aspoň ty mají. Holubi se nezdružste- vňovali. Tak je tedy mají. Ale nešel do Oltína jen kvůli Anežce. Potřeboval si promluvit s Vaňkem, který byl ve svazu chovatelů. Věděl o něm, že se stýká se všemi chovateli v okrese. Setkával se přece s ním na výstavách a viděl, kolik má známých. Snad byl dokonce předsedou, či co, protože se všichni kolem něho točili. Funkcionářem byl určitě. Když uvažoval o koze a seleti, vzpomněl si právě na něho. A týden nato si Hrazděra od Vaňka odváděl sánskou kozičku. Táhl ji na provaze, bláznivě poskakující přes kaluže. Zastavoval se s ní, kdykoliv si zamanula, protože neměl dost síly, aby její tvrdohlavost zvládl, a pak se ji pokoušel odvést zase o kus dále. Sele měl už dva dny doma. Anežka se snad nebude zlobit, uvažoval. Třeba se nic nedozví. Vaněk přece slíbil, že o něm s nikým nebude mluvit. Vlekl se z Oltína celé tři hodiny. Když přišel do hájovny, byl k smrti ubit. Zavedl kozičku do stáje, do žebřin jí naložil seno a do misky u žlabu šrot. Pak přinesl vědro odražené vody. Pojď, malá! Se zalíbením si ji prohlížel. Má rád dokonalá zvířata. A ona byla dokonalá — dobře věděl, na koho se má obrátit. Modráček, ten by mu takovou nesehnal, pomyslel si. I to byl důvod, proč kozičku od něho nechtěl. Teď to věděl. Udeřily holomrazy. A koncem ledna přišly prudké vánice. Proležel skoro celé dny v posteli a usmířen se světem odcházel. Tatínku, už jdu, říkal. Bylo mu tolik let, jako v době, kdy odcházel otec na vejminek. A ten usedal k němu na postel a říkal: Jen pojď, chlapče. Já vím, že patříš k nám. Prožil’s, co by málokdo z nás vydržel. Taky podle toho vypadáš. Ale to nic. Jeho slova znéla jako andělské kůry. Rodina, chlapče, musí být k sobě. Čekárně tě už. A pojednou u něho neseděl on, ale Veis, a říkal kupodivu ta samá slova. Vlastně ne, ten říkal: Vidíte, pane Hrazděra, ty mladé krávy od vašich se opravdu osvědčily. Ta od Modráčků dala tři a půl tisíce litrů hned v první laktaci. To je dojka! 15 [pageend16]Co jsem říkal, pane zootechnik! odpovídal tnu Hrazděra: S těma mýma jste nemohl prodělat. Jsou prověřené na několik pokolení. Víte, já rozuměl zvířeti, to můžu říct. Už citem jsem poznal, k čemu se hodí a co potřebuje. Ta kozička ve stáji, o té také vím, že bude dobrá, ani se jí nemusím podívat do papírů. A já si ji připravím, to uvidíte, pane zootechnik. Protože zvíře se musí umět dobře připravit. Jen škoda, že to není jalovička, dodal. A Veis odpověděl: Co není, může jednou být, pane Hrazděra, co vy víte! Hrazděra se nejdříve usmál a pak mávl rukou: Kdepak, pane zootechnik, už nic nebude. Vůbec nic. Asi nevíte, že odcházím. Už opravdu nic nebude. Ale Veis už u postele neseděl. Asi ta slova neslyšel. Hrazděrovi to však nevadilo. Plul, plul svým zapomněním, proplouval šerem dne a mořem černých nocí, jist, že dorazí včas. Plul. A sny ho provázely. Mojmír Hlinský VYHNANSTVÍ vydal INDEX. Společnost pro československou literaturu v zahraničí Fördergemainschaft tschechoslowakischer Literatur ausserhalb der Tschechosiowakai a. V. 5 Köln 41. Postfach 410511. Bundesrepublik Deutschland, jako první "Příběh ze šuplat" Publikace č.33 ©Mojmír Klánský Do tisku připravila: Helena Šedová Obálka: Zbyněk Šedo 1. vydáni 1976 MALÝ OZNAMOVATEL Ich helfe Ihnen beim Formulieren von deutschen Texten! Telefon: 01 - 51 70 12. PIANINO - nové, jeden rok záruky, cena Fr. 2.9oo,-. xxx Nájem, prodej, event. splátky. Telefon: 041 - 41 01 78. 16 [pageend17]jasnější, i když doslova lilo proudem. Někde za vzdouvajícími se mraky byl měsíc, který se tu a tam projevil jako světlejší skvrna na obloze nebo jako bledší odraz na černé cestě. Wimsey, pln vzpomínek a whisky, si cestou pobrukoval. Když míjel rozcestí, na okamžik zaváhal. Má se vydat po stezce přes pastviny, nebo zůstat na silnici? Nakonec se rozhodl, že tentokrát pastviny vynechá — ne pro jejich špatnou pověst, ale kvůli výmolům a králičím děrám. Potřásl uzdou, povzbudil svého oře a jel dál po silnici. Pastviny nechal po pravé ruce a po levici měl pole, lemovaná vysokým houštím, které aspoň trochu chránilo před bočním větrem. Zrovna zdolal menší vyvýšeninku a minul místo, kde se stezka z pastvin znovu napojovala na silnici, když Polly klopýtla a poskočila. "No tak, Polly," řekl vyčítavě. Polly potřásla hlavou, znovu vykročila kupředu, pokusila se přejít do dřívějšího klusu, ale nešlo to, Wimsey ji zastavil. "Chromá levá přední," řekl a seskočil. "Jestli sis tady, šest kilometrů od domova, něco natáhla, holka, to bude mít tatíček z tebe radost." Poprvé si uvědomil, jak podivně osamělá je tato silnice. Za celou cestu nespatřil jediný vůz. Mohli být zrovna tak dobře někde v divoké Africe. Zkoumavě přejel koni rukou po levé přední noze. Kobyla stála klidně, neškubala sebou ani necukala. Wimsey z toho byl zmaten. "Kdyby se to stalo za starých časů, řekl bych, že si zarazila do kopyta kámen. Ale tady, na asfaltu -- " Zvedl koni nohu a pečlivě za svitu baterky prohmatal spodek kopyta. Jeho diagnóza byla přeci jen správná. Ocelový šroub, jenž vypadl z nějakého projíždějícího vozu, se pevně zasekl koni mezi podkovu a kopyto. Wimsey zamručel a vytáhl kapesní nůž. Naštěstí to byla jedna z těch podivností, jež mají kromě čepeli a vývrtky ještě všelijaká jiná želízka, vhodná i k odstranění tělesa z koňského kopyta. Skláněl se nad prací a kobyla ho něžně dloubala do zad. Bylo to trošku komplikované. Musel si baterku zastrčit pod paži, aby mohl jednou rukou držet kopyto a druhou aby měl volnou pro práci. Tiše klel nad těmi nesnázemi, když najednou malinko zvedl hlavu a měl dojem, že zahlédl, jak se vpředu na cestě pohybuje cosi světlého. Nebylo tam moc dobře vidět, protože hned nad pastvinami se najednou po obou stranách cesty tyčily vysoké stromy. Auto to nebylo, světlo bylo příliš matné. Snad nějaký žebřinák se slabou lucernou. Ale pohybovalo se to příliš rychle. Chvilku nad tím dumal, ale pak se opět sklonil nad práci. Šroub vzdoroval jeho úsilí a kobyla, zasažená v citlivějším místě, sebou zaškubala a pokusila se nohu uvolnit. Chlácholil a plácal ji po šíji. Přitom mu baterka vyklouzla z podpaží. Netrpělivě zaklel, postavil kopyto na zem a sebral baterku z okraje trávy, kam spadla. A když se zase narovnal, podíval se dolů po silnici a uviděl to. Přijíždělo to stínem promáčených stromů a světélkovalo to slabou měsíční září. Neozval se ani dusot kopyt, ani skřípání kol, ani zvonění postrojů. Viděl štíhlá bílá koňská těla s postroji, jež ležely na ničem. Viděl světélkující opratě, jejichž konce trčely do vzduchu, ne- přidržovány žádnými kroužky a poutky. Nohy, jež se nedotýkaly půdy, běžely rychle — čtyřikrát čtyři němá kopyta, nesoucí bledá bezhlavá 85 [pageend18]těla jako dým. Kočí se nakláněl dopředu a oháněl se bičem. Byl bez tváře a bez hlavy, ale celý jeho postoj prozrazoval chvat. Vůz bylo pro hustý déšť sotva vidět, ale Wimsey stačil ještě zahlédnout otáčející se loukotě a šerou běl, tichou a strnulou, za okny. Minulo ho to tryskem — bezhlavý vozka, bezhlaví koně a tichý vůz. Minulo ho to se závanem, který bylo spíše cítit než slyšet — a hned potom se zvedl a rozběhl za vozem prudký vítr, který hnal od jihu další příval deště. "Můj ty bože," řekl si Wimsey. “Kolik whisky jsem to vypil?" Otočil se a díval se po cestě. Potom si najednou vzpomněl na koně, nestaral se již o baterku, uchopil nohu a pustil se do práce po hmatu. Šroub se přestal bránit, skoro okamžitě vypadl do dlaně. Polly si vděčně oddychla a olízla mu ucho. Wimsey ji vedl několik kroků po cestě. Kladla nohy pevně a ne- zdráhavě. Šroub zřejmě nezanechal žádné bolestivé následky. Wimsey naskočil do sedla, nechal koně uběhnout pár kroků — a pak se rezolutně otočil. "Musím se na to podívat zblízka," řekl. "Pojď, Polly, nenecháme přece žádné bezhlavé koně, aby si z nás dělali dobrý den. Vždyť je to hrozný nezpůsob, běhat po světě takhle bez hlavy. Jedem, holka! Nadje- deme jim přes pastviny a tam na rozcestí je chytíme." Bez sebemenších ohledů ke svému hostiteli a jeho majetku pobídl koně znovu ke klusu. Nejdřív měl dojem, že opět zahlédl vůz kus dál vpředu. Ale potom se stezka od silnice odchýlila a on neviděl vůbec nic. Věděl však, že tam žádná cesta neodbočuje. Pokud nepotká jeho oře nějaká nehoda, musí ten vůz zastihnout ještě před rozcestím. Polly poslechla jeho pobízení a uháněla po stezce s jistotou a klidem, který jí dodala důvěrná znalost cesty. Za necelých deset minut už zabušila její kopyta znovu na asfaltu. Wimsey ji zastavil, otočil směrem k Malému Dodderingu a díval se na silnici. Buď byl takový kus vpředu, nebo ten vůz uháněl zcela neuvěřitelnou rychlostí, nebo -- Čekal. Prudký déšť se trochu utišil a měsíc zase začal prosvítat protrhávající se oblohou. Silnice vypadala naprosto opuštěná. Ohlédl se přes rameno. Nízko nad zemí se pohyboval paprsek světla, stočil se, zableskl se zeleně, pak červeně a potom zase zbělel a zamířil přímo k němu. Teprve pak Wimsey zjistil, že je to místní policista na kole. "To je ošklivá noc," řekl muž zdvořile, ale s náznakem otázky ve svém hlase. "Ohavná," souhlasil Wimsey. "A ještě k tomu jsem zrovna píchnul a musel jsem spravovat, aby toho bylo víc," stěžoval si strážník. Wimsey ho politoval. "Jste tu už dlouho?" "Skoro dvacet minut." "Neprojelo kolem vás něco od Malého Dodderingu?" "Ani živá duše za celou tu dobu, co jsem na cestě. Co by to mělo jako být?" "Zdálo se mi, že jsem viděl," Wimsey zaváhal. Nechtělo se mu ze sebe dělat blázna. "Vůz se čtyřmi koňmi," řekl zdráhavě. "Minul mě po téhleté cestě před čtvrthodinkou — tam na druhém konci pastvin. A tak jsem se přijel zpátky na to podívat. Vypadalo to tak divně -- " Uvědo- 86 [pageend19]mil si, že to jeho povídání zní velice neobvykle. Strážník promluvil dost rychle a ostře: "Tudy nic nejelo." "Jste si tím jist?" "Ano; a jestli vám to nevadí, tak vám řeknu, že byste měl radši jet domů. Tahle silnice je kapánek osamělá." "Je, viďte," řekl Wimsey. "Nu což, dobrou noc, seržante." Otočil znovu kobylu po silnici k Malému Dodderingu a klusal velice zamlkle domů. Nespatřil už nic, neslyšel nic a nic kolem něho neprojelo. Noc teď byla zase jasnější, a když jel zpět, znovu si ověřil, že zde není jediná odbočka. Ať bylo to, co spatřil, cokoli, zmizelo to někde na okraji pastvin. Po hlavní silnici ani po jiné cestě to neodjelo. Když Wimsey přišel ráno k snídani, zastihl své hostitele ve stavu značného vzrušení. "Stalo se něco naprosto neobyčejného," vítala ho paní Pymová. "Skandál!" dodal její manžel. "Já jsem Hancocka varoval — nemůže tvrdit, že bych ho nebyl varoval. Přece však, i když člověk nesouhlasí s jeho jednáním, nemůže pro něco tak odporného existovat žádná omluva. Jestli mi ti darebáci jednou padnou do rukou, já jim ukážu --" "Co se stalo?" zeptal se Wimsey a nabral si ze servírovacího stolečku dušené ledvinky. "Naprostý skandál!" řekla paní Pymová. "Farář s tím přiběhl okamžitě tady za Tomem — doufám, že jsme vás tím hlukem neprobudili. Pan Hancock když prý dnes ráno přišel do kostela, aby odsloužil ranní --" "Ne, ne, drahá, máš to všechno zpřeházené. Počkej, já to povím sám. Když Joe Grinch — to je kostelník, víte, a ten musí být ráno v kostele vždycky první, aby odzvonil — tak, když tam přišel, našel jižní vrata doširoka otevřená a v kapli nebyl nikdo, ačkoli tam u rakve měli být dva lidé. Samozřejmě ho to notně udivilo, ale pomyslel si, že to asi Hubbarda a mladého Rawlinsona přestalo bavit a že šli domů. Tak tedy zamířil k sakristii, aby přichystal komže a ostatní, a ke svému ohromení slyšel, jak na něho zevnitř volají nějaké ženské hlasy. Byl tím tak zmatený, že ani nevěděl, kde je, ale šel dál, odemkl -- " "Svým klíčem?" zeptal se Wimsey. "Klíč trčel zvenčí v zámku. Zpravidla visí pod záclonou na hřebíku, blízko varhan, ale teď byl v zámku — kde neměl co dělat. V sakristii našel Grinch paní Hancockovou a její dceru, obě polomrtvé samým strachem a zlostí." "Panebože!" "No právě. Vyprávěly velice neobyčejnou historku. Ve dvě hodiny po půlnoci převzaly hlídku od svých předchůdců a klekly si před rakví v mariánské kapli, jak to bylo dohodnuto, aby se pomodlily ty modlitby za zemřelé, nebo co to vlastně je. Podle svého odhadu tam byly sotva 87 [pageend20]deset minut, když slyšely u hlavního oltáře nějaký šramot, jako by se tam někdo tiše plížil. Slečna Hancocková je velice kurážná dívka, a tak vstala a šla ve tmě celou chrámovou lodí a paní Hancocková cupitala za ní, protože — jak říkala — nechtěla tam u rakve zůstat sama. Když se dostaly až k mřížce před oltářem, zavolala slečna Hancocková nahlass Kdo je tam? Nato slyšely nějaký šustot a hluk, jako by někdo něco převrhl. Slečna Hancocková chytila kostelníkovu tyč na rozžíhaní světel, která tam stála opřená, a s neobyčejnou odvahou se rozběhla kupředu, protože si prý myslela, že někdo chce ukrást z oltáře výzdobu. Je tam velice pěkný kříž z patnáctého století -- " "Kříž nech stranou, Tome! Víš, že jej neukradli." "Ne, neukradli, ale ona myslela, že by mohli. Jenže sotva se dostala k oltářním stupňům — paní Hancocková byla těsně za ní a nabádala ji, aby byla opatrná — někdo se prý vyřítil z boční lavice, chytil ji za ruce, přehodil ji přes hlavu a odvlekl ji — tak to říkala — do sakristie. A to všecko, než stačila nabrat dech, aby aspoň vykřikla. Paní Hancockovou strčili za ní a zamkli je tam." ”No ne! Vy tu ale na té vesnici žijete vlastně hrozně dobrodružně!" "Samozřejmě byly strašně vylekané," pokračoval pan Frobisher-Pym, "protože nevěděly, jestli se ti darebáci nevrátí a nezavraždí je, a rozhodně si myslely, že byl kostel vyloupen. Ale okénka v sakristii jsou velíce úzká a zamřížovaná, takže nemohly dělat nic jiného než čekat. Pokoušely se poslouchat, co se děje v kostele, ale moc toho prý neslyšely. Jejich jedinou nadějí bylo, že muži, co je měli ve čtyři vystřídat, třeba přijdou dřív a zloděje chytí. Ale čekaly a čekaly, slyšely odbíjet čtyři, potom pět, a nikdo se neobjevil." "Co se stalo s tím — jak se jmenuje? — s Rawlinsonem?" "Nedovedly si to vysvětlit a Grinch taky ne. Rozhlídly se však pořádně po kostele a nezdálo se, že by něco chybělo a bylo v nepořádku. Zrovna přišel farář, a tak mu to pověděly. Samozřejmě to s ním pořádně otřáslo a první, co ho napadlo — když zjistil, že se žádných vzácností ani pokladniček nikdo nedotkl — bylo, že tam vnikli nějací ti radikální sektáři, aby ukradli hostie z toho — no, jak se tomu říká -- " " -- z tabernákula," pomohl mu Wimsey. "Ano, to je ono. Moc ho to poděsilo a tak to tabernákulum odemkl a podíval se dovnitř, ale hostie tam byly, a protože je od toho jenom jeden klíč, který má farář pořád u sebe, nemohlo jít ani o záměnu za nesvěcené hostie nebo o nějaký jiný pohanský žertík. A tak poslal paní Hancockovou s dcerou domů a šel se podívat ven kolem kostela, a první, co tam našel, byla motorka mladého Rawlinsona, zastrčená ve křoví u kostela." "Ale!" "A tak mu hned napadlo podívat se po Rawlinsonovi a Hubbardovi. Dlouho je hledat nemusel. Sotva došel ke sklípku na severní straně kostela, slyšel hrozný randál, křik a rány na dveře. Honem zavolal Grin- che, oba nakoukli okýnkem dovnitř a tam, prosím, uviděli Hubbarda a mladého Rawlinsona, jak tam vyvádějí a klejou nejsprostšími nadávkami. Zdá se, že je tam někdo strčil přesně tak jako dámy do sakristie, jen88 [pageend21]že ještě dřív, než došli do kostela. Pokud jsem tomu rozuměl, strávil Rawlinson večer u Hubbarda a dole v baru se prý trošku prospali, aby nebudili celý dům — aspoň to tvrdili, ačkoli já si osobně myslím, že tam spíš spolu popíjeli; a je-li tohle Hancockova představa, jak se co nejlépe připravit na modlení u rakve, tak k tomu nemám co dodat. Buď jak buď, vyrazili prý z domu před čtvrtou, Hubbard na tandému Rawlin- sonovy motorky. U jižní brány slezli, a když strkali motorku po pěšině ke kostelu, vyskočili na ně dva či tři muži — nedokázali s jistotou odhadnout, kolik jich bylo. Chvilku se bránili, ale drželi tu motorku a hlavně to přišlo tak nečekaně, že toho moc nesvedli a ti muži jim hodili přes hlavu deky nebo co. Všechny detaily neznám. Rozhodně je strčili do sklípku a nechali je tam. Možná, že tam ještě jsou, pokud se nenašel klíč. Měl by někde být jeden rezervní, ale nikdo neměl tušení, kam se poděl." "Tentokrát tedy nenechali klíč trčet v zámku?" "Ne. Nakonec museli poslat pro kováře. Zrovna se tam jdu podívat, jestli je už dostali ven. Už jste se najedl? Chcete jít se mnou?" Wimsey řekl, že ano. Všechno, co vypadalo jako záhada, ho přitahovalo. "Vrátil jste se včera pořádně pozdě," řekl pan Frobisher-Pym bodře, když vycházeli ven. "Určitě jste vzpomínali na staré časy, co?" "To ano," souhlasil Wimsey. "Doufám, že vás ta stará herka nesla pořádně. Je to dost osamělá silnice, co? Asi jste za celou tu cestu nikoho nepotkal, že?" "Jenom strážníka," zalhal Wimsey. Ještě se nerozhodl, zda se má někomu zmínit o tom strašidelném voze. Plunkettovi by se nepochybně u- levilo, kdyby se dověděl, že to -varovné znamení- nespatřil jenom on sám. Ale byl to skutečně nějaký strašidelný vůz, nebo jenom iluze, vyvozená ze vzpomínek na Plunkettovo vyprávění a z whisky? Ve střízlivém denním světle si tím Wimsey nebyl sám docela jist. Když soudce a jeho host dorazili ke kostelu, našli tu malé shromáždění lidu, v némž se divoce vyjímal nápadně gestikulující farář v sutaně a s kvadrátkem na hlavě a místní strážník s uniformou nakřivo zapnutou a s důstojností notně pošramocenou všelijakou tou drobotinou, jež se mu hemžila u nohou. Zrovna skončil se zapisováním toho, co vypověděli oba muži, které před chvilkou vysvobodili ze sklípku. Mladší z nich, asi pětadvacetiletý muž s mladistvou tváří a drzým výrazem, se zrovna pokoušel nastartovat motorku. Pana Frobisher-Pyma pozdravil vesele: "Tak si myslím, pane Pyme, že nás dost zesměšnili. Omluvíte mě, že? Musím pospíchat zpátky do Herriottingu. Pan Graham by z toho neměl příliš velkou radost, kdybych přišel pozdě do kanceláře. Myslím, že to byli nějací bystří mládenci, kteří si z nás chtěli ztropit pořádný žertík." Zašklebil se, zařadil rychlost a vyrazil v oblaku zbytečného kouře, který vyvolal u pana Frobisher-Pyma kýchnutí. Jeho spoluoběť, velký, tlustý člověk, který vypadal jako statný hostinský, jímž také byl, se na soudce zahanbeně zakřenil: "Doufám, Hubbarde," řekl pan Frobisher-Pym, "že jste se při tom aspoň pořádně pobavil. Musím říct, že mě překvapuje, že se člověk va89 [pageend22]šich rozměrů nechá nacpat do díry jako nějaký kluk." "Ano, pane, samého mě to v tu chvíli překvapilo," odvětil hospodský, ale dost vesele. "Když se mi snesly na hlavu ty deky, byl jsem nejpřekvapenější člověk na světě. Ale párkrát jsem jim nakopl holeň, aby na mě měli památku," dodal a zachechtal se. "Kolik jich bylo?" zeptal se Wimsey. "Řekl bych, že tak tři nebo čtyři, pane. Ale neviděli jsme nikoho, a tak to můžeme odhadnout jenom podle toho, co jsme slyšeli. Mne drželi dva, tím jsem si jist, a mladý Rawlinson myslí, že jeho chytil jenom jeden, ale ten prý byl strašně silný." "Nesmíme nechat kámen na kameni, dokud nevypátráme, kdo to provedl," vykřikl farář vzrušeně. "Pojďte, pane Frobisher-Pyme, a podívejte se, co provedli v kostele. Přesně, jak jsem si to myslel — je to protestantská demonstrace. Musíme být moc rádi, že nenatropili ještě víc škody." Vedl je do kostela. V šeré kapli zapálil kdosi pár lamp zavěšených od stropu. V jejich světle viděl Wimsey, že krk orla, kterým je ozdobena lucerna, je ovázán velkou červeno-bílo-modrou mašlí, na níž je pověšen nápis — zjevně titulek vystřižený z novin: VATIKÁN ZAKAZUJE NESLUŠNÝ ODĚV. V každé z obou bočních lavic seděl velice roztomilý plyšový medvídek, zabraný do četby modlitební knížky, posazené vzhůru nohama na jeho tlapky, a na lavicích byly nápadně rozloženy humoristické časopisy. Na kazatelnu umístila svatokrádežná ruka oslí hlavu, elegantně přioděnou županem a korunovanou úhlednou svatozáří, vystřiženou ze zlatého papíru. "To je hanebnost, co?" řekl farář. "Víte, Hancocku," pronesl pan Frobisher-Pym, "musím říct, že jste si o to koledoval — i když samozřejmě sdílím vaše mínění, že něco takového nelze tolerovat a že viníky musíme vypátrat a přísně potrestat. Ale měl byste si už uvědomit, že některé vaše manýry nutně zdejším lidem připadají jako papeženecké nesmysly . . ." Jeho vyčítavý hlas se nesl pěkně daleko. ". . . a co již vůbec nedovedu pochopit, to je celý ten cirkus kolem pohřbu starého Burdocka, člověka, který po celý život . . ." Strážník zatím vytlačil zvědavce z kostela a stál teď vedle lorda Petra u oltářní mřížky. "Tak to jste byl dneska vy po půlnoci na té silnici, vaše lordstvo? Hned se mi zdálo, že jsem váš hlas už někde slyšel. Dostal jste se v pořádku domů? Nikoho jste nepotkal?" Wimseyemu se zdálo, že se v jeho hlase ozývá něco víc než jen o- byčejná zvědavost. Rychle odvětil: "Ne, nikoho jsem nepotkal — nikoho dalšího. Kdo tady ve vesnici jezdí po nocích se dvěma páry bílých koní, seržante?" "Nejsem ještě seržant, vaše lordstvo — ještě mě nepovýšili. A pokud jde o ty bílé koně, to tedy nevím. Pan Mortimer z Abbots Boltonu má několik pěkných sedáků a je to největší chovatel koní v těchto končinách — ale ten by v takovém lijáku ven nejezdil, nemyslíte?" "Nevypadá to zrovna jako rozumný kousek, to určitě ne." "Ne. A Strážník se naklonil k Wimseyemu a zašeptal mu do ucha — "a pan Mortimer je člověk, který má hlavu na krku — a co víc, i 90 [pageend23]jeho koně mají hlavy." "Podívejme se," řekl Wimsey, trochu překvapen pohotovostí této poznámky. "Už jste někdy slyšel o koni, který by neměl hlavu?" "Ne, vaše lordstvo," odvětil strážník důrazně. "Aspoň o žádném živém koni; ale o tom je zbytečné mluvit. A pokud jde tady o tu ostudu v kostele, to je jenom nějaká lumpárna zdejších kluků a nic víc. Nechtěli tím nikomu ublížit, víte? Rádi si trošku zařádí. Ať si pan farář říká, co chce, tohle nebyli žádní sektáři ani nikdo podobný, jak můžete sám dobře vidět. Byla to jenom legrace a nic víc." "Dospěl jsem ke stejnému závěru," pravil Wimsey se zájmem. "Ale rád bych slyšel, co přivedlo vás na tuhle myšlenku." "Bůh vám požehnej, vaše lordstvo, to je přec jasné jako nos mezi očima, ne? Kdyby to byli tihle sektáři, šli by určitě po křížích a sochách a lampách a tak — ne?" Vztáhl tlustý prst směrem ke svatostánku a pokračoval: "Ne, pane, tihle mladíci, co to provedli, se ani nedotkli ničeho, co byste mohl označit za posvátné, a ani oltáři nijak neublížili. Proto povídám, že to byla spíš legrace než nějaké kacířství. A taky k mrtvole pana Burdocka se zachovali uctivě, no ne? To všechno ukazuje, že tím nemysleli nic zlého." "Plně s vámi souhlasím," odvětil Wimsey. "Opravdu si dali až úzkostlivý pozor, aby se ani nedotkli ničeho, co by mohl věřící člověk považovat za posvátné. Jak dlouho už tady sloužíte, pane strážníku?" "V březnu to budou tři roky, vaše lordstvo." "Pomyslel jste někdy na to, že byste odešel do města nebo se přihlásil k detektivní službě?" "No, pane — to ano — ale to víte, to není jen tak.” Wimsey vytáhl z náprsní tašky navštívenku. "Kdybyste se tou myšlenkou někdy vážně zabýval, dejte tuhle kartičku vrchnímu inspektoru Parkerovi a pohovořte si s ním o tom. Řekněte mu, že si myslím, že tady nemáte dost příležitosti k uplatnění. Je to můj starý přítel a jistě pro vás něco udělá." "Já už jsem o vás slyšel, vaše lordstvo," řekl strážník vděčně. "Je to od vás velice laskavé. A teď už zase poběžím. Nechte to na mně, pane Pyme, brzy tomu přijdeme na kloub." "S tím napevno počítám," řekl soudce. "Zatím doufám, pane Hanco- cku, že už jste si uvědomil, že není radno nechávat dveře kostela přes noc otevřené. Pojďte, Wimsey, necháme je, aby přichystali kostel na pohřeb. Co jste to tam našel?" "Nic," odvětil Wimsey a prohlížel si zblízka podlahu mariánské kapie. "Měl jsem dojem, že tu máte červotoče, ale jsou to jenom obyčejné piliny." Oprášil si prsty a následoval pana Frobisher-Pyma z kostela. Když bydlíte ve vesnici, očekává se, že projevíte zájem o vše, o co se zajímá a čím se baví obec. Lord Petr se také zúčastnil pohřbu statkáře Burdocka a byl svědkem toho, jak jeho rakev bezpečně spočinu- 91 [pageend24]la v zemi — za deště, ale ne bez doprovodu velkého a uctivého shromáždění. Potom byl formálně představen panu Havilandu Burdockovi a jeho choti a mohl si ověřit svůj dřívější dojem, že je to dáma dobře, ne-li až příliš dobře oblečená, jak se ostatně dá očekávat od ženy, jejíž šatník financuje výroba hedvábných punčoch. Byla to pohledná paní smělého typu a ruka, jež sevřela Wimseyovu pravici, byla diamanty doslova obalena. Haviland se k němu choval přátelsky — ostatně továrníci punčoch nemají důvod chovat jiný cit k bohatým mužům urozeného původu. Zdálo se, že mu je známa Wimseyova pověst sběratele starých knih a starožitností, a srdečně ho pozval, aby s nimi navštívil starý dům. "Můj bratr Martin je ještě pořád v cizině," pravil. Ale jsem si jist, že by ho rovněž potěšilo, kdybyste nás navštívil a podíval se na to naše rodové sídlo. Slyšel jsem, že je tam v knihovně pár opravdu vzácných starých tisků. Zůstaneme tu až do pondělka — pokud bude paní Hancocková tak laskavá a nechá nás u sebe. Co kdybyste přišel zítra? Zítra odpoledne?" Wimsey odvětil, že mu bude potěšením. Tu se vložila do hovoru paní Hancocková a zeptala se, zda by lord Petr nepřišel napřed na faru na čaj. Wimsey jí poděkoval za pozvání. "Tak je dohodnuto,” řekla paní Burdocková. "Vy a pan Pym přijdete zítra na šálek čaje a potom se půjdeme všichni společně podívat na starý dům. Sama jsem jej skoro ještě neviděla." "Opravdu stojí za zhlédnutí," ujišťoval je pan Frobisher-Pym. "Je to krásný starý barák, ale udržování jistě stojí spoustu peněz. — Závěť se ještě nenašla, pane Burdocku?" "Ne," řekl Haviland. "Je to divné, protože pan Graham — ten advokát, víte, lorde Petře — určitě poslední vůli sepisoval, a to těsně po té nešťastné hádce chudáka Martina s naším otcem. Dobře se na to pamatuje." "A pamatuje si taky, co v ní bylo?" "Asi ano, ale nepovažuje za vhodné říct nám o tom něco bližšího. Je to jeden z těch staromódních právníků. Chudák Martin o něm vždycky tvrdil, že je starý darebák — ale on ovšem nikdy neschvaloval Martinovo jednání, takže Martin byl proti němu zaujat. Kromě toho to bylo, jak říká pan Graham, už před hezkou řádkou let a je docela možné, že táta později závěť zničil nebo sepsal v Americe novou." "Chudák Martin zřejmě nebyl v těchto končinách příliš oblíben," poznamenal Wimsey k panu Frobisher-Pymovi, když se rozloučili s Burdo- ckovými a vraceli se domů. "Ne," souhlasil soudce. "Aspoň u Grahama ne. Já jsem měl osobně toho mladíka rád, i když byl tak trošku do větru. Počítám, že se už s léty usadil — jak se oženil. Je to divné, že tu závěť nemohou najít. Ale jestli byla sepsána v době, kdy došlo mezi Martinem a starým k té roztržce, určitě zní v Havilandův prospěch." "Myslím, že Haviland je o tom stoprocentně přesvědčen," poznamenal Wimsey. "Chová se s takovým blahovolným uspokojením. Dá se předpokládat, že ten diskrétní Graham mu přece jen jasně naznačil, že závěť nebyla sepsána ve prospěch toho vyvrhele Martina." 92 [pageend25]Příštího jitra se udělalo hezky, a Wimsey, který si přijel do Malého Dodderingu trochu odpočinout a nadýchat se čerstvého vzduchu, požádal o další zapůjčení Polly. Jeho hostitel s radostí souhlasil a litoval jen, že nemůže svého hosta na projížďce doprovodit, protože musí na schůzi nějaké dozorčí rady. "Ale můžete si zajet na pastviny a trochu se po nich projet,” navrhoval. "Vemte to třeba kolem Petering Friars, potom se stočte přes pastviny, až se dostanete k Sloupu mrtvého muže, a vraťte se po frimp- tonské silnici. Je to pěkný okruh — asi pětadvacet kilometrů. Když to moc nepoženete, budete zpátky tak právě k obědu." Wimsey s tímto návrhem souhlasil — tím ochotněji, že se přesně shodoval s jeho vlastními záměry. Měl své důvody, proč se chtěl projet po frimptonské silnici za bílého dne. ”U Sloupu mrtvého muže si dejte pozor!" varovala ho paní Frobi- sher-Pymová s trochou bázlivosti v hlase. "Koně se tam vždycky plaší. Lidi samozřejmě tvrdí -- " "Samé nesmysly," přerušil ji manžel. "Vesničani nemají to místo rádi a koně jsou z toho nervózní. Je to obdivuhodné, jak se pocity jezdce přenášejí na jeho koně. Já jsem u Sloupu mrtvého muže ještě nikdy žádné potíže neměl." Od Petering Friars vedla klidná a pěkná cesta, příjemná i za listopadového dne. Wimsey poklusával v zimním slunci po essexských stezkách, jež se vinuly sem a tam, a cítil se dobře a spokojeně. Načisto už zapomněl na Sloup mrtvého muže a jeho špatnou pověst, když mu najednou prudké trhnutí — tak prudké, že div nevyletěl ze sedla — připomnělo, kde je. S tíží zvládl Polly a zastavil ji. Byl na nejvyšším místě pastvin. Přivedla ho tam stezka, lemovaná po obou stranách hlodašem a suchým kapradím. Kousek před ním se spojovala jeho stezka s jinou a na soucestí stálo cosi, co mlhavě připomínalo rozcestník, který se rozpadává. Na ukazatele to však bylo příliš nízké a tlusté a nemělo to žádná ramena. Byl na tom jakýsi nápis, a to právě z té strany, odkud přijížděl. Wimsey uchlácholil koně a znovu ho pobídl směrem ke sloupu. Polly udělala několik váhavých kroků, ale zase uskočila stranou, frkala a chvěla se. "To je divné," řekl Wimsey. "Jestliže se na koně přenáší můj duševní stav, pak bych měl radši vyhledat lékaře. Zřejmě mám nervy hezky v nepořádku! Tak co, holka, co je s tebou?" Polly se nechtěla ani hnout kupředu. Jemně ji pobídl patami. - Znovu zabočila stranou, uši sklopeny nazad, a Wimsey viděl, jak se jí zalesklo bělmo v protestujících očích. Sklouzl ze sedla, vzal uzdu do ruky a pokusil se kobylu vést. Chvilku ji musel přemlouvat, než ho následovala — s napjatou šíjí a chůzí tak opatrnou, jako by kráčela po vaječných skořápkách. Ušli jen deset kroků, když se Polly znovu zastavila a celá se třásla. Wimsey jí položil ruku na šíji a zjistil, že je celá zbrocená potem. "Ksakru!" zaklel. "Podívej se, já si jdu rozhodně přečíst, co je na tom sloupu napsáno. Když nechceš jít se mnou, můžeš tu aspoň chvilku postát?" Pustil uzdu. Kobyla stála klidně se svěšenou šíjí. Nechal ji tam 93 [pageend26]stát, šel kupředu a jen občas se ohlédl, zda Polly nejeví tendenci dát se na útěk. Ale ani se nehnula, jen občas nejistě přešlápla. Wimsey došel až ke sloupu. Byl to statný špalek z prastarého dubu, čerstvě natřený na bílo. I černá písmena nápisu byla nedávno obnovena. Stálo tam: NA TOMTO MÍSTĚ BYL SUROVĚ ZAVRAŽDĚN GEORGE WINTER PŘI OBRANĚ MAJETKU SVÉHO PÁNA ČERNÝM RALPHEM Z HERRIOTTINGU KTERÝ BYL POTOM OBĚŠEN V ŘETĚZECH NA MÍSTĚ SVÉHO ČINU 9.LISTOPADU L.P.1674 BOJTE SE SPRAVEDLNOSTI! "To je moc hezky řečeno," řekl si Wimsey. "Určitě je to Sloup mrtvého muže. Zdá se, že Polly sdílí místní mínění o tomto místě. Jeli tomu tak, neboj se, Polly, budu to respektovat. Ale když jsi tak citlivá na obyčejný sloup, smím se tě zeptat, jak to, že jsi s takovým naprostým klidem spolkla pohřební vůz a čtyři bezhlavé koně?" Kobyla vzala do pysku klopu jeho kazajky a žmoulala ji. "Já vím," pokračoval Wimsey. "Já ti dokonale rozumím. Ti koně, Polly — ti s sebou nepřinesli ani závan z pekelných končin, viď? Je to možné, že z nich nevycházelo nic víc než poctivý a dobře známý pach stájí?" Vyšvihl se do sedla, otočil Polly doprava a vedl ji obloukem, takže Sloup mrtvého muže zeširoka obešli, až se zase dostali zpátky na stezku. "Nadpřirozené vysvětlení tedy můžeme škrnout. Ne nějak a priori — to by asi byl nesprávný postup, ale na základě toho, jak reagovala Polly. Zůstává tedy alternativa: whisky a špinavé hry. Takže další šetření je zřejmě žádoucí." Pokračoval v úvahách, zatímco kůň klusal klidně vpřed. "Předpokládejme, že bych si vzal z nějakých důvodů do hlavy, že vyděsím sousedy něčím, co bude vypadat jako strašidelný vůz a bezhlaví koně. Především bych si k tomu vybral temnou, deštivou noc. A teď dejme tomu, že bych vzal černé koně a pomaloval jim těla bílou barvou — chudáci, ti by vypadali! Ne. Jakpak to dělají v tom černém divadle, když tam stínají lidem hlavy? Bílí koně, samozřejmě — a černé látkové pytle přes hlavu. Tak! A světélkující nátěr na postroje s nějakou tou skvrnou tu a tam, aby to dobře kontrastovalo, a taky proto, aby to vše nebylo docela neviditelné. To by nemělo dělat žádné obtíže. Koně však musejí běhat potichu. No, ano, pro ne? Čtyři tlusté pytlíky, naplněné otrubami, dobře utažené a pevně převázané kolem kotníku, způsobí, že 94 [pageend27][pageend28]se každý kůň dokáže pohybovat bezhlučně, zvlášť když ještě fouká vítr. Taky kroužky a postroje se ovážou hadříky, aby necinkaly, a zrovna tak péra vozu, aby neskřípala. Přidáme k tomu vozku v bílém kabátě a černé masce, vůz posadíme na kola s gumovými obručemi, dobře je namažeme a trošku prizdobíme fosforem — a vsadím se s vámi, že vám z toho udělám něco tak strašidelného, že to dokáže na osamělé silnici v půl třetí ráno pořádně vyděsit každého mírně nalitého džentlmena!" Jeho argumentace jej velmi potěšila a Wimsey si spokojeně poklepal bičíkem po botách. "Ale počkat! Vždyť již potom kolem mne neprojeli. Kam se poděli? Vůz a koně nemůžou jen tak zmizet do vzduchu. Musí tam být přece nějaká odbočka — nebo jsi mě, Polly, celou tu dobu tahala za nohu?" Stezka skončila svou pouť na silnici u rozcestí, kde Wimsey potkal v noci strážníka. Při pomalém klusu si jeho lordstvo pozorně prohlíželo živý plot po levé straně ve snaze najít nějakou odbočku, která zde musela určitě být. Ale jeho pátrání nepřineslo žádný výsledek. Jediné mezery v křoví uzavírala zamčená vrata, vedoucí do ohrazených polí. Nakonec se ocitl znovu u stromové aleje, z níž k němu oné noci přijel strašidelný povoz. "Sakra," zaklel Wimsey. Poprvé jej napadlo, že vůz se mohl třeba otočit a vrátit se do Malého Dodderingu. Ve čtvrtek v noci byl přece spatřen u dodderingské- ho kostela. Jenže tehdy uháněl rovněž směrem k Frimptonu, objel Zadní ulicí kostel a vrátil se znovu po téhle silnici, po níž přijel. Ale pak -- "Otoč se ještě jednou!" poručil Wimsey a Polly se poslušně na silnici otočila. "Určitě projel některými z těch vrat, nebo ať visím!" Popohnal Polly do pomalého kroku a jel po pruhu trávy po pravé straně silnice a hleděl upřeně na zem, jako by byl Skot, který tady hledá ztracený penny. První vrata vedla na zorané pole, pečlivě uvláčené a oseté zimní pšenicí. Bylo zřejmé, že tu již po týdny neprojelo nic na kolech. Druhá brána vypadala slibněji. Vedla na úhor a vjezd byl poset nesčetnými stopami kol. Bližší ohledání však ukázalo, že to byla jediná vrata na tento pozemek. Bylo nepravděpodobné, že by tajemný vůz vjel na pole, z kterého se nedalo nikudy vyjet. Wimsey se rozhodl hledat dál. Třetí vrata byla ve špatném stavu. Visela těžce na pantech, kusy železa chyběly a veřeje byly připoutány ke sloupům složitými pletenci drátů. Winsey slezl, prohlídl si je a přesvědčil se, že se jejich rezavého povrchu už delší dobu nikdo ani nedotkl. Zbývaly jen dvě poslední brány, než se dostane zase na rozcestí. Jedna vedla znovu na rozorané pole, kde temné brázdy nejevily žádné stopy porušení, ale když se Wimsey podíval na poslední vrata, srdce se mu rozbušilo. I tady bylo zorané pole, ale kolem jeho okraje vedla široká, hodně používaná cesta, plná koryt a kaluží. Vrata nebyla zamčena, přidržovala je jen pérová záchytka. Wimsey si prohlédl vjezd. Mezi širokými koryty, jež vyjezdily těžké žebřiňáky, našel stopy čtyř užších kol — se zřetelnými otisky gumových obručí. Strčil do vrat a vjel dovnitř. Cesta objela dvě zoraná pole, pak dospěla k dalším vratům a k dalšímu 96 [pageend29]poli, na němž rostly dlouhé řady jetele a stálo pár menších stodol. Zvuky koňských kopyt vylákaly z nejbližší stodoly nějakého muže se štětkou v ruce. Tázavě se díval, jak se Wimsey blíží. "Dobrý den," pozdravil Wimsey přátelsky. "Dobrý!" "To dnes máme po tom dešti hezky, co?" "To jo." "Doufám, že jsem nevjel někam, kam se nesmí." "A kam máte namířeno, pane?" "Myslel jsem, že ---- ouha!" "Copak, pane, není něco v pořádku?" Wimsey poposedl v sedle. "Měl jsem dojem, že se trochu smekly řemeny. Jsou nové." To byla pravda. "Raději se na to podívám." Muž pokročil kupředu, ale Wimsey už byl dole a s hlavou pod břichem kobyly tahal za upínací řemeny. "Ano, potřebuje to trošku utáhnout. Tak! Děkuju vám srdečně. Mimochodem — je tohle zkratka do Abbots Boltonu?" "Do vesnice ne, pane, ale dá se tudy projet. Tahle cesta vede ke stájím pana Mortimera." "Aha! To je jeho půda?" "Ne, patří panu Tophamovi, ale pan Mortimer si najímá tyhle dvě pole na píci. "Tak." Wimsey koukl za živý plot. "Vojtěška, co? Nebo jetel?" "Jetel a oves pro koně." "Pan Mortimer tedy chová dobytek i koně?" "Ano, pane." "No vida! Nechcete cigaretu?" Wimsey se přitočil až ke stodole a roztržitě se díval do temného vnitřku. Bylo tam nějaké hospodářské nářadí a masivní starodávná bryčka, která, jak se zdálo, právě prodělávala renovaci černou fermeží. Wimsey vytáhl z kapsy sirky. Krabička zřejmě zvlhla, protože po několika marných pokusech ji strčil do kapsy a škrtl zápalkou o zeď stodoly. Plamínek ozářil bryčku a prozradil, že má proti všemu očekávání kola s gumovými obručemi. "Slyšel jsem, že pan Mortimer má velice pěkné koně," pronesl jen tak ledabyle. "Ano, pane, moc pěkné." "Neměl by náhodou i nějaké sedáky? Moje matka — je to taková ta viktoriánská stará dáma — hrozně miluje sedáky. Jezdí v kočárku a tak — však to znáte." "Opravdu, pane? Myslím, že by pan Mortimer mohl dámě vyhovět, má několik sedáků." "Ale jděte! Skutečně? To za ním tedy musím bezpodmínečně zajet. Je to daleko?" "Tudy přes pole sotva sedm kilometrů." Wimsey se podíval na hodinky. "A jeje! Obávám se, že bych to už dnes dopoledne nestihl. Slíbil jsem napevno, že se do oběda vrátím. Musím sem zajet jindy. Moc vám děkuju. Je už ten popruh v pořádku? Srdečný dík! Kupte si něco k pití, ano — a řekněte panu Mortimerovi, aby ty sedáky neprodával, dokud se 97 [pageend30]na ně nepodívám. Tak. tedy sbohem a ještě jednou díky!" Otočil Polly na zpáteční cestu a odklusal. Teprve když byl bezpečně z dohledu, zastavil, nahnul se v sedle a zamyšleně se zadíval na své boty. Byly důkladně posety otrubami. "Určitě jsem je sebral v té stodole," usoudil Wimsey. "Je-li tomu tak, je to podivné. Proč by měl pan Mortimer honit svoje Sedáky zapřažené do bryčky tak pozdě v noci — a ještě k tomu s ovázanými kopyty a bez hlav? To od něho nebylo moc hezké, Plunketta tím pořádně vyděsil. A mne přinutil na chvilku si myslet, že jsem se opil — což je hanebná představa! Měl bych to ohlásit policii? Ale co je mi do žertíků pana Mortimera? Co myslíš ty, Polly?" Kobyla zaslechla své jméno a energicky potřásla hlavou. "Myslíš, že ne, že? Asi máš pravdu. Řekněme, že se pan Mortimer s někým vsadil. Proč bych se měl zrovna já vměšovat do jeho zábavy? Ale přece jenom jsem rád," dodalo jeho lordstvo, "že to nebyla Lumsdenova whisky." "Tohleto je knihovna," uváděl Haviland své hosty. "Je to krásná místnost — a je tu pěkná sbírka knih, ačkoliv literatura není zrovna moje nejsilnější stránka. Obávám se, že ani starý pán si v knížkách moc neliboval. Vidíte, že to tady potřebuje pořádně opravit. Nevím, zda se toho Martin ujme. Je to práce, která bude vyžadovat pěknou sumu peněz." Wimsey se rozhlédl po sále a trochu se otřásl — víc ze sympatie ke knihám než zimou, ačkoli bílá listopadová mlha obléhala okna a drala se okenními rámy dovnitř. Knihovnu tvořila podlouhlá místnost se štukami v chladném stylu neoklasicismu a v bezslunečném, šedivém odpoledni by byla působila melancholicky i bez toho, že jevila známky zanedbanosti, nad nimiž srdce bibliofila usedalo. Stěny, obložené do poloviny své výšky regály s knihami, pokračovaly zděnou částí až ke štukám na stropě. Tu a tam bylo vidět groteskní skvrny zapříčiněné vlhkem a místy zdivo dokonce popraskalo a omítka se odlupovala. Z knih jako by linul vlhký chlad. Hřbety vazeb z teletiny se začínaly nazelenávat plísní, která se hrozivě šířila z knihy na knihu. Zvláštní plesnivý pach rozpadávající se kůže a vlhkého papíru ještě zvyšoval celkovou neútulnost ovzduší. "Můj ty bože!" povzdychl si Wimsey a s pokleslým srdcem nakukoval do té hrobky zapomenutých učeností. S rameny svěšenými, se svým dlouhým nosem a přivřenýma očima připomínal polomrtvou volavku, která dumá nad nehybným tichem zimního rybníčku. "Tady je ale nevlídno," zvolala paní Hancocková. "Opravdu byste měl paní Lovallové vyhubovat, pane Burdocku. Hned, když sem byla přijata jako správcová, řekla jsem manželovi — viď, Filipe? — že si váš 98 [pageend31]otec vybral nejlínější ženskou z celého Malého Dodderingu. Měla tady nejmíň dvakrát v týdnu pořádně zatopit. Opravdu je to hanba, nechat ty věci dojít tak daleko. "Je, viďte," souhlasil Haviland. Wimsey neříkal nic. Brousil kolem regálů, tu a tam si vytáhl nějaký svazek a prohlížel si jej. "Vždycky to byl dost pochmurný pokoj," pokračoval Haviland. "Pa- matuju se, jakou hrůzu mi naháněl, když jsem byl ještě malý kluk. Martin a já jsme tu někdy hrávali na schovávanou, ale vždycky jsme se oba báli, že na nás z některého tajemného kouta něco vybafne. Co to máte, lorde Petře? Aha, Foxovu Knihu mučedníků. Pane, když si vzpomenu, jak mě kdysi v dětství ty ilustrace děsily! Taky zde byla Poutníkova cesta s hrozným obrázkem Apollyona, jak stojí rozkročen přes celou cestu — ta mě strašila i ve snu. Počkejte, stávala, myslím, tady. Ano, tady na mou duši ještě je. Jak se člověk vždycky na všechno rozpomene, že? Mimochodem, má to nějakou hodnotu?" "Ne, žádnou zvláštní. Ale tohle první vydání Burtona by mohlo stát dost peněz. Jenže je zle poškozené — měl byste to poslat vyčistit. A tohle je neobyčejně vzácný Bocaccio, dejte na to pozor!" "Giovanni Bocaccio — Tanec smuteční. To je pěkný název, co? Je to týž Bocaccio, co psal ty nemravné historky?" "Ano," odvětil Wimsey trochu úsečně. Takový postoj k Bocacciovi ho příliš nenadchl. "Nikdy jsem je samozřejmě nečetl," řekl Haviland s letmým pohledem na svou ženu, “ale vídal jsem je ve výlohách těch obchodů — no však víte — takže předpokládám, že jsou nemravné. Pan farář se tváří nějak pohoršeně." "Ale ne, vůbec ne," odvětil pan Hancock se zjevnou snahou vypadat svobodomyslně. "Et ego in Arcadia — čímž chci říci, že člověk se nemůže stát knězem bez důkladného klasického vzdělání, a přitom se musí seznámit i s mnohem světštějšími autory, než je Bocaccio. Ale ty dřevoryty připadají mému laickému oku velmi krásné." "To také jsou," přisvědčil Wimsey. "Je tu ještě jedna stará kniha s pěknými obrázky, na kterou se pamatuju," řekl Haviland. "Nějaká kronika — jak se to jen jmenuje — je Co město v Německu — vy to budete vědět — jak byl odtamtud ten kat. Zrovna nedávno vydali jeho paměti, četl jsem to, ale nebylo to moc vzrušující. Jak se to město jmenuje?" "Norimberk," odpověděl Wimsey. "Ano, samozřejmě — Norimberská kronika. Rád bych věděl, zda je ještě na svém starém místě. Bývala tady u okna, jestli se nemýlím." Vedl je k jednomu z regálů, které sousedily s oknem. Zdálo se, že tady si vlhko zařádilo nejvíc. Jedna tabulka skla v okně byla rozbitá a déšť vnikal dovnitř. "Kam se to podělo? Byla to velká kniha s nápisem na koženém hřbetě. Rád bych tu kroniku zase jednou viděl, už jsem ji nespatřil aspoň sto let." Jeho pohled těkal po regálu. Wimsey, který měl instinkt milovníka knih, našel kroniku první. Byla zastrčena na samý konec regálu, až u zdi. Nejprve zasunul prst za hřbet knihy, ale hned viděl, že se vaz99 [pageend32]ba může na pouhý dotek rozpadnout, a tak. vytáhl napřed sousední svazek a teprve potom opatrně vyprostil celou rukou Norimberskou kroniku. "Tady ji máte — v moc špatném stavu. Počkat!" Když odtahoval knihu od zdi, táhl s ní i kus složeného papíru, který mu spadl přímo k nohám. Shýbl se pro něj a zvedl jej. "Poslyšte, Burdocku, není to ta listina, kterou jste hledali?" Haviland Burdock, který zrovna pátral na jednom z nižších regálů, se rychle vztyčil s tváří ještě červenou od předklonu. "Můj ty bože!" vykřikl, napřed vzrušením ještě víc zčervenal a pak zbledl. "Podívej se na to, Winnie! To je tátova závěť. Koho by to bylo napadlo, že může být zrovna tady." "Je to opravdu závěť?" vykřikla paní Hancocková. "Bezpochyby," poznamenal Wimsey chladně. "Poslední vůle Simona Burdocka." Stál, obracel dokument znovu a znovu v ruce a díval se hned na podpis, hned zase na druhou, zcela čistou stranu listiny. "No tak se podívejme," řekl pan Hancock. "To je zvláštní! Vypadá to přímo jako ruka osudu, že jste vyndal zrovna tuhle knihu." "Co je v té závěti?" zeptala se paní Burdocková se značným vzrušením. "Promiňte," řekl Wimsey a listinu jí podal. "Ano, pane Hancocku, jak jste říkal — opravdu to skoro vypadá, jako bych ji tu měl najít." Znovu se podíval na Kroniku a objížděl pochmurně prstem obrysy veliké zavlhlé skvrny, která poškodila zadní desku, přenesla se až na vnitřní listy a skoro zničila písmo na poslední straně. Haviland Burdock mezitím rozprostřel závěť na nejbližším stole. Jeho manželka se mu nahýbala přes rameno. Hancockovi stáli nablízku, sotva ovládali zvědavost a čekali na výsledek. Wimsey dával ostentativně najevo, že se nechce vměšovat do této rodinné záležitosti, a prohlížel si zblízka zeď, o kterou byla opřena Kronika, ohmatával prsty její povrch a zkoumal zavlhlé skvrny. Jedna z nich měla tvar rozšklebeného obličeje. Porovnal ji s přesně odpovídající skvrnou na zadní vazbě knihy a potřásl hlavou nad tou zkázou. Pan Frobisher-Pym, který se už před hodnou chvílí zatoulal až do druhého rohu místnosti a zabral se tam do starodávné knihy Farrieryho, se teď přiblížil a vyptával se, co vyvolávalo všechno to vzrušení. "Poslechněte si tohle!" vykřikl Haviland. Jeho hlas byl klidný, ale vzdouval se v něm potlačovaný triumf, který mu také zářil z očí. "Odkazuji všechno, co budu mít v okamžiku své smrti — pak je tu výčet majetku, na tom nyní nezáleží — svému nejstaršímu synovi Martinovi -- " Pan Frobisher-Pym hvízdl. "Počkejte — svému nejstaršímu synovi Martinovi na tak dlouho, dokud mé tělo nespočine v zemi. Jakmile však bude zakopáno, nařizuji, aby všechen můj majetek přešel na mého mladšího syna Havilanda --" "Proboha!" zvolal pan Frobisher-Pym. "Je toho tady mnohem víc, ale tohle je nejpodstatnější," dodal Haviland. "Dovolíte, abych se na to podíval?" zeptal se soudce. Vzal Havilandovi závěť z ruky a se zachmuřeným obličejem ji celou pomalu a pečlivě pročetl. 100 [pageend33]Dáváte přednost jistotě či hazardu? Více, než kdy jindy je dnes nutné vědět, co se stane s Vámi nebo s Vaší rodinou za nepředvídaných okolnosti. Nespokojujte se s tím, co Vám někdo řekne, ale žádejte přesné informace. Potom může být pozdě! Důležité je vědět: Jiří Popper, vrchní Inspektor Winterthur-Leben Subdirektion Zürich Generalagentur West 8001 Zurich, Limmatquai 3 Tel. 01 /34 50 15 winterthur vie winterthur leben To jsou naše odpovědi na Vaše otázky. Renta v pracovní neschopnosti. Doplňková starobní renta k AHV. Životní pojištění všech druhů. Zjistíte-li mezery, obraťte se na nás. Poradíme Vám, jak nejlépe v rámci Vašich možnosti tyto mezery odstraníte. jak je zajištěna Vaše rodina, ztratí-li Vás . . . jak jste zajištěn ve stáří (vyžádejte si přesné údaje o výší Vaší částečné renty AHV, event. také výši Vaší pense od zaměstnavatele. Nespokojujte se s údaji v procentech, žádejte přesné částky!); jak a po jakou dobu jste zajištěn v pracovní neschopností; [pageend34]A. Z. 8048 Zürich Herrn/Frau/Frl. M/Mme/Mlle Signore/Signora/Signorina Adresy: Redakce: Administrace + inzerce: Zwischenbächen 145, 8048 Zürich Telefon (pouze večer) (01) 64 17 68 Číslo konta pošt. šek. úřadu: 80 - 80451. Bankovní spojení: Schweiz Kreditanstalt Stadtfiliale Rathausplatz, Zürich. Číslo konta KK 637 650 Předplatné: 27.— Fr pro celý rok. 14 — Fr pro půl roku (do zámoří lodni poštou). Tiskne: ok Elger Satz + Druck AG. Zürich Postcheckkonto: 80 - 60451. Bankverbindung: Schweiz. Kredilanstalt. Stadtfiliale Aathausplatz, Zürich Konta-Nr.: KK 637 650 Abonnement: Fr 27 — pro Jahr. Fr 14 - für 6 Mon Druck: ok Eiger Satz + Druck AG, Zürich Brietadressen: Redaktion: Administration + Inserate: Zwischenbächen 145. 8048 Zürich. MAGAZÍN: Zeitschrift für emigrierte Tschechoslowaken Erscheint monatlich einmal MAGAZÍN, informativní, poučný a zábavný exilový mésičník. Adressänderungen und unzustellbare Exemplare erbeten an: Magazin, Zwischenbächen 145, 8048 Zürich. Tumbelenstrasse 37 8330 Pfäffikon ZH Tel. 01 -97 30 66 GALERIE KRAUSE pořádá pravidelně výstavy našich exilových umělců prodává obrazy, reliéfy, plastiky, kresby, grafiku provádí tisk a expedici různých exilových časopisů prodává knihy všech exilových nakladatelství K K [pageend35]