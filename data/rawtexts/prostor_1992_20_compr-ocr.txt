PROSTOR NEZÁVISLÁ REVUE ROČNÍK V. ČERVEN 1992 CENA 2990 KCs 20 - Sny žen (Jana Heffernanová) - Ženy a politika (Jiřina Šiklová) - Markétčina tragédie (Jindřich Pokorný) - Žena v paternálním světě (Erich Neumann) - K praobrazům mužského a ženského (Anežka Krčková) - Návraty a propouštění (Rudolf Starý) - Sophia - Maria (Zdeněk Neubauer) - Rozhovor s Johnem Updikem (Lenka Procházková) - Anketa na téma „svět žen“ - Literatura v nebezpečí života a smrti (Claude Weill) - Básně Josepha Brodskyho (původní překlad Maity Arnautové) - Slovník new age (Radek Chlup) [pageend1]PROSTOR, kulturně politická revue založena v Praze v červnu 1982. Do listopadul989 vycházela samizdatové - celkem 12 čísel. Od roku 1990 vychází oficiálné v Praze čtyřikrát ročně (vždy kolem 10. března, 10. června, 10. září a 10. prosince). První dvě oficiální čísla (11, 12) vyšla jako reprinty samizdatových vydání. Řídí redakční kruh: Aleš Lederer, Rudolf Starý, Milan Hanuš, Stanislava Přádná a Josef Kroutvor Cena tohoto čísla: Kčs 2990, předplatné na rok 1992: Kčs 11960, poštovné zdarma. Veškeré objednávky revue a knižní produkce nakladatelství Prostor zasílejte na adresu: ROVINA, Na Zlaté stezce 138, 38301 Prachatice, telefon + fax: (0338) 22380 Pro zájemce ze zahraničí cena: US $ 15, roční předplatné US $ 60 Pro země bývalého socialistického tábora cena: US $ 7,50, roční předplatné US $ 30 (poštovné zahrnuto v ceně) Předplatné pro zahraničí vyřizuje výhradně: Kubon & Sagner, P.O.BOX 34 01 08, D-8000, München V Praze vše z Prostoru k dostání vždy v knihkupectví Fišer, Kaprova 10, Praha 1 (metro A, stanice Staroměstská) Návštěvní den v redakci: středa 14-17 hodin Uzávěrka tohoto čísla 23. května 1992, číslo vychází 15. června 1992. Příští číslo, PROSTOR 21, vyjde 14. září 1992. Uveřejněné příspěvky nemusí vždy odrážet názory redakce. Nevyžádané rukopisy se nevracejí. © PROSTOR, nakladatelství Aleše Lederera U Prašné brány 3, 116 29 Praha 1 telefon: 232 82 05, 232 8215, tel. + fax: 232 8415 Obálku navrhl Pavel Hrách Grafická úprava Aleš Lederer Elektronická sazba Konsorcium Profset Michalov Vytiskly Tiskárny Vimperk, státní podnik Rozšiřuje PNS, Bohemia Print, soukromí distributoři a knihkupci. ISSN 0862-7045 [pageend2]Öerven 1992 PROSTOR nezávislý časopis ročník V. číslo 20 Svět žen 5 po znÁMk y Co mám proti feministkám? 7 Jaroslav Putík Tvořivý člověk 7 Michael Novak Evropská banka 12 Jessica Douglas-Home „Volným šířením knih něco uplývá...“ 15 Ulrich Bedemann Konec českého mesianismu? 17 Ivo T. Budil Obhajoba manželství 18 Martin Pokorný STATI A ÚVAHY Ženy a politika 23 Jiřina Šiklová Podle vlastního citu a rozumu... 31 Alena Hromádková Markétčina tragédie 35 Jindřich Pokorný Venkovská lékařka 45 Alena Wagnerová Proměny tváře 55 Stanislava Přádná K praobrazům mužského a ženského 61 Anežka Kršková Sny žen 67 Jana Heffernanová Návraty a propouštění 77 Rudolf Starý Změny „paradigmatu“ 79 Zdeněk Neubauer [pageend3]MYŠLENKOVÉ PROUDY XX. STOLETÍ Žena v paternálnim světě 87 Erich NeumannEXCERPTA Jolande Jacobiová o psychologii moderní ženy 99 R. S NÁŠ ROZHOVOR Život byl ke mně laskavý 105 (rozhovor s Johnem Updikem) REPORTÁŽ Americké ženy mi nahnaly strach 121 Jan Vodňanský ANKETA Anketa na téma „svět žen“ 129 KULTURA výročí Comenius 135 Rudolf Starý poezie Básně Josepha Brodskyho 141 divadlo Soumrak heterosexuální kultury 144 Nina Vangeli film Bolest je pohyb dopředu 152 (rozhovor s režisérem Vladimírem Suchánkem) literatura Sophia - Maria 164 Zdeněk Neubauer Literatura v nebezpečí života a smrti 166 Claude Weill [pageend4]výtvarné umění Přítelkyně a víla Emilie Flogeová 168 Josef Kroutvor hudba Nad novou rozhlasovou stanicí 173 Dagmar Hubená povídka Anna 175 Lenka Procházková DOPISY, NÁZORY, POLEMIKY 191 SLOVNÍK POLITICKÉHO MYŠLENÍ Ze slovníku new age 197 Radek Chlup SLOVO ČTENÁŘŮM Jistě jste neunikli vlivu barnumské reklamy na deník Prostor, jehož vydavatelem je od 1. dubna pan Aleš Lederer. Snadno jste přitom mohli nabýt dojmu, že z revue se staly noviny. Naštěstí tomu tak není. Chceme Vás ujistit, že revue bude vycházet v tradiční podobě i nadále. Obě periodika sice patří pod společnou střechu vydavatele, ale tvoří je jiné týmy lidí. Revue přitom hodlá využít svého mladšího jmenovce k větší publicitě. Z letmého pohledu do obsahu č. 20 zjistíte, že se poněkud změnila skladba rubriky Kultura. Včlenili jsme do ní povídku i básně, jež byly dříve zařazeny v samotném závěru jednotlivých čísel. Myslíme si, že nové uspořádání lépe odpovídá celkovému charakteru revue. Máme milou povinnost poděkovat Vám, příznivě i kriticky naladěným čtenářům, kteří jste reagovali na naše výzvy a napsali nám své mínění, náměty i výhrady. Při koncipování dalších čísel je jistě vezmeme v úvahu. Nabídky ke spolupráci přirozeně vítáme, pokud máte k dispozici vhodné úvahy, články či eseje, rádi je budeme publikovat, budou-li odpovídat celkovému zaměření revue. Naším nejslabším článkem je distribuce. Pokud nám chcete v tomto směru nějak pomoci, upozorněte své známé (případně knihkupce), kteří revue dosud neznají. Mohli bychom jim zaslat některé z posledních čísel zdarma. V květnu 1992 redakce [pageend5]Mark H. McCormack Co vás stále ještě nenaučí na Harvardu aneb Jak ještě úspěšněji podnikat Druhá McCormackova kniha, jejíž 1. díl se stal bestsellerem i na československém knižním trhu, nabízí další cenné rady úspěšného amerického podnikatele: jak více prodávat, jak lépe řídit a jak úspěšněji podnikat v 90. letech. 350 stran; 99,- Kčs Připravuje: PROSTOR v roce 1992 U Prašné brány 3, Praha 1, 11629 Již nyní si můžete knihu objednat na adrese: ROVINA Na Zlaté stezce 138 383 01 Prachatice tel. a fax: (0338) 223 80 [pageend6]Jednoho deštivého rána v nepěkném pražském předjaří letošního roku se mi přihodila drobná událost související s nevyčerpatelným tématem, o němž je tu řeč. Epizoda to byla velice osobní a spíše měla povahu nenadálého prožitku než reálného děje. Od té doby už uplynulo hodně týdnů, a přece se mi občas připomene. Z toho usuzuji, že ta „příhoda“ se neudála bez významu. Stala se dokonce jedním z impulsů, bez něhož by nové číslo revue zaměřené na ženské téma možná ani nevzniklo. Toho rána jsem cestoval metrem kolem deváté. Čtení denního tisku nikoho příliš nepovzbudí, což takhle rozehnat dopolední skleslost něčím Svět žen příjemnějším třeba se nechat potěšit přítomností nějaké ženy. I velký filosof ve svém skvostném eseji přece praví, že zatímco znamení tost muže záleží v činech, znamenitost ženy je právě v její trvalé přítomnosti. Jestli té myšlence dobře rozumím, měla by ta ženina znamenitost platit všude, tedy i v pražském metru. Nevím sice, jakým ženám dával přednost španělský filosof Ortega y Gasset, možná ho nejvíc vzrušovaly Judity a Salomeny, alespoň o nich s velkým zaujetím psal. O sobě však vím bezpečně, že mám slabost pro dlouhovlasé najády přesně s tou mírou křehkosti a citovosti, kterou oplývá současná hollywoodská hvězda Julie Robcrtsová. Pátrám tedy očima, zda nějakou Julii, či dokonce Eurydiku nespatřím, a jsem ochoten se klidně spokojit i se skromnější českou verzí. Stejně jako většina mužů chci být totiž i já zlákán neotřelým půvabem, zaujat nedefinovatelným výrazem, vyveden z míry oblým tvarem, potěšen charakteristickým detailem, třeba jen hezkou sponou ve vlasech. Zkrátka jako muž jsem rád přitahován vším tím smyslovým i mimosmyslovým vyzařováním ženskosti, které nás jedině může probudit z letargie, anebo naopak přibrzdit v nevědomé činorodosti. Pátrám stále usilovněji aspoň po náznaku, určitě by mi stačil jen vzdálený odlesk toho věčného ženství, ale co to vlastně vidím: trochu znavené, ale spíš netečné bytosti navlečené v kalhotách a dlouhých pláštích, stvoření neurčitých tvarů, matných zevnějšků a mdlých výrazů. Tohle že jsou naše ženy? - jestli ano, pak jsme s nimi učinili něco hodně ošklivého. Neboť to, jak vypadá žena, je přece dílem mužovým - a opačně to samozřejmě platí také, možná dvojnásob. Ve své studii o pohybovém divadle ohlašuje Nina Vangeli soumrak heterosexuální kultury. Něco se ve mně vzpírá vůči takovému „trendu“ a jsem připraven pod dojmem svého zážitku atmosféře pohlavní neurčitosti všemožně čelit. Na rozdíl od autorky totiž vnímám proklamovaný soumrak jako hrozbu. Ale třeba celé to dnešní zmatení plyne i z toho, o čem píší na jiném místě Jaroslav Putík, Jiřina Šiklová a ve své reportáži také Jan Vodňanský. Bojovné feministky si z mužů učinily své rivaly i nepřátele a doplatila na to - jak jinak - sama žena. Pozbyla v mužových 5 [pageend7]očích svého dřívějšího kouzla a přímo nadosobní přitažlivosti, život jaksi ztratil ten pravý půvab. A žena s ním. Možná byla moje příhoda jen denním snem, který se týká nevyrovnané mužské psýchy. V tom případě mi snad Jana Heffernanová o tom snu poví víc. Ať tak či tak, naléhavost příhody mě pohnula k jednání: své kolegyni a kolegům v redakci jsem navrhnul ženské téma s odůvodněním, že takzvané stírání rozdílů mezi pohlavími už dávno přesáhlo únosnou míru, ženy ať probůh zůstanou hlavně ženami - záleží to však z velké části na nás mužích. Návrh byl přijat a máte možnost teď posoudit, zda k užitku. Nakonec si stejně myslím, že původ líčeného zážitku netkví v mé přepjaté fantazii, ale mnohem spíš v jakémsi kolektivním pocitu, z něhož se líhnou podobné vidiny, i ty nejpochmurnčjší. Musím ovšem uznat, že od té doby, co hřeje květnové slunce a dívky oblékly nebezpečně přiléhavé sukně, vypadá svět přece jen povzbudivěji. Chce se mi dokonce věřit, že mám ještě šanci znovu podlehnout té vábné iluzi, která nás muže zachraňuje před sebou samými. květen 1992 M. H. Čtěte knihy z nakladatelství PROSTOR 6 [pageend8]Co mám proti feministkám? Vlastně ani nevím, ještě donedávna jsem byl ochoten nahlížet na ně s jistou povzneseností, asi takovou, s jakou Jaroslav Hašek sledoval hnutí statečných sufražetek před první světovou válkou. Napsal na to téma povídku o Božence Grafnctrovc ze Smíchova, která přišla o svou pověst a taštičku s penězi, protože nedůvěřovala mužským, a uvěřila jim, právě když neměla. Smíchovská i Faustova Markétka doplatily na svou důvěru v mužské plémě, tento problém trvá, i když prošel mnohými proměnami. Moderní doba věci zastřela, zkomplikovala a zároveň posunula do vyšších pater, problém nabývá závažnosti v přímé úměře k tomu, jak klesá vážnost a závažnost Velkých Ideologií. Obrazně řečeno: místo „mrtvého Marxe“ - živé ženy. Vzorec lze podle potřeby obměňovat, rozšiřovat, jednou s levicí, podruhé s pravicí, spojené s rasismem, antisemitismem či nacionalismem - jak to dobře známe z domácí scény. Krizová doba, v které žijeme, vytváří skleníkové podmínky pro vznik a růst početných hnutí, která na první pohled vypadají jako nadějné plody demokratizace společnosti. Vše vůkol raší a bují, radujme se. Co máme stran, co spolků, co nejrůznějších hnutí a bojovníků! Co mi tedy vadí na feministkách? Totéž, co mi vadí u nacionalistů, rasistů a různých fundamentalistů: jejich potřeba nepřítele, protivníka, ďábla, žida či psa nevěřícího. Boženka Grafnctrová mívala prý krásné, příjemné a malebné sny a zdálo sejí o tom, jak uřezává mužům hlavy. Že to nemusí být jen sny, o tom se přesvědčil mistr Warhol, když po něm střelila členka „Společnosti pro zničení mužů“. Je pravda, že i tento atentát v nás vzbuzuje spíše smích než náležité rozhořčení, tím spíše, že na domácích luzích a hájích se podobně útočný feminismus nevyskytuje, nemáme žádné Schwarzerové ani Letizie Battagliové; Šárky a husitské ženy s cepy jsou dávnou minulostí, ale kdo ví, co může všechno nastat. Sjednotit se na podobě Nepřítele je nejsnazší cesta k úspěchu jakéhokoliv hnutí. A protože s Velkou Ideologií zmizel i Velký Nepřítel, roste nebezpečí, že se vyrojí hejna jakýchsi podnepřátel. Jak se ukazuje, velice vhodné k tomu může být i mužské plémě jako takové. A to je to, co mi na feministkách vadí. Jedině tohle. Jaroslav Putik Tvořivý člověk Jestliže papež Jan Pavel II. ve své encyklice Centesimus annus, vydané v květnu 1991, nezvolal třikrát sláva demokracii a kapitalismu, učinil tak alespoň jednou. Od církve, která ve své historii zažila mnoho špatných systémů a která svůj zájem upíná především na život věčný, je jedna poklona jakémukoliv světskému systému až až. V očích křesťana není žádný světský systém hoden tří poklon. Nějakou chybu má každý. Včetně demokracie. Reinhold Niebuhr jednou řekl (ještě před Winstonem Churchillcm), že de- 7 POZNÁMKY [pageend9]mokracic jc špatnou formou vlády, ale všechny jiné formy jsou horší. V demokracii je tyranie většiny stejným nebezpečím pro menšiny i jednotlivce, jakým jc tyranie jedince. Demokracie zbavená uzdy, nekontrolovaná ochranou práv jednotlivce, nevyvážená, prováděná nezodpovědně je neštěstím. I církevní moc byla často zneužívána, zvláště ve spojení se státní mocí. Nemělo by nás tudíž překvapit, že „bezuzdný kapitalismus“, nebo dokonce „bezuzdná snaha o tvorbu bohatství“ - vskutku cokoliv bezuzdného - vzbuzují v lidech strach. Platí to dokonce i pro bezuzdnou svobodu myšlení a projevu, ačkoliv právě zde by filosofové mohli nabídnout více dobrých důvodů pro laissez faire než kdekoliv jinde. Svobodné společnosti na Západě proto kráčely k institucionalizaci svobody obezřetně, vyvažováním jedné svobody svobodou jinou. V takovém praktickém uspořádání není žádná svoboda zcela nekontrolovaná. Pro každou moc i každý úřad je stanovena jejich protiváha. Důvodem pro taková omezení a takové protiváhy je klasické křesťanské a židovské zjištění: Každý člověk někdy zhřeší. Z tohoto faktu jc odvozena politická zásada: Nedůvěřuj nikomu, kdo má nadměrnou moc. Nedůvěřuj ani žádné takové instituci. V nejsvobodnějších společnostech jsou tudíž tři velké systémy lidského života rozloženy tak, aby se navzájem vyvažovaly jako tři vrcholy trojúhelníku: systém politický, ekonomický a mo- rálně-kulturní. Žádný jedinec ani instituce nemůže snadno ovládnout všechny tyto tři formy moci a vlastní zájmy každé z nich jdou za všech okolností proti zájmům zbývajících dvou. Je naděje, že v boji o rovnováhu mezi všemi třemi systémy žádný z nich nezíská nadměrnou moc. Například v současné době jsou sdělovací prostředky centrem uplatňování většiny forem moci. Jejich prostřednictvím intelektuálové, umělci, žurnalisté, odborníci a duchovní hromadí nadměrnou moc neobvyklého druhu. Ačkoliv mohou do značné míry ovlivňovat veřejné mínění, nemají vliv na všechno. Jako jejich protiváha působí uplatňování značné společenské moci královen, ministerských předsedů, poslanců, soudců, leadrů politických stran a politických aktivistů prostřednictvím nástrojů státu, která dnes určitým způsobem překračuje moc všech států dřívějších. Ale ani tito činitelé neovlivňují všechno určitě ne názory inteligence, snad ne ochotu svého vlastního aparátu a jistě ne hospodářský řád, který jc může zcela zničit. Konečně i obchodní a průmysloví kapitáni, bankéři, makléři, inzerenti, odboroví předáci, spotřebitelé a mnohé další hybné síly ekonomiky uplatňují značnou společenskou moc. Ale i jejich moc je přísně omezena. Jednak stojí nízko na žebříčku úcty duchovních, intelektuálů, umělců a žurnalistů a jejich chyby i úspěchy se nezřídka setkávají s výraznými antipatiemi... A za druhé, vláda může více působit na ně než oni na vládu. Pomocí zákonů, předpisů, směrnic a daní je vláda může přimět k poslušnosti. Při střetu těchto dvou systémů jc převaha na straně vládní moci. Systém jako celek vidím tak, že jeho tři hlavní složky jsou uvnitř postaveny navzájem proti sobě. Tato vzájemná protiváha tří částí je to, co nazývám „demokratickým kapitalismem“. Někdy může být přijatelnějším termínem „sociální demokracie“, tak jako Němci v kontextu let 1945-1948 zvolili výraz „sociálně tržní ekonomika“. Tímto termínem chtěli zdůraznit analogický soubor omezení a protivah - trh a také omezení, která na něj z různých stran uvaluje společnost. Není mým cílem 8 [pageend10]přít se o názvosloví. Podstatou je tripartita omezení a protivah. Otázka, kterou bych chtěl v tomto kontextu vyzdvihnout, se týká hlavně náboženského ospravedlnění kapitalistického systému takového, jak já ho chápu, tj. na jedné straně vyvažovaného ústavní demokracií, která chrání práva jednotlivce, a na druhé straně morálně-kulturními institucemi, jako jsou židovské, křesťanské a humanistické tradice. Pro mnohé je základním morálním ospravedlněním kapitalismu prostor svobody, který kapitalismus vytváří ve společnosti, volnost ekonomické volby a šíře občanské svobody. Pro jiné je základním morálním ospravedlněním značný vzestup prosperity společnosti, který kapitalismus přináší, konec hladu a nouze při neustálém zvyšování životní úrovně chudých. Není těžké přijmout tyto morální nároky za oprávněné, zvláště když jedinou současnou alternativou je „reálný“ socialismus nebo merkantilismus třetího světa. Nicméně můj vlastní morální požadavek na kapitalismus obrací pozornost k jinému morálnímu zdroji síly. Dovolím si vycházet z encykliky Cen- tesimus annus. Základním principem antropologie polského papeže je „tvůrčí subjektivita“ člověka. Již z jeho dřívějších prací na dané téma včetně fenomenologické práce Člověk jednající (za kterou dostal coby krakovský arcibiskup čestný titul Harvardské university) je zřejmé, že papeže upoutala nejcha- raktcrističtčjší vlastnost člověka: jeho schopnost začít jednat. To znamená představit si novou věc, promyslet ji a pak ji udělat. V tvořivosti člověka nalézá papež pravý klíč k lidské identitě. Nevěřící člověk může dospět k témuž náhledu bez přispění náboženské víry. Karol Wojtyla k němu přistoupil ze dvou různých směrů. Jednak cestou filosofickou, jednak cestou židovsko- -křesťanskou. Filosofie a teologie se pro něho setkávají v antropologii „skutečně existující“ lidské bytosti. Filosofie vidí homo creator, teologie imago Dei. Člověk tvůrce (filosofie) je stvořen k obrazu božského Stvořitele (teologie) a dostal od něj nezcizitelné právo na osobní iniciativu. Z tohoto principu odvozuje papež Jan Pavel II. nutný důsledek pro společenské systémy: pokud jde o společenský systém, je urážkou lidské důstojnosti potlačovat schopnost člověka tvořit, vynalézat a být podnikavý. Ve „tvůrčí subjektivitě“ člověka vidí Wojtyla princip svobody a podle něj se tato svoboda přirozeně rozvíjí ve třech oblastech - ve svědomí, zkoumání a činnosti. V tomto ohledu by bylo poctivé říci, že Jan Pavel II. je filosofem svobody. V jeho očích nicméně stojí tvořivost výše než svoboda. Z těchto dvou pojmů svoboda sama o sobě neuspokojuje; to vyvolává další otázky. Tvořivost musí být svobodná; ale svoboda je pro něco a musí být něčemu podřízena. Tvořivost je pojem hlubší. Proto je přesnější hovořit o papeži Janu Pavlovi II. jako o filosofovi tvořivosti. Od tvořivosti jako výchozího bodu se papež v průběhu let pomalu, ale vytrvale přibližoval k často diskutované šelmě, ke kapitalismu. Papež zdůrazňuje, jak vznešené je a kolik komplexního nadání je třeba k dosažení vhledu do ekonomických potřeb lidstva, k organizaci dostupných zdrojů, k objevování nových zdrojů a metod a k vedení spolupracujících, dobrovolných společenství tak, aby dosáhla skutečných výsledků. Ale jak může tak dlouhý a složitý sled akcí probíhat systematicky, spořádaně a rutinně? Papež říká, že aby tomu tak mohlo být, potřebuje společnost systém volného výběru (trh), obecně rozšířenou schopnost soutěže, majetek v osobní dispozici tvůrce, dobře řízenou právní společnost s dobrou vládou a odpovídající nezávislost na státu. Ve velmi 9 [pageend11]známem odstavci 42 Centesimus annus papež říká, že jestliže toto je míněno výrazem „kapitalismus“, to jest „hospodářský systém, který uznává základní a pozitivní úlohu podniku, trhu a soukromého vlastnictví (a z nich vyplývající zodpovědnost za výrobní prostředky) stejně jako svobodnou tvořivost člověka v ekonomické sféře“, pak církev zajisté říká své ano. Tento souhlas má nicméně dvě podmínky, velmi podobné těm, o kterých jsem se zmínil na začátku při popisu trojjediné struktury demokratického kapitalismu: kapitalismus musí být „vymezen pevným právním systémem, který ho dává zcela do služeb lidské svobody“ a za druhé drží kapitalismus v kontextu „etického a náboženského jádra této svobody“. Jinými slovy, ekonomická svoboda musí být vyvážena 1) právní, ústavní demokracií, chránící práva jednotlivce, a 2) souborem mo- rálně-kulturních ustanovení, který ztělesňuje západní náboženskou a filosofickou tradici hodnot. Ačkoliv někteří teoretikové kapitalismu se úzce soustřeďují pouze na ekonomický systém, téměř všichni dojdou spontánně k poznání, že kapitalismus závisí na vývoji práva, nepsaných zvyklostech, zodpovědné etické praxi a omezené vládě. Friedrich Hayek byl hluchý k církvi většinu svého života, jak ke konci otevřeně přiznal, ale při určování možnosti volné ekonomiky určitě potvrdil úlohu kultury, hodnot a omezené vlády (viz Právo, zákonodárství a svoboda a Ústava svobody). Někteří z nás by chtěli dojít dál než Hayek v uznání jistých vládních intervencí, zvláště ve prospěch chudých a zranitelných, i při stanovování základních „pravidel hry“, nezbytných pro chod svobody. Nicméně stejně jako on nebo jako Tocqueville ve svých obavách z nové formy despotismu, „měkkého despotismu“, musíme mít na zřeteli to, jaké škody může „ochranná moc“ vlády způsobit na schopnostech jednotlivce být iniciativní a podnikat. Kapitalismus uvádí do pohybu tripartitní systém. Tento systém je určen k tomu, aby sloužil jednotlivci, nikoliv k tomu, aby jedinec sloužil jemu. Krátce řečeno, nejhlubším morálním ospravedlněním kapitalismu není pouze to, že ať už je jakkoliv špatný, slouží svobodě lépe než jakýkoliv jiný známý systém; dokonce ani to, že pozvedá životní úroveň chudých výše než jiné systémy; ani to, že se stará lépe o zdraví člověka a rovnováhu mezi člověkem a jeho prostředím než „reálný“ socialismus nebo tradiční společnost třetího světa. Všechny tyto skutečnosti, byť je někdo těžko připouští, potvrzuje zkušenost. Nicméně pravá morální síla kapitalismu spočívá v tom, že podporuje lidskou tvořivost. Na tomto místě si dovolím opět trochu ztlumit nadšení. Stejně jako demokracie a stejně jako organizované náboženství i kapitalismus má mnoho chyb, rizik a tendencí působících starosti. Denně jsou zaznamenávány v novinách, literatuře, v kinech. Nicméně žádný jiný známý systém neopatrujc, neživí, nepodporuje a neposiluje lidskou tvořivost tak, jako to dělá demokratický kapitalismus. Od jeho zakotvení v zákoně před necelými dvěma sty lety pak v malé hrstce národů tripartitní svobodná společnost (svobodná ve svém politickém zřízení, ekonomice a kultuře) - slovy Marxe - „přetvořila produktivní schopnost světa“. Prakticky kdekoliv na Zemi - dokonce i v Bangladéši - mají rodiny méně dětí, ale tyto děti žijí déle, mnohem déle než dříve. V rozlehlých částech světa je stále ještě obrovský hlad a strádání, stejně jako dosud existuje otřesná chudoba dokonce i v rozvinutých zemích. Nicméně životní podmínky sě natolik změnily - díky lidské tvořivosti, odhalování tajemství Země, ukrytých milující Pro10 [pageend12]zřetelností že žádný vůdce národa dnes nemůže věrohodně tvrdit: „Moji lide jsou chudí, předpokládáme, že vždy chudí budou, a přijímáme tento fakt.“ Není to tak dávno v historii lidstva, co lide s jistou samolibostí prohlašovali: „Své chudé vždy budete mít vedle sebe.“ Všudypřítomná chudoba pak nebyla žádným morálním skandálem, ale prostě skutečností života. Dnes je chudoba kdekoliv na Zemi předváděna v televizi jako morální urážka. Schopnost člověka ekonomicky tvořit natolik změnila morální postoj lidstva, že mučivá chudoba kdekoliv ve světě odporuje morálce. Díky této tvořivosti jsme schopni předvídat, že jednoho dne každá jednotlivá žena (a muž) na tomto světě bude mít pod nohama pevnou hmotnou základnu. Toto je podle mého názoru skrytý dynamický účel kapitalismu, tak jak funguje ve společnostech židovské, křesťanské a humánní kultury; je to vnitřní dynamika systému samého. Neboť takový systém, založený na lidské schopnosti tvořit a zaštítěný institucemi určenými k podpoře plného uplatnění této schopnosti, si nemůže oddechnout, dokud každá jednotlivá osobnost této schopnosti nevyužívá. Mám na mysli „společnost svobodné práce, podnikání a účastenství“, o které píše papež Jan Pavel II. Píše také (v oddílu 32): „Nejdůležitějším zdrojem pro člověka je spolu se zemí člověk sám. Jeho rozum odhaluje produktivitu země a rozmanitost forem, jimiž lze uspokojovat lidské potřeby. Jeho organizovaná práce v solidární spolupráci mu umožňuje vytvářet stále rozsáhlejší a spolehlivější pracovní společenství k přeměně přírodního a lidského životního prostředí. Do tohoto procesu jsou zapojeny významné ctnosti jako píle, obezřetnost při podstupování předvídatelných rizik, spolehlivost a věrnost v mezilidských vztazích, vytrvalost při provádění obtížných a bolestných, pro pracovní společenství však nezbytných rozhodnutí a při zvládání případných ran osudu.“ Papež Jan Pavel II. vidí, že současné podmínky jsou odlišné od podmínek dob minulých, dokonce i doby poměrně nedávné. Zatímco dříve byla jedinečnou formou kapitálu půda a později celkový souhrn výrobních prostředků, dnes je stále více rozhodujícím faktorem sám člověk, neboli jeho schopnost myšlení, která se projevuje ve formě vědeckého poznání, jeho schopnost organizovat práci v solidaritě a rozpoznávat a uspokojovat potřeby jiných lidí. Tyto texty vystihují tak dokonale podstatu věci, že jsem v pokušení prohlásit: „Končím!“ Zbývá nicméně ještě jeden důležitý bod. Předložit morální, filosofické a náboženské argumenty pro vytváření bohatství je věc jedna; nalézt vhodné instituce, které proniknou ke všem strádajícím, chudým a zranitelným na této planetě a zapojí je do tvořivé ekonomiky, je věc další. Není to však samo o sobě úkolem pro tvořivost? Pro podnikavost? Pro vynalézavost? V každém případě se tento praktický úkol jeví jako nejdůlc- žitčjší výzva pro všechny lidi dobré vůle naší i příští generace. Musíme vážně a reálně přemýšlet o tom, jak zapojit chudé z Peru, Bolívie a mnoha jiných států třetího světa do systémů, které soustřeďují své úsilí na rozvoj vlastního lidského kapitálu a na jeho podporu prostřednictvím institucí, které ho osvobozují a posilují: na soukromé vlastnictví, přístup na trhy, snadné a rychlé začlenění, přístup k úvěru, praktické semináře o základech tvůrčích ekonomických metod, na právní systém postavený tak, aby rozmnožoval příležitosti pro chudé, spíše než (jako nyní) chránil výhody bohatých. Třetí svět, jak naznačuje Jan Pavel II., potřebuje zásadní dcmokratic- II [pageend13]kou a kapitalistickou revoluci. Podstatou takové revoluce je množství ústavních změn zaměřených k odstranění mnoha restrikcí, které v dnešních dnech potlačují ekonomickou tvořivost miliónů lidí na této planetě. Tento praktický úkol je obrovský. Domnívám se, že ani naše akademická, ani naše obchodní elita dosud nemá žádnou představu o jeho praktickém rozsahu. Na závěr bych chtěl říci, že do Království nebeského vejdou ne ti, kteří volají: „Jsem chudý! Jsem chudý!“, ale ti, kteří opravdu uvádějí v život vhodné instituce, které pomohou chudým shodit ze sebe svoji chudobu a připojit se k ostatním dříve chudým - z Jižní Koreje, Tchajwanu, Singapuru, Hongkongu a jiných míst kteří dokázali, že chudoba není něco nezměnitelného. Nové bohatsví lze vytvořit. Samy lidské bytosti jsou prvotní podstatou bohatství národů. Lidská tvořivost je od přírody jejich primárním zdrojem. Odstranění institucionálních represí, které nyní dusí tuto tvořivost, je obrovský úkol, který před námi stojí. Michael Novak (přeložil Eduard Geissler, převzato z bulletinu Občanského institutu vydaného v květnu 1992; mírně zkráceno) Evropská banka Většina těch, kdo sledují dění ve východní Evropě, ví, že před sedmi měsíci byla z peněz poplatníků zřízena Evropská banka pro rekonstrukci a rozvoj (EBRD) na podporu zemí východní Evropy při přechodu k tržní ekonomice. Cílem bylo „podporovat rozvoj tržního prostředí, v němž by se rozvinul silný a konkurenceschopný soukromý sektor, s důrazem na podporu malých a středních podniků“. Zásadní kritika se nyní zaměřila na otázku, zda základní kapitál (do nějž Velká Británie přispěla čtyřiceti milióny liber - tedy zhruba dvěma librami na daňového poplatníka) nebyl získán na základě zavádějících informací. Neboť ačkoliv EBRD prohlašuje, že se zaměřuje na střední a východní Evropu, někde uprostřed svého programu jakoby v závorce hovoří o Sovětském svazu, o všech šestnácti republikách a dvě stě padesáti miliónech obyvatel. Jistěže SSSR potřebuje veškerou pomoc, kterou se mu podaří získat, to však nebylo výslovné poslání banky, když poprvé žádala o úvěry. (Viz Jaká je budoucnost banky, kterou Jacques vybudoval?, ESA, červen 1991) Attali však ve skutečnosti dlouho hledal vlastní „zvláštní vztah“ k Sovětskému svazu. Než byl pověřen vedením banky, působil jako Mitterrandův osobní vyslanec, který často navštěvoval Moskvu, aby urovnával cestu k řadě vrcholných setkání mezi Západem a Východem. Attali se rychle spřátelil s Gorbačovem a s dalšími prominentními členy nomenklatury, ale vyhýbal se protikomunistické opozici bez ohledu na to, že požadavek rychlého zavedení tržní ekonomiky vycházel od osobností, jakými byli Askjutič z Křesťanskodemokratické strany, Travkin ze strany Demokratů a Michail Asajev ze Strany kadetů. Ve svém politickém životč i ve svých publikacích projevoval Attali nezakrývanou, často až děsivou oddanost socialistickým teoriím, jako např. ve svém návrhu na řešení problémů stáří: „Jakmile člověk překročí věk šedesáti až šedesáti pěti let, přežívá svou schopnost produkovat a stojí pak společnost spoustu peněz... Z hlediska společnosti je ovšem lepší, zastaví-li se lidský stroj naráz, než když se tak stane postupným chátráním... Euthanasie se v každém případě stane důležitým prostředkem budoucí společnosti. Podle socialistické logiky musí být problém od počátku postaven takto: socialistic- 12 [pageend14]kou logikou je svoboda a základní svobodou je sebevražáa, proto je v tomto typu společnosti právo na přímou nebo nepřímou sebevraždu absolutní hodnotou.“ (Jacques Attali, La Medecine en accusation, L’Avenir de la Vie, Shegers, Paris) Takové pocity mohou vyvěrat spíš ze vznešených utopických představ než z opovržení k lidskému rodu, nicméně skutečnost, že Attali nyní dostal příležitost uvádět své sny o novém politickém a ekonomickém světě do života, ukazuje na nebezpečí, které představuje jmenování politika, a nikoliv bankéře do čela podniku, jehož výslovným cílem je vymýtit na ekonomickém poli „socialistickou logiku“. Nic přitom nenaznačuje, že by události poslední doby nějak otřásly jeho politickými postoji. Začátkem roku 1991 prohlásil, že cílem EBRD je stát se „nadnárodním výtvorem“, který přesáhne hranice dvanáctky a spojí celý kontinent do jakési volné konfederace. Znepokojivá jmenování Po založení banky Attali znovu cestoval. Nikoliv však do východní Evropy, tedy do oblasti, s níž se zřejmě potřebuje hlouběji seznámit, ale znovu do Sovětského svazu. Výsledkem bylo jmenování Alexandra Maslova a Viktora Gcrešenka z Národní banky a z Ústřední sovětské banky do vedení EBRD. Každému, kdo poznal sovětský systém, musí být známo, že v bankách kontrolovaných stranou bylo zvykem směrovat západní pomoc a půjčky do „soukromopodnikatelské činnosti“ nomenklatury, což někdy znamenalo převody majetku a zboží od jednoho apa- rátčíka k druhému hluboko pod tržní cenou. Není-li cílem znovuzískání takového majetku pro Sověty, lze těžko pochopit, proč by se měli jevit jako vhodní kandidáti, když staré centralizované sovětské hospodářství nemá nejmenší naději na přežití. Po srpnovém pokusu o puč však Attali vyslovil souhlas s rozpadem Sovětského svazu a prohlásil, že Sověti musí „vytvořit rámec institucí, které by prováděly jednoznačnou peněžní a fiskální politiku“, aby jim mohl „v příštím roce poskytnout pomoc ve výši alespoň padesáti miliónů dolarů“. Prohlásil dokonce, že je příznivě nakloněn decentralizaci. Je to ovšem decentralizace v socialistickém pojetí. Jak to napsal 22. srpna 1991 ve Wall Street Journal'. „Musíme tuto divokou decentralizaci změnit v decentralizaci organizovanou.“ Jinými slovy: decentralizace se nesmí vymknout kontrole z centra. Některá další Attaliho jmenování - včetně jedenadvaceti vysoce placených ředitelů - vyvolávají stejné rozpaky. Velmi zkušený senior, vicepresident Světové banky Ernest Stern odmítl významné místo prvního vicepresidenta EBRD s poukazem na slabé struktury a na nedostatečný obchodní plán. Po dlouhém jednání toto místo přijal John Flemming, který stejně jako mnoho dalších zaměstnanců banky nemá žádné zkušenosti se záležitostmi východní Evropy. Největším překvapením bylo jmenování posledního komunistického premiéra Maďarska Miklosc Nemetha jedním z prvních vicepresidentů. Nemethovi ovšem zkušenosti s východní Evropou nechybějí. Je však mnoho důvodů k nedůvěře, zda mu to dává kvalifikaci pro přijímání nových zaměstnanců (EBRD stále hledá dalších dvě stě pracovníků). Nemeth po absolvování Vysoké školy ekonomické Karla Marxe v Budapešti, kde získal solidní základy v marx-leninské ekonomii, vstoupil do ekonomického oddělení komunistické strany a byl odpovědný za ekonomickou politiku Karoly Grosze, která bránila reformě a přála zvyšování státních investic a rozsáhlým půjčkám. Když se roku 1987 stal Nemeth maďarským premiérem, začala změna kursu, a opozice mohla vyžado13 [pageend15]vat jednání s komunisty u kulatého stolu. Nemeth vyčkával a držel se stranou, dokud nebyl obviněn, že dal do sídla opozice zavést odposlouchávací zařízení a nasadil tam své informátory. Nejdříve to popřel a pak vyrukoval s pohádkou: „Byly zde ve hře tvrdé stalinské síly, před nimiž bylo nutné Maďarsko chránit.“ Opozice nato ustavila vyšetřovací výbor, získala přístup k tajným materiálům, ale nenašla žádný důkaz o existenci takových „sil“. Maďarská opozice nedokázala podniknout právní kroky proti Nemethovi ani proti žádnému jinému komunistickému předákovi odpovědnému za ilegální postupy bezpečnostních sil. Obecně se má za to, že jim v politické dohodě mezi bývalou vládnoucí elitou a těmi, kdo po ní převzali moc, byla zaručena imunita. Nemeth v soukromém rozhovoru uvedl, že má v úmyslu se do Maďarska vrátit, až mu vyprší doba, po kterou má pracovat v EBRD. Pochybná doporučení Ještě pochybnější jsou důvody pro nedávné jmenování Rumuna Bogdanora Baltazara za poradce banky. Toho v roce 1975 ustanovil Ceausescu jako chargé d’aff aires na Filipínách. Generál Ion Paccpa, Ceau^escův velitel tajné služby, který roku 1987 z Rumunska uprchl, píše ve své knize Rudé obzory, že rumunský chargé d’affaires na Filipínách je „hlavou operací v oblasti“. Baltazar byl ke své smůle identifikován jako Pacepův člověk a byl odvolán a zbaven místa. Nedávno však ho president Iliescu jmenoval státním tajemníkem pro informace. Opoziční strany v Rumunsku nyní bojují proti staré nomenklatuře. Jmenování vhodnějšího kandidáta na místo poradce EBRD, pověřeného dohledem na přechod k volnému obchodu, by bylo mělo nesmírný význam. Začátkem roku 1991 vyslovil československý ministr financí Václav Klaus veřejně podezření, že banka je nástrojem k znovunastolení socialismu v jeho zemi. Attaliho odpovědí bylo pozvání V. Klause do správní rady. To však Klausovo podezření neuklidnilo stejně jako je neuklidnilo nedávné zjištění, že Attali nabídl podporu banky „Dicnst- bicrovu plánu“, který formuloval československý socialistický (a ovšem i ex- komunistický) zahraniční ministr. Podle tohoto plánu by měla pomoc ze Západu směřovat do Sovětského svazu, který by tak mohl dále importovat československé výrobky. Václav Klaus se oprávněně domnívá, že by uskutečnění tohoto plánu nijak neuvolnilo ekonomické svazky mezi Československem a Sovětským svazem a že by v Československu vedlo k výrobě méně kvalitního zboží, které by bylo jinde než v Sovětském svazu neprodejné. Tento plán by jen málo nebo vůbec nepřispěl k diverzifikaci stále centralizovaného československého hospodářství, nesti- muloval by vznik malých podniků ani by československému hospodářství nepomohl k výrobě zboží a k vytvoření služeb, které by bylo možno úspěšně a za konkurenční ceny nabízet na mezinárodním trhu. Jiskřička naděje vysvitla v září 1991, když EBRD oznámila dohodu o investicích do soukromé maďarské konzervárny a rovněž se dohodla o větší sumě pro československý investiční fond určený pro malé a střední podniky. Ukázalo se však, že poradcem na československé straně je opět - i když v jiné podobě - státem kontrolovaná organizace, Investiční banka. Má-li východní Evropa vykročit směrem k volnému trhu, potřebuje soukromé investice od bank, které jsou připraveny na sebe vzít riziko a které investují peníze, za něž budou dále ručit. Nejméně potřebuje, aby o investicích rozhodovali aparátčíci starého stylu, kteří utrácejí 14 [pageend16]peníze poplatníků, ale nemají se čeho bát, bude-li investice neúspěšná. Jessica Douglas-Home, European Security Analyst, No 16, December 1991 (přeložila A. Borovičková) „Volným šířením knih něco uplývá...“ Mohl by to být starý zlomyslný vtip: Ministři kultury všech socialistických zemí sedí a radí se, co podniknout proti stále drzejším spisovatelům. Jeden je pro trpělivou ideologickou práci, jiný namítá, že to už tady všechno bylo a nic to nepomohlo - nejlépe strčit celou tu sebranku za mříže. Třetí se jen tiše usmívá, a když se ho ptají, co by radil on, odpoví: To je přece prosté - jen klidně všechno uveřejňujte. Za chvíli bude taková spousta knih, že se mezi nimi těch pár opravdu nebezpečných úplně ztratí. A hlavně: nikoho to už nebude zajímat. A bude konečně klid. Takhle by socialistický ministr kultury samozřejmě nikdy nemluvil. Ale oponovat tomuto názoru je těžké. I když jc v něm obsažen protimluv, je to protimluv reálně existující a ten zní: poncch věcem volný průběh a dej jim co nejvíce svobody - jen tak můžeš svobodu dokonale odzbrojit. Paradox? Nikoli, realita. „Teď už je, aspoň v Rusku, Orwel- lova kniha (tj. 1984, román, který tehdy v SSSR po desetiletích zákazů vyšel - pozn. autora) jako všechny ostatní. A mně se najednou zdá, že je to škoda. Nebude míň osudová, když ji lidé budou číst beze strachu? Jak jc to dávno, co jsem ji půjčil na jeden den jednomu mladému muži? Tři roky? A on mi ji ráno vracel, oči červené od nevyspáni, mlčel a vypadal, jako by vnitřně vyhořel. Volným šířením knih něco uplývá. Bude ještě tolik záležet na tom, jaké poselství a přísně střežené tajemství kniha přináší? Co když bude hlavně záležet na tom, kolik exemplářů se prodá? Jestliže se toho dočkám, budu raději mlčet, abych nevypadal jako stárnoucí podivín, který s rozechvěním vzpomíná na dobu, kdy se nebezpečné knihy schovávaly pod nudle.“ (Milan Šimečka, Konec nehybnosti) Šimečka je jistě mimo podezření, že by chtěl dělat obránce cenzuře. Přesto píše: „Volným šířením knih něco uplývá.“ Pravděpodobně ani netušil, jak velkou pravdu vyslovil. Ale dost ironie. Jde o vážnou věc. Svoboda pro literaturu na jedné straně (co znamená, když tato svoboda není něčím samozřejmým, to nedokáže pochopit nikdo, kdo se narodil a vyrostl na Západě), a požadavky trhu na straně druhé. Vezměme jako příklad Německo, které pořádá ve Frankfurtu nad Mohanem nej významnější evropský knižní veletrh. Ročně tu vychází kolem šedesáti tisíc nových titulů, přibývajících k těm, co už na trhu jsou, a to tvoří dohromady množství, které by nedokázal zvládnout sebevětší čtenářský apetýt. Prosperující nakladatelství vrhá měsíčně na trh padesát nových titulů a v pestrobarevných prospektech jim dělá halasnou reklamu. Nestačilo by jich trochu méně? Stačilo, samozřejmě, ale to nejde. Je třeba držet krok s konkurencí, nebo ji dokonce přetrumfnout, když ne kvalitou, tedy množstvím. Za tím vším je filosofie. Filosofie dělání knih. Odhlédneme-li od několika slavných výjimek, není to už dnes tak, že by nějaký nakladatel nabyl dojmu, že ten nebo onen autor má co říci. Je třeba dát dohromady nabídku, která se prodá. Tedy knihy, které si rychle najdou zákazníka a budou proměněny v peníze. Jinými slovy: zboží, které si na sebc vydělá. I autoři už to pochopili. Už si nekladou otázku: co mám v úmyslu sdělit světu?, nýbrž: jakou cílovou skupinu čtenářů chci svou knihou oslovit, co ode mne očekává, jak tedy musím 15 [pageend17]psát a co? (Existují samozřejmě take skuteční spisovatele, kterým stále ještě záleží na tom, co říkají, ale v porovnání s celkovým množstvím nemají v podstatě žádnou váhu.) V Německu se pořád ještě má za to, že obchod s knihami je tím ušlechtilejším druhem obchodu, protože tu nejde jen o materiální hodnoty, ale i o hodnoty duchovní. Aleje tomu tak dosud? V malých angažovaných knihkupectvích jistě, ve velkých knižních obchodních domech, které se liší od supermarketů už jen specifickým sortimentem, sotva. A co čtenář? Člověk z Východu, který po léta pásl po všem zakázaném, nestačí žasnout: i vzdělaní obyvatelé spolkových zemí už dávno kapitulovali před obrovskou nabídkou knih. Číst Solženicyna? Proč vlastně? Vždyť je na to dost času a pak, ty knihy jsou tak hrozně tlusté. Člověk tu nevychází z údivu: všechno je k dostání, nic se nemusí skrývat, všechno vám dokonce vnucují, ale nikoho to nezajímá (výjimky jako vždy potvrzují pravidlo). A to lze myslím západním Němcům opravdu vytýkat: měli po léta takový výběr duchovní potravy, o jaké se lidem na Východě ani nesnilo. Ale kdo z nich toho využil? Kdo vůbec rozpoznal, že je to opravdu duchovní potrava, a nikoli jen záplava zboží? Množství titulů v Německu každoročně narůstá. A to znamená, že nabídka bude ještě nepřehlednější, že bude ještě těžší odlišit makulaturu od literatury. O literární kvalitu usilují především malá nakladatelství, která se drží tak tak nad vodou. (A jak často musejí být svědky toho, že autor, který se pomalu prosadil, je pak koupen velkým nakladatelským domem?) Nebo nakladatelství s dlouholetou a bohatou tradicí, která mohou držet krok v miliónovém pokru o licence. A výsledek? Trh ovládá spousta podřadného čtivá, je poptávka po senzacích (ale kdybychom měli věřit nakladatelským prospektům, je každá nová kniha senzací, na kterou lidstvo právě čeká) a něco kvalitního se může prosadit pouze v případě, že nakladatelství má dost peněz na velkorysou reklamu. Autoři a překladatelé by zbledli nad svými honoráři, kdyby tušili, jaké sumy pohlcuje reklama. Ale musejí být tak jako tak vděčni. Jen díky nápadité reklamě se může stát, že se nějaký autor vynoří nad hladinu moře knih. Z hlediska čtenáře to vypadá ještě bezútěšněji. Nikdo si nedokáže zapamatovat jména všech nových autorů a nějak si je zařadit. Co tedy zbývá než držet se osvědčených hodnot a jen sem tam udělat zkušební sondu mezi novinky? Nebo je prostě ignorovat. Na Západě mají pro tento stav pěkně znějící pojem - svoboda názoru. Každý musí mít přece možnost projevit svoje jakkoli bezvýznamné - mínění, a to bez překážek (mínění, které neslibuje finanční úspěch, je také bezvýznamné). Nikdo se proto nestará o knižní povodeň (která má vznešené jméno „rozmanitost“) a vesele produkuje dále. Často dokonce na papíře, k jehož bělení se nepoužívá chlór, aby se životní prostředí co možná šetřilo. Takže všechno je jen obchod a nic než obchod? Všechno jen pro mrzký mamon? Ano, ale i v bažinách rostou vzácné květiny. Člověk jen musí vědět, kde je hledat. Takže ncncchtc se připravit o všechny iluze. Existuje něco horšího pro literaturu než její neomezená, výlučně na zisk orientovaná masová produkce, a to je její potlačování, ať už z jakýchkoli důvodů. I když výsledek může být velmi podobný, totiž že se důležité knihy ke čtenáři nedostanou buď vůbec, anebo velkou oklikou, rozdíl tu přece jen je. Především pro ty, kdo se naučili číst. Ulrich Bedemann, SRN, psáno pro Prostor (přeložila M. Arnautova) 16 [pageend18]Konec českého mesianismu? Vc vědomí české inteligence byla dlouhá léta zakořeněna myšlenka o mimořádném dějinném poslání českého národa. Nebyl to samozřejmě v evropském kontextu pocit ojedinělý. Zatímco mesiášské vize jiných národů se rodily při bolestném putování pouští nebo v krvavých bojích s kočovnými kmeny Východu při obraně center západní civilizace, pochází idea výsadního postavení Čechů ze svérázného výkladu české tradice, údajně bytostně tíhnoucí k demokracii. Špančlé, Portugalci, Angličané a Francouzi prosazovali „spásu světa“ ohněm a mečem po celé planetě, přijali na čas „břímě bílého muže“ a vděčíme jim za první globální civilizaci. Český intelektuál spočinul v představě svého vrozeného humanismu a ryze demokratické povahy, které se čas od času projevují v originálních politických experimentech, podnětných pro celé lidstvo. Na počátku, téměř v mytickém „in illo tempore“, byla husitská revoluce. Její dědici sice podlehli protireformač- ním silám, ale tato porážka byla odčiněna českou avantgardní účastí ve „světové revoluci“, namířené proti „despotické teokracii“ habsburské monarchie. Byl zřízen československý stát, jehož intelektuální elita snila po druhé světové válce o socialistickém mostu mezi Východem a Západem. Jarní a letní měsíce roku 1968 přinesly iluze o „su- peršvédském“ spojení sociálních „výhod“ komunistické diktatury a prosperity tržní ekonomiky. Každý sen trvá pouze do té doby, než se setká s nemilosrdnou korekcí reality. O toto „zmoudření Dona Quijota“ byla poválečná generace připravena únorovým pučem a představitelé Pražského jara vojenskou intervencí Varšavské smlouvy. Po porážce východního bloku v třetí světové válce, kterou za nás vybojovali jiní, se český státoprávní mýtus znovu vynořil na povrch. Tentokrát v podobě „nepolitické politiky“ všezahrnujícího Občanského fóra a dychtivosti obohatit svět o „mimořádnou zkušenost“, kterou načerpala středoevropská inteligence za léta nesvobody. Český politik- -intelcktuál se vrhl na mezinárodní scénu ochoten řešit nejrůznější problémy, od smiřování Palestinců a Židů po budoucnost NATO a přítomnost amerických vojsk na starém kontinentu. Známý filosof hlásal začátkem roku 1990 na Karlově universitě, že „Československo exportuje Pravdu“. Bohužel, nebo bohudík se tentokrát vnější zásah nedostavil a české společnosti a světu kolem ní bylo umožněno dozrát. Ukázalo se, že Občanské fórum, vítěz voleb, by nejen skončilo jako trochu demokratičtější korporativní obdoba bývalé Národní fronty, ale jeho idea „nepolitické politiky“ by nedokázala zabránit vážným sociálním otřesům vyvolaným rafinovanými stoupenci „ancien régime“. Západní intelektuálové a politici, stejně jako několik let před nimi americký spisovatel Philip Roth, brzy zjistili, že na rozdíl od začátku století se momentálně nic zásadně nového vc středoevropském prostoru nerodí. Praha se sice stala oblíbenou turistickou atrakcí středních vrstev postindustriální civilizace, ale bohužel ne sídlem nového Římského (Pražského?) klubu, hloubajícího nad globálními problémy, které přináší Věk Vodnáře. Američané se neřídili radami československého presidenta, nestáhli své jednotky ze základen v západní Evropě a díky nim vyhráli válku s Irákem. Ukázalo se také, že spíše než nadčasovou Pravdu naše zemč vyváží moderní tanky a výzbroj do států podporujících mezinárodní terorismus. Současnou českou politickou scénu, pokud vyloučíme rezidua totality, jakým je například komunistická strana, nemůžeme zatím dělit na legitimní pra17 [pageend19]vici a levici, ale spíše na seskupení odmítající představu o české výlučnosti, dále na několik stran, které z idealismu na těchto pozicích stále setrvávají, a na velmi početný zástup politiků, kteří na tomto národním mýtu bez ostychu a cynicky parazitují. Do první skupiny náleží například koalice ODS-KDS, ODA a s výhradami KDU-ČSL, ve druhé skupině přežívá zbytek bojovníků Občanského hnutí a do třetí skupiny lze bez rozpaků zařadit ČSSD, LSU nebo levicovou část H SD-SM S. Je příznačné, že Občanská demokratická strana, která svůj vzor vidí v zavedených tržních demokraciích Západu bez zohlednění „českých specifik“, má relativně velkou podporu veřejnosti i inteligence zaměřených na budoucnost a nedůvěřujících ideologiím a nacionalismu. Vysoký počet populistů, který se shlukl pod praporem české výlučnosti v rouchu „třetí cesty“, však vypovídá o vnitřní vyčerpanosti této ideje. Existuje dlouhá a klesající cesta mezi T. G. Masarykem na jedné straně a například Milošem Zemanem nebo Val- trem Komárkem na straně druhé. Je to cesta postupné smrti mýtu, jehož obsah se vytrácí, mýtu, který se stává čistě formálním nástrojem demagogie. Česká společnost již nepotřebuje zdůvodňovat legitimitu svého státu husitskými nebo legionářskými tradicemi. Státy se neudržují při životě pouze idejemi, ze kterých vznikly, ale přetrvávají především v důsledku dlouho a bolestně vytvářené politické struktury. Díky tomu, že zapojují co největší počet občanů do služby obci a že stanoví pevná pravidla nejhumánnější občanské války, která se nazývá parlamentní demokracie. Mýtus o zvláštní, experimentátorské a avantgardní úloze českého národa v dějinách se zrodil mezi českou inteligencí devatenáctého století a musíme mu rozumět v kontextu tehdejší doby. Můžeme naše předky obviňovat z na- cionální zaslepenosti, nebo je chápat. Tento mýtus se však stal pouhým snem a i ten nej krásnější sen může přejít v nepříjemnou noční můru. 29. 4. 1992 Ivo T. Budil Obhajoba manželství „A tak i každý z vás bez výjimky ať miluje svou ženu jako sebe sama a žena ať má před mužem úctu.“ (Ef 5,33) „Muž ať prokazuje ženě, čím je jí pov innen, a podobně i žena muži. Žena nemá své tělo pro sebe, ale pro svého muže. Podobně však nemá muž své tělo pro sebe, ale pro svou ženu.“ (ÍK 7,4-5) Vytane-li téma „žena“, budou mnozí muži romanticky opěvovat ženu jako mytickou bytost, jiní ji budou opět jako myticky obludnou bytost zatracovat. Je však možné se na ni dívat i prozaičtěji z hlediska její „role“ ve společnosti, neboť žena je nenahraditelným oživujícím elementem, udržovatelkou rodiny - jako manželka a matka (stejně jako je muž základem státu). Moderní hnutí za „rovnoprávnost“ žen se podílelo na rozvolnční rodinných vazeb tím, že vědomí „manželské svátosti“ a manželských povinností nahradilo ideou práv ženy, resp. ideou „seberealizace ženy“. Toto hnutí, počínající Francouzskou revolucí, je důsledkem krajní, nezvládnuté podoby liberalismu, která zná jen svobodu individua a nepozoruje, že bez autority či autorit a povinností nemůže společnost trvat a obstát. Souvislost liberalismu a ztráty porozumění pro smysl rodiny prokazuje i ona obzvlášť liberální společnost - Spojené státy americké. Móda pravidelného docházení k psychoanalytikovi je jen projevem toho, že rodina už není chápána jako pevný bod lidského života. V „normální“ rodině její členové ventilují své vnitřní problémy, svá psy18 [pageend20]chická napětí vůči vnějšímu světu uvnitř rodiny, vůči svým rodinným partnerům, neboť rodina je pro ně místem uvolnění, plné otevřenosti a možnosti vyrovnání, smíření, místem, kde mohou vyložit i svá nejniternější tajemství. Zdá se, jako by zde přestávala tuto elementární (a v jistém smyslu metafyzickou) funkci plnit. Lidé raději své problémy, svá niterná tajemství ventilují za peníze před cizím člověkem. Člověk liberální doby poukazuje často na tmářství a zaostalost doby předchozí. Většinou se tak vyslovuje jen na základě svých obecných předsudků, a ne na základě skutečné znalosti. Tak panuje představa, že žena v době feudální a postfeudální se nalézala ve výrazně nerovném postavení vůči muži - právně nerovném a fakticky podřízeném. Jistě, dřívější doba respektovala více nutnou strukturu rodiny, ale na druhé straně v Evropě přinejmenším od doby vrcholného Říma nebyla žena právně ani fakticky méněcenným tvorem, ale mužovým partnerem. Nejděme ale až tak daleko do minulosti a sáhněme např. po předlitavském občanském zákoníku z roku 1868, abychom se podívali, jak se za našich předků nahlíželo na manželství. Druhá polovina 19. století je zajímavá proto, že zde již působí liberální myšlení, ale v oblasti manželství se prosazuje zpočátku jen pozvolna. V době platnosti toho zákoníku také žila manželství, která mohou sloužit jako příklad oné potřebné úcty muže vůči ženě a respektu ženy k muži a zároveň jako vzor skutečného partnerství. Namátkou můžeme snad uvést manželství F. L. Riegra, V. V. Tomka, T. G. Masaryka, ale jistě by se našla i jiná. Rovnoprávnost a nerovnost Základní pojem a smysl manželství se podává v § 44, kde se říká, že se jedná o vůli „dvou osob různého pohlaví... žít v nerozlučné pospolitosti, zplodit děti a prokazovat si vzájemnou pomoc“. Vzájemná pomoc se konkretizuje v § 89: „Práva a závazky manželů vznikají z účelu jejich spojení, ze zákona a uzavřených dohod.“ Práva a závazky osob v manželství se dělí na společné a zvláštní - týkající se zvlášť muže a ženy. Společných se týká § 90: „Především mají obě části rovný závazek k manželské povinnosti, věrnosti a slušnému chování vůči sobě navzájem.“ Potud vidíme, že muž a žena jsou principiálně rovnoprávné bytosti. Manželství může vzniknout jednak pouze z vůle dvou partnerů, sňatek vyžaduje jejich výslovný souhlas, jednak má manželství účel, vůči němuž jsou si manželé rovnoprávní, a jednak přijímají závazek, že si budou vzájemně ku pomoci. Zkrátka, žena v tomto ohledu uzavírá manželství jako osoba, jež požívá právní způsobilosti srovnatelné s mužovou, a vstupuje do manželství především jako mužova partnerka, nikoli - jak tvrdí feministky a feministé -jako jeho služka či něco takového. Nicméně předlitavské manželské právo ještě nepropadlo představě, že existují jen lidé, zná ještě muže a ženu. Přestože je chápe jako bytosti zásadně shodné (viz výše), zároveň považuje jejich zvláštnosti za tak podstatné, že jim určuje zvláštní práva a povinnosti. Muž je označen jako „hlava rodiny“. „... připadá mu především právo vést rodinu a dům; ale je také jeho povinností zajistit manželce podle svých možností slušné živobytí a ve všech případech ji zastupovat.“ (§91) Naproti tomu „manželka obdrží jméno muže a požívá všech práv jeho stavu. Je povinna následovat muže do jeho bydliště, podle sil mu pomáhat ve vedení rodiny a domu a při vydělávání a je povinna řídit se, jak dalece to řád domácnosti vyžaduje, opatřeními, jež přijal, jak sama, tak působit, aby jich byli poslušní ostatní.“ (§ 92) 19 [pageend21]Takovéto formulace o „hlavě rodiny“ na jedné straně a na druhé o povinnosti následovat a poslouchat znějí dnes jistě jako anachronismus. Pokusme se přesto si uvědomit, co vyjadřují. Právě v pohledu na moderní rodinu, kde žena chce být plně rovnoprávná s mužem, se nám to může ukázat nejlépe. Řečeno jednoduše, dnes se vytrácí vědomí o povinnostech vyplývajících z „přirozených“ funkcí jednotlivých členů rodiny, dochází k nivelizaci rodinné struktury. Tato nivelizace stejně jako nivelizace společnosti jakožto celku vyúsťuje zpravidla v krizi, zde krizi rodiny a vůbec společného života. Je-li žena rovnoprávná s mužem, může mu legitimně odmítnout např. vařit, stejně tak může muž odmítnout nést hlavní zátěž při materiálním zajišťování rodiny, starat se o opravy v bytě nebo jí nést těžké zavazadlo. Jestliže partneři necítí, že jsou vázáni zcela samozřejmě určitými povinnostmi, pak se musí vždy znovu dohadovat, kdo udělá to či ono: kdo bude vařit, kdo dnes opraví elektřinu... A zkušenost ukazuje, že tam, kde jsou rovní partneři, je dohodnout se velmi tčžké. Neboťjak se dohodnout tam, kde chybí jakákoliv autorita? Náš současník namítne: Proč tak dramaticky? Vždyť většina lidí tyto své „role“ plní, i když by s takto striktním rozčleněním úlohy muže a ženy nesouhlasila. Ale feministé a feministky se rádi ohrazují: Proč by žena měla mít povinnost stát „celý život u plotny“, sloužit svému muži? Nechceme-li se snížit k primitivním argumentům, pak najít jednoznačný a zřetelně přesvědčivý důvod je těžké. Rozum sám zde již selhává, nepostačuje. Lze říci: Protože tak je tradičně uspořádán náš život. Protože nám to napovídá naše „přirozenost“, náš „smysl pro řád“, projevující se právě v tom, že i navzdory moderním trendům tak v zásadě většina lidí žije. Na to zastánci rovnosti namítnou: Jaképak odvolávání se na tradici, smysl pro řád? Kdysi jsme nepovažovali také černochy za lidi, a dnes je to jinak. Znamená to snad, že např. i černoši měli zůstat v USA navždy otroky? Jestliže jde skutečně o stejný případ, pak důvody, proč hájit tradiční zvyklosti ve vztahu muže a ženy, neznáme. Ale stejně tak vlastně neznáme poslední důvody jež by byly pro všechny zcela evidentní - pro žádnou zásadu z oblasti rodinného života. Proč totiž neučinit problém interrupcí zcela závislý na rozhodnutí matky? Proč by lidé měli vůbec uzavírat manželství? Nebo proč by mělo být jeho základem duchovnč-tělcsné partnerství dvou osob - jednoho muže a jedné ženy a ne partnerství větší skupiny osob? Proč by si partneři měli být vůbec věrni? Proč by vlastně měli poslouchat děti rodiče?... Manželská povinnost Feministé a feministky někdy uvádějí, že v patriarchální kultuře je žena pro muže „slamníkem“. Že tomu tak není a nebylo, dokazuje i předlitavské manželské právo. Tak jsme již v § 90 četli: „Především mají obě části rovný závazek k manželské povinnosti, věrnosti a slušnému chování vůči sobě navzájem.“ „Manželská povinnost“, jíž se míní právě tělesný vztah, je vzájemná: „Trvalá neschopnost plnit manželskou povinnost je překážkou manželství, když existovala již v době uzavírání manželské smlouvy. Pouze dočasná neschopnost nebo ta, která nastala teprve během manželství, i když je neléčitelná, nemůže svazek manželský zrušit.“ (§ 60) Zde pozorujeme, že se zde nehovoří o schopnosti ženy, ale obou partnerů, v této rovině a těchto právech jsou si zcela rovni. Přitom nejde pouze o funkci plození dětí, ale výslovně o tělesný vztah pro něj samý, neboť „v § 60 20 [pageend22]zmíněná neschopnost plnit manželskou povinnost se vztahuje jedině na tělesné spolužití, bez ohledu na otázku, zda může být dosaženo zplození dětí či nikoli". Pro člověka vychovaného v představách o křesťanském nepřátelství vůči všemu pozemskému, může toto výslovné vkomponování tělesného vztahu muže a ženy do předlitavského manželského práva, založeného na katolické nauce, vzbuzovat dojem něčeho ne- ústrojného. A přitom křesťanství, především katolicismus, se svým velkým mravním apelem a zároveň svým vědomím lidské slabosti projevuje často velký realismus. Přitakání manželskému tělesnému životu odpovídá na jedné straně zcela realismu sv. Pavla, který manželství považuje za způsob, jak se vyhnout smilstvu (ÍK 7,2), bible však obsahuje i místa, která lze interpretovat tak, že tělesný vztah muže a ženy je (v manželství) zcela legitimní a Bohu milý (Gn 2,23-25). Opět je tak zpochybněna jedna z častých frází o tom, že křesťanství je tělesnosti jednoznačně nepřátelské. Podle občanského zákoníku je manželství tedy řádným způsobem, jak realizovat prostou lidskou potřebu. Dokonce je to jeden ze tří výslovně uvedených důvodů manželství. To však neznamená, že manželství je pouze tělesným vztahem: uzavřením platného manželského svazku vzniká duchovní poměr muže a ženy, kdy partneři si jsou povinni „prokazovat vzájemnou pomoc“. Výrazem této skutečnosti je i právní důsledek, jsoucí v souladu s mravním citem, že pokud nastane neschopnost plnit manželskou povinnost až v manželství, nemůže to být důvodem jeho neplatnosti. Zde se realismus tělesnosti spojuje s ideou vztahu a závazku. Naproti tomu snad dosud platný zákon o rodině z roku 1963 o tělesnosti cudně mlčí a téměř romanticky praví, že „manželství v naší společnosti spočívá na pevných citových vztazích mezi mužem a ženou“, ač víme, že sexuální neshody byly považovány za dostačující důvod k rozvodu. Pravidlo a výjimka Lidský život, má-li být „dobrý“, nelze vtěsnat pod jednoznačná pravidla. Proto připouští výjimky. Jde však o to, aby výjimky zůstaly výjimkami a nestaly se pravidlem. Ve sféře politiky se stále ještě muži prokazují jako schopnější než ženy. Občas se však objeví žena, která svými politickými schopnostmi muže jednoznačně předčí - jako příklad může sloužit M. Thatcherová. Bylo by tedy neprozíravé takovým ženách přístup do politiky zamezit. Ale z toho ještě nutně neplyne oprávněnost požadavku přívrženců feminismu, aby byly ženy zastoupeny v politických úřadech a funkcích paritně s muži. Stejně tak v rodinném životě nastávají praktické okolnosti, které mohou tradiční rozdělení funkcí v rodině narušit. Vczmeme-li opět jako elementární příklad vaření, jsou rodiny, kde žena pracuje na směny a muž se musí večer postarat o děti a uvařit jim. Takováto výjimka je přípustná vzhledem k povinnosti rodičů starat se o děti a nenarušuje základní pravidla. Totéž platí pro oblast vědy (i zde některé ženy vynikají nad muže), pro otázku rozvodů (i katolicky „fundované“ předlitavské právo uznává pro katolíky alespoň možnost rozvodu od stolu a lože), pro materiální zajišťování rodiny apod. Jde skutečně jen o to, aby tyto výjimky nebyly chápány jinak než jako výjimky podmíněné konkrétními okolnostmi. květen 1992 Martin Pokorný 21 [pageend23]Od 1. dubna vychází deník PROSTOR Od pondělí do soboty 16 stran světového formátu [pageend24]Ženy a politika (Konfrontace se západním feminismem) Jiřina Šiklová Pod názvem „ženy a politika“ si někdo vybaví velké intrikánky a travičky kolem krále Slunce, jiný markýzu de Pompadour či nešťastnou královnu Marii Stuar- tovnu nebo Kateřinu Velikou. Já si vzpomenu na Margaretu Thatcherovou a samozřejmé i na naše ženy, které se odvážily vstoupit do „tradiční arény“ mužů, tedy do našeho parlamentu. Není jich zatím mnoho! Ve Federálním shromáždění je tři sta poslanců a mezi nimi jenom třicet žen. Přestože je nyní registrováno více jak sto politických stran, ani v jedné z nich není žena předsedkyní. Dokonce ani jediná politická strana nemá ve svém programu výrazné začleněnou problematiku současných žen a nikoho ani nenapadlo právé toto téma si zvolit jako možný politický program! Politické předvolební programy obsahují vše možné, od záchrany drobného zpěvného ptactva přes jistoty pro důchodce, zákaz či propagaci pornografie a potratů až po ekologii, privatizaci, lobby pro či proti jaderným elektrárnám. Jenom výrazný program pro ženy tam chybí. Jak to, že nikoho nenapadlo jít do voleb se speciálním programem pro ženy? Je to až neuvěřitelné. Vždyť se všeobecně ví, že kdysi Konrad Adenauer opakované vyhrával volby tím, že vždy do předvolební kampaně zařadil speciální požadavky pro získání tehdejších německých vdov. A vždycky mu to vyšlo! Nebo je příčina nezájmu politiků o ženy v tom, že tzv. emancipace ženy v socialismu byla u nás po léta spojována s politikou KSČ, s Gustou Fučíkovou a Marií Kabrhelovou? Ani to zřejmě nemůže být hlavní důvod, protože komunisté kandidují a do parlamentu se určitě dostanou. Příčinou také bude zakořeněná averze vůči kdysi vnucovanému „pseudofeminismu“ a emancipaci redukované na povinnost žen pracovat, jakož i zneužívání dřívějšího hnutí žen pro politické kariéry mužů. Částečně toto opomíjení souvisí i se samotnými základy marxistické filosofie, kdy stratifikace společnosti dle pohlaví byla interpretována jako způsob záměrného odvádění od třídního boje. Nyní sice podobná hesla vehementně popíráme, ale ve skutečnosti se nám tento způsob myšlení vryl do paměti více, než jsme schopni a ochotni si přiznat. Jedna z poslankyň Federálního shromáždění zjistila v dotazníkovém šetření, 23 STATI A ÚVAHY [pageend25]že 89 % členů její politické strany se domnívá, že jejich strana by ztratila hlasy voličů, kdyby na čelném místé uvedla jako kandidátku ženu. A tento názor dokonce častěji zastávaly ženy než mužští členové této strany. A obdobnou situaci konstatuje i Maria Adamik ve Feminist Review z roku 1991 o situaci žen v Maďarsku. Doslova tam píše: „Tzv. socialistická emancipace žen je spojována s minulým režimem, a proto je totálně zdiskreditována, což umožňuje, aby pod touto záminkou nepronikla do země ani jediná feministická myšlenka.“ Je tento politický postup omylem, hloupostí, nebo politickou vychytralostí mužů? Objevuje se paralelně ve všech postkomunistických zemích, a tak bychom se jím měli zabývat! Měli, nebo měly? Nejsem feministka, která by se hádala o sexistický jazyk a která by pronásledovala muže za výrazy sexismu v gramatice. Podřizuji se tedy bez vnitřního rozporu pravidlům českého pravopisu. MěH bychom se tím zabývat, a nejen před volbami. Absence žen v naší současné politice je kuriózní i vzhledem k politické minulosti a tradici. Byli jsme jednou z prvních zemí na světě, kde již roku 1871 začal pracovat Ženský výrobní spolek český. V roce 1890 vznikla Minerva jako první dívčí gymnasium ve střední Evropě a Výbor pro volební právo žen se ustavil u nás již v roce 1905. A ještě před první světovou válkou roku 1912 byla žena - spisovatelka Božena Viková-Kunětická - zvolena první ženskou poslankyní do sněmu království českého. Po válce se boj za rovnoprávné postavení ženy rozjel ještě rychleji. V roce 1923 založila senátorka Plamínková Ženskou národní radu, jejímž cílem bylo: „Uvést v životní praxi rovnoprávnost žen zaručenou ústavou, zabezpečit ji a působit, aby organizace a činnost všech orgánů veřejných brala spravedlivý zřetel na mateřský úkol ženin.“ Jak uvádí vynikající historická studie napsaná Soňou Hendrychovou, tato Ženská národní rada spolupracovala s Národním shromážděním, s vládou, s orgány veřejné správy a řešila „právní, hospodářské a kulturní otázky rovnoprávnosti žen a jejich ochranu sociální“. V Ženské národní radě byl i „odbor pro vnitřní svobodu ženy“, který analyzoval otázky spojené s idejemi feminismu. Během druhé světové války se ženy podílely na odbojové činnosti a končily ve vězeních a koncentračních táborech stejně jako muži. Senátorka Plamínková byla po atentátu na Heydricha dne 30. 6. 1942 zastřelena. Hned po válce, dokonce již v červnu 1945, se ustavila nová Rada československých žen a v jejím čele stála spolupracovnice a kdysi i spoluvězeňkyně senátorky Plamínkové právnička Milada Horáková. Ironií i tragédií je, že Československo má primát nejen ve vzdělávání žen, ale i v jejich popravování. JUDr. Milada Horáková byla jako první žena v socialistických státech odsouzena k trestu smrti oběšením a dne 27. 6. 1950 (tedy jenom o osm let později než Plamínková) skončila svůj život na šibenici. A mnohem později se zase ženy podílely nejen na budování socialismu, ale i na jeho „rozvracení“ a sehrály významnou roli v opozičním hnutí. Mezi signatářkami Charty 77 ženy představovaly 18 %, mezi mluvčími dokonce 34 % a ve Výboru na obranu nespravedlivě stíhaných (VONS) tvořily ženy více jak polovinu členů. Ve všech 24 [pageend26]politických procesech byly ženy také souzeny a po desetiletí dělaly obětavou, každodenní, šedivou, a od kopíráků dokonce doslova ušmudlanou práci. Opisovaly, rozmnožovaly politické statě, překládaly texty, přepisovaly články a knihy, které pak vycházely v samizdatu a v exilových nakladatelstvích. Ženy sháněly peníze i šaty pro rodiny zavřených a trpělivě uklízely nepořádek v bytech po domovních prohlídkách. I to je dnes politicky využitelná zkušenost a zásluha! Ženy ji ale nevyužívají. Z těch opakovaně pronásledovaných disidentek jsou v dnešním Federálním shromáždění pouze tři a nyní se dobrovolně nechávají zapsat na volební listiny v takovém pořadí, že skoro určitě nebudou zvoleny. Ženy se dneska příliš do politiky nehrnou, na televizní obrazovce se stále předvádějí muži a ženu člověk vidí nejčastěji v roli pořadatelky či zapisovatelky. Přitom jsem mluvila s několika našimi političkami a všechny mně shodně řekly, že ženy jsou v politických funkcích nesmírně pracovité, nehádají se o hlouposti, do detailu sledují zákony, jejich expertizy nových právních předpisů jsou přesnější a detailnější než rozbory jejich kolegú-mužú. V diskusi jim jde prý více o obsah jednání než o osobní prosazení či otázku prestiže jejich politické strany. I já mám z období disentu s ženami obdobné zkušenosti. Opisovaly, přepisovaly, roznášely literaturu, vynalézavě knihy balily i rozesílaly a stejně vynalézavě tyto hodnoty chránily a schovávaly. Někdy ten „export a import“ knih vypadal jako speciální ženská brigáda (jak to kdysi nazvala Helena Klímová). Vstoupil-li muž do této „předávací a rozdělovači sítě“ knih a časopisů, obvykle to dělal krátce. Muži totiž (až na malé výjimky) to nevydrželi dělat opravdu skrytě, pokorně a anonymně a nestačilo jim jenom sloužit užitečné věci. Potřebovali více než ženy prezentovat při tom i sebe sama. Když' muži zjistili, že se články a rukopisy opravdu dostanou za hranice a pak tam vycházejí tiskem a jsou citovány a čteny (třeba i v zahraničním rozhlase), tak obvykle neodolali touze vystoupit z anonymity a svoje práce podepisovali skutečnými jmény. Tím na sebe upozornili a vypadli z „kruhu služeb“ do světa představitelů disidentské politiky. A ženská brigáda v podobě opisovaček a distributorek tím byla ochuzena o dalšího člena. Do jisté míry tím muži i ženy podvědomě zachovávali či i do disidentského světa přenesli tradiční úlohu muže a ženy tak, jak se tato role vyvíjela po staletí. Muž šel na výboje, žena udržovala oheň. Muž je ten velký rozrůznitel, proklamátor i deklamátor idejí a politických směrů, nositel praporu a žena je tím, kdo v pozadí vytváří a udržuje život, ovlivňuje ho svojí každodenní prací a činností, včetně předávání kulturních vzorců chování a morálních hodnot další generaci. Zajímavé bylo, že tolik žen se na tehdejší činnosti podílelo, ale StB jich vypátrala mnohem méně než mužů. Proč asi? Ženy v té době asi více myslely na rodinu a děti a šlo jim více o udržení kontinuity naší kultury a zachování již vytvořených hodnot než o jejich vlastní politickou popularitu. Šlo jim více „o věc“ než o politiku a se- beprosazování. Proto se většina z těch, které se angažovaly před listopadem 1989, klidně vrátila do svých původních profesí a dnes jsou z nich opět a jenom reportérky, 25 [pageend27]učitelky, spisovatelky, důchodkyně a ženy v domácnosti. A to je další „hřích“, který nám západní feministky vytýkají. Říkají, že vlastně jsme opět opakovaly pouze tradiční, konzervativní způsob zasahování žen do politiky, že jsme se dobrovolně podrobily mužům, a naši nízkou potřebu být „viditelnými politič- kami“ vysvětlují naší „neuvědomělostí“, politickou naivitou, staromilstvím, tupostí, zkrátka nedostatkem feminismu v nás samých. Přitom zapomínají, že naše generace nikdy nezažila politický život jako kultivované střetávání a demokratické, svobodomyslné hledání optimálního politického řešení a tříbení názorů. Jen těžko některým feministkám vysvětluji, že účast na politickém životě není pro mne osobně spojena s formální pozicí vedoucího a že účinně a smysluplně lze zasahovat do společenského déní i bez ministerského křesla či významné pozice v parlamentu či v předsednictvu politické strany. Ony tento náš přístup k politice bez politické moci považují za slabost, za náš nedostatek a neschopnost se bránit a chtějí nás pozvednout k vyššímu feministickému sebeuvědomění. Kolikráte již mne někdo „pozvedával“! Mému vysvětlování, že tato nepolitická či ne-mocenská politika je vlastně pokračováním toho, co jsme dělaly dříve, a že tento přístup má výhodu plné etické a intelektuální nezávislosti, nechtějí či nemohou rozumět. Nebo jim tuto svoji politickou zkušenost nedovedu správně vysvětlit. Pro mnohé západní feministky jsme především neuvědomělé, své hodnoty si nevážící ženy, které akceptovaly patriarchální, mužskou či také panskou (od slova Herrenkultur) kulturu a rozdělení sociálních rolí a které se podřizují i nadále, po získání politické svobody, uspořádání světa, který vychází z mužského principu nadvlády neboli z patriarchátu. Diskutujeme o tom a někdy se i hádáme! Ženy z postkomunistických států a ženy ze Západu vycházejí z odlišné politické zkušenosti. Ony z konceptu demokratického parlamentního systému, kde politické strany a jejich participace má velký význam, a my ze systému, kde členství v politické straně bylo redukováno na poslušnost a ztrátu osobitosti. K jejich úžasu dokonce většinou odmítáme i princip „pozitivní diskriminace žen“, tj. nařízení či dokonce zákon (např. ve Skandinávii), dle něhož musí být v každém veřejném zastupitelském orgánu zastoupena obě pohlaví nejméně v relaci čtyřicet procent ku šedesáti procentům. V praxi to znamená, že hlásí-li se na určité místo muž a žena, je přednost dána ženě, neboť jejich počet byl až dosud podstatné nižší ve veřejných funkcích a na úřadech. Tímto nařízením se mají vyrovnat nedostatky zaviněné diskriminací žen v minulosti. Na rozdíl od západních feministek jsme my tuto preferenci (nebo determinaci) dle primárního, tedy nezískaného, ale pouze vrozeného sociálního statutu již jednou zažily. My víme, že zájmy žen, ale obdobně i zájmy dělníků, rolníků, národností, Cikánů, Židů či handicapovaných nemusejí vždy dobře obhajovat právě jen příslušníci těchto partikulárních skupin. Stejně dobře víme, že jsou-li tito „zástupci lidu“ podřízeni jediné vedoucí straně, jsou pak přímo překážkou demokracie a nástrojem útlaku minorit, které měli zastupovat. Stejně znějící slova mají proto pro ženy ze západní a východní Evropy odlišný význam a odlišný podtext. Čtyřicetiletá izolace přinesla své plody a já osobně si teprve 26 [pageend28]nyní uvědomuji, jak velký je mezi námi rozdíl. Dokud byly hranice zavřeny, nepřipadala mi propast tak hluboká jako nyní. A to mám na mysli pouze oblast sociálně psychologických postojů, ideologii a politiku. V době studené války dostávaly všechny činy, protesty i postoje naprosto jiný význam zde a jiný na Západě. A tak ženy v bývalých komunistických státech dobrovolně nadřazovaly boj za demokratickou společnost, za svobodu slova a náboženského vyznání a lidská práva nad svoje ženské, tedy jenom partikulární zájmy. To nebyla podřízenost mužům, to byla zažitá zkušenost a nutnost. Nám je to jasné, ale západní feministky interpretují tento postoj jako nedostatek naší feministické identity. Používají přitom slova a termíny, které nám znějí někdy až příliš levicově či militantné, neboť zdůrazňují nutnost školení, sebeuvědomování, organizace, případně i politické strany. Podvědomé tím v nás indukují odpor vůči západnímu feminismu. Averze ale vychází od nás samých, je odporem nás k naší vlastní nedávné minulosti. Politické projevy feminismu jsou pouze podnětem, který nás vyprovokuje k odmítnutí, ale i k přemýšlení. Až nedávná minulost nebude pro nás a u nás tak „horká a čerstvá“, budeme přijímat i feministickou ideologii s otevřenější náručí. Navíc, občas v nás nevzbuzuje nadšení ani jednání, které je spojeno s feministickou politikou. Nedávno se konala v Bratislavě velká mezinárodní konference o nacionalismu a rasismu. Ženy tam měly zvláštní subkomisi a mne zajímalo, jak budou reagovat: zda budou nositelkami, nebo tlumitelkami nacionálních vášní a jakou vlastně hrají ženy úlohu při předávání této nacionální, dneska doslova vražedné tradice. Nezjistila jsem to, protože přítomné delegátky mnohem více zajímaly partikulární zájmy žen, konkrétně kampaň za úplnou legalizaci, či naopak za úplný zákaz potratů. Řečeno slangem politiků, ženy se ihned rozdělily do dvou skupin, z nichž jedna podporovala potraty a druhá je zatracovala. K diskusi nastupovaly málem seřazené do družstva jako na sportovní stadión. Zatím bez triček s nápisem „For life“ nebo „For choice“. Zatím!!! Přímo otřesné na mne působily ženy, které jednoznačné prohlašovaly, že jsou pro zákaz potratů a pro „ochranu počatého života v těle matky“ a zdůrazňovaly povinnost ženy donosit dítě. Jako další, nenáboženský, jenom politický důvod uváděly, že jsou příslušnicemi menšiny a že by bez vysoké porodnosti jejich národ nepřežil v etnicky odlišném a jim národnostně nepřátelském prostředí. Jinak řečeno, proklamovaly povinnost ženy rodit další vojáky. Z ženského břicha se i zde stalo „politikum“. Byly jejich argumenty reziduem tisíciletími pěstované potřeby zachovat lidský rod a kmen, nebo byly výsledkem předchozího, nebo již zase nové nastupujícího totalitárního systému? Odpověď jsem nezjistila. Účastnice dalšího setkání žen byly političky „par excellence“. Byly asertivní, usmívající se, bezvadně formulovaly svoje názory i perfektně řídily diskusi. Zdůrazňovaly solidaritu žen, říkaly, že veškerá nesvoboda je důsledkem přijetí mužského pojetí civilizace a politického systému mužů. Cílem ženské politiky je prý zlikvidovat tento mužský systém politické konfrontace. Znělo to hezky, jako nová, nádherná utopie a já na chvíli uvěřila, že až se tyto ženy dostanou k moci, pak ženy nebudou diferencovány ani dle majetku, profese, sociálních 27 [pageend29]příjmů či tříd a ani dle politických stran. Již druhý den zazněly i mezi těmito perfektními a kultivovanými političkami skřípavé tóny a skupina „For choise“ odmítala vůbec diskutovat se svými odpůrkyněmi. Připomínalo to politickou diskusi, či spíše prestižní hádku běžnou v „mužském politickém světě“. Zemský ráj se tedy zase nekonal. Heslo „sisterhood is global“ asi i tentokráte zůstane jenom agitačním heslem, které budou potomci možná přijímat obdobně, jako my jsme přijímali slogan o proletářích všeho světa. Je to ale škoda, neboť tzv. tradiční vlastnosti ženy, tj. jejich asertivita, schopnost komunikace, lepší vciťování do skrytých pocitů druhých lidí, nižší agresivita a orientace na konkrétní problémy, by mohly být předpokladem pro optimální diplomacii a postup, jaký snad může zachránit tento svět. Bohužel, zatím jsem takovouto ženskou politiku nikde v praxi nepoznala. Naopak, zdá se mi, že když ženy opravdu vstoupí do tzv. velké politiky, chovají se jako muži a na svoje vrozené ženské vlastnosti často zapomínají, na cestě k moci je postupně ztrácejí či odhazují. A po dosažení cíle tyto „ztracené“ vlastnosti nehledají, nebo již nemohou nalézt. Občas mám dojem, že „ženská politika“ na Západě se liší pouze kvantitativně vyšším zastoupením žen ve vládě a v parlamentu. Třeba se ale mýlím a za pár let se již projeví důsledky současné invaze žen do světa politiky. Více než hádky o adekvátní a „naprosto spravedlivé“ zastoupení žen ve všech správních orgánech by se mně líbil spíše kvalitativně odlišný přístup žen k politice a ocenila bych především jejich odlišné postupy a formy jednání. Krátce řečeno: Začít jinak. Západní feministky ale právě takový názor interpretují jako nedostatek naší politické uvědomělosti a feministické identity. Asi ji opravdu nemám. Bohužel, či bohudík žádná identita - natož pak feministická - se nedá importovat. Teoretická i praktická absence feminismu v postkomunistických státech Evropy se dá vysvětlit obecnou averzí všech občanů (včetně žen) k ideologii a nedůvěrou k politice, ale nedá se řešit „školením“ a přebíráním vzorců chování, k němuž naše ženy dosud nedospěly. Přesto všechno si ale občas myslím, že naše ženy, slovy odmítající feminismus, jsou ve skutečnosti více emancipované než mnohé feministky na Západě. O emancipaci jsme zde sice tak často jako ony nediskutovaly, ale zato jsme na vlastní kůži dobře poznaly, co to je být plně zaměstnanou, ekonomicky nezávislou ženou. V rovnoprávnosti redukované na pracovní povinnost jsme viděly příčinu své přetíženosti a únavy, a ne jenom zářné osvobození. Mateřství a ztotožnění se ženy se svojí biologickou rolí bylo pro ženy v socialismu mnohdy únikem před začleněním do státní mašinérie. Možná, že i proto se mezi proklamovanými pozitivními hodnotami u nás častěji objevují položky, jako je sňatek, děti, rodina, domácnost, ba i větší vázanost na generaci rodičů. To všechno dohromady západní feministky označují jako výraz našeho konzervatismu a má to svědčit proti nám. Ovšem ani my samy nedovedeme tyto své postoje správně reflektovat a artikulovat, a tak se nedivme, že zůstáváme na Západě nepochopeny. Přiznejme proto pokorně jim i sobě, že ženy v postkomunistických zemích teprve hledají svoji specifickou úlohu v politice a objevují 28 [pageend30]pro sebe tento společenský prostor. Plody tohoto současného hledání i střetávání se západními feministkami i feminismem jako ideologií se však projeví teprve v příštích letech. Ženy pak do politiky vnesou zkušenost jak z totalitního systému, tak z mužské nadvlády v socialistickém hávu. Je možné, že tento extrakt zkušeností obohacený o nesmírně cenné teoretické poznatky západního feminismu dá naší budoucí politice poněkud odlišnou a „ženskou“ tvář. Jak bude konkrétně vypadat, ponechme vývoji. Já alespoň doufám, že až ženy v postkomunistických zemích ve velkém počtu vstoupí do parlamentů a ústavních soudů a řídících center, nebudou pak jenom napodobovat konfrontační, militantné politický styl mužů, orientovaný především na individuální úspěšnost, sebeprosazení, stupňování konzumu a získávání moci. Kdyby totiž i ženy v politice eskalovaly dosavadní postupy, naše planeta by to určité nepřežila. A my s ní a na ní bychom také nepřežily i nepřežili.. Snad bude v politice, kterou jednou budou dělat „postsocialistické ženy“, více spolupráce a více tradičních ženských vlastností. Možná, že to, co píši, zcela odporuje koncepcím moderního feminismu v politice a já vypadám jako „ženský dezertér“ a budu za to odsuzována. Možná. Přesto prohlašuji, že já osobně bych si přála, aby bylo více žen i více tradiční ženskosti v současné politice. Pak bych se asi častěji a raději dívala na televizní obrazovku. (duben 1992) Naprosto nemám v úmyslu snižovat odvahu žen. Měl jsem příležitost poznat, že někdy stojí i nad nej udatnějšími muži. Potřebují k tomu jen někoho, koho by milovaly, protože všechno vnímají jen jeho prostřednictvím. Jemnost a jistota úsudku, s nimiž ženy chápou některé maličkosti, mě naplňují obdivem. Stendhal [pageend31]Teofil B. Kulka Odchlípená podešev a jiné prózy Zcela originální román z období normalizace zachycuje jedinečnou formou ponurou, nicméně groteskní až fantaskní realitu 70. let očima intelektuála. 144 stran; 39,- Kčs I Vydal: PROSTOR v roce 1992 U Prašné brány 3, Praha 1, 11629 Objednávky na adrese: ROVINA Na Zlaté stezce 138 383 01 Prachatice tel. a fax: (0338) 223 80 [pageend32]Podle vlastního citu a rozumu Alena Hromádková F. M. Dostojevský patří mezi nejhlubší analytiky lidských duší - především duší néjak strádajících. Není divu, že mezi významná svědectví jeho doby patří i četné portréty žen. Vykreslil je způsobem, který podle socialistů byl důkazem toho, jak ho káznice zlomila, zatímco podle konzervativců ho věznění a vyhnanství mravně prohloubilo a uzdravilo. V úvodní části díla Bratři Karamazovi je popsána scéna, kdy stařec Zosima, náboženská autorita místního kláštera, žehná zástupu, v němž převažují prosté poutnice, většinou vdovy, chudé venkovanky, ženy trápené starostmi, sužované nemocemi a tzv. posedlice. S velikou účastí a pochopením Dostojevský o posedlých napsal, „že tu není přetvářky, že to je příšerná ženská choroba, a sice, zdá se, rozšířená především u nás na Rusi, která svědčí o těžkém údělu naší vesnické ženy, že je to choroba, jež pochází z vysilující práce, příliš brzy po těžkých, nepravidelných porodech bez jakékoliv lékařské pomoci; mimoto prý také z beznadějného zármutku, z bití atd.“. Pokud šlo o ženy ze středních či vyšších vrstev, ženy, jimž se dostalo lepší výchovy, ba jistého vzdělání, nešetřil Dostojevský odstupem, ironií a charakteristikami, jež často hraničily s karikaturou. Tak např. první manželka starého Karamazova byla dívka s vénem, krásná a chytrá, jež v osobním životě krátce po sňatku ztroskotala. Podle autora bylo její jednání „nesporně ohlasem cizích vlivů a činem podrážděné, zaujaté mysli. Snad se jí zachtělo projevit svou ženskou samostatnost, vykročiti proti společenským podmínkám, proti despotismu svých příbuzných a rodiny a úslužná fantazie ji přesvědčila, předpokládejme to pouze na okamžik, že Fjodor Pavlovič, ač příživník, přece jest jedním z nejsmělejších vysměvačú té epochy, která byla přechodem ke všemu lepšímu...“ F. M. Dostojevský nebyl zřejmé nikterak nakloněn ženám poplatným idejím, představám či abstraktním ideálům. Svojí skepsí a výsměchem namířeným vůči všem pokrokářům a socialistům se lišil od jednostranněji pojatého sociálně psychologického přístupu předních klasiků devatenáctého století (např. H. Balzaca, L. N. Tolstého, G. Flauberta). Zobrazení ženských povah a událostí obsahuje u Dostojevského celou škálu zásadních morálních, politických a fi- losoficko-teologických úvah. Téma ženského osudu a jeho realisticko-psychologické zpracování bylo příznačné pro nemajetnou, střízlivou Angličanku Jane Austenovou podobně jako pro exaltovanou, bohémskou George Sandovou. Obě patřily mezi charakteristické postavy určitých hraničních situací a společensky atypických poloh (podobně jako naše B. Němcová) a osobitým způsobem zpracovávaly obecně lidská a ryze ženská existenciální témata. V této souvislosti ponecháme stranou realisticko-naturalistická líčení života příslušnic nižších vrstev (E. Zola), jež 31 [pageend33]kladlo příliš velký důraz na determinaci danou pudové-afektivním základem jejich přirozenosti. Velký přínos k modernímu uchopení vnitřního života ženy „idejím oddané“, to jest ženy usilující o aktivní sebeutváření, o vlastní cestu, představuje dílo R. Rollanda. V románu Okouzlená duše odmítne mladá žena z vyšších vrstev tradiční roli manželky. Roli, jež po staletí znamenala komplementaritu vůči zájmům rodiny, manžela a jeho společenskému postavení. S ohledem na dobový kontext dvacátých a třicátých let našeho století nemohl tento emancipační Bildungsroman skončit jinak než rozsáhlým výkladem socialistických ideálů a sociálních hnutí. Zatímco různé druhy literární a umělecké reflexe o změnách ženské senzibility připravovaly v Evropě půdu tzv. emancipaci postupně, byl vývoj v USA odlišný. Na první pohled se zdá, jako by Američanky vzaly věc tak vážnou, jakou je vlastní život ve vyspělé industrializované a urbanizované zemi, rázně do svých rukou již v osmdesátých a devadesátých letech minulého století. Nicméně jejich intelektuální a žurnalisticko-osvětové reflexi a činnostem rovněž předcházelo období literárně-uměleckého zpracování a kultivování. Zatímco vroucí a oslňující básnířka vnitřních citových a mravních zápasů E. Dickinsonová (1830-1886) byla objevena a oceněna až ve dvacátém století, román H. Jamese Portrét dámy měl velký úspěch téměř okamžité. Jednou z prvních představitelek nově se rodícího amerického feministického hnutí byla Ch. Seton-Gilmanová, novomanželka ze středních vrstev, která se v těžké depresi po porodu dítěte rozhodla rezignovat na tradiční pojetí mateřských a domácích povinností a vydala se do světa profesionální žurnalistiky a sociálně-kulturních činností. Zahájila - podobně jako řada dalších jejích vrstevnic - boj s pocity zbytečnosti, zápas o využití duševních energií a nadání spojila s kritikou toho, co dnešní sociologie nazývá rozpadem tradičních rodinných a příbuzenských struktur. Mladé ženy tohoto období začínají usilovat o přístup k universitnímu vzdělání, snaží se vstupovat do tehdy zcela jednoznačně muži ovládaného světa organizací, sdělovacích prostředků, tržních vztahů atd. Demonstrují tak nový postoj: život žitý jen pro blaho rodiny, který v minulosti znamenal velký výdej sil při obstarávání výživy, oblékání, péči o děti a zestárlé příbuzné, již není jedinou cestou k naplnění života. Samozřejmě, že úsilí o svobodnou, vědomě zvolenou existenci se zprvu mohlo stát akceptovanou životní orientací jen v případě středních vrstev, jež si mohly dovolit poskytnout mladým ženám určitý vzdělanostní či kvalifikační základ. Dívky z nižších vrstev musely těžce pracovat v tradičním i netradičním duchu (např. jako továrenské dělnice), aniž měly příliš velký prostor pro případnou nezávislou volbu. Podobně tomu bylo u příslušnic nejvyšších vrstev, jež byly od útlého dětství vedeny k přijetí manželských povinností a mateřství jakožto nejvyšších hodnot své existence. To samozřejmě nevylučovalo zapojení do společenského života, neznamenalo opomíjení intelektuálních, mravních a uměleckých vloh a smyslu pro politické priority či národní zájmy. 32 [pageend34]Teprve první světová válka, jež kladla vysoké nároky na ženy všech vrstev, znamenala výraznější vstup žen do různých zaměstnání a svobodných povolání. Objevily se první sekretářky, sociální pracovnice, právničky, lékařky, reportérky a dopisovatelky novin a rozhlasu atd. Obecně vzato, šlo o dovršování politicko-společenského pohybu, který v rovině kulturně-politické představovala hesla Francouzské revoluce: individuální svobodu všem, uskutečnění rovnosti všech. Jestliže první světová válka učinila mnoho mužů, kteří ji přežili, invalidními a závislými, řada žen se musela stát více maskulinními a výkonnějšími. Vyšší vrstvy byly rovněž zasaženy vlnou rostoucí zaměstnanosti a profesionalizace, jež byla založena na požadavku asimilace žen v odborných povoláních tak, aby přitom mohly mít rodinu. Moderní potravinářský průmysl, zakládání školek, stravování pro žáky, péče o děti a mládež v mimoškolním čase apod. tento nový rys společenského života usnadňovaly v některých zemích již v období mezi dvěma světovými válkami. Na druhé straně převážná část žen i nadále nehodlala vstoupit do tvrdé soutěže s výkonnými a zkušenými muži. Tradičně či romanticky orientované dívky trvaly na právu být chráněny a podporovány (věnem, sociálním postavením manžela), především v době růstu dětí či péče o staré nemohoucí rodiče. Rodinný život a péče o domov se časem dostaly v industriální éře do ostrého kontrastu vůči podnikání a vůči společenskému a politickému životu obce, města, země. Tento skrytý konflikt zvlášť kulminoval v padesátých letech v USA, kdy početné rodiny válečných veteránů setrvávaly v poklidu a zdánlivé nedo- tčenosti idylického vilového osídlení příměstských oblastí. Válka však dokonávala své dílo zkázy v neviditelné podobě - v podobě relativizace všech základních hodnot včetně rodinného života. Další válka - válka ve Vietnamu - pak přinesla novou sérii kulturních a společenských otřesů, jež měly svá druhotná epicentra na amerických kolejích a universitách. Radikální feministky tohoto období se nespokojily se střízlivě racionalistickým řešením svých předchůdkyň, orientovaných na výkon nějaké profese, ani s tra- dičně-romantickým způsobem existence generace svých matek a babiček. Jejich typickou představitelkou byla B. Friedanová, jejíž marxisticko-freudistický žargon stačil vystupňovat a prodloužit všeobecnou zmatečnost pojmů téměř o dvě desítky let dále. Pro ni a její militantní spolubojovnice již nešlo o problém profesní asimilace ženy či o vztahy rovnosti s muži, ale o neustálou rivalitu, boj o dominantní postavení nad dominantními a nejúspěšnějšími protějšky mužského pohlaví a o zcela nové prožívání ženské sexuality, umožněné rozsáhlou antikoncepční osvětou a antikoncepčními praktikami. Pro radikální feministky žena v domácnosti byla a je něco mezi služkou a prodavačkou sexuálních služeb. Jde o ochablé stvoření, opakované se ztrap- ňující citovou expresívností, touhou po intimitě, spoluprožívání, jež není schopno ovládnout pokleslé pudy, jakými je např. snaha pečovat, starat se o někoho, vychovávat osobním příkladem, vytvářet neformální svazky a společenství atd. 33 [pageend35]I zde byla půda připravena díky dílu francouzské spisovatelky S. Beauvoi- rové. Zejména knihy Druhé pohlaví a Mandaríni jsou výstižným svědectvím toho, kam může vést svoboda pojatá jako ničím neomezený individualismus. Vnitřní chaos, morální labilita, rodinná dezintegrace a oslabení schopnosti vychovávat zdravé a morálně silné osobnosti jsou dnes běžnými rysy moderního života. Deníky a korespondence S. Beauvoirové, jež popisují její rané milostné zkušenosti (včetně lesbické lásky), a hlavně její ambivalentní vztah k J.-P. Sartrovi jsou v současnosti předmětem zkoumání a přehodnocování, jež snad umožní návrat k staronovým, mravně legitimním a společensky i individuálně osvědčeným hodnotám. Ženy v Čechách nahromadily ve dvacátém století dostatečné množství reálných zkušeností, jež je drží v patřičných mezích a proporcích do té míry, že není třeba mít obavy z extrémního či lacině pojatého feminismu. Tvrdý život pod tlakem dvojího totalitního režimu donutil dvě až tři generace mužů i žen vydávat ze sebe mnoho energie. Neustálá volba mezi zlem a dobrem byla v těchto podmínkách zvlášť intenzívní a na denním pořádku. Řada našich občanů - a zvláště žen - musela dozrát a vyvinout se při spoléhání na vlastní zdroje způsobem, který nemá v západní Evropě obdoby. Na druhé straně mnoho odborně i lidsky podprůměrných soudružek se podřídilo tzv. emancipaci způsobem, za který se všichni musíme jen a jen stydět. Naštěstí je v naší historii nač navázat - na hlubokou lidskost a pracovitost M. Horákové, A. Masarykové či intelektuální poctivost a otevřenost M. Jesenské. Je paradoxem, že první, kdo byl zklamán polistopadovým vývojem ve střední a východní Evropě, byly právě feministky - zdáme se jim konzervativní a tra- dicionalistické a vůči vlastním mužům příliš loajální. Kéž by tomu tak bylo doopravdy - život je přece skupinová záležitost a k hlubokému pojetí universálně platných hodnot se lze propracovat jedině zodpovědným prožitím individuálních úkolů a vývojových práv i povinností. Pak teprve cesta životem „dle vlastního citu a rozumu“ může vést k opravdovému naplnění a nikoli k tragédiím á la Anna Kareninová nebo paní Bovaryová. (duben 1992) Ženám bylo dáno do vínku, že umějí obdivuhodně vycítit jemné odstíny citů, i ty nejnepatrnější změny lidského srdce a nejlehčí náznaky samolibosti. Stendhal 34 [pageend36]Markétčina tragédie Jindřich Pokorný Smí být mým učněm? Řekni ano! (J. I/V. Goethe, Faust II, Horské rokle) „Ve vécech bytostné lidských bylo všechno podstatné už dávno vyřčeno. Není třeba znovu vymýšlet vymyšlené. Zato je nutno bez ustání kroužit kolem toho, čemu staří říkali ontos on a jiní unum necessarium, neboli to jediné potřebné.“ Přibližné takto připomínal při každé sebemenší příležitosti Jan Patočka svým posluchačům úděl a úkol filosofů. Pokud pak jde jmenovitě o takzvanou Markétčinu tragédii, na kterou se dnes v souvislosti s otázkou „věčného ženského“ soustřeďuje právem pozornost mnohých, upozorňuje nás autor Kacířských esejů zejména na jedno: „Nesmrtelná duše, od doby Platónovy nejvyšší statek evropského člověka, je jím jen tehdy, není-li nesmrtelnost přijímána jako faktický stav, nýbrž je pochopena jako nejvyšší vyhrocení existence.“ A protože muž (hrdina?) spjatý s osudy Markétčinými od jisté doby zřejmě už navěky, to jest Faust, dává v sázku (upisuje) ďáblovi právé svou nesmrtelnou duši, vyjevuje se takto nepřímo i tragédie její. Téméř po tři staletí se však proslulý hydromant, nekromant, pyromant, astrolog, mág, Chiromant, aeromant, a chcete-li i titán, bez své věrné milé obešel; zpočátku kráčel dějinami sám, doprovázen toliko svým „stínem“ (C. G. Jung) hledajícího, a právě s ním, s „duchem, jenž vše popírá“, zvaným rovněž „spiritus familiaris“, to jest s pekelníkem, sepisuje známou „smlouvu o duši“. Její protihodnoty se měnily s vývojem látky, a tak se středem černokněžníkova zájmu postupně stávalo nejen panství nad světem nebo touha po poznání ne- poznatelného, ale třeba také „porce putrtáku“. I sama lačnost po poznání měla své výšiny, hlubiny i nížiny, a tak se například už o tzv. historickém Faustovi dochovala zpráva, že v Kreuznachu, kde působil před rokem 1507 jako učitel, se mu zachtělo v rámci jeho žádostí provozovat „nejhanebnější smilstva“ (Tri- themius) i s tamními žáčky. Z poslední zmínky vyplývá, že „hrdina nejstrmějšího mýtu novodobých evropských dějin“ není postavou zcela vymyšlenou, její prapúvod potvrzují i dochované prameny a podle nich skutečně žila přibližně v letech 1480 až 1540 osoba shodného jména, jež se zabývala věštěním, alchymií a jinými hermetickými vědami. Do konce šestnáctého století se však skutečnost proměnila v pověst (mýtus) a na jejím základě záhy vzniklo i první velké podobenství 35 [pageend37]o Faustovi jako o člověku toužícím překročit dané meze tehdejšího světa, drama Christophera Marlowa. V něm náš spolčenec pekla požaduje za svou duši bohatství, slávu a přízeň nejkrásnější ženy (Heleny Trojské), což odpovídá zcela duchu jeho, to jest alžbětinské doby, času zámořských objevů, palčivých metafyzických pochyb o samotné podstatě země i nebes, a zejména času trvalé, bezmála všudypřítomné hry o moc. Kdybych měl tolik duší, co je hvězd, dal bych je všechny za Mefistofila! S ním budu císařem nad celým světem. (Přeložil AI. Bejblík /ostatní překlady autor článku/) Tady zatím hrdina hry dalšího protihráče nepotřeboval, závěrečný dramatický vrchol spočíval v hrůze osamělého člověka z okamžiku, kdy se naplní smlouva. Nicméně přívaly vášní a vznětů, jež zmítaly Evropou Michelangelovou a Shakespearovou, postupně opadly; zato faustovský mýtus trval dál a prokazoval tím, že jeho životnost nezávisí pouze na tragice renesančního (a postrene- sančního) titánství. Pravda, za svých horších let se dostal časem i do společnosti Hanswurstů a mezi herce pimprlových divadélek, stále však tu zůstávalo cosi, co lidskému tvorstvu nedávalo pokoje. Vždyť právě tam, mezi dětskými loutkami, se s Faustern setkal už v útlém věku Johann Wolfgang Goethe. * * * „Ten bezvýznamný příběh se ve mně rozezníval a rozechvíval vskutku mnohoznačně,“ vzpomínal výmarský Olympan po létech. Látka ovšem tváří v tvář jeho pověstné „Lust zum Fabulieren“ (česky asi ve smyslu „radosti z tvorby“) vykazovala kromě nesporných předností i zjevné nedostatky. Tak třeba v rovině kompoziční nebylo možno nepostřehnout, že Mefisto není vlastně postavou co do velikosti Faustovi přiměřenou, neboť základní tragický zápas mezi snahou překročit dovolené hranice a strachem z hrozících následků se odehrával pouze v učencově nitru. Avšak co bylo trestné na pomezí renesance a baroka, to už za osvícenství platilo za úsilí div ne chvályhodné. Odhalovat tajemství světa a vesmíru patřilo po Magellanovi a Keplerovi k vítaným záměrům nejednoho (byť nikoli každého) universitního badatele. Dobou zmítaly otázky jiné. ★ ♦ * „Zastři si tvář, století! Skloň se, Evropo! Ze tvých soudních stolic zní odpověď proč: rukou moci úřední jsou po tisících ubíjeny tvé děti.“ Koho tím měl proslulý švýcarský pedagog Johann Heinrich Pestalozzi na mysli, je dostatečně známo. Předmětem jeho zjitřeného zájmu (v němž ho ostatně následovala valná část evropské vzdělanecké a umělecké veřejnosti) byl velmi rozšířený dobový jev 36 [pageend38]vraždy novorozeněte. Pachatelky, téměř pokaždé neprovdané matky, se uchylovaly ke zmíněnému zločinu z pohnutek vyvolaných pokrytectvím doby, bohužel silně stavovsky zabarveným. Zatímco ve vyšších společenských kruzích se rozmanité mravní prohřešky a poklesky s rokokovou galantní nonšalancí přehlížely a v nejhorším případě pod krinolínou půvabně zastíraly, nižší vrstvy podléhaly krutému postihu, provázenému obecnou hanbou. Provinilé dívky byly trestány veřejným výpraskem, pokutami (u služebných až ve výši ročního platu), jiné musely stát na pranýři s železným kruhem kolem krku a vyzvánět zvoncem nebo zametat ulice. Podle rozmanitých krajových i městských regulí stříhali nešťastnice dohola, kladli jim na hlavu slaměné věnce a „za zvuku píšťal a bubnů vodili před shromážděným lidem ku posměchu všech“. Zachovalo se i svědectví o „právu místních mládenců házet postiženému děvčeti po dobu jedné hodiny bláto a slepičí vejce do obličeje“. Obava z takovéto potupy vyvolávala snahu poklesek před lidmi skrýt. Nejjednodušším prostředkem byla vražda novorozeněte a to se tenkrát posuzovalo jako hrdelní zločin. Není tedy divu, že otázka matek vražednic se stala mezi osvícenci „krys- talizačním bodem pro humanizaci trestního práva“; ještě větší přitažlivost však měla pro básníky-buřiče, neboť látka vykazovala všechny náležitosti tehdy tak potřebné těm, kdož toužili odhalovat zaostalost a podlost vládnoucích kruhů. Přední představitel hnutí Bouře a vzdoru, praotec německé balady, Gottfried August Bürger byl dokonce nucen jako subalterní hrabécí úředník se prohřeškem jedné matky vražednice sám zabývat. Případ na něj hluboce zapůsobil, zrcadlí se i v jeho tvorbě, jmenovitě v rozlehlé epické básni Dcera faráře z Holoubí (Des Pfarrers Tochter aus Taubenhain): ... pak holýma rukama vyhloubí hrob, hrob u tůně na kraji pole: „Už, chudáčku, v náruči Pánové spíš! Zde navždy máš před zlem a úsměšky skrýš, mé rozsápou krkavci v kole!“ V ovzduší zjitřené citovosti, příznačné pro sklonek osvícenství, se pak rychle šířily i zlidovělé, nebo přímo lidové obměny příběhu, zároveň tak hrůzného a zároveň tak blízkého lidskému srdci: ...Budou krev pacholátek unáší bystřina, unáší, až ji v moři ukryje hlubina. (..J Na kopci stojí kolo, a co chci, dobře vím, ulehnout na tom kopci i se svým soužením. 31 [pageend39]Na kole složím hlavu, své tělo pod strání a toho, kdo mě svedl, rozsápou havrani! Ve „sbírce starých německých písní“, kterou předložili její vydavatelé Achim von Arnim a Clemens Brentano pod názvem Chlapcův kouzelný roh tehdejší veřejnosti jako svůj příspěvek nastupujícímu romantickému hnutí, se ocitly i další verše na týž námět s hořce ironickým titulem Spravedlnost světa (připsaným rukou editorů): „Ach, kate, pospěš si, jen pospěš, tady jsem, chci se už setkat s ním, s mým sladkým robátkem! Podej mi, Josífku, svou ruku a pojď blíž, však já ti odpouštím, ví Bůh! Pojď, neslyšíš?“ Hle, kornet přijíždí, má prapor v pravici: „Přináším pardon pro tu krásnou holčici!“ „Tvůj pardon, kornete, už nemá žádnou moc! Má krásná Andulka je mrtva, dobrou noc!" Látka se stala obecným vlastnictvím tehdejších literárních kruhů. Zaujala kromě jiných i Friedricha Schi Hera, chopil se jí vedle Bürgera i Maler Müller, Lenz, Boie a později též sám Clemens Brentano; její ohlas dozníval i u nás, v Kytici Karla Jaromíra Erbena. Dramatickou životnost příběhu prokázal už velmi záhy Heinrich Leopold Wagner (1776) a podobná myšlenka nemohla přirozeně uniknout ani samotnému Goethovi. Začal se jí - jak dnes víme - dokonce zabývat nejméně o pět let dříve (1771). Jistě si přitom uvědomoval, že jde především o drama lidského srdce a že tím nabývá obzvláště naléhavého významu právě v dobovém ovzduší, kdy rozum (tentokrát osvícenský) opět (pokolikáté už?) selhává. Nadto bylo nabíledni, že spolu s ním může dostat potřebné nové rozměry i ona loutková hra, jež od raných let jeho nitro tak „mnohozvučně rozechvívala“, rozumí se historie doktora Fausta, učence, a tedy rozumáře vskutku povýtce. Hrdina odkázaný se svými magickými i lidskými trampotami zatím jen na svého „pekelného důvěrníka“ se už jaksi sám o sobě začal míjet se vším, co tehdy hýbalo světem včetně jeho nejniternějších vrstev a právě k nim budoucí výmarský klasik uměl vždy nalézat cestu a vynášet odtud „ze tmy na světlo“ hodnoty dosud netušené. 38 [pageend40]* * * V té dobé otřásla jeho rodným Frankfurtem hrůzná událost. Dne 14. ledna 1772 byla „na veřejné přístupném místě poblíž tamního kostela svaté Kateřiny“, jak sdělují prameny, popravena „šťastné jediným zásahem“ třiadvacetiletá Susanna Margaretha Brandtová. Celé město tehdy čítalo na třicet šest tisíc obyvatel, a tak „strašlivému divadlu“ se zájmem přihlížely „davy zvědavců“. Při předchozích výsleších (na kterých se podílel též Goethův strýc) vyšlo najevo, že jmenovanou ženu, pokojskou v místním hotelu, svedl jakýsi holandský zlatnický tovaryš, který v místě přenocoval na cestě do Ruska. Když zjistila, že jejich vzájemný vztah nezůstal bez následků, „ďábel prý jí našeptal“, aby dítě utratila. K vraždě došlo hned po porodu v blízké Mohuči a k svému činu se obviněná přiznala. Jeden z protokolárních výroků se stal nesmrtelným, Goethe ho později doslova přepsal do výstupu Kalný den. Pole na konci prvního dílu Fausta a vložil jej - příznačné - do úst Mefistofelovi: „Ona není první!“ Vstupem Markétky do děje se ovšem faustovská látka od základu mění. Příběh o vzestupu a pádu šarlatána, či chceme-li „hledače pravdy“, který se upsal ďáblu smlouvou vlastní krví podepsanou a vzal za to špatný konec, se stává historií sázky, dokonce dvojí: jednou mezi Bohem a ďáblem o to, zda dobří lidé v temném víru dění nakonec naleznou svůj pravý cíl, a podruhé mezi pekelníkem a samotným Faustern: Když řeknu o některé chvíli: „Jsi krásná, chvíle, trvej dál!“ pak užij svých pout, užij síly! Jak rád bych potom dokonal. Potom af umíráček zvoní! Klid hodin, padne rafije, tvá služba skončí, bude po ní, čas pomine, zvon odbije. Smysl života tedy hrdina nyní vidí ve stálém hledačství, v údělu být věčně nespokojen, „mířit stále výš“ a překonávat sama sebe. Spokojit se s některou chvílí, spočinout v ní znamená konec, nicméně bude to, jak se záhy ukáže, konec pouze pro něho, nikoli však pro Goetha. O tomto důležitém prvku hry není pochyb, třebaže autorův „nesouměřitelný výtvor“ se jinak povětšinou vzpírá jakékoli jednoznačné interpretaci. Jisté také je, že po okamžiku, kdy 39 [pageend41]skutečné nakonec „rafije padá“ a nastane „klid hodin“, bude následovat ješté déj další, a právě v ném sehraje významnou úlohu i Markétka. * ★ * Připomeňme si tedy alespoň letmo, co je o obou postavách, nyní hlavních, známo. První z nich, Faust, se od samého vzniku mýtu netěšila nikdy dobré pověsti a pekelného konce ji jako první ušetřil teprve Goethe; učinil tak, jak víme, z důvodů vyjádřených známým dvojverším: Vykoupen smí být pouze ten, kdo míří stále výše. (Slovníkový překlad verše „Wer immer strebend sich bemüht“ zní „Kdo spěje stále dál.“ - Siebenschein-Janko.) Cesta, po které proslulý učenec „míří stále výš“, je ovšem značně klikatá, odehrává se přinejmenším ve dvou rovinách prostorových, to jest v takzvaném „malém“ a posléze „velkém“ světě, a dále, jak se bohužel často zapomíná, i ve dvou rovinách časových, za Faustova života a po jeho smrti. Aby věc byla ještě složitější, o tom, co bude „onde“ se náš vědátor na rozdíl od svého tvůrce vůbec odmítá zajímat: Jaképak onde, jaké příště! Učiň z mé země zbořeniště, nastol si třeba jiný řád, jen toto slunce vládne mému smutku, jen svět je místem všech mých šťastných skutků, až tady skončím, skončím bez předsudků a cokoli se může stát! Proto i jeho „chuť poznávat“ má zcela pozemšťanský ráz, jakkoli stupňovité povahy: od požitku lásky (Liebesgenuß), kterého dosáhne v prostředí „malého světa“, tedy v prvním dílu, míří jeho cesta za požitkem činu (Tatengenuß) na císařském dvoře, dále za požitkem krásy (Schönheitsgenuß) v antické epizodě s Helenou Trojskou a končí u požitku z tvorby (Schöpfungsgenuß), když v závěru druhého dílu přistoupí k velkolepému úmyslu stát se přetvořitelem přírody, vyrvat moři neplodné močály a zúrodnit je. Teprve potom umírá se slavnou větou sázky na rtech: V tom hemžení bych se chtěl zastavit, na volné půdě vidět volný lid a říci o nestálém okamžiku: Jsi krásná, chvíle, trvej dál! 40 [pageend42]Důležité je povšimnout si, že věta je vyřčena podmíněně, v klíčovém místě dramatu se Goethe (zřejmě záměrné) opět vyhnul jakékoli jednoznačnosti. Navíc, jak známo, hra pokračuje dál, třebaže Faust svou pouť „velkým světem“ už skončil. Druhá hlavní postava, Markétka, se už cesty velkým světem moci a budovatelských činů nezúčastní. Její skromná životní dráha zamilovaných důvěřivých dívek a posléze matek vražednic začala cestou z kostela a uzavřela se v žaláři před popravou; tehdy ještě odmítla Faustovu nabídku, že ji (přirozeně s Mefistofelovou pomocí) z vězení unese. „Je zachráněna,“ volá po tomto jejím rozhodnutí hlas shůry. Tak se sice naplnila Markétčina osobní tragédie v pozemské rovině, nikoli však její poslání v Goethově dramatu. Své poslední slovo totiž pronese právě až „onde“. Co bylo pro našeho doktora pouhou touhou po rozkoších, jež lze „chytat za pačesy“ (II. díl, výstup Půlnoc), stalo se pro bytost načas jemu nejbližší otázkou života a smrti, odvěkou smutnou písní o tom, co „přichází jako ze sna a odchází jako osud“ (Rilke). * * * Tento osud, v našem případě nasvícený z různých stran, sledujeme ovšem v mnoha souvislostech „běhu světa“. V něm se během druhého dílu hrdina leckdy téměř ztrácí (Wilhelm Emrich), nemluvě o jeho ženském protějšku, který se už zjevuje toliko jako prchavá vzpomínka. I sám Faust navenek přichází o nejeden ze svých příznačných rysů a stává se nadlouho pouhým poutníkem na cestách dějinami a všehomírem. V mohutném kosmickém obraze se přitom na jevišti objevují okrsky nebe, země a podsvětí, události na Farsalských polích a v Menelaově Spartě, právě tak jako v císařské falci nebo v lůně Velehor, kde dokonce zazní i narážky na revoluční i porevoluční současnost včetně pařížských událostí kolem roku 1830. To všechno se stalo pravou lahůdkou pro interprety mnoha názorových odstínů, přesto však se náš „milenecký pár“, spoutaný k sobě načas „ouvazky slasti a lásky, radosti i strasti“, ze hry nikdy zcela nevytratí a v závěru dramatu se opět hřích i vina, u dívky odpykaná, u jejího svůdce nikoli, stávají hybateli událostí. Také svůj poslední, údajně nejvznešenější cíl, jímž je snaha vytvořit na zemi „ráj“ pro „pilné zástupy“, musí Faust zaplatit, arci za ďáblovy pomoci, krvavými zločiny a bude užitečné připomenout si právě dnes, že takováto „ušlechtilá“ řešení, zaplacená oběťmi nevinných, vzbuzovala odpor už brzy po autorově smrti, tedy dávno před všemi kataklyzmaty, jimiž nás obdařilo naše osvícené století se svými pokusy o „pozemský ráj“. „Goethe, toť Homér, toť prototyp básníka naší doby,“ pravil Bělinskij, „ale jeho láska je nelidská, egoistická, obětuje sobě to, co miluje, místo aby obětovala sebe. Jako umělec je Goethe velký, jako člověk odporný.“ Také pro Turgeněva byl Faust především „egoista, teoretický egoista, samolibý, učený, 41 [pageend43]snivý egoista“. „Tento romantik činu,“ poznamenává později Masaryk, chce sice „obejmout celé člověčenstvo“, ale zcela „bezohledně se zbavuje Filemona a Baucidy“ (jejichž domek - jak se sluší dodat- mu v posledním dějství druhého dílu bránil přetvářet přírodu podle předsevzatých záměrů). Hrdinův spěch „od činu k činu“ se stal „údělem i člověka moderního“. Faust je „titán rozumu, ale slaboch srdce“. „Neměli jsme žádné pochopení pro kulturní společenství psychopatů, kteří vytáhli se svazkem Goetha v tornistře do války s cílem nabodávat Francouze a Rusy na bajonety,“ napsal ve vzpomínkách na dobu kolem roku 1916 německý básník Richard Huelsenbeck. Konečně nebylo to tehdy nic neobvyklého, Fausta míval v zavazadle i Lenin. Ano, svět ovládlo cosi, čemu se odborně říká faus- tovství (das Faustische - H. Schwerte), jev stejně tak závislý pouze částečně na svém předvzoru jako třeba švejkovství na Švejkovi. Ale zatímco švejkovský člověk se usídlil „na smetišti dějin“ (J. Grossman), člověk faustovský mířil do jejich středu. Oswald Spengler (1923) ho vidí jako příslušníka „nového lidského druhu inženýrů a techniků“, zrozeného právě ve století, kdy se dovršuje „tyranie rozumu“ a „vůle po vítězství vědců“; ve své vlasti se pak politicky spojuje (údajně jako představitel skutečného němectví) se všemi nacionalismy a vrcholem tohoto jednostranného výkladu se pak stává hitlerovský nacismus. Mimo hranice své otčiny se Faust nakonec vítá - jak jinak! - s revolučními zástupy (Lunačarskij). Goethe míří ovšem zcela jinam. Velký umělec nám sice zcela po zákonech tvorby staví před oči své postavy, děje a krajiny, ale jejich křižovatky neopatřuje žádnými směrovkami ani se nesnaží své hrdiny odívat pouze do černého nebo bělostného hávu. Faust vyhlásí své životní krédo o pilných zástupech a ráji, ztotožní se s krásnou chvílí, již by si přál zadržet (třebaže - jak už bylo připomenuto - tak učiní pouze podmíněně), načež slova sázky se naplní: hrdina umírá. S ničím se nespokojil, pokud žil, ačkoli obletoval všechno krásné, naposled nejprázdnější chvíli chvil chtěl zadržet, a zatím život hasne. Teď je čas pánem, v písku leží tvor, který se ďáblům stavěl na odpor; Klid hodin. Klid. Je půlnoc. Ticho hvězd. Rafije padá, 42 [pageend44]praví za doprovodu sboru nad doktorovými ostatky jeho vérný průvodce Mefistofeles a končí s ďábelskou ironií (nikoli poprvé) slovy Písma: Dokonáno jest! Pro Fausta, který o žádné zásvétní „onde“ nestál, se tedy drama (zatím) uzavřelo, dnešního čtenáře však po mnoha zkušenostech s Fausty a jeho napodobiteli všeho druhu bude jisté zajímat závěr autorův, v němž bude mít své poslední slovo i Markétka. * * * „Co vy víte o ženském srdci?“, na tuto otázku musí doktor Foustka, pokleslý Faust našeho věku ze hry Václava Havla, odpovědět s krajními rozpaky. Také další doktor Faustus naší doby, Adrian Lewerkůhn Thomase Manna, v základních otázkách selhává, a proto rovněž nedochází u svého autora, na rozdíl od Goetha, milosti. Jde u výmarského klasika o milost, na niž sám nevěřil? táže se Richard Friedenthal a odpovídá: Nikoli, neboť šlo o milost básnickou. Závěr jeho díla zní také velebným vícehlasem skutečného mystéria, poučeného - jak se obecné uznává - na nejednom obrazu katolické věrouky. Je to skutečné nanebevstoupení učence propadlého ďáblu, před nímž se navíc od samého počátku chvástal svým naprostým nezájmem o věci zásvétní. Ale básník si i zde dal velký pozor na to, jak se svou milostí naloží: prokázal ji pouze „tomu, co je z Fausta nesmrtelné“ (jak praví scénická poznámka ve výstupu Horské rokle). Více už se - právem - nedovíme. Básnické dílo není filosofický traktát. Bertold Brecht sdílí názor, že Faust byl „zároveň osvícený duch a zároveň zločinec“, ano, každé drama musí mít své vnitřní napětí. * * * „Smí být mým učněm? Řekni ano!“ prosí Pannu Marii „jedna z kajícnic, dříve nazývaná Markétkou“. A dostává její svolení. Markétka se zasloužila o nesmrtelnost své duše tím, že přijala trest, uznala svou vinu a dík svému pokání „byla zachráněna“. Faust toho schopen nebyl. Proč? Protože žil „jako hypertrofovaný cerebrál, u něhož převaha encyklopedického, věděním přebubřelého intelektu, již dokonce nahlodaného skepsí, způsobila jak citovou anémii, která zbavuje možnosti opravdové modlitby, tak mocenský despotický komplex, který mu brání uznat vedle sebe rovnocennou svobodu lidského bližního“ (V. Černý). Doposledka necítil potřebu pravé lásky, té se mu však dostalo - bez jeho přičinění - znovu i v hodině poslední, a tak také ona faustovská snaha „neustrnout“ se v závěrečném slavném dvojverší tragédie dostává do zcela nových souvislostí: 43 [pageend45]Jen věčné, ženské nás povznáší výš! Tak hovoří (zpívá?) „mystický sbor“ (chorus mysticus); v předchozích verších se ještě zmiňuje o „pouhém obrazu prchavého dění“, o „nedostupném“, jež se „mění v událost“, a dále o „nepopsatelném“, které se nyní stalo skutkem. O tom, jaký je jejich pravý (doslovný?) význam, se přou mnozí vědci a interpreti už víc než sto padesát let, jak se zdá, ovšem marně, neboť i sám Goethe prohlásil, že „nejlepší část našeho myšlení se nedá vůbec slovy vyjádřit“. Proto by sotva teď bylo účelné pokoušet se o nějaký další, nový výklad. Pouze na okraj budiž dopřáno místo několika řádkům otištěným zcela nedávno: „Žena vnímá citem, ačkoliv má mozek dokonalejší než muž... Doposud se lidstvo více řídí rozumem. A tím vládne především muž. Jenže často vytváří věci velmi nebezpečné... Jediný, kdo může zlo zastavit, je žena... Vzestup ženy za posledních několik desetiletí je zázrak... Pokládám to za přírodní revoluci, kterou se lidstvo brání proti nebezpečí, jež vytvářejí muži." Autorem zmíněné úvahy není ani filosof, ani politolog, ale nestor české pediatrie profesor doktor Josef Švejcar. Dočkáme se tedy chvíle, kdy rozumář Faust se stane učněm láskyplné Mar- kétky? A začne se její bývalý pochybný milý konečně více starat o svou „nesmrtelnou duši“? (Poznámka: Vzhledem k povaze článku není bibliografie uvedena. Pokud nejsou u citovaných míst v závorkách zmíněni autoři, jde o dobové prameny, povětšinou anonymní.) Celé umění milovat spočívá, tak se mi alespoň zdá, v tom, říkat přesně to, co stupeň opojení v dané chvíli dovoluje. Jinými slovy řečeno to znamená, že je třeba naslouchat své duši. Nemyslete si, že to je tak snadné; muž opravdově milující ztrácí řeč, když mu milenka začne vyprávět věci, jež ho činí šťastným. Stendhal 44 [pageend46]Venkovská lékařka (Zpráva) Alena Wagnerová Pro H. K. Před několika lety jsem strávila den a noc v domě obvodní lékařky v odlehlém koutu Šumavy. Se svým mužem, také lékařem, a dvěma syny obývala starou myslivnu, která původně stála na okraji horské vesnice. Z ni ale zbyly už jen trávou porostlé základy jednotlivých stavení. Také stará myslivna měla být původně zbourána jako všechny ostatní domy. Na žádost obou lékařů ji ale nechali stát a dovolili jim, aby se do ní nastěhovali, přestože stála ve vojenském prostoru. Něco tak neobvyklého bylo možné zřejmě jen proto, že oba manželé se v okolí těšili značné úctě a byli všeobecně váženi a oblíbeni. Lidé zde je také potřebovali, protože jen málokdo byl ochoten se v málo osídlené horské oblasti usadit. Já sama jsem sem přišla, abych tu sbírala materiál k reportáži o posledních německých obyvatelích kraje, který byl kdysi zcela německý. Navštěvovala jsem ty, kteří tu zůstali, mluvila s nimi a dozvěděla se mnoho o tom, jak se tu dřív žilo. Byla jsem tenkrát mladá a nezkušená novinářka, začátečnice ve svém povolání, a nevěděla jsem skoro nic o tom, co jsem se teď dozvídala. Na doporučení svých známých jsem vyhledala i lékařku, která tady už dlouho žila a pracovala. Od ní jsem si slibovala odpověď na otázky, které mne tížily. Když jsem se jí přiznala, jak jsem rozpačitá a nejistá, pojala ke mně důvěru a pozvala mne do svého domu, abychom si mohly o všem v klidu pohovořit. Příští den brzy po obědě se pro mne zastavila v malém hotelu, kde jsem bydlela, a pozvala mne, abych ji doprovázela při návštěvách pacientů. Naším prvním cílem byla samota pozůstávající ze tří zchátralých domů. Předpokládala jsem, že na lékařku počkám ve voze, k mému velkému překvapení mne ale vyzvala, abych s ní šla dovnitř. Následovala jsem jí tedy a s rozpaky přestoupila práh pokoje nemocné. Pacientku, drobnou mladou ženu s trpělivým obličejem mariánské sochy, která už byla dlouho upoutána na lůžko a o níž mi lékařka předtím s velkým uznáním vypravovala, ale přítomnost třetí osoby nijak nerušila. Ochotně si svlékla noční košili a nechala se od lékařky vyšetřit. Pravděpodobné mne pokládala za novou zdravotní sestru. A možná, že byla dokonce ráda, že ve své osamělosti vidí novou tvář. Když bylo vyšetření skončeno, prohodila lékařka s pacientkou ještě několik slov a předepsala jí nové léky. Pak jsme se rozloučily. „Moje maminka uměla lidem říkat všechno do očí, i ty nejnepříjemnější věci - páchne vám z úst, měl byste si umýt nohy,“ řekla zničehonic lékařka, když jsme už opět seděly ve voze, jako by si něco vyčítala. „Ale lidé to od ní snesli, protože cítili, jak je bezelstná.“ 45 [pageend47]Návštěv vlastně ani nebylo tolik. Ale protože jednotliví pacienti od sebe žili vzdáleni v odlehlých údolích a na samotách, kam vedly jen polní cesty nebo hrbolaté úzké silničky, trvalo nám téměř celé odpoledne, než jsme je všechny objely. Bylo sychravo, pozdní podzim, k němuž by byla patřila vůně dřeva hořícího v kamnech. Ale odevšad bylo cítit jen spáleninu. Ztísňovalo mne, jak uboze tu lidé žijí v drsné velkolepé krajině, která se v sobě zdála nést docela jiné možnosti lidské existence. Stmívalo se už, když jsme byly hotovy. Úzkým koridorem snášející se tmy jsme se vracely domů. Chladno nutilo schoulit se sám do sebe. Mlčely jsme. Myslela jsem na to, co jsem v minulých dnech slyšela a viděla, a měla jsem pocit, že to, co se tady stalo a co se před lety zdálo naprosto nutné a nevyhnutelné, bylo ve skutečnosti docela zbytečné. Znovu a znovu jsem si připomínala jednotlivé události, jako bych tím mohla něco změnit na běhu dějin. Vtom už před námi vyskočila světélka a za chvilku jsme zastavily před prostornou jednopatrovou budovou. Její vchod byl lemován dvěma bíle natřenými sloupy, které nesly malý balkón a vytvářely tak ochranu před nepohodou. Vystoupila jsem a lékařka popojela s vozem k vedlejšímu stavení, z něhož do temnoty pronikal proužek světla a odkud bylo slyšet zvuky, které mohly pocházet jedině od koní žvýkajících seno. Lékařka nechala vůz stát před stájí a společně jsme vstoupily do domu. Odložila jsem si a ona se už zatím pustila do přípravy večeře. Posadila jsem se k ní do velké vyhřáté kuchyně s řadou malých oken, která teď vypadala, jako by byla vystříhána ze tmy. Zima venku posilovala pocit domova. Trochu jsem lékařce pomáhala, ale téměř jsme při tom spolu nepromluvily. Jak jsem poznala už během odpoledne, bylo vůbec snadnější vedle ní mlčet než s ní vést rozhovor. Měla jsem dokonce pocit, že když nemluvíme, víc si s ní rozumím. Jako by její pohled na svět byl ovlivněn něčím, co jsem s ní nemohla sdílet. Od našich společných přátel jsem věděla, že lékařka v mládí mnoho zkusila, což se také při jejím původu a věku dalo předpokládat. Největšímu pogromu v dějinách lidstva sice ušla, ale jeho stín padl i na její život. Jak mi vyprávěla jedna žena ze sousedství, přepadaly lékařku čas od času takové záchvaty úzkosti, že nebyla schopna další práce. Musela pak rychle vyhledat jednu svou důvěrnici, která jí naslouchala tak dlouho, až se upokojila. Do těchto stavů zoufalství přiváděl lékařku pocit, že za svůj život vděčí smrti své matky. Zcela tak tomu sice nebylo, kdo selhal, byl její otec, který se s matkou rozvedl, ale jako citlivý člověk se lékařka přece jen cítila být vinna. Pravděpodobně i proto zvolila lékařka život ve zdejších tvrdých podmínkách, kde ale mohla denně cítit oprávněnost své existence. Byla to do jisté míry ironie, že se usadila právě v kraji, který byl dřív osídlen Němci. Později, když už jídlo stálo na stole, přišel i lékařčin muž a oba její synové, kteří předtím ve vedlejším stavení obstarávali koně. Bez koní by se on a jeho žena tady vůbec neobešli, poučil mne později při večeři lékař. Je to ale zároveň také jediný luxus, který si jeho rodina dopřává. Staršímu synovi obou manželů mohlo být šestnáct a velice se podobal otci. Měl světlé vlasy, úzký obličej 46 [pageend48]a připadal mi trochu zaražený. Mladšímu bylo asi třináct. Mél sice také světlé vlasy, ale blízko u sebe posazenýma očima se podobal spíš matce. Mél velice krátký obličej a nápadné velké uši připomínající netopýří křídla. Vzbuzovaly dojem, že jimi nejenom slyší, ale že mu slouží i jako zrakový orgán. Po jídle oba chlapci odešli, aby se ješté připravili do školy, a také lékařčin muž, prostý, zamlklý člověk, se omluvil, že si ješté musí srovnat recepty. Zůstaly jsme v kuchyni samy, pily výborný čaj, který lékařka právě dostala od sestřenice z Anglie a hovořily o nedůležitých věcech. Otázek, kvůli nimž jsem k ní přišla, se lékařka nedotkla a já se neodvážila na ně zavést řeč. Když byl její muž s prací hotov a vrátil se do kuchyně, zavedla mne lékařka do protějšího pokoje, kde jsem měla spát. Byla to poměrně úzká místnost s kachlovými kamny a působila velice útulně. Společně jsme na úzké pohovce připravily pro mne lůžko. Šikmo proti pohovce, na níž jsem měla spát, stál malý psací stůl se dvěma zásuvkami a čtyřmi starobylým způsobem vysou- struženými nohami. Připadal mi nějakznámý, ale nemohla jsem si vzpomenout, kde bych jej byla mohla vidět. Jeho psací deska byla potažena vybledlým původně tmavozeleným suknem a opatřena nízkým nástavcem s dvojicí malých zásuvek po stranách. Střední, poněkud vyvýšená část nástavce vytvářela malou volnou plochu přímo stvořenou k tomu, aby se zde umístila malá plastika. Lékařka mi popřála dobrou noc. Musí chodit brzy spát, protože její pracovní den také velice časné začíná, poznamenala než odešla. Listovala jsem ještě chvíli v učebnici dějepisu, kterou tu zřejmé zapomněl mladší syn, ale brzy jsem ji odložila a usnula. Za svítání jsem slyšela, jak se dveře potichu otevřely a chlapec si zapomenutou knížku vzal ze židle, která jako noční stolek stála u mé hlavy. Pomyslela jsem si, že bych jednou také chtěla mít takového syna, a zase jsem usnula. Když jsem se vzbudila, byl už den. Ze sluncem ozářených míst na louce stoupala mlha, ale ve stínu ještě ležela jinovatka. Lékařka už byla v kuchyni. Když jsem vešla, vytahovala právě z trouby plech čerstvě upečených makových preclíků. Měla dnes dopoledne volno, protože v její ordinaci byla mateřská poradna. Teprve teď mě napadlo, že jsem si měla s sebou vzít zápisník. Už už jsem se chtěla pro něj vrátit do svého pokoje, pak mi ale připadlo přece jen nevhodné psát si poznámky v domě, kde jsem hostem. Snídala jsem a řeč se stočila na lékařčina synovce, který byl právě v Anglii, a teď, když v naší zemi došlo ke zostření politické situace, nevěděl, zda se má vrátit domů nebo zůstat v zahraničí. Skoro každý den telefonoval matce, lékařčině sestře a chtěl od ní - stejně bezradné jako byl sám - vědět, co má udělat. Tak mi to vyprávěli naši společní známí. „To je přece docela jednoduché,“ řekla lékařka a zabývala se dál svými preclíky. „Jestliže má v Anglii známost a chce se oženit, tak ať tam zůstane, nová rodina má přednost. Jinak patří k rodičům a sourozencům.“ Musela jsem jí dát za pravdu a překvapilo mne, že na tak jednoduché kritérium dosud nikdo nepřišel. Vždyť když její matku deportovali do Terezína, také chtěla jít s ní, dodala 47 [pageend49]lékařka jakoby na vysvětlenou. Ale nepovolili jí to, protože nespadala pod norimberské zákony. Když se jednou se sestrou za ní rozjely, nepustili je do tábora. Lékařka dala do trouby poslední plech makových preclíků. Jas v místnosti zvýrazňoval každé její gesto, jako by se pohybovala na jevišti. Psala, že se jí vede dobře, že pracuje v dětském domově a děti, o které se stará, jsou milé a dobře vychované. Je radost s nimi být. O něco později napsala, že dětský domov má být rozpuštěn a přemístěn jinam, ale ona bude snad mít možnost tam děti doprovodit a starat se o ně. Dobrovolně se přihlásila. Pak psala, že se jí to podařilo, už pozítří se vydají na cestu. To stálo v jejích dopisech. Teprve po letech se dozvěděly, že jejich matka pečovala o zanedbané židovské děti z Polska a doprovodila je do Osvětimi. Lékařka vyšla z místnosti a za chvíli potom jsem ji viděla, jak jde s prádelním košem v sandálech obutých naboso přes ojíněnou louku. Zjevovala se mi postupně ve všech oknech kuchyně, příliš mohutná na pozadí lesa. To, jak nesla koš v lehce zarudlých nahých pažích, zaujatá světem vezdejším a zároveň mu vzdálená, mi připomínalo světice na středověkých deskových obrazech, také příliš velké ve srovnání se svým okolím. Vrátila se s košem plným prostěradel ztuhlých mrazem. Na žehlení jí nezbývá čas, řekla a začala jednotlivé kusy rozprostírat na velkém jídelním stole. Několikrát je do hladka přejela rukama a pak pečlivě na čtyřikrát přeložila. Když strýc Siegfried dostal povolání do transportu, vyzval je, aby se u něho se sestrou zastavily. Z celé rodiny už zbýval jenom on. Lékařka mluvila, ale mně se zdálo, že nepřerušila svoje mlčení. Je už starý, řekl, když k němu přišly, a má života dost. A tak se jich jako svých příbuzných chce zeptat, čemu by daly přednost, ať to prosím řeknou docela upřímně, nemít žádného strýce, anebo strýce sice mít, ale v Terezíně. Rozumějí, co tím míní? Ano, rozumějí, řekly. A když se jich tak otevřeně ptá, musejí mu stejně upřímně odpovědět, že by za takových okolností raději neměly žádného strýce. Také on dává přednost tomuto řešení, řekl strýc, ale kvůli nim by byl ochoten přijmout i to druhé. Nemusejí si dělat žádné starosti, je lékař a dovede si poradit. Dal jim klíče od bytu - nebude jim už moci otevřít - a požádal je, aby k němu zítra ráno, ale ne příliš brzy, zase přišly. Když k němu příští den ráno přiběhly, nebyl ještě mrtev a ony nevěděly, co mají dělat. Zavolat lékaře, který by jej možná musel zachránit pro transport? Anebo ponechat raději věcem volný průběh a vystavit se nebezpečí postihu, protože případ neohlásily? Bezradně seděly na schodech před dveřmi bytu a čekaly, jak to dopadne. Anebo přece jen zavolaly lékaře? Nit vyprávění se teď začala třepit a vrátila se zase do skutečnosti. V místnosti se rozhostilo ticho. Nevěděla jsem. Co říkala lékařka? Co jsem slyšela já? Bylo poledne a musely jsme se vrátit. Lékařka mne vzala s sebou do městečka, kde měla ordinaci a já ubytování. Když jsme se na náměstí před kostelem loučily, uvědomila jsem si najednou, jak velice je podobná bratru své matky, spisovateli, který už před více než čtyřiceti lety téměř neznámý zemřel, ale mezitím byl především díky úsilí svého přítele objeven a dnes je uznáván jako 48 [pageend50]jeden z největších autorů století. Byl to zvláštní pocit vidět v živém obličeji rysy mrtvého, tak dobře mi známé z fotografií. Teď už jsem také věděla, odkud znám ten malý psací stůl, který mi včera připadal tak povědomý. Viděla jsem jej před třemi lety na velké výstavě věnované spisovatelovu dílu. Také já jsem si nesmírně vážila lékařčina strýce, autora pro mne donedávna téměř neznámého, který se tak náhle objevil na literárním nebi jako hvězda první velikosti a zastínil mnohé, které jsme do té doby pokládali za důležité. Moji přátelé i já jsme byli uchváceni jeho neobvyklým způsobem psaní a přečetli všechno, co nám z jeho díla bylo dostupné. Ale snad ještě víc než jeho dílo nás fascinovala jeho osobnost. Vysoký mravní nárok, jejž na sebe kladl, až se tím stal téměř neschopným k životu, jen proto, aby byl „v každém okamžiku hoden spasení, i kdyby žádné neexistovalo“, na nás působil jako výzva tvrdé době, v níž jsme žili. Jím popisovaný svět nám nebyl neznámý. Bezmezná přísnost procesů, nemilosrdné rozsudky, soudy neznající polehčující okolnosti, to všechno byla také naše zkušenost. V díle našich současníků jsme ji ale nenacházeli. A tak se pro nás stal vzorem, svého druhu světcem, a naše přiznání se k němu protestem proti tvrdé době, v níž jsme vyrostli a jež nás tlačila k zemi. I jeho hrob, pokrytý kaménky, jež sem přinášeli návštěvníci z celého světa, nás utvrzoval v naší úctě k němu. Lékařka zahnula s vozem do boční uličky. Šla jsem do pokoje, zabalila si věci, protože práci zde jsem již skončila, a jela domů. Od lékařky jsem se sice nedozvěděla to, co jsem chtěla, zato ale docela něco jiného, jak jsem cítila, stejně důležitého, čemu jsem ale ještě nerozuměla. Její příběh ležel přede mnou, ale já jsem ještě neměla klíč, který by mi umožnil jej pochopit. Ale proč mi lékařka vlastně všechno vyprávěla? Chtěla snad proti utrpení, na něž jsem se soustředila já, postavit jiné? Nebojí snad právě, když jsem u ní byla, přepadl jeden ze záchvatů úzkosti, z něhož se musela osvobodit vyprávěním? Když se můj autobus přiblížil k Praze, uvědomila jsem si najednou, že starý strýc, který sebevraždou unikl smrti v plynové komoře, byl Venkovský lékař, spisovatelův nejmilejší příbuzný. ★ * * V následujících letech se v mém životě mnohé změnilo. Poznala jsem svého muže a odešla s ním do jeho vlasti. Ale vzpomínka na setkání s lékařkou ve mně zůstávala živá. Zdálo se mi, že v tom zážitku se skrývá ještě něco víc, jakési nové poznání, které ale stále nedokážu uchopit. Na dopoledne ve staré myslivně jsem vzpomínala velice často, ale za celou tu dobu jsem o tom snad jenom jednou nebo dvakrát vyprávěla. A to jen proto, abych v sobě celý ten příběh uchovala živý. Bylo to něco podobného, jako když človék občas přepere a vybílí staré vzácné výšivky, příliš cenné na to, než aby byly v běžném použití, a pak se při žehlení, než je znovu uloží do skříně, těší nad jejich krásou. 49 [pageend51]\/ těchto letech vyšlo mnoho nových knih a studií o lékařčině strýci a jeho sláva neustále rostla. Každý detail v jeho životě nabyl na důležitosti a byl podroben pečlivému zkoumání, takže literatura o něm byla nakonec rozsáhlejší než jeho dílo. A neustále o něm vznikaly další práce. Kde byly doby, kdy jsme si jeho jméno předávali jako tajemství! Tecf už nebylo možné se jeho dílu jen tak beze všeho přiblížit a objevit si je jen sám pro sebe třeba i s rizikem, že člověk něco špatně pochopí, jak se to kdysi stávalo mým přátelům a mně. Komentáře, interpretace a poznámkové aparáty teď provázely čtenáře dílem, pomáhaly mu všemu správně porozumět a ukazovaly mu, co si má na kterém místě myslet. Otevřít některou z jeho knih teď znamenalo ocitnout se tak říkajíc na veřejnosti. A než se kdo odvážil pustit se do čtení, musel nejprve prokázat, že je k tomu kompetentní. A ačkoliv dílo samo nebylo chráněno žádnou branou, od níž by dveřník odháněl nepovolané, těmto nepsaným pravidlům se nakonec všichni podrobili. Na díle autora, který se nikdy neodvážil založit rodinu, protože se bál vystavit ji nejistotě své existence, se teď živili mnozí. A i pokud šlo o hospodářský výsledek, předčil nepříliš podařený syn mnohonásobně svého otce, který se tak úporné snažil o materiální a společenský vzestup rodiny. Jeho celoživotní hmoždění s prýmky a stužkami dostávalo přídech směšnosti ve srovnání se synovým úspěchem. A to, co se mu tvrdým zacházením s křehkým dítětem podařilo neúmyslně a v každém případě bez velké námahy - vypěstovat dispozici, která otevřela cestu k dílu -, se ukázalo jako to nejdůležitější, co v životě vykonal i pro zajištění svých potomků. Když už bylo dílo lékařčina strýce známo celé, začaly se vydávat také jeho dopisy, především jeho listy třem ženám, které v jeho životě hrály významnou roli - jeho dvojnásobné snoubence, jeho přítelkyni a jeho nejmilejší sestře. Uveřejněny byly vždycky jen jeho dopisy, protože druhá část korespondence se nezachovala. Bylo to s podivem, protože okolnosti, za nichž adresátky jeho dopisy uchovaly, byly daleko pohnutější, než v jakých kdy žil on. Zřejmě nepovažoval za nutné jejich dopisy nějakým způsobem zajistit a možná, že je dokonce sám spálil, zatímco své vlastní spisy odevzdal ke spálení svému příteli. Ale i kdyby se byla druhá část korespondence zachovala, asi by byla nikoho nezajímala. Byly to dopisy obyčejných žen, jejichž život dostal význam teprve setkáním s velkým spisovatelem, a ony se staly zajímavými vůbec jenom tím, že jim on adresoval své dopisy. Být reflexní plochou, v tom se vyčerpával smysl jejich existence. A i u té ze tří žen, která tak docela nevýznamná nebyla, vzbudila teprve skutečnost, že byla jednou z největších lásek jeho života, zájem o její články, roztroušené v mnoha časopisech. Ten ještě vzrostl, když se zjistilo, že i velký spisovatel si jejích prací vážil, a dokonce na ně netrpělivě čekal. I zde to byla nakonec láska významného muže, která ženě pomohla ze zapomenutí. Takže to nakonec vypadalo tak, že i její nesporně neobyčejná osobnost byla vlastně jeho dílem. Z tohoto důvodu vzbudilo téměř pohoršení, když se později ukázalo, že v jeho životě zanechala ona hlubší stopu než on v jejím. 50 [pageend52]Vzhledem ke spisovatelovu významu by se bylo spíš slušelo, aby ji vztah k němu doživotně zruinoval. Skutečnost, že mezi mužem a ženami šlo o vztahy na různé úrovni, potvrzovalo i to, že všechny tři ženy byly téměř bez výjimky, a to i ve vědeckých pojednáních, označovány pouze svými křestními jmény, zatímco on svým příjmením, a ještě častěji dokonce jménem a příjmením současně. Totéž platilo i pro jeho mužské přátele. Také u nich by bylo nikoho ani nenapadlo hovořit o Maxovi, Oskarovi, Felixovi nebo Arnoštovi, jako se mluvilo o Ottle, Felice nebo Milené. Protože i to byli muži, kteří v životě něco znamenali. I na tom bylo zřejmé, že muži a ženy se v životě těšili různé vážnosti. Mnohé, co se u muže chápalo jako vážná práce, se bralo u ženy jako hra a nezávazná zábava. Neušlo mi sice, že význam díla lékařčina strýce během let, kdy jsem žila v zemi svého muže, neustále rostl. Zvláštní pozornost jsem tomu ale nevěnovala, protože jsem byla plně zaměstnána svým vlastním životem. Podivné bylo, že jsem po celou tu dobu nikdy nepocítila touhu si něco od něho přečíst, ačkoliv mi jeho dílo teď bylo beze všeho přístupné. A co bych byla dřív dala za to mít ve své knihovně jeho knihy a moci je číst v originále! Jednoho dne jsem se náhodou setkala se známým literárním vědcem, který se také zabýval dílem lékařčina strýce a napsal k němu všeobecně uznávaný komentář. Byl to už starší, vzdělaný a poněkud plachý člověk. Pocházel z Vídně, ale už dlouho žil ve Spojených státech. Dostali jsme se do hovoru a já jsem jej i jeho ženu pozvala do našeho domu. Během večera jsme se bavili o mnoha věcech, až jsme se nakonec dostali také na spisovatele a jeho příbuzné, s nimiž se můj návštěvník seznámil při svém pobytu v Praze. Byla bych ráda vyprávěla o svém setkání s lékařkou, trochu jsem ale váhala, protože jsem nechtěla vzbudit dojem, že se dělám zajímavou. Mezitím se změnilo téma hovoru a brzy potom se naši hosté zvedli k odchodu. Doprovodila jsem je ke dveřím, a když odjeli, zůstala ještě chvíli stát v tichu před domem. Najednou jsem cítila, jak ve mně stoupá vlna hněvu a vzdoru a něco se ve mně bortí. Proč jsem si vlastně tolik vážila strýce šumavské lékařky? Vždyť to byl jenom zbabělec! Zbabělec a nic víc! Zbabělost bylo to pravé slovo, jímž se dalo vysvětlit celé jeho dílo. A kdyby ji byl tak šikovně pod ním neskryl, kdo by dnes o něm něco věděl? Jak jsem si mohla vůbec něco takového pomyslit, zhrozila jsem se sama nad sebou. Kde se najednou vzal hněv, který ze mne vytryskl? Vždyť i já jsem jeho dílo milovala! Vtom se už proti mně postavila celá moc komentářů a interpretací, a já jsem se začala stydět za přímočarost svého myšlení. Nebyla to nakonec jen ženská méněcennost, neschopná pochopit hlubší význam díla, která tu ze mne promluvila? Na okamžik jsem si přála být si jista jako muži, protože pak by byly moje myšlenky platily jako odvážné a nekonvenční. Kdežto tak svědčily jenom o mé chybějící kompetenci. Zoufala jsem si nad svou nedostatečností, ale zároveň jsem už nějak nemohla běh svých myšlenek obrátit. Ne, já jsem jej už nechtěla obrátit! Bylo to, jako by někdo najednou vypověděl jakousi nepsanou smlouvu, která ani nebyla smlouvou, spíš světovým názorem, jejž jsem dosud chápala jako 51 [pageend53]svůj vlastní. Najednou se mi zdálo, jako by se zvedla opona, před kterou jsem se dosud sama pohybovala, a já najednou za ní uviděla prostor, o němž jsem neměla ani tušení. Ne, už jsem nebyla ochotna poslušným opakováním vět a mínění - tímto jiným způsobem vyznávání lásky - si získávat přízeň mužů, aby mne snad jednou přijali do svého kruhu nejenom jako křestní jméno, ale i s příjmením. Bylo to, jako by se ve mně vzbouřil hněv nashromážděný během mnoha století v tisících žen a já byla náhle vydána všanc nenávisti i smutku, protože jsem pochopila, že ženy a muži nemají žádnou společnou vlast. A najednou jsem cítila, že začínám jinak vidět svět. Být v každém okamžiku hoden spasení, i kdyby žádné nebylo? Kdo si něco takového přál, přece vůbec nebyl pokorný, jak se to vždycky interpretovalo, ten se považoval za důležitého, za pupek světa. Jaké právo si tu vlastně osoboval! Neprovinil se ale právě tím, že nechtěl být vinen, že nebyl ochoten přijmout nedostatečnost lidské existence? A ostatní měli být jen pomocníky na jeho cestě k dokonalosti. On sám měl být v každém okamžiku hoden spasení. A oni? Když se jeho vysoké mravní nároky ukázaly být v rozporu se životem, našel si útočiště v psaní, kde všechny ty vznešené principy a postuláty mohly dál platit, aniž byly konfrontovány se skutečností. Ne náhodou to byli především muži, kteří se zabývali jeho dílem. Muži, kteří vždycky museli mezi sebe a život něco postavit, aby vypadali větší a významnější, a neustálým hemžením se v sobě snažili přehlušit pocit zbytečnosti. Jako mouční červi prolezli celé jeho dílo a všude nakladli vajíčka nových interpretací. Jak jsem ji nenáviděla, tu mužskou aroganci, jíž byly věci vždycky důležitější než lidé. V jejich rukou se prostředek nakonec vždycky změnil v účel, jako by teprve dílo mohlo ospravedlnit život. I on k nim patřil, k té hordě, která celou zemi zformovala k mužskému obrazu. Nemohl přece za to, co z něj udělali literární vědci, pokusila jsem se namítnout sama sobě. Ale choval se snad jinak než oni? Ani on přece neuchoval dopisy žen, nepostaral se, aby zůstaly zachovány, jak to udělal se svým vlastním dílem! Protože i pro něho neznamenaly ženy víc než nástroje jeho vlastního bytí, zrcadlo vhodné k sebepozorování básníka. Znovu jsem si teď vzpomněla na lékařčinu matku, jeho nejmilejší sestru, a dopisy, které psala svým dcerám z Terezína předtím, než doprovodila děti z dětského domova do Osvětimi. Ta žila, aniž vzbuzovala pozornost. Byla mladá a milovala svého bratra, provdala se a stala se ženou, porodila dvě děti, propustila svého muže od stolu a lože, byla deportována do Terezína, starala se o židovské děti z Polska a sdílela s nimi osud miliónů. Nezasluhovala si víc úcty než on? Nezasluhovaly Ottla, Milena a Felice víc úcty než on, ony, které na svá rozhodnutí zemřely, zatímco on se stal pouze obětí své vlastní nerozhodnosti? Teď najednou stanuly ony ve středu dění a zdálo se, že i jeho sláva měla sloužit jen jedinému cíli - zabránit tomu, aby se stopy jejich životů docela ztratily. Jistěže myslela na svého bratra, když si dobrovolně přišila na šaty židovskou hvězdu, a cítila, že právě tím projevuje svou věrnost jeho památce. A během 52 [pageend54]dlouhé cesty do Polska, obklopena plačícími détmi, měla často pocit, že vlastně následuje jej po cestě, kterou on již před lety pro ni narýsoval. A připadalo jí, že je ho snad poprvé v životě skutečně hodna. A on? Byl by udělal totéž co ona? Nebyl by se raději ze všeho vykroutil, rychle překonal svůj strach ze ženitby a možná v posledním okamžiku unikl do manželství, které jej mohlo zachránit? Zatímco ona se raději rozvedla, aby nevtáhla muže a děti do svého osudu. Dovedl si jej vůbec někdo představit, jak si vymýšlí hry pro zavšivené děti z Polska, těší je v drkotajícím předpeklí nákladního vagónu a nakonec jim v šatně před plynovými komorami pomáhá při svlékání? Zarážející bylo, že i to, co udělala jeho sestra, přispívalo k jeho slávě, jako by život nebyla obětovala ona, ale on. Teď jsem také pochopila, proč byla lékařka tak nápadně zdrženlivá, pokud šlo o jejího slavného strýce, a nikdy o něm s nikým nemluvila, takže většina lidí v jejím okolí o jejím příbuzenství s ním vůbec nevěděla. A přitom by byla mohla, kdyby byla chtěla, si na příbuzenství s ním založit celou existenci! Ona se ale nezúčastnila žádné oslavy na jeho počest a také starost o jeho pozůstalost přenechala ostatním členům rodiny. Protože pro ni existoval jenom jediný člověk, který byl hoden úcty. Její matka. Nebylo těžké si domyslet, že lékařka dokonce sledovala s určitou nelibostí vzrůstající kult svého strýce, protože v něm viděla nespravedlnost vůči své matce. Nebo nepřispěl nakonec k jeho slávě i onen největší pogrom v dějinách lidstva, jehož obětí se stala i ona, spisovatelova nejmilejší sestra? Ale v tom sporu šlo přece i o něho! Protože jestliže dílo bylo víc než život, pak neexistovalo smilování ani pro něj, chudáčka malého Franze, o něž přece celým svým dílem neustále žadonil. Pak bylo jen správné, dokonce žádoucí to tvrdé zacházení s křehkým dítětem, jímž otec vytvořil dispozici k dílu. A bylo ospravedlnitelné, ano chvályhodné, každé zmrzačení života, jen když z toho vzniklo dílo. Jestliže ale na prvním místě stál život, pak existovala milost i pro něj, toho vyděšeného člověka, který našel místo alespoň v literatuře, když už ne v životě. Vrátila jsem se do domu a ještě v noci všechno zaznamenala. Cítila jsem se slabá a nejistá jako po dlouhé nemoci, ale zároveň svobodnější. Když jsem byla skoro hotova, vzpomněla jsem si na koně, kteří tenkrát ve stáji staré myslivny s takovým požitkem převalovali v hubách seno. Teď se mi zdálo, že jen to drahé krmivo, jímž se i oni podíleli na slávě lékařčina strýce, mohlo ospravedlnit jeho dílo. A proměnou stébel trávy v sílu koně se život zase ujal vlády nad uměním. (Přeložila autorka za jazykové spolupráce Miroslava Povejšila) 53 [pageend55]Rudolf Starý POTÍŽE S HLUBINNOU PSYCHOLOGIÍ Esejistická studie o analytické psychologii C. G. Junga Vydal: PROSTOR v roce 1990 U Prašné brány 3, Praha 1, 11629 Poslední výtisky úspěšné knihy si objednávejte na adrese: ROVINA Na Zlaté stezce 138 383 01 Prachatice tel. a fax: (0338) 223 80 [pageend56]Proměny tváře (Ctění z fotografií Mileny Jesenské) Stanislava Přádná „Měla jsem odjakživa lásku k lidským tvářím. Je něco podivuhodného v lidské tváři, dovedete-li v ní číst, je to malý zázrak." Milena Jesenská (1896-1944) Mýtus Milena. Tolikrát zpřevracený, vynášený i zavržený. Dnes už žije jen pár těch, kteří ji znali osobné, ale i jejich svědectví je poznamenáno „úhlem zaujatosti“ a nostalgií vzpomínky. Obraz Mileny se vyjevuje při četbě jejích jiskřivých osobních fejetonů, vystupuje mezi řádky z Kafkových milostných dopisů; jedinečného rozměru nabývá Milena v životopise napsaném její dcerou, která oživuje pozapomenutou mateřskou podobu tak, že se do ní sama promítá. Mýtus podpořila i obdivná, něžné přátelská výpověď spoluvězeňkyně z koncentračního tábora Margarete Buber-Neumannové; dokonce ani ve věcně střízlivém a faktograficky cenném svědectví Jaroslavy Vondráčkové se nepodařilo autorce dávnou přítelkyni de- mytizovat. V tradované představě o Mileně shledávám cosi příbuzného s mýtem Boženy Němcové. Jejich výrazné ženství přesáhlo hranice stanovené konvencemi a možnostmi doby a dotklo se nadčasového praobrazu ženy. I proto se k nim v českém písemnictví hlásí mnohé představitelky dalších generací, ačkoli s nimi zdánlivě nemají nic společného. Vedeny neomylným instinktem rodové paměti, nalézají v těchto předchůdkyních třeba i drobné úlomky své ženské podstaty. Jesenská se stala mýtem i díky tomu, že se po její smrti na ni navršily záměrné polopravdy, přísné morální odsudky a politická difamace. Stala se jím i navzdory svému bytostnému přesvědčení. Milenina ženská osobnost jako svérázný lidský originál přitahuje především naplno prožívaným životem. Proto se pokusím přiblížit se k ní jinak než obvyklým „slepováním“ vzpomínek, totiž pohledem tváří v tvář - čtením z fotografií. * ★ * Ze skrovné hromádky dochovaných snímků možno rozpoznat na první pohled to, o čem pamětníci podali shodnou zprávu: přitažlivý, žensky podmanivý půvab tváře i urostlého těla. Pronikavýma modrýma očima, na něž bývá zvláště často vzpomenuto, dokázala Milena nejen okouzlovat a získávat si přízeň, ale uměla také „konat očima" - přesvědčovat, vyzvědět, se slabšími jedinci i ma55 [pageend57]nipulovat (údajně je i využívat). Z Mileniných očí vycházejí dva základní rysy její dráždivě osobnosti: kultivovaná jemnost s živelnou bezprostředností. Nápadné pohledná, temperamentní dívenka ze zámožné pražské rodiny doktora Jesenského se od malička prosazovala vzpourou - proti otcovské autoritě, proti společenským konvencím. Neostýchala se projevit svou revoltu výstředními nápady, a bylo-li třeba, i veřejným skandálem. Celý život se dcera potýkala s otcovským komplexem podmíněným příkladnou „Hassliebe“. I z této citové ambivalence a nevyrovnanosti se formovala Milenina nezkrotná, vzdorná osobnost. Na fotografii ve věku třinácti let stojí dívka na vyšehradské skále a zádumčivé shlíží do dálky k ohybu řeky. V elegantním proužkovém kostýmu s módním baretem, opřena o špacírku, dokazuje svou „skorodospělost“ alespoň pózou; odvrácena od fotografa, odmítá roli poslušné dcerušky se sladkým úsměvem do rodinného alba. Z patnáctileté Mileny na dalším snímku - z tenisového kurtu - už odpadla dětská nevědomost a tvrdošíjný odpor. Jako proutek štíhlá mladičká tenistka, zvěčněna ve společnosti dvou trenérů v přátelsky semknuté skupince, prozrazuje sebejistě laškovným úsměvem, že je si dobře vědoma své ženskosti v rozpuku. Starší trenér ji drží otcovsky kolem ramen, kdežto ten mladší, vysoký habán, ani před fotografem neuhlídal zbožný pohled, který stačil k Mileně vyslat. Při detailnějším pozorování snímku objevíme mladíkovu ruku nenápadně se dotýkající dívčiny šíje. Nastává bouřlivá éra předčasného dospění, zapříčiněného matčinou vleklou chorobou a smrtí (zemřela, když bylo Mileně osmnáct); minervistka Milena se svou dívčí suitou provokuje extravagantními výstupy na ulici; bez váhání přeplave Vltavu, aby se nezpozdila na schůzce s milencem; své oblíbence zahrnuje ukradenými květinami; otce připravuje bez jeho vědomí o značné peněžní částky. Zadíváme-li se do ateliérového fotoportrétu osmnáctileté dívky, nechce se uvěřit, že by tento andělský zjev byl schopen tak divokých ztřeštěností. Milena tady ve fotograficky změkčených konturách připomíná byronovsky romantickou hrdinku se záhadným snivým pohledem, který zná tajemství niterného úsměvu v očích bez jediného mimického hnutí. Zralý, „dohotovený“ tvar harmonické krásy dokládá další fotografie: jedna- dvacetiletá, právě provdaná žena v mondénním klobouku se zvážnělým, soustředěným pohledem výrazných očí. Snímek je z doby těsně před odjezdem do Vídně, kam se Milena uchýlila s manželem, kterého si vyvzdorovala proti vůli otce. S pražským Němcem židovského původu Ernstem Polákem - věhlasným literárním arbitrem - strávila však v cizině chmurná léta v nešťastném manželství. Tuto Mileninu tvář poznal i plachý židovský literát Franz Kafka. Častěji ovšem než s živou, pozemšťanskou Milenou se během krátké milostné známosti stýkal s její duší. Zraňován (ale i tvořivě podněcován) Mileninou mladistvou vitalitou a vášnivostí, utíkal se k intenzívní dennodenní korespondenci mezi Prahou a Vídní. Bolest na dálku nedrásala tolik jeho přecitlivělou chorou duši. 56 [pageend58]Do vídeňského období patří i výmluvná fotografie z pasu, na níž zanechala stopy patina času - je ohmataná, poškozená černými skvrnkami a zjizvená rýhou po roztržení. Tato „poranénost“ podobenky jako by přímo vyvěrala z posmutnělého pohledu mladé ženy, upřeného někam dovnitř svého smutku. Takovou nezastřeně smuteční podobu později na Mileniných fotografiích už nenajdeme. Se svým utrpením se uměla rvát tak dlouho, až se dostala nad né. K jeho přemáhání jí pomohl i její smysl pro humor. V její starší tváři se zračily „záznamy“ šťastných prožitků ve vyrovnaném příměří s prožitými strastmi. I v tom byla příroda k Milenině vzezření milosrdná, když nechávala její tvář s věkem vyzrávat jako zrcadlo spíše těch světlejších stránek. Nadále je proto třeba pátrat v Mileniných fotografiích „za úsměvem“, který byl příjemným ochranným štítem, kryjícím jak trápení, tak nevyrovnanost její impulsívní povahy. * * * Po osvobodivé rozluce s Polákem znamená pro Milenu návrat do Prahy nejen přestup do lepšího světa, ale i její sebenalezení. Brzy se včlenila do čilého kulturního dění v mladé republice, v novinářském a literárním světě už měla renomé díky dopisovatelské činnosti z Vídně. Sklízí úspěchy i ve společnosti, její jméno je uznávaným pojmem, na její články a názory se netrpělivě čeká. Zpočátku se dařilo i nově založenému manželskému svazku s avantgardním architektem Jaromírem Krejcarem. Milena psala osobitým, nepokrytě ženským stylem, který vynikal odvážně autobiografickým laděním. Citlivost vůči nepatrným detailům a běžným životním situacím svědčí o jejím smyslu pro každodenní psychologii. Mileniny citlivé reflexe upomínají na deníkové zápisky (které si však nikdy nepsala). Sama připodobňuje své psaní do novin k dopisům s podotknutím, že ani jinak psát neumí než formou otevřeného oslovování čtenáře. V jejím psaném projevu, i v ryze ženském žánru tzv. módních hlídek, se začal vyhraňovat styl moderní ženské esejistiky, k níž tíhla už ve Vídni, ovlivněna intelektuálními debatami v literárních kavárnách, tedy i pod vlivem prvního manžela, a především obohacena duchovně plodným vztahem s Kafkou. K větší knize se Milena nikdy nepřiměla (s výjimkou vydaného souboru fejetonů Cesta k jednoduchosti)’, strhována prudkým životním tempem se nemohla-a ani nechtěla-zastavovat. Z prvních roků v Praze se zachovala vedle řady snímků z výletů s přáteli do přírody ojedinělá fotografie z interiéru Milenina bytu na malostranském Maltézském náměstí: Dvě široké klubovky u pojízdného servírovacího stolku, na němž v domácky volném seskupení stojí čajová konvice, šálky, mísa s ovocem a spousta všelijakých maličkostí. Z pokojového zákoutí, osvětleného lampou, kterou tlumí přehozený šál s třásněmi, dýchá intimní poklid vybízející k důvěrnému hovoru ve dvou u kávy nebo tu lze jen tak lelkovat či podřimovat. Péče o estetiku a vkus bytového prostředí patřila k Mileně jako důležitá součást její bytosti. Prostředí takto stvořené skýtalo šanci dosáhnout vnitřního pořádku ve smyslu uspořádanosti duše - a to bylo něco, na čem Mileně zvlášť záleželo. 57 [pageend59]Stejné jako na prožitku „radosti zdarma“, o némž napsala: „Jakmile se nám podaří zaradovat se pro nic za nic, podaří se nám najednou všechno. Radost zkracuje myšlenky, staví je na nohy a učí je běhat.“ Daru prosté, bezděčné radostí si vážila mnohem víc než hmotných statků, marnotratně rozhazovala a velkoryse rozdávala, ať měla z čeho či ne. Na miniaturní kolorované fotografii leží rozesmátá Milena ponořená do kopretin na rozkvetlé louce. Láska ke květinám, jíž omlouvala i krádeže, kterých se bezostyšně dopouštěla, aby mohla obdarovat, byla její velkou slabostí. Ale zároveň i jakousi útěšnou životní filosofií: „Ale opravdu, pokaždé svítí na jaře slunce na louku plnou kytek; je-li to jediná jistota na světě, chci se jí držet křečovitě.“ - Jak pastorálně lahodné jsou tehdejší Mileniny dojmy ve srovnání s krutým údělem, který na ni čekal... Manželská idyla, v níž si dvojice užívala v bohémském stylu, se ovšem naráz rozplynula po úrazu v těhotenství a těžkém porodu; po něm následovala neúspěšná operace zraněného kolena a dlouhodobá léčba, během níž si v utlu- mování bolesti Milena navykla na drogu. Diskrétně stranou se ponechával fakt, že komplikace jejího tělesného postižení způsobily i následky prodělané pohlavní choroby. K dovršení tohoto zvratu a nepřízně Štěstěny nastalo záhy i odcizení v manželském vztahu. Na snímku v parku piešťanského sanatoria může mít Milena ještě naději, že bude vyléčena. Sedí v křesle vedle neznámého společníka, avšak z její tváře zastíněné širokou krempou klobouku nejde moc vypozorovat. Slunná siesta v lázeňském parku ani pacientka zastižená zrovna ve slušném rozpoložení nevystihují Mileninu tehdejší situaci. Pravdivěji o ní vypovídá neživá rekvizita jako nerozlučný průvodce, uložený na snímku zcela stranou - Mileniny berle. Od té doby byla provždy omezena její pohyblivost, ovšem změnil se i zevnějšek a postava: byla odsouzena ke kulhání a nabrala i na váze. Droga, k níž se upnula a deset let s ní vedla urputný boj, možná uměle živila i Mileninu úsmévnost. Na fotografiích z té doby s dítětem je Milena maminkovsky tělnatá, z úsměvů nelze vyčíst víc než momentální mateřskou radost, která neprůhledné zakrývá náročnost ztížené existence. Poúrazové změny v životě Milenu nepochybně prohloubily a vedly ji od úzce osobního zaměření k zájmu o sociální a politické dění. S příznačným entuziasmem a vírou v sociálně spravedlivý řád se přiklonila ke komunismu. Psaní do stranického tisku pod ideologickou knutou jí však nesvědčilo, ztratila svou příznačnou pisatelskou spontaneitu a inspiraci. Na fotografické momentce z kavárny byla zastižena s novinářským kolegou a krátkodobým přítelem - Juliem Fučíkem; oba v poklidné, ničím zvláštním se nevyznačující chvilce u kávy. Když se Milena seznámila se zákulisím stalinských procesů a dostala se do zásadní rozepře se soudruhy, rezolutně se se stranou rozešla. Z ostře vyhroceného protikomunistického postoje neustoupila ani jako aktivní účastnice protifašistického odboje, ani jako politická vězeňkyně v koncentračním táboře. Z třicátých let pochází známá momentka zastihující Milenu patrně nečekaně: 58 [pageend60]s rozzářenýma očima v poněkud zaobleném, kulatém obličeji, s bohatou hřívou vlasů nad čelem; pootevřené rty se chystají snad ke slovu nebo úsměvu. Až sem dospěla metamorfóza tváře, od dětské vzdorovitosti a dívčí koketérie přes vídeňskou melancholii k tomuto nestylizovanému, přirozenému výrazu paní středního věku, do jejíž tváře se vepsala chtivost po životě i poznání bolesti, několikeré milostné zklamání, mateřské naplnění i znamení nemoci. Přesto však zde z Milenina obličeje vyzařuje jakási pobavená rozvernost nad vším, co prožila, a není vyloučeno, že tato její bohulibá nálada, krátký pocit štěstí, je dílem narkotického opojení. Ať tak či onak, vidíme tu tvář čistou, upřímně světu vystavenou. Jako novinářka vyspěla Jesenská k vysoké úrovni především v Peroutkově Přítomnosti na sklonku třicátých let. Její pravidelné statě v těsně předokupační době jsou cennými dokumenty, které reagují na situaci v sudetském pohraničí, vyjadřují úzkost a obavu o samostatnost státu, otevřeně a nebojácně se stavějí proti protektorátu a fašismu. Za to a za její altruistní pomoc pronásledovaným Židům vedly její cesty často k výslechům na gestapo, potom k vazbě a soudu a nakonec do transportu do Ravensbrůcku, kde se její životní pouť po čtyřletém utrpení skončila. Epilog Závěrečný úsek Milenina života už nelze zkoumat za pomoci fotografií. Můžeme si jen představovat, jak její tvář poznamenaly nemoci a strádání. Výpovědi a vzpomínky spoluvězeňkyň přidaly k Milenině životnímu příběhu navrch ještě heroicko-trpitelskou aureolu, která by jí byla pohříchu cizí. Její ženství se naplnilo v obětavosti pro bližní a podstoupilo přitom i oběť pro matku nejbolestnější, protože zanechala na světě osiřelé jedenáctileté dítě. Kvůli tomu byla Mileně z některých stran přisuzována neodpustitelná vina; matka podle názoru těchto soudců má zůstat především s dítětem a neriskovat svůj život už kvůli němu. Upusťme však od diskuse nad sporností a zjednodušením tohoto dogmatického tvrzení, avšak dodejme, že předčasná ztráta matky osudově poznamenala Janu Krejcarovou na celý život. Ostatně Milenin mýtus se v mnohém odrazil i na dceři, i když spíše jako odlesk na zcela jinak vyhraněné, ale neméně nevyrovnané ženské osobnosti. Až v dospělosti se pokusila oživit v paměti zmatnělý obraz matky. V knize Adresát Milena, kterou autorka nazvala „snem o matce“, se prolínají fakta s volnou fabulací. Pocitovým ztotožněním dcery s Milenou dostal mýtus jakoby znovuoživenou podobu. Pojem mýtu v souvislosti s Milenou Jesenskou by mohl svádět k mylné idealizaci její osoby. O dokonalost však Milena nestála ani za života, který rozhodně nepatřil k těm „příkladným“; její styl carpe diem býval často neukázněný až bezuzdný. Vrhala se do vážných citových vztahů, podléhala i pomíjivým erotickým vznětům, jednou hýřila a hned nato se octla v situaci naprosté bídy, v osobní krizi, opuštěna partnery. Až na konci života se vyrovnala 59 [pageend61]sama se sebou, podstoupila s nadlidským vypětím léčbu, díky níž se definitivně zbavila narkomanie. Veškerou svou sílu a energii pak soustředila k nadosobním úkolům. V čem tedy tato žena lidsky přesahovala „morálnější“, spořádaný průměr? Na Milenině mýtu zvnějšku efektně září hodnoty talentu, krásy, úspěchu, ale jeho jádro vyplňují větší cennosti: vnitřní svoboda, velkorysost srdce a hrdost, s níž nesla tíhu svého ženství. Velká slova ani patos, natož pak sentiment jí nebyly vlastní, nehodí se ani k jejímu mýtu. Ctěme v něm proto i to utajené, nevyřčené: Milenu jako ženu s tajemstvím. Sháníte PROSTOR? Vždy jej dostanete v těchto prodejnách: Praha knihkupectví Fišer, Kaprova ul., Praha 1 knihkupectví Orbis, Václavské nám., Praha 1 knihkupectví Růžička, Pasáž banky, Příkopy, Praha 1 Československý spisovatel, Národní 9, Praha 1 knihkupectví Zvon, Jindřišská ul. Praha 1 knihkupectví Kalich, Jungmannova ul., Praha 1 Bratislava knihkupectví ARTFÓRUM Bratislava Brno knihkupectví Atlantis Olomouc knihkupectví Votobia a v dalších vybraných prodejnách nebo na Stáncích PNS či v distribuční síti Danubia Print Nejlépe je si však časopis objednat! Můžete tak učinit na adrese: ROVINA, Na Zlaté stezce 138, 383 01 Prachatice tel. a fax: (0338) 223 80 60 [pageend62]K praobrazům mužského a ženského Anežka Krčková Blíží se konec století zároveň s koncem tisíciletí a my stojíme před otázkou, „jaké je znamení naší doby“, jak rozumíme duchu našeho času. Co se s námi stalo od okamžiku, kdy Logos tělem učiněn byl a přebýval mezi námi (Jan 1,14), zemřel, aby se spojil se Zemí, a Duchem pravdy působí v těch, kteří jej přijali (Jan 1,12-13), protože z Boha zrozeni jsou. Naším světem vládne úzkost, která je přemáhána agresí. Agresí proti nám samým (sebevraždy, drogy) nebo proti okolí (násilí, loupeže, hledání viníků, ať už etnických skupin nebo lidí odlišného názoru). Naše duše se sytí úzkostí (televizní i novinové zprávy jsou zaměřeny na katastrofy), a přitom dychtí po slovu z Ducha. Psycho-logie zoufale hledá slovo o duši a na dosah ruky máme slovo z Ducha. K jeho slyšení však musíme proměnit sami sebe. Jedním ze znamení naší doby je postupné propukání „války všech proti všem“. V postkomunistické části našeho světa vládne nesnášenlivost mezi národy, mezi stranami, mezi blízkými. V části světa, která zjevných projevů rudé totality byla ušetřena, ale má za sebou prožitek hnědé totality, šedé či jinak zbarvené, již vyskakují plameny stejné nesnášenlivosti jako v postkomunistické části, jen motivy jsou zdánlivě jiné. A největší ohnisko nenávisti mezi právoplatným synem Abrahamovým a synem služky Hagar se teprve chystá. Úzkost a obrana proti úzkosti, strachu, snaha o přehlušení, snaha o zahlcení, snaha o uspořádání světa v modelech, přehledných systémech, falešná jistota a děsivá nejistota mají jedinou hlubokou příčinu. Ztrátu vědomí vertikály lidského bytí, ztrátu vědomí duchovního původu veškerého života, příčinnosti a smyslu našeho bytí. V hledání příčin a ve snaze o porozumění se dostáváme k dávným obrazům uloženým v našich duších. Na jejich pochopení závisí naše další cesta i rozhodnutí o nás samých i o budoucích. „Tento byl to pravé světlo, které osvěcuje každého člověka přicházejícího na svět.“ (Jan 1,9) Na přelomu minulého a našeho století kromě neuvěřitelného rozvoje poznání (průmyslové revoluce) začínají promlouvat i seriózní badatelé v oblasti lidství. Freud, Jung, Adler, Rudolf Steiner, Emil Bock, Stefan Zweig, Ladislav Klíma, Otokar Březina a další. Otevírá se pekelná tlama rozeštvávající lidstvo k revolucím, ke dvěma velkým ničivým válkám i k mnoha menším, stejně ničivým, zaplétajícím myšlení lidí do mechanistického, modelového chápání života i světa, které s sebou přináší nové a nové nemoci, smrtelné katastrofy, umírání života samotné Země. Stejně tak se však otevírají nebesa, aby ti, kteří směřují k poznání tajemného 61 [pageend63]původu života i člověka, nalézali obrazy i praobrazy vývoje a jeho smyslu v hledání a porozumění impulsům božského světa ve světě lidí. Doba přelomu století a první třetiny století našeho je i dobou největších českých hermetiků, dobou Eliphase Leviho, Gustava Meyrinka, experimentů v salónu Annie Bessantové, theosofie Jeleny Petrovny Blavatské, doba modlitby papeže Urbana VI. k archandělu Michaelovi. Je to doba vyslovení pojmu antroposofie Rudolfem Steinerem, nových impulsů pro další vývoj lidstva a jeho poznání. Zároveň je to doba užití plynu u Verdunu, plynových komor nacismu, ničivé bomby v Hirošimě, doba Gulagů komunismu, hledání příčin i kolektivní viny. Na konci této doby stojíme my, v posledním desetiletí poslední třetiny století dvacátého, s hořícími ropnými vrty Kuvajtu, doutnajícím Černobylem, ohnisky rasové a národní nenávisti, s otrávenými vodami, vzduchem i zemí, rakovinou, AIDS, zmatenou úzkostnou myslí a daleko horším nebezpečím ve snahách o třídění lidstva podle jeho krevní příslušnosti, partajních charakteristik, všech proti všem. Všechny léky, které jsou nabízeny ať novým výzkumem, novými sektami nebo resuscitací sekt starých se ukazují jako neúčinné, jako chvilkové stéblo, jehož se v zoufalé naději chytáme, abychom se posléze ponořili ještě hlouběji. Hledáme nová hesla, nové ideje a zapomínáme, že svobodu můžeme nalézti jen sami v sobě, ve společenství pak ve způsobu kultu, kultury a školství, rovnost jen v oblasti právního řádu, který má být stejný pro všechny bez rozdílu, a bratrství v ekonomické sféře, kde nemá jít o boj mafií a vládu podrazů, ale o skutečně bratrské spolupodílení se na ekonomice světové. Země je dost bohatá, aby uživila všechny, ale my bychom měli přestat myslet jako lupiči a začít s vědomím hospodářů. První motiv Mýtus počátků dějin českého národa vypravuje o moudré kněžně a kněžce Libuši, která z vyšehradské skály spravovala život českého národa. Kněžna Libuše jako praobraz ženství, čerpajícího moudrost z tajemství přírody a z přímého spojení s božstvím. Mýtus dále vypravuje, jak toto ženské není schopné se řídit právním řádem lidským, protože sílu ke svým rozhodnutím čerpá z věčného zdroje. Proto předává vládu věcí tomu mužskému, přemýšlejícímu, v rozumnosti žijícímu, hospodáři orajícímu pole čtvercového tvaru uprostřed polí ostatních, ale k žádnému nepatřící - Přemyslovi (Prométheovi). Svůj poslední vzkaz budoucnosti posílá kněžna Libuše tím, že zlatou kolébku, ve které kolébala své děti, ukládá do vln Vltavy pod Vyšehradem s proroctvím, že se vynoří tehdy, až se z jejího rodu narodí pravý vládce - kněz i král. Legenda vypráví, že se kolébka vynořila s narozením Karla IV. Po smrti kněžny Libuše se strhne válka mezi ženským a mužským, ženské je definitivně poraženo a mužské opouští Vyšehrad, aby se přestěhovalo na protější pahorek na levém břehu Vltavy, na Hradčany, Hrad. 62 [pageend64]Další zjevné dějiny českého národa se odehrávají mužskou aktivitou na Hradu a Vyšehrad se halí v mlčení. Ženský impuls vyšehradské skály je střežen kněžskou kapitulou uchovávající obraz vyšehradské Madony, Paní v zářící modři s děťátkem a obráceným srpkem měsíce. Na vyšehradské skále umírá matka Karla IV. Eliška Přemyslovna a Karel IV. nařizuje, aby každý panovník den před svou korunovací putoval na Vyšehrad přemýšlet o smyslu své vlády. Více už Vyšehrad do dějin českého národa, kromě drobnějších epizod husitských a pruských, nezasahuje. Marie Terezie z vyšehradské skály délá dokonalou pevnost. Duchovní smysl skrytého ženství odkrývá svým uměleckým citem Bedřich Smetana ve svém hudebním eposu Má vlast, kde motiv Lumírovy písně, znějící z vyšehradské skály, je leitmotivem celého díla. Vyšehrad znovu promlouvá do dějin českého národa 17. listopadu 1989. Druhý motiv Mužský princip v židovském národě a ve Starém zákoně. Búh-Otec žádající oběť Abrahamovu, Búh-Otec obětující Syna na Golgotě. Bůh přísný, kárající ústy proroků, Búh-Otec provázející mužská pokolení hebrejského národa od Adama až k Ježíši. Bůh silný a vážný, který v Michelangelově podání v Sixtinské kapli dotýká se dotykem života své pravice vztažené ruky nahého Adama ležícího na „okršku“ Země. Hévé-Matka pohlíží na Adama z ochrany Hospodinova pláště, dosud mimo Zemi. Smlouva Mojžíšova s Bohem a za její porušení následuje smrt. Bůh obětující své prvorozené, oběti pogromů, plynových komor, a přesto Bůh, který přislíbil rozmnožení pokolení a vyvedení všech věrných do země zaslíbené. Zrcadlení silného mužského Boha ve vládě faraónů, césarů, králů, které vede v úpadku rozumění až k nešťastné rase supermanů, tvůrců různých -ismů, předváděných k napodobování mládeží v různých typech westernů i easternů. Třetí motiv Tajemství ženského principu vyslovené knihou Přísloví, 8. kapitola, verše 1-5, 11-12, 14-17, 22-32, 35-36. Promlouvá Moudrost: „Hospodin mě vlastnil jako počátek své cesty, dříve než co konal odedávna. Od věků jsem zasvěcena, od počátku, od pravěku Země. Ještě nebyly propastné tůně, když jsem se zrodila, ještě nebyly prameny vodami obtěžkány. Když ještě byly hory ponořeny, před pahrbky jsem se narodila. Ještě než učinil Zemi a všechno kolem a první hroudy pevniny, když upevňoval nebesa, byla jsem při tom, když vymezoval obzor nad propastnou tůní, když seshora zavěšoval mračna, když sílily prameny propastné tůně, když kladl moři jeho meze, 63 [pageend65]aby vody nevystupovaly z břehů, když vymezoval základy Země, byla jsem mu věrné po boku, byla jsem jeho potěšením den ze dne a radostně si před ním hrála v každý čas. Hraji si na jeho pevné Zemi; mým potěšením je být s lidskými syny.“ (Přísloví 8,22-31) Božská Moudrost, Panna Sofia nebo Eset zahalená závojem, který nezasvěcený nesměl pozdvihnout, aniž by zemřel. Věčné, tajemné, hrající si ženství stojící u nohou Hospodinových v Prapočátku, trvající, obětující samo sebe, přežívající v rodech, když mužské jméno ztratily, nevymírající a znovu přinášející naplnění, přímé spojení s Bohem. Věčné ženství Johanna Wolfganga Goetha, za kterým my všichni stoupáme výš. Čtvrtý motiv Sociologové hovoří o krizi sociálních rolí. Psychologové zjišťují výrazné femi- ninní rysy u chlapců a maskulinní u dívek. Muži, kteří si hrají na stoprocentní muže a končí většinou infarkty, ženy, které si hrají na sufražetky a končí karcinomem prsu či délohy. Muži řítící se na silném stroji, oblečeni v černé kombinézy, už jenom ve zmateném obraze připomínají rytíře na koni při výpravě za Pravdou a Spravedlností. Ženy pózující před kamerou na kapotách posledních modelů vozů či odhalující vše, co se dá, už v ničem nenaznačují tajemství závoje v Sais. Zoufale hledáme praobraz otce v moudrém starci nesoucím světlo, a starce nenacházíme. Tušíme věčné ženství a praobraz mateřství a rádi bychom, aby nám někdo ukázal, kudy za ním. V jaké podobě promlouvá v dnešní době to mužské a čím se projevuje to ženské? Pátý motiv Angelus Silesius - Cherubínský poutník: „Musí být každý z nás Marií a zrodit Krista v sobě.“ (Vlastním jménem Johannes Scheffler, nar. 1624 ve Vratislavi, zemřel v klášteře menších bratří tamtéž v roce 1677.) Logos, mužský, synovský princip, se zrodil na Zemi a tato událost, která měla preludia v dávných kulturách a v jejich mystériích, se jednou, neopakovatelně děje v našem čase, na naší Zemi. Ten, který byl uctíván v kultech předcházejících časů jako Sluneční duch a byl spojován se životem samým, se na rozhraní našeho času vtěluje na Zemi před očima všech, ať rozumějí, chtějí rozumět anebo rozumění odmítají. Tím se uskutečňuje mužské, božské v člověku, Bůh umírá, aby se narodil v srdci každého z nás. Strom života již nestojí v ráji, ale jeho ovoce je dostupné každému, kdo jej pozná. 64 [pageend66]Moudrost zrodila lásku Cesta poznání sama o sobě by skončila v modelech života, které jsou tak dokonalé, že v nich už není prostor pro náhodu. A přitom právě náhoda je prvkem zákonitosti vyššího řádu, protože ta dává životu jeho kvalitu. Moudrost, Maria, Panna Sofia, Eset ukrytá pod závojem odhaluje zrozením Syna svůj závoj. To ženské, spojené s přírodou i božstvím, nyní plné sestupuje na Zem. Moudrost prochází mezi lidmi a čeká, kdo ji osloví a přijme. Zrozením Logu na Zemi začíná Žerné znovu jako planeta zářit, smrtí a zmrtvýchvstáním začíná znovu planeta znít v harmonii sfér. Moudrost zrodila Lásku a Láska obětí daruje Jáství všem lidským bytostem. Světlo, které osvěcuje každého člověka přicházejícího na svět, ale světlo vůlí uchopené a udržované stává se vědomím Božství v člověku. Moudrost Boží obsažená v člověku obětí Lásky vstupuje do každého Já a v srdci dává vzklíčit pravému rozumění i pravé lásce. „Živ jsem pak již ne já, ale živ jest ve mně Kristus,“ (Gal. 2,20) opakuje apoštol Pavel v různých podobách ve všech svých epištolách. Tak proměnila událost před Damaškem myšlení a cítění vzdělance Saula. Ve svém pravém Já člověk nemá pohlaví. Ve svém pravém Já, ať muž nebo žena, je člověk vyzván k integraci opačného principu v sobě samém. Mužské nebo ženské v horizontále může pouze připomínat duchovní princip opačný ve vertikále. Každý člověk, ať muž nebo žena, darem Jáství se stává především člověkem. Uskutečnění jeho celistvosti na zemi se děje pouze ve vertikále, v proudu lásky, mířícím od srdce k hlavě, a v proudu moudrosti, mířícím od hlavy k srdci. Oba proudy se setkávají v lidském slově. A člověk vyslovuje bytosti a je čas, abychom si tuto svou tvůrčí schopnost plně uvědomili. Buď můžeme v plném vědomí spolupůsobit na uskutečňování Života na Zemi, anebo omámeni, v úzkostech z budoucího času se budeme podílet na šíření Smrti kolem nás i v nás. Závěr Dva tisíce let od vtělení Logu na Zemi, proměnění naší Země obětí Lásky a Jeho spojením se s ní, bychom měli být dnes tak daleko, že setkání s Ním by mělo být i naším vlastním zážitkem. Událost Saulova před Damaškem je událostí očekávající i nás. Moudrost Boží obsažená v člověku, Syn zrozený v srdci, půlnoční slunce, Láska proudící do vědomého lidského Já. Kněz i král, kněžka a královna, prostupnost časů a přijetí ženského principu v úzkostech, které z naší nemoci - sobectví - budou na každého z nás stále více doléhat. Není pro naši současnost velkou výzvou, že veliké křesťanské impulsy proudí do lidstva ústy Martina Bubera, Jiřího Langra a národa chasidú? 65 [pageend67]Archetyp mužství, pomalu ztrácející své obrysy, a archetyp ženství - mateřství, který svou novou kvalitu nabývá. Promlouvá v každém z nás úzkostí o Život, moudrostí a láskou ke všemu stvořenému, ať používáme mužskou nebo ženskou formu k pobytu na Zemi. Isis bez závoje, Panna Sofia, Maria, putující po Zemi a těhotná božstvím, čeká na naše přijetí. (květen 1992) Alena Wagnerová Dvojitá kaple román Vydal: PROSTOR v roce 1992 U Prašné brány 3, Praha 1, 11629 Objednávky na adrese: ROVINA Na Zlaté stezce 138 383 01 Prachatice tel. a fax: (0338) 223 80 66 [pageend68]Sny žen Jana Heffernanová „Vydáváme se na cestu. Opouštíme naše společenství, rodinu, příbuzné, vycházíme za hranice naší kruhové osady, ohrazené dřevěným plotem. Vcházíme do divokého pralesa, máme strach: co nás čeká? Kolem jsou bažiny, voda, ohromné lesní stromy, mezi nimi se skrývají zvířata, hlavně velký Kúň, kterého však jen tušíme. Jdeme po cestě, slunce svítí. Jsme čtyři ženy, máme na sobě dlouhé pestré barevné sukně. Neseme dva talíře s jídlem: na pravém je ovoce podobné třešním, na levém nějaké zrní nebo oříšky a také malý kousek masa. Je to naše jídlo na cestu, ale polovina od všeho je také pro Koně. Přicházíme k chatce, kde si odpočineme a přespíme. Na podlaze na kusu látky tam sedí žena s neobyčejnými velkými a jako zelenavě nabarvenými prsy. Vypráví nám nějaký příběh, pohádku o Cestě, a s nadšením mluví o velké touze. Moc jí nerozumím. Druhý den jdeme dál, potkáváme chybějící ženu, takže nás je teď pět. Má dlouhé vlnité tmavé vlasy a dlouhou pestrou sukni jako my. Cesta nás vede dál. Už vidíme toho Koně, ale ještě daleko mezi stromy v lese. Je hrozně velký a tmavý. Bojím se ho. Podívám se na své nohy, mám nedostatečné boty, jenom takové bílé střevíčky letní, nabírá se mi do nich bláto a pravý se mi stále vyzouvá. Také mám potíže se sukní, chvílemi se mi uvolňuje a padá. Vím ale, že na konci cesty dostaneme nové šaty. Cestou se potkáváme s muži z jiných kmenů, chovají se nepřátelsky. Ukryly jsme se v malé kruhové ohradě, snad původně pro dobytek. Ale muži pronikli dovnitř za námi. Jsou mladí, až na bederní roušku nazí, mají tmavou kůži, jsou vesměs malé postavy a ozbrojeni kopími. Stojíme proti nim, oni proti nám. Díváme se navzájem do očí, dívám se do očí jednomu po druhém. Oni odvrátí hlavy a tiše se vytratí z ohrady ven. Těsně než vyjde ten poslední, zastavím ho a zvu je všechny zpět. Vchází jeden po druhém a radují se. Objímáme je obřadně, pokládáme jim tvář na tvář a pronášíme formuli: ,Jsme přátelé.1 Naše cesta pokračuje. Dojdeme na velké slunné, volné prostranství, kde se usadíme na jakýchsi schodech. Najednou vidím, že je mezi námi velký, silný, krásný muž. Začne rozhazovat kolem třešně a zrní, které jsme nesly na talířích. Přiběhnou zase ti malí, hnědí muži a dychtivě sbírají zrní i třešně. Něco se děje za námi. Ohlédnu se a vidím Koně, nádherně přistrojeného. Máme snad na něm jet, ale Kůň se vzpíná a snaží se shodit sedlo. Najednou popadne jiného koně, který vypadá jako koník z kolotoče, nasedne na něj a odcválá. Na bílé prostranství před námi přiběhli sluhové a začali rychle stavět nádherně zdobený dům. Přichází žena-královna, je to ta s těmi zvláštními prsy, doprovázena vyšňořeným koňem. Kůň je její muž, budou bydlet v novém nádherném domě. Kůň oslovuje ženu maminko.“ 67 [pageend69]Žena, která viděla, prožila a zapsala tento úžasný příběh není domovem v nějakém kmeni primitivů, nežije v exotických krajinách, není to ani cestovatelka, ani etnoložka, není to ani zápis z dávných dob, a dokonce to není převzato z populární knihy R. Moodyho Život před životem, i když by se to tam docela hodilo. Tento příběh prožila ve snu a zapsala ve dne žena středního věku, naše současnice, která žije v moderním velkoměstě, má středoškolské vzdělání, střízlivé, nijak dobrodružné zaměstnání a spořádanou domácnost. Sen je to jisté malebný a zvláštní, ale co je na něm opravdu úžasného, se vám teď pokusím vysvětlit. Svatba královny s koňem je prastarý obřad, prováděný patrně všude ve starých kulturách, popsaný podrobně např. v Rgvédu. Kůň býval krásně ozdoben a přistrojen a nakonec obětován. Reprezentoval boha Varunu, který vstupoval v manželství s Velkou Královnou. Při tomto rituálu se obětovalo i obilí (ve snu o Koni nesly ženy na jednom talíři zrní; v Anglii např. se dosud na ženicha a nevěstu hází rýže, tj. zrní; tento zvyk už pronikl i k nám). Mystérium svatby královny-bohyné s koněm sahá do nejdávnějších dob. Manžel královny- -bohyně býval původně býk, teprve později byl vystřídán hřebcem. Šiva, pán zvířat a také pán jógy, manžel bohyně Kálí, je také zobrazován jako býk. V nejstarším Egyptě byl farao-bůh nazýván „býkem své matky“, býk byl zároveň manželem i synem (jako Osiris, Horus, Apis) bohyně Hathor (Isis). Už v polovině třetího tisíciletí uctívali v Sumeru lidé býka, který umíral a znovu se rodil tak jako měsíc: je to mytický měsíční býk, Pán rytmu světa. Také had symbolizoval tentýž princip smrti a vzkříšení. Kréto-mykénský bůh vod Poseidon býval rovněž reprezentován jako býk, a mořský býk byl otcem známého Mínótaura, kterého porodila krétská královna Pásifaé. V Řecku se slavila svatba královny Athén s bohem plodnosti Dionýsem tradičně ve chlévě a Dionýsos přistupoval ke královně v podobě býka. Řekněme si, co by mohlo být jasnějšího - býk i kůň zcela jistě zosobňují sexuální potenci a fyzickou sílu mužského nebo samčího principu. Všimněte si ale, s jakými symboly je býk spojován: měsíc, voda, had - pán vod. Je to tedy symbol mužského principu v přírodě, mužské plodivé síly, ale zároveň se pohybuje v ženském živlu a má kolem sebe ženské prvky. Není to trochu paradox? Joseph Campbell, jeden z největších odborníků na mytologii, říká: „Každý aspekt obětního obřadu odpovídá určitému aspektu struktury universa, každý čin vypovídá o nějaké kosmické události.“* Nejen to, každý symbol vyskytující se v těchto rituálech také odpovídá určitému aspektu naší psychiky. Jemné a složité předivo mýtu odpovídá jemné a složité struktuře naší duše a tato tajemná síť je v nás stále živá. Ale nejen to, uvízly v ní i obrazy, které jsou vlastně kulturně danou náplní této sítě a produkty jakési kolektivní paměti, jak jsme to viděli v úvodním snu. * Joseph Campbell, Oriental Mythology, s. 191. Sen o Koni obsahuje mnoho starých prvků, kulturních i přírodních, které 68 [pageend70]mají pro člověka stále ještě zvláštní význam a ve snech se vyskytují ve svých symbolických, nikoli užitkových, praktických funkcích. Jsou to např. boty, nový oděv, voda, bláto, les, dům, kruh. Boty se zdají být pro ženy naší doby zvláštním problémem. Ze snu sedmnáctileté dívky: „Jsem doma ve svém pokoji. Někdo se na mě dobývá, snad vrah, zloděj. Zamykám, dveře se otevřou, zamykám znovu. Volám na sestru: Utečeme! Hledám boty, pod postelí najdu růžové kecky, obouvám si je." Mladá žena: „Byla jsem na zkoušce, musela jsem překládat z angličtiny, examinátor byl muž, podal mi černé boty. Vidím, že mám propálené punčocháče a ty boty nejsou vůbec moje. Nějaká dívka mi podá mimino, já ho ale odložím na lavici a hledám své boty. Jdu do jiné místnosti, otvírá mi žena, ptám se jí na své boty." Žena středních let žijící v Bostonu: „Vejdu do kostela, místo kněze je tam žena. Nabízí mi dva kufry zboží. Nemám chuť nic kupovat, ale ona se vnucuje. Otvírá jeden kufr a ukazuje mi boty a ponožky různých pestrých barev." Žena středních let žijící v Praze: „Skupina žen mi pomáhá stěhovat se pryč ze školy. Vynášíme voňavky, boty a skleněné mísy. Mísy jsou naplněny zvláštní vodou, která se sama od sebe vlní. Stojí na stole a nevrhají stín, což mi připadá divné, protože na ně svítí světlo. Dál vlevo vidím jakoby dvě kapličky nebo oltáře, v jedné je strašně tmavá postava nebo socha, druhý je světlý a jsou na něm květiny. Dostávám zimní kabát a jednu zelenou botu." V jiných případech dostává snící od nějaké ženy zlaté boty, jindy červené nebo květované. Boty jsou zřejmě pro ženy nějak zvláštně důležité. Dívka napřed shání boty a teprve pak utíká, ač se cítí ohrožena přímo vrahem, mladá žena dokonce odloží dítě a nestará se o něj, dokud nenajde své boty. Ženě z Bostonu jsou nabízeny boty dokonce v kostele, ve snu ženy z Prahy jsou boty spojeny s nádobami s živou vodou a oltáři. Vzpomínám si, že jedna velmi elegantní kolegyně z práce, která vynikala „pravým ženským“ půvabem, mi kdysi řekla: „Pro mě jsou nejdůležitéjší boty. Na šatech někdy šetřím, ale boty musím mít vždycky krásné.“ Boty jsou tradičně spojovány se svatbou, manželstvím, sexem. Ve starověkém Egyptě a Řecku obřady na zajištění plodnosti obsahovaly také vkládání falických předmětů ženě do střevíce, Erben a Němcová uvádějí házení střevíčku přes rameno jako součást rituálu zimního slunovratu a způsob věštění, zda se dívka příští rok vdá. Házení střevíce za manželským párem v mnoha kulturách mělo zajistit novomanželům dobré sexuální vztahy a hodné dětí. U anglosaských kmenů při svatbě ženich dostal nevěstiny střevíčky, což symbolizovalo oprávnění k sexuálnímu styku s ženou. U některých indiánských kmenů dostala dospívající dívka nové mokasíny, někdy na začátku obřadu, někdy na konci. Nebo vzpomeňme na pohádku o Popelce, kde střevíček je klíčovým motivem a vede nakonec ke svatbě Popelky s princem. Jedna z nejstarších známých verzí tohoto příběhu, nazvaná Dívka s růžovými střevíčky (vzpomeňme si na růžové kecky!), pochází z Egypta a je datována do šestého století před Kristem. Než jsem odjela z Ameriky, bylo tam velmi rozšířené přímo uctívání růžových baletních střevíčků (špiček), které jste mohli vidět všude na 69 [pageend71]plakátech, fotografiích, zarámovaných obrazcích, v kalendářích ap. Malé střevíčky (a malé nožky v nich) byly „sexy“ v Číně atd. Můžeme tedy říci, že ženské střevíčky, boty, jsou symbolem ženského pohlaví, ženské sexuální identity. Ze snu je patrné, jak důležité toto vědomí sexuální identity pro ženy je, ale že mnoha dnešním ženám chybí a ony ho usilovné hledají. Muž (učitel, examinátor) jim vnucuje identitu jinou, kterou ony sice pod tlakem, ze strachu z autority někdy přijmou, ale své „boty“ hledat nepřestanou (sen Černé boty). Boty nereprezentují pouze sexuální funkci biologickou; nohy a boty jsou doslova naše podstata, to, na čem stojíme; jedná se tedy spíše o celou osobnost zakotvenou ve vědomí „Jsem žena“. Sex není jen činnost pohlavních orgánů, jak se to dnes všeobecně zjednodušeně chápe, ale zahrnuje mnohé vzorce chování, patří k němu rozsáhlá oblast lidské duše a určuje vlastně náš celkový postoj k životu. Ve starých kulturách se člověk nejprve stal plně ženou nebo plně dospělým mužem a pak teprve mohl aspirovat na nějaký vyšší stupeň poznání, jak dnes říkáme, duchovní. Od odborníků víme, že mnohé případy neuróz a nejrúznějších poruch jsou způsobeny odmítnutím a zapřením svého sexu jak u mužů, tak u žen. Vidíme tedy, že podstata ženství se nezdá být dnešním ženám samozřejmá, že ji hledají a že jim je nabízena jako přímo „duchovní“ dar, který se však často zdráhají přijmout. Celé to zmatení kolem vlastní identity začíná záhy. Vraťme se ke snu sedmnáctileté dívky. Tato dívka teprve vstupuje do života, vlastně je do něj násilím vtahována temnou postavou mužskou, která se na ni dobývá. Dívka intuitivně reaguje naprosto správně: sáhne po růžových střevíčkách (keckách), své ženské identitě. Takový sen je naprosto typický pro období dospívání, začíná se objevovat obvykle kolem dvanácti až třinácti let. V naší době však chybí za- svěcovací obřad, který by dívku, nebo chlapce, tímto obtížným údobím úspěšně provedl. V dávných dobách dívka nebyla zasvěcena jen do tajů intimního manželského života a připravována na své budoucí radosti, bolesti a povinnosti matky, takovou instrukci se snad mnoho rodičů snaží svému dítěti poskytnout i dnes. Mladá žena byla však také v průběhu obřadu přivedena k pochopení, že svým životem opakuje chování a činnost bohyně, Matky Země, a že její poslání, její ženství, je posvátné. Dnešní žena postrádá tento pocit důstojnosti a vědomí posvátnosti sebe jako ženy. Dnes k ženství, k přírodě a k životu vůbec takový vztah nemáme, a proto je žena často nucena uchylovat se k různým jiným prostředkům a schopnostem, aby získala respekt a sebedůvěru. Bývalo mi záhadou, proč se často u žen vyrostlých a žijících v pohodlí měst setkávám ve snech se starou ženou nesoucí roští, ženou v lese sbírající dříví na oheň, starou ženou přikazující mladé ženě ve snu sbírat roští a chrastí ap. Ženy, jimž se sen zdál, to nebyly s to vysvětlit žádnou zvláštní zkušeností, zážitkem ze svého života. Až jsem se dočetla, že sbírání dříví na oheň bylo součástí rituálu ženských mystérií. Co všechno bylo součástí takových rituálů? Z mnoha autorů si vybereme světoznámou autoritu na mýty Mircea Eliade, který ve stati Mystéria a duchovní regenerace předkládá výčet a přehled motivů z rituálu žen z různých dob, od prehistorie až do našeho století, a pocházejících 70 [pageend72]z různých zemí. Přitom zdůrazňuje, že o obřadech žen se zatím ví velice málo. Z Eliadova přehledu vybírám jen to nejnutnéjší. Mystéria, obřady, jimiž se dívky uváděly v ženství, začaly izolací od kmene, rodiny, obce, odchodem ženy ze vsi do lesa (výchozí situace úvodního snu). Zasvěcená žena dostala nový oděv, často v barvě zvláště pro ni vybrané („vím, že na konci cesty dostaneme nové šaty,“ říká žena v úvodním snu), nové boty; někdy si ženy barvily přímo kůži nebo zuby, aby tak změněným vnějším zjevem vyjádřily vnitřní změnu, která se v nich odehrávala. Dostávaly dárky, které nějak souvisely s novým životem. Jedly jen nevařené pokrmy (tj. ovoce, ořechy, nevařené zrní, kořínky, opět jako ve snu o Koni). Velmi důležitou složkou obřadu byl tanec a zpěv, většinou se sexuálními motivy. Partnerem při tancích bývala figurína býka nebo koně, udělaná třeba ze slámy. Obřady zahrnovaly i výuku v tradičních ženských řemeslech, z nich nejvýznamnější byla výroba látek, tj. předení a tkaní. Sázelo se v zahrádkách. Obřadní práce musely být vykonány v noci; tma, voda, les byly nutnými a důležitými prvky při obřadech, symbolizují totiž původní stav chaosu před nastolením řádu, mimo-vědomou složku naší duše, kam je nutno se vrátit pokaždé, chceme-li vytvořit něco nového, vnitřně se přerodit: symbolická smrt a znovuzrození. Proto byly během obřadu zrušeny obvykle společenské normy a byl dán volný průchod spontánnosti, jak je tomu ostatně při všech lidových svátcích a slavnostech. Muži, kteří se ženám připletli při obřadu do cesty, byli vysvlečeni, nuceni tančit či jinak škádleni, někdy na náš vkus dost drsně. Měl-li muž klobouk, sebraly mu ho a naplnily hnojem, jel-li s vozem, vypřáhly, osvobodily koně a rozbily vůz. Další významné prvky obřadu byly rituální ponořování se do řeky, sbírání dříví na oheň v lese, často za noci nebo za bouře, chycení hada nebo leopardí tanec (leopard zabíjí dívky, nakonec Matka /zasvěcovatelka/ zabije leoparda). Je s podivem, že tyto symboly se dosud pravidelně a hojně objevují ve snech žen, ještě teď v naší době: „Přítelkyně mě zavede do lesa, kde vesnické ženy sbírají dříví. Přichází bouře. Dva opilí muži v nejlepší náladě řídí vůz s koňmi. Narazí do stromu, vůz se rozbije, kůň volně odbíhá a opilci i ženy se tomu smějí.“ - „Děda mě posílá do lesa na dřiví. Nechce se mi, protože jsem právě chtěla dělat něco jiného, ale poslechnu a jdu. Nasbírám dříví, které se ale promění v jakési živé kousky a najednou je z nich kůň nebo jelen. Mám z něj radost a vedu si ho domů.“ - „Někdo mi říká, že mám tančit ve vodním tanci tygru nebo leopardu. Nemám ponětí, co to je, ale velice mě ta výzva potěší. Běžím nahoru do svého pokoje a oblékám si plavky. Když sejdu dolů k bazénu, stojí tam řada dívek oblečených v leopardí kůži.“ - „Sedím na nákladním autě a se mnou muž, který je napůl kůň. Jdeme spolu osívat pole.“ - „Jdu s manželem po náměstí, skupina rozdováděných mladých žen nás zaskočí a sráží mu s hlavy klobouk, pak se mu strefují do hlavy hruškami. Můj muž se zlobí, ale nemůže se bránit.“ - „Vypadávají mi zuby. Jdu k zubařce, ta mi udělá nové zuby, ale jsou tmavozelené. Děsím se jich a nechci je“ - „Jedu se skupinou žen autobusem nebo vlakem do hor účastnit se ,slavnosti měsíce'. Nevím, co to je, ale je to pro mě strašně důležité, toužím tam, ale 71 [pageend73]mám trochu strach.” - „Na hostině jíme rybu. Jedu autobusem do hor s veselou společností, zpíváme. Když vystoupíme, je tma. Jsem sama. Přede mnou vysoká hora, pod ní studánka s křištálovou vodou, kolem les, kapradí, mech. Proti mě se vynoří hadi, bojuji s nimi. Na vrcholu hory vidím veliký kruh” Z uvedených (a mnoha dalších neuvedených) snů je patrné, že naše duše nám tajemným způsobem zprostředkuje účast na takových obřadech, aby nám pomohla přizpůsobit se novým životním údobím a pochopit sebe sama i naše bytí individuálně i jako součást lidského rodu a universa. Základní rituály jsou známy jako „obřady přechodu“ a jsou to obřady spojené se základními událostmi života: narozením dítěte, pohlavní dospělostí (zvlášť pro ženy a pro muže), manželstvím (svatební obřady) a smrtí (pohřební obřady). Při těchto událostech člověk přechází z jednoho základního období života do druhého, jeho život se zásadně mění. Rituál mu umožní přijmout vnější změnu tím, že zjevnými událostmi, případně traumatickými zkušenostmi přivodí odpovídající psychickou změnu v jedinci a že radikálně zruší řád, pravidla a styl předcházejícího údobí života. Při takovém mystériu je člověk vržen do stavu prapůvodního počátku (les, tma, voda, samota), projde bolestí, utrpením a symbolickou (nakonec ovšem skutečnou) smrtí a pak se znovu zrodí. Tak i smrt je jen přechod do nové etapy života. Člověk, který projde takovým obřadem, je skutečně změněný, obnovený, znovuzrozený, připravený na novou roli, nové úkoly, novou funkci v dalším životě. Naše sny dosvědčují, že rituály vznikaly instinktivně z psychické potřeby, nebyly uměle vytvořeny. Důležité je však vědět, že neexistovaly jen tyto základní čtyři rituály, ale že obřad podobný rituálům spojeným s dospělostí a manželstvím se opakoval několikrát za život a jeho účelem bylo prohloubení pochopení tajemství života a místa člověka v universu. I tato mystéria byla rozdělena podle pohlaví a jejich symbolika byla z velké části sexuální. Z toho plyne, že mezi duchovními a sexuálními symboly je blízký vztah. Vrátíme se teď zase k té nesnadné a složité otázce, co je podstata ženství, jak se chová a vypadá „pravá žena“. Podívejme se, jestli bychom se o ní nedozvěděli více ze snu. Ve snech vystupují nejen symboly-věci, ale také symboly v lidské podobě, kterým jsme prozatím nevěnovali pozornost. Lidé, kteří si na své sny nedávají pozor a pamatují si jen občas nějaký hrozný nebo zvláštní sen, se mohou domnívat, že sny spolu navzájem nesouvisí. Denní zkušenost na sebe pěkně navazuje, každé ráno se probudíme do známého světa, do stejných problémů a úkolů, ke snídani s námi zasednou titíž členové rodiny jako včera. Sny naopak se zdají nesouvislé, ale to je tím, že si pamatujeme jen zlomky. Sledujeme-li sny pravidelně, seznámíme se s postavami, které nás v naší duši provázejí celý život. Postavy, které vystupují ve snech, jsou jednak lidé známí, se kterými se v životě známe a stýkáme, a jednak postavy neznámé, neurčité, tj. jakési obecné typy, např. mladá dívka, stará žena (čarodějnice), žena-úřednice, žena mocná, krásná, bohatá (královna), nebo dokonce žena „nadpřirozená“, která se zjeví na nebi, na stromě nebo nemá zcela lidskou podobu. Tyto obecné typy reprezentují v duši ženy ženský 72 [pageend74]element, a tedy jakousi duchovní/duševní podstatu ženy. Nejlépe to zase uvidíme na příkladech. „Vystupuji na nějakou vysokou horu. Musím projít ohradou s ohromnými divokými zvířaty. Bojím se. Žena, podobná mé švagrové, kterou jsem ale léta neviděla, mě provede bezpečně ohradou a vede mě k jasně osvětlenému domu.“ - „Jedu autem s přítelem, proti nám se řítí jiné auto a snaží se do nás vrazit. My se vyhneme, cizí auto nás pronásleduje, volám na pomoc přátele. Objeví se neznámá mladá žena a chce nám pomoci. Nebezpečí najednou pomine, žena mě bere za ruku a odvádí do divadla, kde mi ukazuje nějakou slavnou zpěvačku a tanečnici “ - „Plavu uprostřed jezera s neznámou přítelkyní, náhle se začne z vody vynořovat ztvrdlá láva a šíří se po hladině tak, že už není kde plavat. Dostanu hrozný strach. Přítelkyně mě bezpečně převede přes lávu a ven z jezera.“ - „Můj manžel je raněn. Volám doktora, ale telefon nefunguje. Neznámá žena se nabídne, že mě doveze pro pomoc svým autem. Vyjedeme z brány, je tma. Přijedeme do krásného malého městečka...“ atd. V téchto snech vystupuje postava, kterou můžeme nazvat Přítelkyně-Prúvod- kyné-Pomocnice. Někdy bývá reprezentována i skutečnou, nám známou osobou, přítelkyní nebo příbuznou. Přítelkyně se zdá provázet a vést ženu snem (a životem): ukazuje cestu, upozorňuje na určité věci, které jsou pro nás důležité, dovede ji na nějaké významné místo, aby něco viděla a pochopila nebo udělala; pomáhá spíše svou přítomností než činy, nikdy se proti své chráněnce nepostaví, neobrátí a velmi zřídka mluví; pokud se snící žena domnívá, že přítelkyně mluví, je to spíše verbální interpretace cítěného postoje nebo komunikace jiného druhu. Mohlo by se říci, že je to jakýsi anděl strážný v ženské podobě. Nejlepší pro nás je ji následovat, snažit se pochopit, co nám ukazuje a radí, a řídit se jejími radami, protože ona nám pomáhá dostat se z obtížných životních situací. Ale zároveň může být pro nás i modelem ženského chování, ideálem pravého přátelství: je vytrvalá, trpělivá, nikdy nás neopustí, nikdy se neobrátí proti nám, ať děláme sebepošetilejší věci; vede nás, ukazuje, předvádí; místo aby nám vykládala nějaké teorie a své názory, vede nás, abychom pochopily samy; je vždy vlídná, spolehlivá - ovšem my jsme jen smrtelníci, kdežto ona je z „jiného světa“, a tak asi vždy zůstaneme tomuto ideálu trochu dlužni. Neznámá žena v našich snech však může jednat a vypadat i dost jinak: „Neznámá starší žena v tmavých šatech mě vyzve, abych ji následovala. Jdu za ní, vede mě k domu, který vypadá jako strašlivě starý nevěstinec, a slibuje mi štěstí, ale vím, že mě tam chce prodat za služku.“ - „Hledám cestu. Stará žena v tmavých, nehezkých, spíš pracovních šatech se nabízí, že mi cestu ukáže. Vede mě temnými uličkami, až vidím věž kostela a mohu se orientovat, kde jsem.“ - „Neznámá stará žena mě objímá, učí mě něco o milováni, pak mě ale sráží na zem. Další noc mě chce učit ,nová pravidla hry1.“ - „Ocitám se v neznámé velké rodině: matka a mnoho bratrů a sester. Všichni členové rodiny spolu mají sex pod vedením a za povzbuzování matky. Nutí mě se zúčastnit, ale já se bráním.“ - „Neznámá mladá dívka mi pomáhá nést knihy. 73 [pageend75]Nejdeme do svého domu, ale do domu jednoho známého muže. Dívka namítá, že to není můj dům, že tam nemám chodit. Jdu přesto a usadím se v křesle toho muže, že si tam budu číst. Přijde neznámá stará žena, jako uklízečka, a sprosté mě vyhazuje z domu toho muže, že tam nepatřím." - „Jdu do školy, stoupám po schodech, nesu spoustu knih. Nějaká stará žena, snad uklízečka, proti mně vyběhne, vyráží mi knihy z ruky, táhne mě drsně po schodech dolů do zahrady.“ Tomuto typu starší nebo staré ženy říkám Matka-Zasvěcovatelka. Starší žena totiž obvykle vedla zasvécovací obřady a zdá se, že nevynikala pokaždé jemnými mravy. Někdy je na naše zvyklosti dost drsná, podobné jako indiánská šamanka Agnes, o které píše americká autorka Lynn V. Andrewsová (která se stala její žákyní a byla řádné zasvěcena), nebo jako leckterá příslovečná domovnice nebo uklízečka, jak je známe ze života ne právě snového. Je drsná a radikální, protože si jinak obyčejně nedáme říci. Připomínka obřadů orientovaných na sexuální roli ženy se objevuje v několika shora citovaných snech, ale Zasvěcovatelka nám také ukazuje, kde je kostel, tj. náš duchovní střed, naše vnitřní svatyně, střed a zdroj našeho života. Co nám tato stará žena obvykle říká? Často opravdu připomíná sexuální život v tom obvyklém slova smyslu. Může vyzývat svou chráněnkyni-žákyni, která nežije sexuálně, aby si našla partnera, nebo připomíná chybějící sex povinnostmi přetížené manželce, která na takové radovánky nemá často sil, ani tudíž náladu: sloužím celý den, to mám sloužit ještě v noci? (sen o nevěstinci). Přirozenou funkcí ženy při sexu je receptivita a sexuální akt často je jen metaforou pro obecně receptivní postoj ke světu a k lidem, proto musíme chápat instrukce Matky i v širším, metaforickém významu. Sexuální akt je základním symbolem pro spojení protikladu, symbolem spojení z lásky, symbolem jednoty. Ale co poslední dvě ukázky? Stará žena vyrazila mladé (snící) ženě z ruky knihy a táhla ji ze školy na zahradu, v druhém snu ji vyháněla z domu muže, že tam nepatří. Někdo může říci, že asi je to vzpomínka na matku skutečnou, která odháněla dceru od čtení nebo učení, aby raději uklízela, a určitě na tom něco bude. Už jsme ale dospělé, a tak místo, abychom řekly: „Ale mami, co pořád máš? Dej mi pokoj!“, budeme se napřed snažit matku pochopit, zamyslet se, jestli náhodou nemá pravdu, aspoň zčásti. Za prvé tedy, je rozdíl, jestli k nám mluví obraz naší skutečné maminky, nebo zda to je neznámá starší žena. Je-li to cizí žena, není to tak úplně naše maminka, je to něco víc. Za druhé, nejen stará uklízečka, ale i mladá dívka, pomocnice (pomáhala nést knihy), protestuje proti vkročení na cizí území, tj. nejsou to jen staromódní názory, které nám říkají, že nejsme na svém místě, ale i něco mladého, velice živého a krásného protestuje proti pobývání našeho „já“ v mužském domě. Za třetí, uklízečka neříká: „Nečti!“, ale: „Odejdi z tohoto domu, protože ten patří muži“, a dívka pomáhá nést knihy, takže protest se zřejmě netýká čtení jako takového. Co to je dům? Dům je symbol naší osobnosti, kterou si za život budujeme, a sen nám říká, že nejsme v osobnosti své, ale cizí, mužské, totiž že se ztotožňujeme s „mužskou“ rolí. Tedy dva významné ženské elementy v nás protestují proti našemu pobývání v „mužském“ domě, postavily se proti 74 [pageend76]našemu „já“. Takovou situaci si nemůžeme dovolit tolerovat, protože to znamená, že jsme vnitřně rozpolcený. Ježíš řekl, že žádné království, které je vnitřně rozdělené, nemůže obstát, a pro osobnost vnitřně rozpolcenou se život stává dvakrát tak těžký, nechceme-li říci rovnou, že nemůže obstát. Poučení ze druhého snu je podobné: opusť „školu" a jdi na „zahradu.“ Sny jsou svět obrazu a metafor. Co v jejich jazyce znamenají škola a zahrada? Jistě jsou to protiklady. Když si člověk, který je nucen v zaměstnání celé dny číst a psát, chce odpočinout, vyjde si na zahrádku a hrabe se na záhoncích. Naopak zahradnice po celodenní práci si zase raději vezme knížku. A tak sen říká, že máme taky nechat na chvíli čtení, psaní, počítání a jít ven, na zahradu nebo do lesa. Ale není to tak jednoduché. Lidský mozek se dělí na dvě hemisféry, pravou a levou, a každá má jiné funkce. Levá: logicko-ver- bální; slova jako znaky (sign), definice, lineární myšlení; postupné zpracování informací jedné po druhé, zaměření na detail, jednotlivosti, analýza a ověřitelné aspekty světa, rozdělení světa na identifikovatelné, pojmenovatelné části; pravidla, organizace, gramatika, syntax, rozdíly, kvantita, měření, posuzování, kritika; ví „jak“. Pravá: simultánní zpracování informace, syntéza, smysl pro celek, souvislosti, podobnosti, analogie, kvalita, cítění, emocionální obsahy myšlenek, obrazové myšlení, metafory, složité obrazy, slova jako „vzory“ (design) - proto např. vzorované látky ve snech!, nápady, schopnost tvořit, intuice, instinkt. Dlouhodobé jednostranné používání a jednostranné trénování funkcí levé poloviny vede k opanování naší psychiky témito funkcemi a k potlačení funkcí pravé. Ve výsledku to znamená zásadní změnu či deformaci psychiky, úplně jiný pohled na svět s dalekosáhlými následky. Tak např. člověk myslící levostranně vidí černocha a řekne: „Má tmavou kůži, je jiný než my“ (vidí detail, jednotlivost, rozdíl). Člověk myslící pravostranně o černochovi řekne: „Ve všem vypadá jako my (má hlavu, nohy, ruce, tělo, mluví, jí, cítí, potí se atd.), jeden detail nehraje roli, je stejný jako my“ (syntéza, celek, shody). Levostranně myslící člověk má sklon ke kritice, vidí na všem „mouchy“ a nedostatky, což vede k negativním postojům, není nikdy spokojen, musí se stále s někým měřit, soupeřit, dosahovat výsledků, nedělá činnost pro činnost samu a radost zní, ale pro výsledek, který by se mohl měřit s výsledkem někoho jiného, ale vždycky je tu někdo lepší, takže je těžké požadavky levé strany uspokojit atd. To jsou jen namátkou vybrané příklady. Odvoďte si sami, co tyto funkce znamenají pro vnímání světa, soužití s lidmi nebo třeba náboženství. Tyto rozdílné funkce je třeba mít na paměti při práci se sny. Sny myslí a komunikují pomocí pravé strany, a protože jsme všichni převážně levostranní, musíme si je do levé vlastně překládat, jinak jim úplně nerozumíme a spíš jen tušíme. Tak teď už také máme lepší představu, jaký je rozdíl mezi školou a zahrádkou. A tak chceme-li odstranit vnitřní konflikt, nezbývá než vyslechnout rady staré ženy, která sama reprezentuje spíš tu zahrádku a jejíž obraz je tradičně spojován s pradávnou moudrostí, s moudrostí vědmy, čarodějnice, která vyniká znalostí přírody a jejích sil, léčivých bylin a zahrádek a zná i tajemství lásky. Co se stane, kam se dostaneme, když tedy nějakou tu neznámou ženu ná75 [pageend77]sledujeme? „Jdu večer městem. Vidím do tmy zářit luxusní obchod. Ve výkladní skříni krásné látky a nádherné šátky protkávané zlatém a stříbrem. Je v nich život, vlají a vlní se jako ve větru, ale žádný vítr není (vzpomeňte si na vodu ve skleněné míse, která se sama vlnila). Za nimi krásná žena, prodavačka, kyne mi rukou, abych šla dovnitř.“ - „Procházím městem, hledám manžela. Dostávám se na zelený ostrov mezi dvěma řekami. Stojí tam Stánky a ženy prodávají krásné látky. Jedna mě zastaví a přesvědčuje, abych si nějakou koupila. Látky jsou oslnivě bílé a vlní se jako živé. Jiná žena mi nabízí barevné střevíčky.“ - „Jedu autobusem. Hlavu mám zavázanou ručníkem jako nemocná, jinak jsem nahá. Je se mnou neznámá přítelkyně z humanitární pomoci. Zabalí mě do nějaké látky. Dávám jí modrou kulatou dečku se stříbrnými ornamenty, ale ona říká, že dečka je moje, abych si ji nechala.“ - „Neznámá, mě velmi blízká žena (Přítelkyně-Průvodkyně) mě vede večerním městem. Vstoupíme do jasně osvětleného obchodu. Točité schody vedou nahoru na kruhový balkón. Vidím tam úžasnou pokladnu ze svítícího stříbra, u ní stojí krásná žena a pláče. Soucítím s ní velice a říkám: Vždyť to je moje matka!“ - „Vyjdu ven z domu, zastavím se u Stánku. Chci si koupit bílý pléd, ale prodavačka, laskavá neznámá žena, mi nabízí nádherné krajkové manžety nebo náramek a ukazuje jeho zakleté tajemné vlastnosti. Beru krajku a už nic nechci, protože vím, že nic jiného už nemá cenu.“ - „Hledám něco, snad Boha, spasitele, něco nesmírně důležitého. Potkám ženy, vypadají jako kněžky nebo jeptišky. Podávají mi krásné šaty a obrázek červeného květu. Někdo říká, že dál už jít nemusím.“ Kam nás vede ta Přítelkyně-Průvodkyně a co nám vlastně nabízí? Látky a šátky, je v nich život sám. Téměř pravidelně jsou vzorované - pravé straně se někdy říká „vzorová mysl“ (design mind), v protikladu k levé, znakové mysli (sign mind). Kulatá modrá dečka: kruh (symbol úplnosti, dokonalosti, integrace, symbol Boha) ve spojení s látkou (látka, materia prima, hmota, matka Země a také předení, tkaní, posvátné činnosti ženské) a modrou barvou (barva nebes, barva duchovní, Panna Maria, tradičně oděná do světle modrého roucha, ale také barva vody, elementu ženského), stříbrné ornamenty zdůrazňují cenu, hodnotu. Musím říci, že úžasné látky, krajky, tkaniny a jiné textilní výtvory se jako nejvyšší symboly zjevují jak ženám, které v životě nic neupletly, neušily, neuháčkovaly, tak i těm, které se touto činností občas nebo často zabývají. Úžasná zářící pokladna - může být konkrétnější, jasnější symbol pokladu? Krajkový náramek s tajemnými vlastnostmi (zase kruh, jemně, pracně, krásně, dokonale utkaný, - no dobře, upaličkováný nebo uháčkováný), vedle něj všechno ostatní ztrácí cenu: „Podobno je království nebeské pokladu skrytému v poli, jejž člověk našel a zatajil: a v radosti z něho jde, prodá všecko a koupí ono pole.“* Obrázek červeného květu (zase kruh, červená - cit, láska, ale i krev, tělo; Kristus, tradičně zobrazovaný v červeném rouchu jako symbol svého vtělení do živého těla člověčího) a hledání konce, cíl cesty. __________ (dokončení příště) * Matouš 13,44 76 [pageend78]Návraty a propouštění Rudolf Starý Soudě podle pohádek, mýtů a drsné životní zkušenosti, miluje muž tak, že - obrazně řečeno - je neustále na cestách, hledá a objevuje, daří se mu proniknout až k zámku, v němž žije princezna, tam je obvykle nucen plnit nejrůznější nebezpečné úkoly, při nichž málem přijde o život, případně si musí cestu k princezně proklestit samým trním, probouzí ji polibkem k životu, dostává ji za ženu a pak - což už v pohádkách nebývá - „obtěžká ji“ buď v prostém nebo přeneseném, psychickém smyslu, aby ji pak, věren své nepokojné povaze, opustil a zanechal jejímu probuzenému, životními zážitky a zkušenostmi obohacenému a o to bolestněji snášenému samostatnému životu. (Můj přítel pan S. tomuto průběhu milostného procesu u muže říká výstižně, i když poněkud drasticky, „ošustit a opustit“.) Žena naproti tomu miluje tak, že vyčkává, spí a sní, vyhlíží, láká a vábí, a když se vytoužený princ konečně dostaví a začne se chovat podle očekávání, probouzí se, aby se otevřela jeho dotírajícímu vlivu, poddává se mu, přijímá ho, aby ho navždy do sebe pohltila, uzavřela ho do sebe, obsáhla ho. Nejvěrnějším archetypickým obrazem absolutní ženské lásky je pohříchu kudlanka nábožná. Čím vášnivěji žena miluje, tím více touží objekt své lásky pozřít. Všechny své ostatní milence a manžely je ochotna milostivě propouštět, vyvrhuje je chladně a téměř bez zájmu, a čím jsou jí lhostejnější, tím méně je ochotna vůbec je přijímat. Svého vysněného prince by však samou láskou nejraději snědla a podržela si takto navždy, neboť to je její vrozený způsob lásky, její ,,1’art ďamour“. Metaforické vyjádření tohoto „amoris mulieris“ můžeme nalézt již ve Freudově „Sexualtheorie“, a to jako jeden z aspektů jeho „Penisneidu“. Je třeba říci, že je to vůči ženám poněkud krutá a nepříliš galantní filosofie a že jejich pobouření nad těmito freudistickými simplismy je víc než pochopitelné. Co je to však platné, když za nešťastným „Penisneidem“ se skrývá ještě něco mnohem horšího a nebezpečnějšího, totiž snaha podržet si ze svého prince nejenom onu legrační část, nýbrž prince úplně celého! Tento strašlivý antagonismus v milostných vztazích mezi mužem a ženou tvoří pozadí věčného „boje pohlaví“ a je jedním z nejhorších důsledků našeho vyhnání z Ráje. V Gn 3,15 je tento antagonismus nejostřeji vyjádřen ve vztahu mezi hadem a ženou, ale lze jej jistě vztáhnout i na sám „boj pohlaví“: „ Mezi tebe a ženu položím nepřátelství, i mezi símě tvé a símě její. Ono ti rozdrtí hlavu, a ty jemu rozdrtíš patu.“ Lépe to už opravdu nebylo možné vymyslet. Milující muž se žene ženě vstříc, aby ji buď znásilnil - pokud ho nemiluje, nebo aby se od ní nechal pohltit - pokud ho miluje. V prvním případě se dostává do rozporu se společenskými normami, v druhém si na krk dobrovolně uvazuje sladké břímě a stává se z něho hýčkaný a dobře střežený vězeň. Princ, který je v důsledku prudkého pohnutí mysli natolik obluzený, že by nejraději zůstal vězet navždy 77 [pageend79]ve sladkých klepetech své vyvolené, však může časem natolik zpohodlnět, že začne padat s koně, a jeho princezna jím dříve nebo později začne pohrdat a ohlížet se po jiných. Běda však, jestliže prie projeví po čase svou pravou mužskou přirozenost a pocítí touhu vydat se opět na cestu, aby hledal, objevoval, pronikal - přesně tak, jak tomu bylo na počátku nynějšího milostného příběhu a jak tomu snad ani jinak být nemůže, nemá-li se z prince stát jednou provždy třeba pan Brouček. V takovém případě se pak použije buď zvlášť medových chapadel, která mají prince přimět, aby opět sedl na lep, nebo se mu rovnou naleje jedu do jeho oblíbeného aperitivu. Tento „boj na život a na smrt“, jak vztah mezi mužem a ženou nazval i tak kožený filosof, jakým byl Hegel, se doposud bohužel traktuje v té nejhorší freudistické nebo moralizátorské tradici, totiž jako problém „věry či nevěry“ v sexuálním životě. V sázce jsou zatím věci nesrovnatelně závažnější. Nejde ani o morálku, ani o prestiž či jiné vedlejší věci - jde rovnou o život. Láska ženy je -jak se kdesi vyjádřil Jung - záležitostí její „Lebenswille“, její touhy po zprostředkování života: žena se chce skrze svůj vztah ke svému partnerovi probudit k životu a získat k němu trvalý přístup. Ale i muž, jakkoli je schopen, zvláště má-li k tomu dostatečné finanční a jiné prostředky, ženě tento život zprostředkovat, hledá sám u ženy život, především v podobě inspirace, příležitosti se projevit a důvěry. Jestliže jsou si tedy vzájemně schopni zprostředkovat to, čemu se v nejširším slova smyslu říká život, je naděje, že jejich vztah by mohl nabýt rozumné a přijatelné podoby pro oba, ať už je jeho legální forma jakákoli. To, co tomu brání, jsou iluze a skutečnost vzájemné propadlosti, vznikající právě tam, kde se navazují nejintimnější lidské vztahy. Vidí-li v sobě partneři takového symbiotického vztahu oprávněně zprostředkovatele svých „životů“ - byť by to měl být jen život plný nesvárú a vzájemného ubližování - je jen přirozené, když se snaží tento svůj „zdroj“ života pokud možno co nejdokonaleji ovládnout. Pronásleduje je úzkostný pocit, že kdyby se jeden z partnerů ze vztahu uvolnil k větší individuální samostatnosti nebo k plnějšímu životu, ztratil by druhý z nich podíl a účast na tomto životě, který by se mu tím jaksi vymkl z rukou. I tady přichází ke slovu známý kainovský komplex. V okamžiku, kdy se začne zdát, že jeden z partnerů je obdařen větší milostí -samozřejmě že nezaslouženou, neboť ani v lásce, ani v životě není „zasloužilých pracovníků“ -, mění se druhý partner v závistivého Kaina, a Kain, jak známo, zabíjí, každý na svůj způsob: mužský Kain tím, že chce ženským nárokům jednou provždy uniknout, ženský Kain tím, že chce svého partnera jednou provždy pohltit. Místem, na němž se oba partneři mohou opětovně setkávat, aby si svobodně přáli život, jenž se jim nabízí, je brána jejich pohádkového zámku. On se touto branou vždy znovu navrací, ona ho jí vždy znovu propouští (ve středověku tomu tak kupodivu doopravdy bylo). „Lidská komedie“ se tedy v milostném ohledu jeví jako věčně se opakující návraty a propouštění. (1979) 78 [pageend80]esej Změny „paradigmatu“ (Epistemologická poznámka k eseji Viléma Flussera v Prostoru č. 19) Zdeněk Neubauer Habeant sua fata vocabula čerti šunt denique fines. Dávno předtím, než se Kuhnova kniha Struktura vědeckých revolucí1 stala paradigmatem postmodernistického védosloví, nakazila svět slovem „paradigma“. Nákaza tímto mentálním virem se rychle rozšířila přes hranice stylů, problémů, oborů, ba i myšlení, podobná chřipkové či počítačové viróze. Béhem své kulturní invaze termín „paradigma“ mohutně „mutoval“ co do svého významu, podobně jako genetická informace chřipkového viru, to znamená, že procházel náhodnými či záměrnými obměnami. Smysl pojmu, který ono slovo v té které mysli vyvolává, se pružně přizpůsobuje rozmanitým prostředím myšlenkových schopností a zkušeností svých uživatelů. Zachovávajíc svou podobu, mění slovo „paradigma“ svůj informační obsah-a namnoze jej přitom poztrácí. Kuhn zavedl „paradigma" pro označení určitého vědeckého stylu dané epochy či daného vědeckého společenství ve snaze sdělit svůj poznatek, že výsledek vědeckého poznání není určován jen poznávaným předmětem, ale především samotným způsobem poznávání a vším, co s tím souvisí. Podle Kuhna věda není objektivním poznáním, jež by se řídilo výlučně skutečností jako jediným kritériem pravdivosti. Věda je svébytnou činností založenou v každé době na zcela určitých, namnoze neuvědomělých předpokladech, vyznačující se svébytnými pravidly a vnitřními zákonitostmi - tak jako jazyk či výtvarné umění. Tyto vnitřní, strukturální prvky vědeckého poznání jsou v různých dobách různé - natolik různé, že představují různé styly, herní pravidla, soustavy, jejichž vnitřní jednotu má právě slovo „paradigma“ označit. Teorie a nauky vyslovené či vybudované v rámci různých paradigmat nelze mezi sebou srovnávat: není možno nezávisle posoudit, která teorie je správnější, tedy více pravdivá, tj. která více odpovídá skutečnosti, ježto kritéria pravdy, pojetí správnosti a chápání skutečnosti jsou uvnitř různých paradigmat různá. Rovněž nemá smysl chtít posoudit, které paradigma je více vědecké - každé paradigma totiž představuje odlišné pojetí samotné vědeckosti. Náhrada jednoho paradigmatu za jiné se podle Kuhna děje skokem - tzv. „koperníkovskými zvraty“ čili „vědeckými revolucemi“. V těchto událostech pak spočívá hlavní vývojový 79 [pageend81]pohyb vědy. Z hlediska nového paradigmatu se ovšem zdají opuštěné a vyvrácené teorie minulosti mylné a nevědecké. Historik vědy je však nucen konstatovat, že ve své době byly rovněž „vědecké“, jenomže v jiném smyslu než ty dnešní: odpovídaly prostě jiným požadavkům své doby. V paradigmatech se odrážejí také tyto dobové souvislosti - od zamlčených předpokladů přes odbornou terminologii až po laboratorní zařízení. Proto je s pojmem paradigmatu spojeno povědomí o relativitě vědecké pravdy. * * * Mimo hranice epistemologické problematiky novověké přírodovědy však dochází k nekontrolovatelné pojmové inflaci slova „paradigma“, jež může nakonec znamenat už naprosto cokoliv. Příklad takového užití poskytuje právě Flusserova úvaha, která za paradigmata považuje i starověk, středověk, novověk (tj. „modernu“) a současnost (tj. „postmodernu“). „Paradigmatem“ jezdezřejmě míněn určitý styl života a typ myšlení, jimiž se tyto úseky dějin od sebe liší. Přechody mezi nimi - zejména mezi středověkem a novověkem spolu s „postmodernou“ (mezi oběma posledními není žel u Flussera dostatečně jasně rozlišováno) - jsou vykládány na změnách jednak vztahu látky a formy, a dále vztahu nebe a země. Ve známém vyprávění Lewise Carrolla Alenka v kraji divů a za zrcadlem říká sice Valihrach Alence: „Když já řeknu nějaké slovo, pak znamená to, co se mi zrovna líbí, aby znamenalo“, ale vzápětí připustí, že některým je třeba za to připlatit. Ponechme stranou zmatenost a neprůkaznost Flusserových rozborů a podívejme se, jakou cenu je třeba „připlatit“, aby bylo možno mluvit o „paradigmatech“ a „změnách paradigmat“ v souvislosti s přechody mezi starověkem, středověkem a novověkem. Marxisté viděli celou historii jako dějiny třídních bojů a veškerou dosavadní filosofii jako spor materialismu s idealismem. V Marxově době mohly být pojmy jako „třída“, „práce“, „vykořisťování“, „materialismus“, „idealismus“ snad dokonce i funkční a dávat v kontextu tehdejšího myšlenkového dění a vření docela dobrý smysl. Vzaty absolutně, jako ahistorické, nadčasové a obecně platné kategorie, promítnuté do jakýchkoliv dob, se vyjímají jako trapné anachronis- my, jež své uživatele nutí k násilným konstrukcím. Totéž se ovšem stalo i Aristotelovi, který byl přesvědčen, že se první řečtí myslitelé ptali po „látce“-v jeho smyslu. Podobně tomu je, když dnešní čtenář považuje výroky antických myslitelů včetně Aristotela za primitivní vědecké hypotézy. Stejně neoprávněné jsou podle mého názoru také pokusy vytrhnout slovo „paradigma“ z kontextu současné epistemologie a přenést je mimo rámec otázek souvisejících s novověkou vědou, či dokonce ztotožnit čítankové členění lidských dějin se střídáním paradigmat. V daném případě jde přímo o ironii -vždyť Kuhnovo pojetí dějin vědy je přímo výzvou, abychom se tohoto nebezpečí vyvarovali! Jestliže pojem paradigmatu chce vyjádřit, že ,;prvek“, „hmota“, „těleso“, „substance“, „vakuum“, „rychlost“ apod. nejsou nadčasové ani akon- 80 [pageend82]textuální, pak to v neztenčené míře platí - spolu s „védou“ - o samotném pojmu „paradigma“. Flusser se ovšem výslovné na Kuhna neodvolává. I kdybychom však chápali toto slovo v jeho původním, neutrálním, etymologickém významu, totiž jako „vzor“ (řecký paradeigma), vzor čehokoliv, nikoliv jen védy, mohli bychom se ptát po paradigmatu určitého jevu či činnosti, nikoliv však po paradigmatu celých dějinných období - myšlenkové a stylově tolik rozrůzněných. Nejsem ani zdaleka odpůrcem „abdukce“ - přenesení odborného pojmu do jiného kontextu. Je to však třeba činit obezřetně a reflektované, abychom neskončili s lacinou metaforou, či dokonce s pouhým klišé, a tak „nepřeplatili“ veškerou významovou hodnotu přenášeného pojmu. Kuhnovské paradigma zahrnuje zajisté též nereflektované metafysické předpoklady; ty se odrážejí nejen ve vědě, nýbrž i „ve stylech života a typech myšlení“. Proč bychom tento výraz nemohli synekdochicky zúžit právě na ně? „Paradigma“ by pak znamenalo jisté předporozumění skutečnosti, označovalo by něco jako „implicitní ontologii“. Na pozadí jednotlivých věcí, jevů či událostí by to zajisté šlo. Flusserovy příklady - vzájemnost „látky a tvaru“ (tam, kde lze problém vůbec položit) či vztah „nebe a země“ - mohou být dobrým leit- motivem, tj. diachronním pojítkem, fungujícím jako promítací plátno, na němž lze studovat - případně diagnostikovat - různé „změny paradigmatu“ (v užším významu implicitních ontologii), rozhodně však nejsou dostatečně sourodým společným jmenovatelem pro středověk či novověk. Zvláště středověk znal mnoho možných odpovědí jak na otázku po bytí, tak na zvolené specifické příklady. Sám považuji změnu v metafysických předpokladech dokonce za hlavní složku „struktury vědeckých revolucí“ - alespoň těch velkých a zásadních, při nichž dochází k proměně „obrazu skutečnosti“, podobných, jaké vyvolali Newton, Darwin či Einstein. Příslušná zména v implicitní ontologii obvykle spočívá v tom, že jedno tradiční řešení je nahrazeno jiným. Valná většina těchto řešení pochází už od starověkých myslitelů. Z atomistické ontologie se občas přejde na ontologii eleatskou, odtud k pojetí skutečnosti u Pythagora či Herakleita, v kosmologii nám pomohou stoici, při vzniku teorie zobecněné termodynamiky a teorie chaosu došli uplatnění dokonce epikurovci. Vždy jde o nějakou z kombinací či modifikací starověkých alternativ, které se stále opakují - tu spíše v platónském, jindy více v aristotelském chápání. Jen málokdy lze vysledovat ryze středověký motiv - křesťanský, židovský či arabský - alespoň v empirických, přírodních vědách. Zdá se, že novověk přispěl do repertoáru možností takových metafysických rozvrhů a řešení pouze evolucionismem. Pak nevěděl, co si s ním počít - možná, že postmoderna sahá svými kořeny právě do těchto rozpaků nad evolucionismem. (Právě tak antika si zprvu nedovedla poradit s motivy křesťanskými - že by i zde bylo možno hledat jeden z důvodů jejího přerodu ve středověk?) V každém případě si dovoluji oproti Flusserovi tvrdit, že není nějakého jednoho „starověkého paradigmatu“ ani v přeneseném či užším, filosofickém smyslu slova! (To, co za něj autor vydává, je jakýsi „lidový platonismus", po81 [pageend83]vrchné aplikovaný na speciální aristotelovskou problematiku!) Rovnéž neexistuje něco takového jako středověký metafysický konsensus. To, že nám středověk připadá jako jednolitý útvar, je iluze způsobená krátkozrakou optikou naší nevědomosti: při bližším pohledu lze dějiny středověkého myšlení nahlížet jako symfonii variací a proměn v pojetí skutečnosti, linoucí se od antiky až k renesanci. Navíc se domnívám, že před vznikem novověké vědy nebylo implicitní, nereflektované metafysiky - alespoň ve vědění. Postmoderní dojem neurotického a iracionálního střídání paradigmat je způsoben nedostatečným ohledem kfilosofickým souvislostem a ontologickým předpokladům vědeckého poznání. V dřívějších dobách, kdy věda nebyla od filosofie dosud oddělena a ontologická problematika byla samozřejmou součásti vědy, se problém kuh- novské nespojitosti vědění nekladl, ježto nebyl záhadou. A to je opět důvod, proč je použití slova paradigma na období před novověkem nepřiměřené. Z těchto všech důvodů mi připadá neudržitelné vykládat přechod ze středověku na novověk (s přeskočením klíčového období renesance, k němuž se ještě vrátíme) jako změnu paradigmatu. Nabízí se spíše myšlenka, že vznik novověku souvisí se vznikem paradigmat. Není ani vyloučeno, že s jejich objevem novověk končí2 a že nástup „postmoderny“ je poznamenán jejich zánikem. * * * Tyto kritické poznámky neznamenají zásadní odmítnutí autorových závěrů a postřehů. Některé, jakkoliv nevypracované a pouze nadhozené mi posléze začaly připadat inspirativnější, než se na první pohled zdálo. Souhlasím například s náhledem, že po novověké zkušenosti již nelze činit rozdíl mezi tím, co je „datum“ a co „factum“, jak říká, čili mezi poznáním a tvorbou, objevem a vynálezem atp. - zkrátka mezi „science“ a „fiction“) Sdílím rovněž autorův názor, že jsme dnes konfrontováni se zkušeností plurality světů. K tomu, abychom tuto zkušenost mohli pochopit a vyjádřit, zajisté významně přispěl i Kuh- nův objev paradigmatu. Nemyslím si však, že se tak stalo poprvé. Existují poklidné epochy, kdy se zdá, že skutečnost je vposledku možno - alespoň teoreticky - vměstnat do jediného světa, ve kterém se lze zabydlet. Tato universalistická období lze označit jako „normální“ (od norma - vnější, obecné měřítko, s narážkou na Kuhnovu „normální vědu“ mezi revolucemi). Jsou to doby plodné na rozmanité pokusy o velké a konečné syntézy. Opakované nezdary těchto pokusů o jednotu a spolehlivost světa (či alespoň jeho zásvětí) vždy vposledku ústí do zvláštních období, odpovídajících kuhnovské „mimořádné vědě“, kdy se staré paradigma ocitá v krizi a zkouší se všechno možné. Tato mimořádná intermezza lze ztotožnit s renesancemi: tehdy jako by skutečnost přetekla úzký rámec jednoho světa a způsobila cosi jako kosmickou explozi. Překypující bohatství mnohotvárné zkušenosti, otevírající perspektivy závratných a různorodých možností, je neslučitelné s definitivním „tak-a-nejinak“ nějakého společného jmenovatele 82 [pageend84]čili s představou společného rámce či základu. Tehdy se různé kosmologie ani nevyvíjejí, ani nestřídají: kupí se na sebe a vedle sebe, střetávají se, doplňují a kombinují. Na svété pro ně není dost místa: kypící skutečnost má nejen sklon k „explozi“ do řady světů, ale též k odpovídající kosmologické „implozi“: bohatství vnitřního života, vtělujíc se do umění a literatury, se projevuje zvláště v divadle, kde na prknech, která (příznačně) „znamenají svět“, se často odehrává další divadlo (vzpomeňme Hamleta či Snu noci svatojánské'.). V renesančních dobách přichází ke slovu přirozená skutečnost sama jakožto zkušenost přírody s její proměnlivostí, mnohotvárností a bezednou hloubkou nevyčerpatelných tajemství. Tuto závrať snese a vydrží jen několik málo protagonistů, které právem označujeme za génie či titány-což je typická podoba renesančních postav. Ostatním lidem působí ona závratnost hlubin skutečnosti vskutku závrať: ztratí-li půdu pod nohama a klenbu nad hlavou, buď rezignují na základní lidské hodnoty - pravdu, spravedlnost, krásu, dobro, nebo hledají útočiště před hlubinou (profunditas) skutečnosti v různých těch umělých, křečovitých „fundamentalismech“ - transcendentních (sekty) či imanentních (partaje). Minulost zná mnoho takových renesancí - od atické klasiky, alexandrijského a římského helénismu přes různé, větší či menší renesance středověké až po ty velké a známé: renesanci medicejskou a alžbětinskou. K těm malým dlužno přiřadit i romantismus minulého století s jeho vzpourou proti newto- novské normalizaci. Zde si uvědomuji, že se s Flusserem nakonec scházím víc, než jsem původně tušil. Hlavní rozdíl však zůstává: Nemyslím si, že lze všechna „normalizační období“ vyložit nějakou jednou určitou „normou“, takovou, pro niž se hodí označení „paradigma“ - vzor. Jde spíše o neurčitou „normálnost“ a „vzornost“, kterou se vyznačuje duch universalistických údobí, jež spoléhala na zaručené bezpečí společného světa, garantovaného Osudem, Bohem, Zákonitostí, Racionalitou či Objektivitou, a jež byla zaměřená na úsilí o jednotu pravdy. Toto úsilí se vyznačuje diachronickou střídou paradigmat uvnitř téže doby, v jejímž „ontologickém pohodlí“ se daří mravnosti, zákonitosti, nezpochybnitelným hodnotám a obecně platným kritériím všeho druhu. Za tento „lidský pobyt“ je však třeba zaplatit vysoké nájemné: popření přirozeného řádu skutečnosti. Jedno z takových universalistických období dnes zřejmě končí: končí novověk jako období vědeckých paradigmat. Stanuli jsme na prahu nové velké renesance - dost možná, že jedné z největších, jakou kdy dějiny Západu zažily. Vše, co jsme měli za skutečné - objektivní poznatky a subjektivní jistoty - se ukázalo být projekcí; říkáme „pouhou projekcí“ - nezvykli jsme si dosud myslet skutečnost jako „projektivitu“. Veškeré pravdy nám náhle připadají relativní; říkáme „jenom relativní“, poněvadž nejsme zvyklí chápat pravdu jako relaci - tj. jako plod vztahu a vzájemnosti. Vše nám dosud připadá jen jako proměnlivé a pomíjivé; to proto, že jsme se nestačili naučit vnímat bytí jako děj. 83 * * * [pageend85]Možná, že i zde vposledku hledím k témuž, co se Flusser pokouší nazvat „reversibilní ontologií“, podle níž z toho, že „svét je naší projekcí, vyplývá, že i my jsme pouhými projekcemi“. Zračí-li se v této ontologické intuici vskutku příbuznost nás obou v chápání postmoderny, pak mi termín „reversibilní ontologie“ připadá stejně nepřípadný jako kritizované zacházení se slovem „paradigma“. „Reversibilita“ znamená totiž vratnost. Za „reversibilní ontologií“ bych proto spíše označil svět newtonovské fysiky, jejíž zákony jsou vůči směru času invariantní, a tedy každý děj je chápán jako vratný, tj. časově symetrický: u filmového záznamu čistě mechanického děje nepoznáme, běží-li dopředu či pozpátku. To, co autor „reversibilitou“ patrně míní, je vzájemnost. Jde-li mu přitom jen o to, že nejen světy, ale i my, jako jejich součásti, jsme „pouhými projekcemi“, tedy stíny, s důrazem na pouhost, pak je to arci málo. Nejde o nic víc než o absolutizaci světa Platónovy jeskyně, tedy o novou (postmoderní?) verzi Monodova existencialistického scientismu,3 obohacenou o chabé zadostiučinění, že si člověk a svět nemají co vyčítat: projekce jako projekce, fantom a fantasmagorie, vše se vyrovná, nula od nuly pojde! Předpokládejme proto, že to, co Flusser míní „reversibilitou“, je vzájemnost skutečná, tj. vstřícná a odpovědná, partnerská - vzájemnost „nové smlouvy“ skutečnosti a člověka. Paradigmata zde fungují jako zrcadla: modely světa, do nichž člověk promítá svá vlastní pochopení skutečnosti, aby nakonec zjistil, že se v nich zračí vposledku on sám, jeho sebepochopení. Avšak člověk, který je takto „projektem“, nepřestává ještě být subjektem svých projekcí a sebeprojekcí. Tyto projekce jej nejen obsahují, nýbrž jsou zároveň jeho sebevyjádřením, takže v nich člověk dochází k sebepoznání. Vedle hegelovských motivů by to odpovídalo Ricoeu- rové upozornění - v polemice proti strukturalisticky inspirovaným úvahám o tzv. „smrti subjektu“ -, že subjekt není dán sobě samotnému bezprostředně, jak se domnívala tradice od Descarta po Husserla, nýbrž skrze svět.4 Ani tato zkušenost bytostné, intimní vzájemnosti člověka a skutečnosti (namísto vnějškové subjekt-objektové polarity) není nikterak nová, specificky „postmoderní“. Odpovídá tradičním hermetickým učením o jednotě mikro- kosmu a makrokosmu, která vystupovala do popředí příznačně právě v dobách renesančních. Původně šlo o analogii člověka a světa: člověk je svět v malém, uspořádání člověka a světa si odpovídá. Postupně však bylo toto učení prohlubováno. Kosmos je reálně přítomen v každém člověku; nejde ovšem o identitu, nýbrž o dialektický vztah totožnosti a různosti, projevující se jako dynamika vzájemné transcendence: v lidské obrazotvornosti je obsaženo vždy více než ve světě a obráceně. Tato vzájemnost člověka a světa se nakonec stala vzorem pro vztah každé jednotlivé věci k celku skutečnosti. Toto byl jeden ze zdrojů novověké vědy, na něž normalizační období ovšem pozapomnělo: poznání se stalo inventarizací a systemizací. Vnitřní jednota obou řádů - kosmického a lidského - se tradičně nazývá duší. Duše lidská a duše světa je vposledku jedna a táž: duše je dle Aristotela přirozeným pohybem všech věcí. Dějinami poznání se táhne učení, jež v re84 [pageend86]nesančních dobách vystupuje na povrch: Boží Moudrost (Chokma, Sofia theú), dle níž tvořil Bůh skrze svůj Logos „nebesa a zemi“, je totožná s kosmickou Duší (psýché tú kosmů, anima mundi) - nevyčerpatelným lůnem svétú. U pozdního Platóna byla právé duše vzorem - paradeigmatem světa.5 Vztah paradigmatu a světa je zde ovšem přesně obrácený: duše je vzorem světa a nikoliv, že by svět byl vzorem pro svůj obraz v duši, jak by chtěla tradiční epistemologie, nebo že by určitý obraz světa byl vzorem pro duši (totiž pro její poznávací pohyb, jak je tomu v Kuhnově epistemologii). A právé toto zpětné obrácení - návrat k původnímu významu paradigmatu - dnes opět prožíváme. A tak současný nástup postmoderny není „změnou paradigmatu“ ve smyslu záměny jednoho epistemologického rámce za jiný, jak to vyjadřuje Flusser, nýbrž změnou „paradigmatu“, tj. radikální proměnou obsahu tohoto pojmu: „paradigma" přestává být vnějším vzorem poznání a stává se výrazem pro „kosmicitu“ lidské existence. Každý přechod je rovněž návratem, každá transformace reformací (navrácení původní podoby) a každé poznání rozpomínáním. „Renesance“ pak značí: „znovuzrození“. POZNÁMKY: 1 T. S. Kuhn, The Structure of Scientific Revolutions, University Chicago Press, Chicago 1962, 1970; slovensky Pravda, Bratislava 1982. 2 Nechci se vzdát výhody češtiny, která má spolu s němčinou zvláštní označení pro „novověk“ (něm. Neuzeit). Slovo „moderna“ bych raději šetřil pro to, čemu se dnes říká „postmoderna“. Vždyť latinské „modernus“ znamenalo prostě „současný“, anglicky recent. Chápu však, že výraz „postmoderna" má výhodu silného expresívního náboje - odtud jeho obliba: v nedávných, pokrokově laděných časech bylo významu slova „moderní" rozuměno zřetelně kladně: „moderní“ bylo to, co přichází či nastává jakožto nové, nahrazující tradiční („zastaralou") formu - a tudíž žádoucí. Výraz „postmodern!" napovídá, že iluze zítřků jsou za námi; „postmoderna“ tak označuje plasticky dobu, kdy každé „zítra“ znamená už včera... 3 Jacques Monod, Le hasard et la nécéssité - Essai sur la Philosophie naturelle de la biologie moderne (Náhoda a nutnost - přírodně filosofický esej o moderní biologii), Seuil, Paris 1970. 4 Paul Ricoeur, Krize subjektu v západní filosofii', pražská přednáška, srov. Zdeněk Neubauer, Bytí a subjektivita - ricoeurovské eseje, Edice Expedice, sv. 228, Praha 1986; Zdeněk Neubauer, Cesta za smyslem bytí a poznání. Sborník přednášek cyklu Kybernetické problémy přírodovědy, ZP ÖSVTS při VPZVÚ, Praha 1988. 5 Platón, Timaios 29-30, 35; s 32-33, 42n. českého vydání (Timaios a Kritias, J. Laichter, ed. Otázky a názory, sv. XLVI, Praha 1919); jde zřejmě o nejstarší místo, v němž je výrazu paradeigma použito ve filosoficky relevantní souvislosti. 85 [pageend87]MÁTE ZÁJEM SE BLÍŽE SEZNÁMIT S NÁZORY VÝZNAMNÝCH PŘEDSTAVITELŮ LIBERÁLNÍHO A KONZERVATIVNÍHO MYŠLENÍ Navštivte čítárnu Občanského institutu, kde je pro vás k dispozici jinde v Československu prozatím nedostupná literatura tohoto zaměření (publikace M. Novaka, F. A. von Hayeka, L. Miesese, M. Friedmana a mnoha dalších, z časopisů např. The American Spectator, Commentary, The Salisbury Review, Spectator, Policy Review, Prostor, Proglas...). Z vlastní knižní produkce Ol si u nás můžete zakoupit knihu F. A. von Hayeka Cesta k nevolnictví, v dubnu letošního roku vyjde český překlad díla M. Novaka Duch demokratického kapitalismu. Nabízíme vám i nepravidelně vycházející Bulletin Ol. V případě vašeho zájmu vás budeme pravidelně informovat o dalších námi pořádaných akcích (přednášky, semináře, nabídka odborné literatury v knihkupectví Fišer, Kaprova 10, Praha 1. Hodiny pro veřejnost: pondělí, čtvrtek, pátek 10.00 -16.00 10.00-19.00 10.00-18.30 OBČANSKÝ INSTITUT, Čs. armády 16, Praha 6, tel./fax 31 18 004 [pageend88]MYŠLENKOVÉ PROUDY XX. STOLETÍ Žena v paternálním světě * * Erich Neumann, Die psychologischen Stadien der weiblichen Entwicklung; in: Zur Psychologie des Weiblichen, Kindler 1975. Přeložila Maita Arnautová. Jungiana 9/1982. Erich Neumann Jungůvžák a spolupracovník Erich Neumann (1905 Berlín-1960 Izrael) věnoval podstatnou část svého díla problematice ženské psychologie. Je třeba uvést především obsáhlou studii Velká Matka (Die grosse Mutter, 1949), ale i Dějiny vzniku vědomí (Ursprungsgeschichte des Bewusstseins), v níž se pokusil o zobrazení procesu vzniku a vývoje lidského vědomí na pozadí antické mytologie. Otázkami psychologie ženy se zabýval i v řadě menších statí, například ve stati Psychologická stadia ve vývoji ženy (Die psychologischen Stadien der weiblichen Entwicklung), z níž přinášíme úryvek. E. Neumann rozeznává několik stadií v psychologickém vývoji ženy, která není třeba nutně chápat jako časově a vývojově postoupná, ale spíše jako latentní stupně individuace, psychického dozrávání ženství v konfrontaci s mužským prvkem (ve smyslu čínského „jin“ a „jang“), které zároveň tvoří paralelu k vývoji vědomí z nevědomého a předvédomého stavu vůbec. Prvním stupněm je stav psychické nerozlišenosti, vyjadřované symbolem Urobora, magického uzavřeného kruhu, znázorňovaného obrazem hada zakousnutého do svého vlastního ocasu. Zprvu je to fáze maternálního Urobora, tj. nevědomé symbiotické identifikace s maternálním světem, tedy nejen s vlastní matkou, ale s archetypem Matky (s Velkou Matkou), se světem přírodních ochranných a živných sil. S ní souvisí fáze „sebeutvrzení“, kdy již nejde o vztah matka-dítě, ale o vztah matka-dcera jako o určité uzavřené společenství, pro něž mužský svět zůstává vnější a cizí. I zde jde stále ještě o polovědomou či nevědomou identifikaci výlučně se světem instinktivních přírodních a tělesných sil; mužský svět je chápán jako cosi nižšího a podřízeného; muž je trpěným vetřelcem, vztahy k němu jsou výlučně sexuální povahy a postrádají jakoukoli skutečnou niternost. Další fází je vpád paternálního Urobora, archetypu Velkého Otce, tj. spirituální síly živelné povahy nadané posvátnou mocí, a to v mužské podobě. Je 87 [pageend89]to setkání se světem ducha na neosobni, archetypické rovině, bud náboženské nebo umělecké či intelektuální. Žena tu poprvé poznává cosi cizího, patřícího do mužského světa, jako moc vyšší a silnější, než je svět přírodních sil. Toto poznání je spojeno s fází podlehnutí, překonání sebeobranného postoje předchozího stadia a „sebeodevzdání“. Následuje fáze patriarchátu a patriarchálního manželství, které znamená možnost vědomějšího a osobnějšího postoje. Této části práce je věnován náš úryvek. Následuje ještě závěrečná fáze individuace, a to „setkání“ nebo „konfrontace“ dvou individualit. * * * V životě ženy je vztah k mužskému světu a k muži rozhodující na úplně jiný způsob než v životě muže vztah k ženskému světu. Pro ženu - ponecháme-li stranou některé moderní vývojové formy - souvisí cesta k uvědomění a k vyššímu kulturnímu stupni velice úzce s poznáním mužského světa. Napojení na patriarchální formu naší kultury jí umožňuje vymanit se z přírodních vazeb prvotního vztahu a navázat vztah k muži jako otci a manželovi, jako Animovi a duchovnímu vůdci. Řečeno s jistou nadsázkou je muž pro ženu silou, která ji pohání vpřed, žena naopak pro muže silou, která brzdí a zpomaluje (obojí se projevuje během individuačního procesu v druhé půli života). Muž znamená pro ženu osvobození vedoucí k vědomí, žena pro muže osvobození vedoucí ke ztrátě vědomí. Zdánlivě větší odkázanost ženy na muže a zdánlivě větší mužova samostatnost souvisejí s touto základní situací, i když ve vývoji ženského vědomí má často větší úlohu projekce její vlastní vnitřní mužské stránky na muže než muž sám. Ačkoli se tedy žena svou přirozeností značně liší od tohoto typu vědomí a s ním spojeného sebepřeceňování, je nucena - a to ku prospěchu svého vědomého vývoje - k jistému sebeodcizení. Musí v sobě rozvinout i svou mužskou stránku, bez níž není možná skutečná spoluúčast na kultuře. Vysvobození ženy ze zajetí uroborické postavy Velkého Otce, jak se symbolicky zračí v mytologické anticipaci psychického dění, je vždy záležitostí Muže-Hrdiny, který musí vysvobodit zajatou pannu z moci draka. Muž tu vystupuje oproti paternálním uroborickým silám (drak) jako individualizovanější a osobnější postava, převádějící ženu, vymaněnou z moci jak maternálních, tak paternálních uroborických sil, do svého království, jímž je patriarchát. Mytologický obraz této konstelace - nehledě na bezpočet příkladů z pohádek národů celého světa - nacházíme např. v příběhu o osvobození Andromedy Perseem, který porazí a přemůže mořského netvora, nebo v mýtu o osvobození Brunhildy Siegfriedem z moci Wotana, který ji uvěznil v ohnivém kruhu. Hrdina, Muž-osvoboditel, tu představuje zároveň jak vnější, tak i vnitřní sílu. To znamená, že se toto „osvobození“ může odehrát jak reálně, totiž tak, že určitý konkrétní muž a partner převezme roli „osvoboditele“ a nositele světla vědomí, nebo pouze niterně, kdy v roli osvoboditele vystupuje vnitřní mužská 88 [pageend90]složka ženské psýchy, tj. Animus, a její vlastní tendence k vědomí. Často spolupůsobí obojí, a to tak, že vnitřní vědomý prvek ženské psýchy je zprvu projektován na muže. V každém případě se však mužský prvek ženě jeví jako cosi „vnějšího“, „silnějšího“ a autonomního. Ženské Já je absolutně a v jistém smyslu zcela oprávněně přesvědčeno, že svými vlastními silami není tohoto činu schopno a že je odkázáno na pomoc muže. Právě tak, jako při svatebním spojení s mužem je žena fyzicky (a při „Svatbě Smrti“ psychicky) odkázána na jeho zásah, který jediný jí může „otevřít“, je i její osvobození k vědomé existenci vázáno na postavu Hrdiny. Teprve v pozdějších a vyšších vývojových formách může být mužský prvek obecněji vnímán a prožíván jako vnitřní komponenta, díky níž žena dospívá ke své autonomii, tj. k relativní nezávislosti na svém reálném, „vnějším“ mužském protějšku. Při přechodu z fáze patriarchálního Urobora k patriarchátu se tedy zákonitě objevuje postava Muže-Hrdiny, nezbytná pro další vývoj vědomí. Vývoj vědomí, jak vidíme z historie jeho vzniku, se uskutečňuje v napětí mezi dvěma protiklady -Já a nevědomím. Já se postupně odděluje od nevědomí, sílí, vytváří se systém vědomí a doména osobnosti se vymezuje na úkor neosobní sféry. Proto při tomto střetnutí dochází k podcenění, ba znehodnocení ženství, které je v očích muže fatálně spjato se silami nevědomí, či dokonce identické s nimi. Vývoj od uctívání Měsíce k mytologii zbožnění Slunce i vývoj v postavení ženy od jejího uctívání jakožto mocné bohyně, které podléhají veškeré pozemské plo- divé síly, k podřízenému postavení manželky, jejíž působnost je omezena pouze na nejužší rodinný kruh, stejné jako vývoj od nadvlády ženy ve skupině (klanu) k ryze mužskému výtvoru - státu je charakterizován postupným negativním přehodnocováním ženství mužským světem. V mytologii tomuto procesu odpovídá zápas Hrdiny s uroborickou nestvůrou, politicky a sociálně se pak projevuje vznikem patriarchální kultury a v jejím rámci patriarchálního manželství s podřízenou úlohou ženy jakožto základem rodinného života. Patriarchální linie vývoje vědomí vede k nadvládě mužských hodnot, které jsou často v rozporu nebo i přímém protikladu s hodnotami ženského světa a nevědomí. Tento vývoj, který v západní kultuře probíhá u každého dítěte ať už mužského či ženského pohlaví a je řízen archetypicky podmíněným kulturním kánonem, vede k vydělení vědomí z nevědomé sféry, k jeho osamostatnění, ke vzniku vědomé psychické struktury s mužským Ego jakožto středem a těžištěm a zároveň k potlačení nevědomí a jeho pokud možno úplnému vypuzení ze sféry vědomého Já. Komplikované problematice moderního západního vědomí v jeho patriarchální formě lze porozumět teprve tehdy, pochopíme-li nutnost vývoje až k těmto extrémním formám. Jenom tak lze rovněž pochopit význam toho, co je míněno symbolickými pojmy „ženského“ a „mužského“ prvku v moderní psychologii, zabývající se zdravým i patologickým vývojem obou pohlaví. Ústřední postavou ženského maternálního vědomí je patriarchální Uroboros, symbolizovaný Měsícem, nutící ženu k sebeodevzdání, zejména k rezignaci 89 [pageend91]na sebeobranný (sebezáchovný) postoj v rámci prvotního vztahu k Matce. Toto zřeknutí se sebe samé zasahuje hlubší vrstvy ženství a probouzí ženu ke schopnosti vlastního vědomějšího prožitku; „osvobození zajatkyně Hrdinou“, tj. vymanění Ženy z nadvlády patriarchálního Urobora prostřednictvím Muže, vede k jejímu novému ohrožení, i když je to nezbytný krok vpřed; tentokrát jí hrozí nebezpečí ztráty sebe samé. Se začleněním ženy do patriarchálního řádu a jejím podřízením patriarchálním hodnotám - nezávisle na tom, zda jde o primitivní nebo vysoce vyvinutou formu patriarchátu - se muž pro ženu stává představitelem a nositelem vědomí a jeho vývoje. Tím se mu dostává psychologické převahy, která pak určuje fenomén patriarchálního manželství i postavení ženy v životě vůbec. Takzvané patriarchální manželství zahrnuje rozmanité psychické situace, v nichž probíhá vzájemný vztah obou pohlaví. Pod jevovou patriarchální formou se v těchto svazcích skrývá množství psychických komplikací, které jsou příčinou četných manželských problémů a poruch. V určitém smyslu je tento druh svazku jak pro muže, tak i pro ženu psychicky vyhovující nebo alespoň reálné možná forma existence - dokazuje to více než tisícileté trvání patriarchálního manželství v různých variantách. I když představuje pro ženu značné nebezpečí v podobě ohrožení jejího dalšího vývoje, jsou šance na prosazení jejích vlastních niterných potřeb - i kdyby to bylo jen vskrytu - dostatečně velké. Z toho důvodu až dosud nedošlo k žádnému skutečnému ohrožení patriarchální formy manželství. Přesto při bližším nahlédnutí se často ukazuje, že patriarchální forma je někdy jen vnější podobou, jakousi Personou manželství (jako Persona se v analytické psychologii označuje ta část osobnosti, která leží nejvíce na povrchu a je nejvíce přizpůsobena kolektivním normám života; prostřednictvím Persony se stýkáme se světem, za ní ukrýváme své ostatní vlastnosti a sklony a ji nastavujeme proti okolí jako štít - pozn. překl.), za níž se skrývají odlišné a patriarchátu často na hony vzdálené formv manželských vztahů. Patriarchální manželství je kolektivní řešení vztahu muže a ženy, prostřednictvím něhož se ženský a mužský prvek či princip dostávají do vzájemné konfrontace, během níž se oba spojují a dospívají k symbióze, která tvoří páteř patriarchální kultury. Transpersonálním smyslem a posláním takto zakotvených vztahů je udržovat nadosobní hodnoty patriarchální kultury a zároveň poskytnout jedinci, který je v ní zakořeněn, dostatečnou jistotu. Mytologický se pevnost patriarchální kultury zračí ve vzájemném vztahu nebe a země, na jehož jistotě závisí existence světa. Této archetypické konstelaci mají odpovídat partneři v manželství, kde muž symbolicky zastupuje nebe a žena zemi, což vidíme nejen v mýtech, ale i v některých svatebních rituálech. Aby bylo možné realizovat tuto symbolickou identifikaci, musí se každý partner vzdát své přirozené psychické dvojpohlavnosti, což v případě moderního člověka vede k tomu, že u muže se jeho ženská stránka konsteluje jako samostatná „bytost“, Anima, a u ženy zase její mužská stránka jako Animus. Psychologicky je tato jednostrannost možná proto, že se „mužskost“ identifikuje s vědomou 90 [pageend92]strukturou Ega (Já), zatímco „ženskost“ (ženské složky mužské psýchy) zůstává nevědomá. Spojení muže a ženy je tedy určováno tím, že vědomí muže vystupuje vůči ženskostí v ženě jako cosi ryze a pouze mužského a projektuje na ní svou nevědomou ženskou komponentu v podobě Anímy. Stejně tak i žena přistupuje k Muži ve svém mužském protějšku pouze jako ztělesněná ženskost a promítá na něho svou vlastní nevědomou mužskou stránku v podobě Anima. Toto ar- chetypické sakrální pozadí dodává sociálním strukturám, vybudovaným na jeho základě, apriorní samozřejmosti a nedotknutelnosti nezbytné pro jejich existenci. Následkem toho jsou „zženštilec“ a „mužatka“ chápáni jako jakési odstrašující odchylky od přirozenosti, jež je třeba potlačit v zárodku; dokonce i sami jedinci tohoto druhu usilují o to, aby pokud možno co nejlépe zastřeli svou odlišnost. Výsledkem této situace je polarizace mužského a ženského prvku, která má zdání naprosté jednoznačnosti. Poskytuje to zvýšenou jistotu pro vědomou orientaci uvnitř patriarchální kultury, kde muž je synonymem mužskosti a žena ženskosti; předpokladem pro dosažení ideální podoby muže a ženy je identifikace s těmito jednoznačnými obrazy. Tato symbiotická struktura tvoří základ rodiny a celé patriarchální kultury, protože zaručuje nejen jistotu a jednoznačnost rolí, ale zároveň vytváří i plodné napětí mezi oběma póly, mužským a ženským. Jakožto kolektivní řešení muselo jistě původně vyhovovat velkému počtu lidí, má však za následek, že ta část lidské přirozenosti, která neodpovídá požadavkům ideálního typu - přičemž míra této odlišnosti je individuálně velmi rozdílná -, musí být vytěsněna nebo potlačena. Tyto potlačené psychické prvky vytvářejí v nevědomí silné napětí a tvoří spolu se „stínovými“ prvky, potlačovanými dobovým morálním kodexem, potenciální psychickou energetickou „rezervu“, která v dobách neklidu a převratů často chaoticky a nevědomé určuje tvářnost událostí. Když pak vývoj velkého počtu jedinců směrem k individualizaci pokročí natolik, že „dvojznačnost“ původní lidské přirozenosti již nelze nadále potlačovat ve prospěch archetypického kolektivního ideálu, dochází ke krizi patriarchálního manželství i celé kultury. V každém případě je zřejmé, že kulturní forma symbiózy patriarchálního manželství má pro ženu daleko nepříznivější následky než pro muže. Žena je tu více méně násilně nucena do role jednoznačné a výlučné ženskosti, zatímco hodnoty patriarchální kultury v oblasti vědomí a ducha jsou chápány jako doména muže; proto žena zůstává v této sféře nevyvinutá a trvale odkázaná na pomoc a vedení muže. Muž se pak považuje za cosi přirozeně nadřazeného a k ženě přistupuje jako k čemusi méněcennému. Vzniká tak bludný kruh, kdy muž udržuje ženu v okruhu ryze ženských funkcí, a to pro její nerozvinutost a méněcennost, zároveň jí však tím znemožňuje podílet se na duchovni kultuře a rúst. Žena se tak dostává do postavení trvalé nesoběstačnosti a „nezletilosti“, z níž pak muž vyvozuje oprávnění pro své podceňování všeho ženského, kdežto žena zase vidí jen v tomto mužském 91 [pageend93]„omezování“ příčinu své skutečné nedostatečnosti i údajně přirozené méně- cennosti. Pro díté ženského pohlaví, které má spolu s patriarchálními hodnotami přijmout za své i toto zásadní podcenění vlastní přirozenosti, musí mít taková situace často katastrofální následky. Každodenní díkuvzdání židovských mužů Bohu za to, že je nestvořil jako ženy, právě tak jako freudistická psychologie ženy, jejímž základem je známý „Penisneid“, touha po penisu, jsou extrémními projevy tohoto patriarchálního hodnotového systému a důkazem ohrožení ženskosti v rámci patriarchální kulturní symbiózy. Tam, kde tato symbióza nicméně funguje a kde se žena vzdá své individuality nebo ji potlačí, dochází k uvězněni ženskosti v patriarchátu; manželství se pak proměňuje v „harém“. Psychologicky to znamená, že v takovém svazku u ženy zůstává nejen zcela nevyvinuto vědomí paternálního typu, charakteristické pro patriarchát, ale že se žena vzdává i svého vlastního maternálního vědomí, protože neodpovídá patriarchálním hodnotám, resp. je s nimi v rozporu. Identifikace s patriarchálními hodnotami, která není výsledkem vlastního vývoje a přesvědčení, ale jen vnějšího přijetí, vede k lenosti a k ochromení vědomí. Ženská psýcha ustrne ve formě psychologie dcery pod patriarchální ochranou, v níž je muž nositelem projekce archetypu Otce a žena je mu podřízena jako nedospělá dcera. Tato Žena-dcera už nemá v sobě ty tvořivé stimuly, které - při vší ohroženosti - byly kladnou stránkou vztahu k uroborickému Velkému Otci. V patriarchálním světě přejímá muž jakožto silnější nejen otcovské, ale do značné míry i mateřské kvality, on je tím, kdo poskytuje ženě jistotu a zabezpečení, a je nejen ploditelem a představitelem duchovních hodnot a hodnot vědomí, ale i ochráncem a živitelem. Tak dochází u patriarchální manželky k omezení, často až narušení její ženskosti. Překonání a opuštění dřívějších fází vývoje, prvopočátečního vztahu k Velké Matce, který položil základ ženskému sebevědomí, a patriarchálnímu Uroboru (Velkému Otci), který umožnil navázání vztahu k čemusi nadosobnímu, má smysl potud, že je zárukou živé dynamiky vývoje. Uvěznění ženskosti v patriarchátu znamená ustrnutí tohoto vývoje. Život ženy a její funkce jsou omezeny na sféru výlučné osobních, dokonce ryze hmotných zájmů a ženská animovská psychologie, lahodící mužům, je ve skutečnosti znamením propadlosti mužskému světu a úpadkem tam, kde by mělo jít o vlastní ženskou maternálně- -duchovní aktivitu a produktivitu. Při bližším prozkoumání se však ukazuje, že mužova nadvláda v patriarchálním manželství je do značné míry kompenzována dalekosáhlým převrácením mocenských poměrů naruby, takže je možné hovořit skutečně spíše o symbióze než o nadvládě. Vnější dominance muže a jeho psychologie je zevnitř podkopávána projekcí mužské Animy na ženu a regresí, která je spjata s touto „ztrátou duše“. Anima, symbol protikladných ženských psychických sil v muži samém, je v patriarchálních poměrech zatlačena do nevědomí; to však zákonitě vede k promítání potlačených obsahů, v tomto případě Animy, navenek, v tomto případě na 92 [pageend94]ženu. Muž tak „ztrácí“ svou duši a nevědomky i sám sebe v ženě. V důsledku toho zůstává do jisté míry duševně a citově infantilní, náladový, labilní, citlivý a citově závislý na ženě. To zase vede k dominanci Velké Matky, tj. k regresi směrem k ranější fázi vědomého života, v níž muž vystupuje vůči ženě jako dítě nebo jinošský milenec. Na nejnižším stupni se v důsledku ztráty duše z muže stává „muž pod pantoflem“, který žije se svou ženou v podstatě jako s matkou, na níž je zcela závislý ve všech duševních, citových a vůbec niterných záležitostech. Ale i relativně pozitivní případ téhož, kdy žena platí za vládkyni intimní sféry a paní domu, která má zároveň za svého muže „vyřizovat“ všechny „vnitřní“ problémy, vede k duševní ustrnulosti a neplodné jednostrannosti muže. Má na starosti pouze záležitosti racionální a „vnější“ - společenského a rodinného života, povolání, politiky atd.; v důsledku ztráty duše je svět, který muž vytváří, svou „odduševnělostí“ nesmírným nebezpečím pro lidstvo. Význam plně vyvinutého ženství pro budoucí novou společnost je problém, jemuž zde nemůžeme věnovat větší pozornost. K takovému převrácení mocenských vztahů a vztahů závislosti mezi mužem a ženou snadno dochází právě za fasádou typického patriarchálního manželství a v rámci zdařilé kulturní symbiózy. Můžeme dokonce říci, že stabilita patriarchální symbiózy je v důsledku tohoto nevědomého zaklesnutí mužského a ženského prvku o to větší. Žensky chytrá žena dokáže často skrýt svou skutečnou nadvládu před světem, a tím spíše před vlastním manželem. Neboť čím patriarchálnější a tyranštější je Persona muže, tím více je vskrytu ovládán svou Animou. Stane-li se nositelkou projekce Animy, ovládající muže, jiná žena než manželka a není-li možné ji zahrnout do rámce patriarchálních konvencí, které v zásadě, oficiálně i neoficiálně, připouštějí polygamii, dochází k narušení pevného svazku patriarchálního manželství a k přechodu ke komplikovanějšímu a vědomějšímu stadiu vztahů muže a ženy. Jiná forma ztráty duše prostřednictvím ženskosti v rámci patriarchátu a kulturní symbiózy vede u muže naopak k jakémusi fanatismu patriarchátu, který neustále znehodnocuje všechno ženské. V tomto případě se muž chová vůči ženě otevřeně tyransky, a to až po sexuální sadismus a naprosté zotročení, které ženě upírá jakoukoli samostatnou existenci. I zde však často existuje závislost vládnoucího na ovládaném. Tato závislost se projevuje např. dominancí archetypu Matky, a to buď jako nadvláda vlastni matky nebo ženy jako matky dětí, což je možné často pozorovat v patriarchálních židovských poměrech. Jiná forma dominance archetypu Matky se projevuje - i když to může vypadat paradoxně - závislostí muže na ženě jakožto sexuálním objektu. Situace, kdy je muž zcela ovládán sexem, plně odpovídá konstelaci nadvlády Velké Matky nad jinošským milencem, který je pro ni ve skutečnosti jen nástrojem sloužícím kolektivním cílům zachování rodu. („Mateřský“ komplex u Dona Juana je svou nadosobní podmíněností dobrým příkladem této závislosti. Viz kapitolu Velká Matka v knize Původ a vznik vědomí.) Skutečnost, že patriarchální symbióza je založena na psychickém rozdvo93 [pageend95]jení, tj. na izolaci jednostranné zaměřeného vědomí od nevědomí, které je v opozici vůči němu, vede rovněž k nebezpečí psychického onemocnění. Pokud lidé, ohrožovaní tímto nebezpečím, zůstávají zcela v zajetí kolektivní situace (a kolektivního kulturního kánonu), je toto nebezpečí průběžně kolektivně za- žehnáváno. Děje se tak ve smyslu staré etiky pomocí tzv. psychologie „obětního beránka", což v tomto případě má za následek, že v tradičních patriarchálně utvářených kulturách, jako judaisticko-křesťanské, mohamedánské a hinduistické, je žena a vše ženské „rozpoznáno“ jako zlo. Je proto potlačováno, zot- ročováno, vylučováno z vnějšího života, anebo dokonce v extrémních případech, např. v čarodějnických procesech, pronásledováno a vražděno jako nástroj ďáblův. Pokračující individualizace jednotlivců, znemožňující udržování dosavadních kolektivně platných hodnot, znemožňuje i toto populární řešení problému, jak se vyrovnat se „zlou" částí lidstva, na niž se soustředí projekce nebezpečného a ohrožujícího nevědomí. Zatímco dříve žena platila za pramen všeho pozemského zla, dnes už je stěží možné považovat ji např. za příčinu světové války. V kolektivním povědomí dnes působí ideje nebo obrazy jiných osudových sil. Kapitalismus nebo komunismus, náboženství nebo ateismus, sociální poměry, tj. „pozemské“ podmínky, nebo astrální konstelace, tj. „nebeské" podmínky, zkrátka všechno možné je dnes považováno za příčinu všech běd - jen ne skutečná psychická situace jedince. Existující psychické rozpolcení, které už nemůže být překonáno žádným kolektivním řešením, doléhá na jedince o to silněji a vede pak k psychickým poruchám a onemocněním, neurózám. Neurotizace je často znamením toho, že máme co dělat s člověkem, jehož individuální vývoj už nezapadá do starého kolektivního schématu nebo který cítí neodolatelnou potřebu nových forem vztahů, s níž se nedovede vyrovnat. (Mohou ovšem existovat i „atavistická“ onemocnění, a to v případě, kdy se jedinec nedokáže přizpůsobit modernímu kolektivnímu systému hodnot, protože k nim ještě vnitřně nedorostl.) Žena, která v patriarchální symbióze v důsledku projekce Anima na muže ztrácí svou vlastní duchovní aktivitu, klesá na úroveň předpatriarchálních psychologických fází. Vede to např. k posílení archetypu Matky a k identifikaci s ním. Prvopočáteční vztah, zrcadlící se v konstelaci Démétér-Persefóna, opět ožívá, a pokud žena sama není schopna převzít roli Matky, je manželství ovládáno a řízeno její rodinou, většinou prostřednictvím ženiny matky, tj. tchýně, ale i bratra, který může být pro svou sestru větší duchovní autoritou než její manžel. Jinou formou regrese je návrat do světa patriarchálního uroborického Velkého Otce. V osobní rovině se to projevuje zvýšením váhy obrazu Otce, k němuž se žena „vrací". Průběh může být např. takový, že po určité době, kdy byl do otcovské role nucen manžel, začnou mít pro ženu opět větší platnost hodnoty, názory a postoje jejího otce, což rušivě působí na její osobní vztah k vlastnímu muži. U jiného typu ženy a na jiné úrovni může dojít k promítnutí Velkého Otce do nadosobní sféry, např. když žena propadne nějakému hnutí, kroužku, sektě 94 [pageend96]nebo „velkému muži“, jímž je fascinována, takže její osobní vztah k manželovi je úplně nebo téměř úplně redukován. I když si přitom zachová vztah k dětem, může v extrémních případech regrese postupně rušivě působit i v této oblasti. Žena je pak obludou regrese cele „pohlcena“: úsloví „sežrat i s chlupy“ velmi přesné vystihuje tuto archetypickou situaci. Značná část poruch moderních manželských svazků vzniká tedy v důsledku komplikací s patriarchální symbiózou a pokusů najít osobní východisko z této kolektivní situace. Než budeme věnovat svou pozornost další takřka již individuální fázi vývoje ženy, rád bych na příkladu jednoho snu předvedl, jak vypadá problém „uvěznění“ v patriarchátu u moderní ženy. Jde o sen mladé židovky z Izraele, která se seznámila s Arabem; tento muž si ji chtěl vzít a sliboval jí život v přepychu, avšak pod jednou podmínkou - že se vzdá své víry. Po jistém zaváhání žena souhlasila a žila pak po svatbě jako v ráji v paláci svého manžela. Tento rajský stav byl však rušen jednou okolností, která se projevila i ve snu, o který nám jde. Zdálo se jí, že každé noci přilétá sova, která rozsápe orla, jehož pozůstatky jsou pak každé ráno přibité na zdi. Na konci snu pak žena psala dopis své babičce a omlouvala se za to, že zradila svou víru. Pokusme se o výklad tohoto snu. V případě sňatku s Arabem je vztah mezi mužem a ženou určován výhradně principem slasti. Tento ráj smyslových rozkoší byl vykoupen za cenu zřeknutí se víry. Žena, o kterou tu jde, nebyla příliš nábožensky založená - zdálo by se tedy, že tato okolnost pro ni nemá žádný velký význam. To, že se zřekla části své osobnosti, té, jíž se lišila od manžela, však přesto nezůstalo bez následků. Drama, které se tu začalo rozvíjet, se odehrává na hlubší a neosobnější rovině, a to mezi silami, které zdánlivě nemají nic společného s vědomým životem ženy. Každou noc je orel rozsápán sovou. Orel jako archetypický symbol slunce, dne, nebeských výšin a ducha je tu symbolem muže, sova je zase arche- typickým symbolem noci a ženství. Zároveň je rovněž symbolem moudrosti „nočních sil“, není tedy apriorně spojena výhradně s negativními představami. Je tou, která vidí ve tmě, tj. tou, jejíž intuice proniká hlouběji, než kam může dosáhnout vědomé pochopení temných nevědomých procesů. Sova jako symbol ženské moudrosti může být právě tak pozitivní - v podobě sovy Athéniny - jako negativní - v podobě zlověstného ptáka čarodějnic, používajících téže moudrosti k nekalým účelům. Ženství, které je ve dne zcela podmaněno a uzavřeno jako v harému, se v podobě noční sovy mstí na orlu, symbolu mužských sil. Orel vládne dnu a vědomí, před nimiž se sova skrývá, v noci ale patří vláda jí, a nejen to, v noci se může se svým protivníkem vypořádat a zahubit ho - ten ovšem přesto každé ráno spolu se sluncem procitá k novému životu. Symbolika tohoto snu poukazuje nejen na převrácení mocenského postavení v patriarchálním řádu, o němž už byla řeč, ale i na podvratné působení utlačeného ženství na muže. Patriarchálně vyhrocený protiklad Muže a Ženy, Dne 95 [pageend97]a Noci, vědomí a nevědomí vede ke skrytému, ale smrtelnému zápasu pohlaví, probíhajícímu v temných hloubkách nevědomých vztahů pod povrchem patriarchální nadvlády muže a zdánlivé symbiózy ženského a mužského živlu. Zdánlivě snadné a bezstarostné přijetí sladkého života v harémové nádheře a příjemná povolnost vůči mužově převaze mají skryté, ale děsivé následky. Ženské síly se mstí na Muži, který je spoutal a degradoval na pouhý objekt rozkoše. (Velmi příznačné je, že v Apuleiově mytické pohádce o Érotovi a Psýché vede život Psýché v rajské Érotově zahradě ke stejným smrtelné vážným následkům. Rozdíl je jen v tom, že vpád nepřátelského ženství tu není symbolizován sovou, ale reprezentován sestrami Psýché.) V důsledku tohoto zneužití propadá ženství regresi až k matriarchálnímu postoji vůči muži - sova je zde symbolem Velké Matky. Zatímco úloha dobrých ženských sil je v tom, aby obnovily v noci síly Muže a napomohly tak jeho opětovnému rannímu znovuzrození, zde jej naopak zlé ženské síly vraždí (tak jako Penelopa ze vzdoru proti dotírajícím nápadníkům ničí každou noc přízi zhotovenou ve dne). V subjektivním ohledu, tj. vzhledem k psýše ženy, jíž se sen zdál, znamená počínání sovy víc než jen ničení mužského duchovního principu a uvolnění cesty nočnímu, tj. nevědomě instinktivnímu ženskému životu. Sňatek s Arabem se uskutečnil za cenu obětování náboženské víry, tedy duchovního principu vlastního této ženě, příslušejícího jí, duchovního principu, který je sice kolektivní povahy, ale představuje vyšší stupeň vědomí než převládající pudové síly, představované světem manžela. V tomto smyslu je sova rovněž negativně regresivním ženským principem v ženě samé, která každé noci znovu a znovu vraždí svou vlastní mužskou vědomou stránku, představovanou orlem. Porovnáme-li různé interpretační roviny, ukazují se nám tyto souvislosti: Vědomí ženy je určováno její podřízeností patriarchálnímu pořádku a obětováním duchovní stránky její osobnosti. To vede ke dvěma důsledkům: jedním je rajská zahrada rozkoší a pudového života, druhým to, co se odehrává mezi orlem a sovou v rovině kolektivního nevědomí. Význam tohoto dramatu orla a sovy, odehrávajícího se mezi ženou a jejím mužem, resp. mezi Ženou a Mužem, lze v rovině objektivní vyjádřit takto: je to msta ženského živlu na mužském, regrese k nevraživosti vůči Muži, odpovídající matriarchálnímu stupni, tj. vítězství Ženy nad Mužem dosažené právě tím, že se mu dá celá všanc; je to situace Samsona a Dalily neboli noční porážka, „kastrace“ a rozsápání Muže Velkou Matkou za pomoci instinktů, jimž se muž dává napospas. Avšak v rovině subjektivní, tj. tam, kde jde o děj odehrávající se uvnitř ženské psýchy, znamená toto drama, že ochota ženy obětovat své duchovní vlastnictví, kolektivně zakotvený vztah k duchovnímu Otci, tj. náboženství, nevědomému životu ve slasti měla ve skutečnosti za následek nadvládu strašlivé Matky, která přináší rozkoše a zbavuje vědomí, ničíc všechny vztahy k vědomé a duchovní složce psýchy, symbolizované mužem. Pro moderní ženu má tato regrese jak navenek, tak i uvnitř velmi těžké následky. Silhě ohrožen je nejen vztah ženy k muži, ale i muž sám, zejména pak tím trpí vývoj ženy, který není 96 [pageend98]myslitelný bez účasti vědomí pouze na úrovni temné a pudové sféry „noci“ a „sovy“. Na rozdíl od vraždící sovy, tj. instinktivní stránky ženství, nepřátelské vůči všemu, co je „slunce“ a „den“, je babička, které žena ve snu píše dopis, lidským aspektem Velké Matky. Omluvným dopisem, který je jí adresován, začíná proces uvědomování si toho, v čem se stala chyba a v čem je falešnost situace, v níž se žena nachází, a tedy i proces vysvobozování z ní. Babička jako Velká Matka je tu oním vnitřním jádrem, onou Svébytností (das Selbst), která je ochránkyní osobních a k vědomí zaměřených hodnot ženské psýchy, jež jsou nezbytné pro vývoj k celistvosti, a která určuje - když dozraje čas - životní problematiku zejména v druhé půli života, kdy má být dovršen indi- viduační proces. Proces individuace však spadá již do další fáze vývoje, která pro ženskou psýchu znamená překonání patriarchální kulturní symbiózy. Zajistěte si PŘEDPLATNÉ na revue PROSTOR I při zdražení zůstává cena stále stejná Objednávky zasílejte na adresu: ROVINA, Na Zlaté stezce 138, 383 11 Prachatice tel. a fax: (0338) 223 80 97 [pageend99]Carl Gustav Jung ANALYTICKÁ PSYCHOLOGIE A SVĚTONÁZOR (Sborník statí) První výbor z díla světoznámého švýcarského psychologa Připravuje: PROSTOR U Prašné brány 3, Praha 1, 11629 Již nyní si můžete knihu objednat na adrese: ROVINA Na Zlaté stezce 138 383 01 Prachatice tel. a fax: (0338) 223 80 [pageend100]EXCIWTA Jolande Jacobiová o psychologii moderní ženy * *Jolande Jacobi, Frauenprobleme - Eheprobleme, Rascher 1968. „Jestliže je žena ve dvaceti ošklivá, pak za to nemůže, protože ji tak Pánbůh stvořil; jestliže je však ošklivá i v padesáti, pak je to její vina, protože nedokázala v průběhu této doby rozvinout svou duši tak, aby její tváři propůjčovala zářivou krásu.“ (Podle Jeana Paula) K velkým proměnám, jež nám přineslo 20. století - kromě letu do vesmíru a vynálezu jaderné bomby - patří emancipace ženy a tím i její zcela změněné postavení ve společnosti, v zaměstnání, v jejích vztazích k mužům i k sobě samé. Toto postavení, získané poprvé po tisíciletí, s sebou nese výhody i nevýhody, ale především množství dosud nikdy neřešených problémů. ★ it * Otázka, „zda žena má duši“ („habeat mulier animam“), která zazněla již na koncilu v Máconu v roce 585, nepřestávala zajímat tehdejší učence. Takové spisy jako Disputatio napsané jezuity, kteří byli ženám příznivě nakloněni, nebo dominikánský spis nazvaný Jsou ženy lidé, či nikoli? byly tehdy běžným jevem a nijak podstatně se neliší od podobných traktátů jejich novověkých následovníků. Když Lomboso označuje i normální ženu za „ polokriminální bytost“ (v knize s názvem Žena jako kriminální živel a jako prostitutka, 1894), když Mölius hovoří o „fyziologické slabomyslnosti ženy“ (v knize se stejným názvem, 1903) nebo když Marholm ve své knize (K psychologii ženy) říká: „Psychosomaticky je žena jen prázdnou nádobou, kterou vyplnit je dáno muži“, vidíme tu při díle téhož diskriminujícího ducha, přisuzujícího veškeré přednosti pouze muži, kdežto ženu nepřestává pokládat za méněcennou bytost, za ot- rokyni a služku muže. 99 [pageend101](Opakem zženštilosti mužů je „zmužštilost“ žen.) Jestliže tato „zmužštilost“ dosáhne vysokého stupně všestranné aktivity a dostane se do rozporu s „jádrem ženství“, pak lze hovořit o „komplexu mužskosti“, který z ženy dělá nepřítelkyni všeho ženského, především veškerého citového života (týká se to i vlastní matky, v krajním případě i těhotenství a menstruace), a který vede, na rozdíl od všeobecně známého oidipovského komplexu, ke vzniku „Elektřina komplexu“, tj. k identifikaci s otcem nebo jeho náhražkou. Tak se žena stává sterilní ve všech oblastech. Má úplně infantilní duši malého děvčátka, ovládaného dětinskými romantickými sny, a její hlava je nic než intelekt. Podobá se Pallas Athéně, která neměla matku, nýbrž zrodila se přímo z hlavy svého otce Dia. Protože však tyto ženy prožívají stále znovu erotická a sexuální zklamání, jsou plné agresivity, resentimentů a podléhají záchvatům pomstychtivosti. V krajním případě odmítají muže dokonce i jako partnera, a pokud si vůbec přejí mít děti, pak jen formou sebeoplodnění (parthenogenese), bez přispění muže. Že takových případů není málo, o tom svědčí narůstající počet umělých oplodnění. Nebo se tyto ženy stávají otrokyněmi sexuality, bez sebemenší duševní účasti, výlučně jen za účelem smyslového uvolnění, případně zůstávají frigidní nebo jsou schopny orgasmu jen na klitorisu, mohou být tedy uspokojeny jen díky svému „mužskému orgánu“. Mnohé z nich stále touží po naplnění a jako typ Messaliny představují obdobu mužského Dona Juana. * * * Ženská duše není přímočará ani jednoznačná, nýbrž je ovládána protiklad- nými rysy, připadajícími na vědomou a nevědomou stránku jejího psychického života. Napětí, jež mezi těmito dvěma póly vzniká, je zdrojem psychické energie. Vědomí a nevědomí se vzájemně kompenzují a tvoří protikladnou, vzájemně se překrývající dvojici, která v sobě obsahuje jak mužské, tak i ženské prvky. Vědomí ženy je totožné s jejím fyzickým pohlavím, zatímco její mužské, stejně jako ostatní nežité nebo téměř nežité, resp. vytěsněné vlastnosti zůstávají více či méně nevědomé. * * * 4 Dnes víme, že každý člověk má svou „odvrácenou stranu“, část odmítnutého života jako „dvojníka“ ve své psýše, přičemž tento „dvojník“ má zčásti rysy stejného pohlaví a zčásti rysy pohlaví opačného. Tak vzniká takzvaný Stín, ona „tajemná temná sestra ženy“, které nedává příliš příležitosti se projevit, se kterou nemá žádný kontakt a trapně se jí vyhýbá; tato stínová část ženské psýchy se vytváří z prvků vytěsněného, odmítaného nebo zanedbaného psychického života, k čemuž dochází z morálních, konvenčně výchovných nebo jiných důvodů. Kolik zdánlivě ctnostných a trpělivých žen drží ve „sklepních místnostech“ 100 [pageend102]své duše v řetězech divoké, nezkrotné a agresivní zvíře, o némž nechtějí nic slyšet. A přitom nechápou, proč se cítí unavené a bez chuti do života, bez energie a bez radosti. Nechápou, že veškerou svou životní energii jsou nuceny vyplýtvat na to, aby toto zvíře udržely na uzdě. Kolik lehkomyslných a povrchních žen potlačuje ale stejně tak i své „lepší stránky“, svou touhu po vědění, své serióznější vlastnosti, a tím ochuzují svůj život. Neboť „tajemná sestra“ každé ženy není vždy „temná", žije pouze ve stínu, drží se v pozadí a své světlé stránky nemůže nikdy projevit, nebo jen zřídkakdy. Postavy ze ženských snů a fantazií pak vykazují některé nebo všechny rysy této „stínové sestry“ nebo se objevují v personifikované podobě v oněch postavách z reálného světa, které jsou zvlášť uzpůsobené k tomu, aby se staly nositelkami projekcí, jako například sestry, přítelkyně, soupeřky atd. * * * Kromě „stínové sestry“, patřící do oblasti osobního nevědomí, tedy té části psychického života, která byla vytěsněna a neměla možnost se projevit, lze v psýše ženy pozorovat jistý „mateřský praprincip“, sahající svými kořeny do kolektivních, všeobecně lidských, nevědomých vrstev: je to „Magna Mater“, Velká Matka, představující chladnou a věcnou pravdu přírody, z níž vyrůstá individuální podoba každé ženy a v níž má své pomíjivé kořeny. Takové mateřské postavy, které Jung nazývá také „mana-osobnosti“ - v psýše muže tomu odpovídá postava Mudrce jako ztělesnění mužského principu - jsou nadány všemi zkušenostmi, které ženská část lidstva nahromadila od počátku vékú. Setkání s témito mateřskými postavami může mít obrovské psychické transformující účinky. Znamená to ponořit své Já, oddělené od životodárných sil, do regenerační koupele a načerpat z těchto hloubek novou životní energii. Kdo takové setkání dosud nezažil, nebo přinejmenším nevytušil, stojí na nejisté půdě, protože se nemůže opírat o své vlastní ženství. ★ * * („Muže v ženě“ vyjadřuje Jung pojmem „Animus".) Animus v sobě spojuje nejenom rysy otce, bratra, manžela, milence, přítele a mužů vůbec, ale představuje zároveň souhrn veškerých zkušeností, které ženy nashromáždily ze stýkání s muži. Animus se objevuje jako personifikovaná vnitřní nebo vnější postava, jako nositel všech nebo jen některých mužských rysů ženy. Vládne mocnou psychickou energií a jeho vliv na duši ženy je o to mocnější, oč méně ví o jeho existenci a o jeho typických vlastnostech. Jestliže totiž o nich nic neví, spatří je z důvodů psychického promítání na vnějšího nositele v některém muži a bude je pak pokládat za jeho osobní vlastnosti. V takovém případě je muž - jak už to tak často v milostných nebo manželských vztazích bývá - vždy viníkem: on se dopustil všech hříchů, on má všechny nedostatky, které žena nedokáže nebo nechce rozpoznat na sobě samé, a spor mezi mužem a ženou 101 [pageend103]tak může pokračovat do nekonečna. Často však vystupuje Animus i jako otcovská postava, jako duchovní vůdce nebo jako „průvodce duší“, který ji přivádí k ní samé a stává se jí zprostředkovatelem duchovního svéta. Proto mají tyto psychické projekce i velmi pozitivní aspekt... * * * Chce-li se žena vyrovnat za každou cenu muži, čímž se dostává do rozporu se svou přirozeností, dává svému Animovi nad sebou takovou moc, jaká mu nepřísluší. Neboť platí zákon o participaci na psychické energii, podle néhož čím víc ztrácíme živý kontakt se svým nevědomím, čím víc se pokoušíme řešit vše jenom s pomocí vědomí, jež pokládáme za všemocné, tedy čím méné jsme schopni nechat věci, „aby se děly samy“, o to víc jsme vystaveni iracionálním silám nevědomí. Každá jednostrannost totiž vede nevyhnutelně k tomu, že ke slovu se dříve nebo později dostane protikladný pól. Vydat se všanc moci Anima, nechat se jím posednout by znamenalo, že vědomí ženy je zaplavováno samými „mužskými“ představami, a v takovém případě pak dochází k tomu, že ženiny argumenty působí iritujícím dojmem a jsou často příliš osobní; skládají se přitom jen z kolektivního mínění, jsou to například argumenty, které jen opakují to, co si již bylo možné přečíst v novinách nebo co vyslovil některý muž - otec, nějaký odborník, veřejný představitel apod. „Nevědomá předpojatost nebo převzaté obecné mínění jsou nejhoršími nepřáteli ženy, někdy je to přímo ďábelská vášeň, která muže irituje a rozlaďuje a ženám neobyčejně škodí, protože překrývá a ničí jejich půvab a sám smysl ženství,“ říká Jung. V přehnané podobě se s tím můžeme setkat u takových typů žen, jako jsou neúprosné strážkyně posvátných principů, hašteřivé diskutérky, které odmítají jakékoli námitky, „modré punčochy“ nebo intelektuální Amazonky... K jakým tragickým koncům to může vést, ukazují výsledky jedné ankety, podle níž ze sto šedesáti dotazovaných žen chtělo sto devatenáct vynikat inteligencí, dvacet osm žen chtělo být hezkými a jen třináct jich chtělo obojí. ★ * * Oblast archetypu Anima patří Logu, oblast Animy Erótu. Animus chce poznávat a rozlišovat; Anima chce sjednocovat a spojovat. Animus sleduje věcné zájmy, Anima usiluje o navázání duševních vztahů. Protože však v obou případech zosobňují rysy zanedbané, „stinné stránky" člověka, chová se Anima muže jako dětinská žena: má nálady, je neprůhledná, nevypočitatelná, sentimentální a iracionální. Animus ženy se naproti tomu chová jako méněcenný mužský intelekt: všechno ví, a ví to dokonce vždy lépe, je plný nejrúznějších předsudků (svého nejbližšího okolí), sdílí obecná mínění (vyčtená z novin), vyznává neotřesitelné principy (jejichž původ je nejspíš u vlastního otce) atd. Při diskusích vystupuje s naprostou suverenitou, argumentuje mimo vší logiku, což dokáže muže přivést do varu, stejně jako ji zase zlobí mužovy kolísavé 102 [pageend104]nálady a zmatené názory. A přesto - nebo právé proto - se takoví dva pro- tikladní lidé přitahují. Ve smyslu kompenzace si například brutální a chladný tyran najde křehkou a mírnou ženušku nebo intuitivné založený umélec zemitou, smyslově založenou ženu, aby v ní mohl spatřovat obraz svých snů; a podobné i energická moderní dívka navazuje vztah s tichým, pasivním mužem nebo plachá, nesamostatná dívka se vdá za sebejistého a činorodého muže. * * * Psychologie moderní ženy vykazuje jako hlavní ženský charakteristický rys vzestup duchovního sebevědomí, nesrovnatelný se situací ještě na začátku století... V ženě se tedy uvolnila nová energie, kterou musí využít ke svému prospěchu. Jestliže se tak totiž nestane, může se tato energie projevit ničivým způsobem. Bude-li ji žena používat pouze k tomu, aby ovládala svého muže nebo ho napodobovala, pak se jí to může stát osudným. Jestliže však tuto uvolněnou energii dokáže integrovat do celku svého psychického života, může z ní čerpat při své tvořivé práci. Animus ženy je jakožto „maskulinní duch“ již svou povahou tvořivou silou... * * * Přisuzovat Animě a Animovi pouze negativní úlohu by tedy nebylo správné. Anima je také ona velká, intuicí nadaná zprostředkovatelka skrytých pravd života. Může se stát muži inspirující múzou, moudrou vůdkyní a tichým přístavem; a stejně tak Animus nemusí mít vždy jen podobu nelogických a předpojatých soudů, nýbrž může se stát silou, která dopomůže ženě k tvořivému životu. (Vybral a přeložil R. S.) Mít stále nějakou pochybnost, kterou je třeba umlčovat, z toho pramení věčná touha, na tom se staví šťastná láska. Protože nikdy není zcela zbavena odvahy, její rozkoše nemohou nikdy nudit. Rysem tohoto štěstí je svrchovaná vážnost. Stendhal 103 [pageend105]Jacques Rupnik Jiná Evropa politická analýza zemí střední a východní Evropy předního francouzského politologa (dvě anglická, jedno francouzské vydání) Připravuje: PROSTOR v roce 1992 U Prašné brány 3, Praha 1, 116 29 Objednávky na adrese: ROVINA Na Zlaté stezce 138 383 01 Prachatice tel. a fax: (0338) 223 80 [pageend106]Život byl ke mně laskavý (rozhovor s Johnem Updikem, 1986) Asi ve dvanácti letech jsem poprvé dostala strach, že život je moc krátký a že nestihnu přečíst všechny knížky, které za to stojí. Proti téhle nespravedlnosti jsem se bránila tak, že jsem v románech přeskakovala příliš obšírné popisy krajin, v Balzacovi i zařízení místností. Zajímali mě jenom lidi a to, co se jim děje. (Dokonce i na někdejší výstavě holandských krajinářů mě nejvíc bavilo nacházet na plátnech jednu určitou postavu, byl to mladý muž v polovojenské ústroji a vyskytoval se všude, u vodopádů, ve zříceninách hradů, v krajině před bouří, v bouři i po bouři, a jeho žlutá kacabajka, kterou jen občas vyměnil za modrou, odlehčovala pochmurnost pozadí.) Až někdy v sedmnácti jsem přišla na to, že román není divadelní kon- verzačka, že ty popisy prostředí v něm hrajou taky, někdy dost podstatně, a stejně jako kdysi chlápka v kacabajce mě ted bavilo objevovat autorovy fígle s touhle věci, jeho umění vtáhnout čtenáře do své krajiny a nedovolit mu přeskočit potok ani odstavec. Do určitého věku to šlo krásně, moje fantazie byla větší než moje zkušenost, ale pak se to nějak zadrhlo a všechny příští knižní krajiny, pokud se nejednalo zrovna o Afriku, se v mé představě čím dál víc podobaly jižní Moravě nebo severním Čechám, podle toho, jestli jsem to četla v létě nebo v zimě. Například Kentaura jsem bez váhání uložila do oblasti kolem Nového Boru, pevně jsem si určila, v které boční ulici nenastartoval starý Caldwell buicka, a tak to pro mě zůstalo dodnes, i když tu novoborskou uličku mezitím zplanýrovali pro stavbu obchodního domu. Nechci tvrdit, že tu novou stavbu nevidím, ale její existence vůbec nevylučuje současnou existenci té staré ulice, kde Caldwell nenastartoval buicka. Tenhle umocněný nesmysl je možná odrazem nějaké mé duševní úchylky, ale zatím se s tím dá dost příjemně žít v tom našem koutě. Zvlášť když se pak jednoho dne stane zázrak a dojde na babičkovský slogan o hodné panence. Ten můj se udál koncem března roku 1986, kdy na pozvání amerického velvyslance Luerse a jeho manželky přijel John Updike do Prahy a strávil s námi dva večery. 105 NÁŠ ROZHOVOR [pageend107]Nejen, že nám přednes! své verše, ale dokonce se vlídně uvolil odpovědět mi na několik otázek, když zjistil, že rozhovor s ním zamýšlím pro samizdatový časopis Obsah. (Samizdatový literární časopis Obsah byl psaný na stroji a vycházel v nákladu 22 kusů.) Ovšem brzy se ukázalo, že těch otázek mám přece jen víc, než John Updike času, a tak interview proběhl zprostředkovaně. Napsala jsem dotazy a americký kulturní atašé pan Kiehl je pak Updikeovi četl v autě cestou z Prahy do Brna. Kazetu s nahrávkou mi po návratu odevzdal. Tuto technickou okolnost uvádím proto, abych vysvětlila, proč jsem v některých momentech, které se nabízely, nemohla dotazy zpřesnit, doplnit nebo jinak reagovat na jeho odpovědi. Výsledek této netradiční metody už posoudí čtenáři sami, já mohu vyslovit jen pozdní lítost nad tím, že autorovi tak vnímavému pro krajinu nezbylo na pozorování té naší moc času; ke konci kazety už jsou slyšet brněnské tramvaje. John Updike se narodil roku 1932. Knihu Kentaur napsal v roce 1963. Lenka Procházková * * * L.P.: Pane Updike, jste v Československu poprvé? J.U.: Je to moje druhá návštěva. V roce 1964 jsem tu byl na pět dní. L.P.: Co bylo podnětem k tomu, že jste přijel letos? J.U.: Jednak je to obnovení mých záměrů, které mám s tímto nádherným městem, které je v Evropě skutečně unikátní a doposud se ho nedotkly změny času, a také jsem chtěl získat určitou změnu perspektivy, jelikož je velice snadné, aby spisovatel upadl do nekonečné rutiny svých vlastních slov. Praha je tedy jednou zastávkou na mé cestě po třech evropských zemích. L.P.: Můžete mi říct, která země, podle vašeho názoru, měla největší úspěch v próze sedmdesátých let? J.U.: Těžko, musel bych být gigantický čtenář, aby má odpověď byla opravdu fundovaná, ale domnívám se, že sedmdesátá léta se dají obecně označit za desetiletí, v němž se do popředí dostali Jihoameričané jako nadmíru vzrušující a invenční spisovatelé. Mohl bych jmenovat jakoukoliv zemi, pochopitelně Kolumbii, z níž pochází Márquez, a Peru, odkud je Llosa. Z hlediska Severoameričana bych vůbec řekl, že Jihoameričané v tomto desetiletí zazářili dost oslnivě. L.P.: U nás ještě doznívá obliba Márqueze. Co si o něm myslíte vy? 106 [pageend108]J.U.: Velmi toho člověka obdivuji. Domnívám se, že téměř všichni si cení Sto roků samoty. Myslím si, že jeho tvorba je občas nevyrovnaná, připomíná Prousta a Danteho, protože se v něm všechno kumuluje a směřuje k jediné silné výpovědi, ale ve svých nejlepších dílech je schopen vyprodukovat takový druh magické nadreálné intenzity, kterou nedokáže nikdo jiný. Dost se mi líbí jedna z jeho dřívějších knih - Sezóna listí, která obsahuje mnoho z témat, která se potom splétají v románu Sto roků samoty. Podle mého názoru dílo, které přišlo v dalších dvaceti letech po románu Sto roků samoty, jeho reputaci skutečně značně nezvýšilo, ale jako spisovatele ho mám moc rád. L.P.: Pane Updike, které americké prozaiky tohoto století byste jmenoval na prvních třech místech? J.U.: Z tohoto století bych musel jmenovat Hemingwaye, Faulkncra a Saula Bellowa. L.P.: Kterého z nich byste chtěl mít za kamaráda? J.U.: Nerad bych se moc přátelil s Ernestem Hemingwayem nebo s Faulk- nerem, protože jsou mrtvi, zbývá tedy Saul Bellow. Ovšem my američtí spisovatelé se zrovna moc nekamarádíme, snažíme se jeden druhému vyhýbat a já si myslím, že je to moudré. Od těch tří jsem se však snažil něco naučit, nejvíc jsem se myslím naučil od Ernesta Hemingwaye, dále od Bellowa a nejméně od Faulknera. L.P.: Co vám vadí na Hemingway ovi? J.U.: Tato otázka předpokládá, že mi opravdu něco na Hemingwayovi vadí, že na něm nemám něco rád, ovšem nemít rád je trošku silný výraz. Jeho osobnost a dílo však pochopitelně do jisté míry utrpěly po brilantním raném vstupu do literatury, domnívám se, že po čtyřicítce téměř přestal existovat jako spisovatel, třebaže nadále prosperoval jako veřejná osobnost. Jeho zájem o brutalitu, o zabíjení zvířat, a dokonce o to, jak se navzájem zabíjejí lidi, je zájem, který s ním nesdílím, ačkoliv ho sdílelo mnoho lidí, a myslím si, že se jedná o autentickou součást lidské zkušenosti. Podle mě se lze zmínit o dvou věcech, které snížily Heming- wayovu skvělost v jeho celkové kariéře. Jednak, že mu časem pití skutečně vlezlo do hlavy, a za druhé, že se jeho posedlý zájem o násilí, a dokonce určitý obdiv k násilí změnily v něco dost nepříjemného. Ovšem toho si člověk všimne spíš v jeho dopisech, které jsem náhodou četl, než v jeho próze. Ale určitě některé z jeho posledních próz, část jeho prózy z posledních let není jenom zmatená, ale opravdu nechutná. 107 [pageend109]L.P.: Máte rád Keroüaca? J.U.: Dost se mi líbilo Na cestě. Byla to taková osvobozující kniha. Když člověk přišel na chuť rytmu jeho nedisciplinované prózy, zjistil, že zobrazuje americký místopis a americkou zkušenost velmi dobře. Nečetl jsem všechna Kerouacova díla, opravdu jsem nečetl moc z období, které následovalo po románu Na cestě. Nepřipadá mi, že měl velkou schopnost sebekritiky anebo sebeobnovy, kterou rád nacházím u velkého spisovatele. L.P.: Ted otázka z babiččiny krabičky. Co si myslíte o románu Jih proti Severu? Je to kýč? J.U.: Nikdy jsem ho nečetl. Může se to zdát divné. Ale má matka ho četla s velkým potěšením spolu s většinou lidí její generace. Předpokládám, že se jedná o vynikající formu lidové četby. To by byl asi tak můj názor podle toho, co vím. Nenazval bych to tak úplně kýčem, nazval bych ho prvotřídním dílem druhořadé spisovatelky. L.P.: Myslíte si, že realistická próza má ještě naději? Nebo se brzy přežije? J.U.: Myslím si, že všechna próza, která za něco stojí, je v jistém smyslu realistická. Myslím si, že dílo Márqucze je realistické, tak jak on realitu jistým způsobem vidí. Ve skutečnosti se snaží vyprávět příběh, snaží se nám podat verbální ekvivalent něčeho, co prožil. Domnívám se, že energie pro veškerou prózu nakonec vychází z reality. Realita zkušenosti lidské bytosti je dost různorodá: chápeme, sníme, představujeme si, myslíme na věci, které nám v daném okamžiku připadají nereálné, to znamená, že realismus není jednoduchá věc, ale pochopen správným způsobem, je zdrojem excelence a života veškeré prózy. L.P.: Píšete pro sehe, nebo pro čtenáře? (Pro jaký okruh čtenářů?) J.U.: Člověk doufá, že zasáhne určitý druh čtenářů, ale moje představa o nich není příliš jasná. Člověk musí psát jistým způsobem pro sebe, protože vy sám, když píšete, jste bezprostředním čtenářem. Snažím se psát knihy, které by se mi líbily, kdybych byl čtenář, a píšu je ve víře, že existuje dost lidí, kteří přijímají na stejné vlně. Může to vypadat divně, ale nezdá se mi, že při psaní člověk nějak hrozně myslí na čtenáře, ke kterým doufá promluvit. Jeho pozornost je opravdu plně soustředěna na slova, tak jak plynou jedno po druhém, na postavy a na zvláštní život, kterým žije příběh. Je to v jistém smyslu jako žonglování, když stojíte na jevišti, vaše pozornost se upíná na míčky, které vyhazujete do vzduchu, doufáte, že na konci vás odmění potleskem, ale zároveň na ten aplaus nemyslíte. 108 [pageend110]L.P.: Když píšete román, kolik verzí většinou děláte? J.U.: To záleží na každé knize. Obyčejně se snažím mít v hlavě srovnáno dost, abych nemusel moc revidovat stavbu. Dokud nemám v hlavě strukturu románu, jeho základní prvky, dokud nemám tohleto v hlavě, tak knihu nezačínám. Pochopitelně, jakmile knihu začnu, mohu si nekonečně pohrávat se slovíčky a opravdu se domnívám, že je důležité, aby slova měla život, aby byla neotřelá a zajímavá sama o sobě, takže na této úrovni text do značné míry zreviduju. Takže napíšu jednu verzi, nechám knihu trochu uležet, vrátím se k ní a pracuju na ní, dokud není v pořádku. Tohle by se mohlo nazvat další verze. Někdy mohou existovat dokonce další dvě verze a potom, když je kniha přijata k vydání, poskytují korektury další příležitost k tomu, abych se na text podíval znovu, a já skutečně v korekturách ještě dost text upravuju. L.P.: Nemáte někdy chuť některou svou starší knihu přepsat jinak? J.U.: Někteří spisovatelé to udělali, ale já jsem takovou chuť nikdy neměl. Občas se sice najde nějaká věta, které si všimnu, když se do svých starších knih podívám, a kterou bych rád třeba změnil, ale domnívám se, že kdybych měl vybrat některou svoji starší knihu a snažil seji napsat lépe, je docela pravděpodobné, že bych ji napsal hůř. Mohl bych jí sice vtisknout určité kvality, které mám teď, ale mohl bych také ztratit ty kvality, které jsem měl tehdy, když jsem knihu psal. Myslím si, že je nejlepší, když si můžete v každém období svého života věřit, že děláte to nejlepší, čeho jste schopni, a věřit, že dílo, které píšete, ať už je vám dvacet, třicet nebo padesát, má integritu výpovědi v té určité době. Takže když se vracím ke svým starším dílům a čtu je znova, vyskytne se občas něco, co bych dnes neudělal, aleje tam taky hodně toho, co bych dneska udělat nedokázal. Podle mě spisovatel jako Henry James, který se vracel ke svým raným dílům a usilovně je přepisoval, nadělal právě tolik škody jako užitku. Takže se snažím tvrdě pracovat na věci, kterou právě dělám, a když je po přečtení poslední korektury, odkládám román za sebe navždy. L.P.: Myslíte si, že jste svou nejlepší knihu už napsal? Nebo se na ni teprve těšíte? J.U.: Bože! Doufám, že jsem ještě nenapsal svoji nejlepší knihu! Je mi teprve padesát čtyři, což na spisovatele není žádné velké stáří, a cítím se plný věcí, které chci ještě udělat, takže opravdu doufám, že moje nejlepší kniha teprve přijde. L.P.: Pane Updike, připadá mi, že ženským hrdinkám svých knih neponecháváte žádné tajemství. Nemáte taky ten pocit? 109 [pageend111]J.U.: To je zajímavá myšlenka, že neponechávám svým hrdinkám tajemství. Snažím se popisovat své hrdinky a hrdiny tak plné, jak dokážu, a opustit na konci knihy čtenáře s pocitem, že je zná dost dobře. Nemyslím si, že postavy by měly skrývat svá tajemství před autorem nebo před čtenáři. Ženy mě zajímají, uvědomuju si, že došlo k významné změně ve způsobu, jakým dnes muži nahlížejí na ženy, a taky ve způsobu, jakým ženy nahlížejí samy na sebe. O tom, co to znamená být ženou v USA dvacátého století, jsem se snažil psát. Mám však podezření, že přes všechnu moji snahu mají tyto ženy stále svá tajemství, o která jsem je nepřipravil. L.P.: Čeho se nejvíce bojíte, když začínáte nový román? J.U.: Mám strach z marnění času, když román nebude dobrý, anebo z toho, což se někdy stává, že příběh po stovce stran pro mě odumře a že nebudu mít o čem psát. Prostě, začal jste román v naději, že ožije vlastním nepředvídatelným životem, a moje počáteční obava je, že se tohleto nestane. Psaní knihy vyžaduje velkou dávku trpělivosti a víry, že téma ožije, ale pod tím je přítomný i strach, že se to nestane z nějakého důvodu, vinou nějaké nedostatečnosti ve mně nebo v mých záměrech, že ten příběh zůstane mrtvý. L.P.: Jste muž řádu, to znamená, vyznáváte přísnou disciplínu při práci? J.U.: Nikoli přísnou, ale přibližnou. Mám doposud to výsadní postavení, že pracuju jako spisovatel na volné noze, a jistě to nejmenší, co můžu udělat, abych si tuto výsadu zasloužil, je pracovat vytrvale jako většina mužů a žen ve svých povoláních. Ostatně si nemyslíme, že je něco heroického na práci prodavače, učitelky nebo pojišťovacího agenta, kteří vstávají každý den a dělají svou práci, a proto není důvodu, abychom obdivovali spisovatele za to, že každý den vstává a dělá svoji práci. Teď, když už jsem překročil padesátku a je mi věnována určitá pozornost, se musím snažit rozlišovat mezi důležitou a nedůležitou prací. Za mlada byla všechna moje práce důležitá, protože mě nikdo nežádal, abych něco dělal, něco moc. Dneska musím odpovídat na spoustu dopisů, mluvit při mnoha příležitostech, účastnit se konferencí a cestovat, a tak bych řekl, že dnes se moje disciplína projevuje hlavně v tom, že se snažím připoutat k psacímu stolu, mít na paměti nejdůležitější věci, které lidé očekávají od umělce, totiž jeho umění a ne jeho moudrost a jeho přítomnost anebo jeho autogram. L.P.: Vaši mužští hrdinové ze sebe občas dělají šaška, ať už z únavy nebo v jakési obraně. Máte tuhle sympatickou a zároveň rozčilující vlastnost taky? 110 [pageend112]J.U.: Tuto otázku by spíš měli zodpovědět jiní lidé, lidé, kteří mě znají. Ale obávám se, že ano. Ano, myslím si, že Updikeové vůbec tíhnou k humoru, shledávají, že život z nich často dělá kašpary, a oni se občas snaží v tomto smyslu s životem spolupracovat. Doma, kde jsem vyrůstal, jsme se hodně nasmáli, i v dobách, kdy se naše podmínky dost zhoršily, nebyla o smích nouze a myslím, že tenhle apetit pro smích, který jsem získal v dětství, mi zůstal. L.P.: Slyšela jsem, že jeden z vašich synu taky píše. Dal jste mu do začátků nějaké rady? J.U.: Víte, to je trochu zvláštní, protože David, o němž je řeč, nejevil v době, kdy jsem s ním žil, nějaký zvláštní zájem o literaturu a už vůbec žádný o psaní. Ale naše děti jsou pro nás v jistém smyslu stejnou záhadou jako naši rodiče. Začal psát na universitě. Vysvětlil mi, že hlavně proto, že se zamiloval do dívky, která psala a chtěla se stát spisovatelkou, takže David, aby si zasloužil její přízeň, musel taky psát a kupodivu začal velmi úspěšně. Přijali mu jednu nebo dvě povídky k otištění v renomovaném časopise, když byl ještě na studiích. O radu mě nikdy nežádal. Kdyby nějakou chtěl, asi bych mu zdůraznil to, co je očividné, totiž že povolání spisovatele není pro každého a i v tak veliké a bohaté zemi, jako jsou USA, je skutečně jenom několik těch, kteří se psaním můžou živit. Touha věnovat se psaní musí být velmi silná, protože pravděpodobnost neúspěchu je značná. David má svůj vlastní styl, nejsem to já ani moje kopie. Je mu osmadvacet a začal dělat víc věcí najednou, snaží se psát a zároveň učit a myslím si, že ví, že mu držím palce. L.P.: Pane Updike, myslíte si, že vaši t vorbu něčím ovlivnil váš starší kolega Salinger? J.U.: Salingerovy povídky pro mě znamenaly velmi mnoho. Ukázaly mi, jak se příběh dá začít a vystavět tak, aby vyvolal dojem určité bezcílnosti. Myslím, že nejenom přesnost, s jakou Salinger slyšel dialog, ale i způsob, jakým utvářel své povídky, na mě skutečně měly vliv. Poprvé jsem je slyšel na universitě, v době, kdy jsem hledal záchytné body, abych dokázal zarámovat svoji vlastní zkušenost. Ano, jeho povídky mi pomohly ukázat cestu. L.P.: Máte v každé knize nějakou svou posvěcenou větu nebo odstavec? J.U.: Každá kniha tíhne k tomu ztělesňovat určitý stupeň pravdy a já si často vybírám epigrafy jiných autorů, kterými knihu uvádím a které vysvětlují to, o čem já si myslím, že ta kniha je. Ovšem kniha, román, je poněkud záhadný objekt, který má svou vlastní vůli, a já si nejsem 111 [pageend113]jistý, zda mé knihy skutečně zobrazují pravdu. Doufal jsem, že ji budou zobrazovat, a tak jsem je zamýšlel. Kritikové mého díla se jen zřídka dívají na mé epigrafy, ale tomu, kdo se chce dozvědět, co se snažím vyslovit, bych doporučoval, aby se na tato motta v mých románech podíval. L.P.: V českých poměrech je zvykem, že čtenář knihy se zajímá i o literární kritiku na tu knihu. Ale už v sousedním západním Německu je to jiné, tam se o literární kritiku zajímají jen odborníci, to znamená učitelé, knihovníci atd. Mál podle vašeho názoru literární kritika nějaký význam aspoň pro čtenáře, když ne pro autora, protože je mi znám váš negativní vztah k literární kritice. J.U.: Můj vztah k ní není negativní, sám jsem jí napsal dost. Ale nemyslím si, že spisovatel, který napsal knihu, jak nejlépe uměl, by měl věnovat přílišnou pozornost kritice, která následuje. Ani si nemyslím, že by měl utvářet svou knihu k potěše imaginárních kritiků. Kritik a tvůrčí spisovatel jsou v jistém smyslu nepřátelé, a i když se slučují v jednom člověku oba dva, není to pro stejnou chvíli, to znamená, vždycky si musí vybrat jen jedno hledisko, jen jednu stranu. Napsal jsem hodně kritických statí o jiných autorech, ale když jsem se posadil k vlastní práci (beletrii), snažil jsem se vypudit z mozku všechny kritické myšlenky. Ale abych se vrátil k otázce, připadá mi, že přístup ke kritikám v západním Německu je ten, kterému bych dával přednost. L.P.: Boris Pasternak v předmluvě k Doktoru Živagovi říká, že ty náboženské úvahy a debaty tam dal hlavně proto, aby se tím kniha proteplila. Při čtení vašeho Kentaura mě napadlo, jestli tam ta řecká mytologie není z téhož důvodu? J.U.: Jistě, mytologie v Kentaurovi je tam kvůli spoustě věcí, v zásadě něco jako druh humorné metafory nebo aktualizace náboženské důležitosti, kterou pro nás mají imprese v mládí. Existuje určitá míra, do které lidé, s kterými se setkáváme v dětství, nám připadají jako bozi, jsou obrovití a záhadní, a byl to tento smysl, který jsem se snažil předat pomocí mytologie. Je pochopitelné, že když už jednou zvolíte tento nástroj, jste pak povinni používat ho „až po jílec“. Ano, v zásadě jsem se snažil říct, že život má prvky mýtu, obzvláště když jsme mladí. L.P.: Pane Updike, dokázal byste dnes psát i zadarmo? Psal byste, i kdybyste za strojopis svých děl musel ještě sám platit? J.U.: Tím si opravdu nejsem jistý. Část půvabu být americkým spisovatelem je v naději, že vám za to něco zaplatí. Pochopitelně jsem napsal 112 [pageend114]hodně za mlada, kdy jsem za to ještě honoráře nedostával. Psaní bez myšlenky na peníze může přinášet jistou rozkoš. Potěšení přináší skutečnost, že to, co napíšete, bude otištěno a že to budou číst jiní lidé. Pochopitelně určité potěšení přináší i sebevyjádření. Ale já jsem profesionální spisovatel, za toho se považuji, a kdyby mi byly všechny možnosti i odměny odebrány, nejsem si jistý, zda bych místo toho, abych nadále psal, se neohlížel po nějakém jiném povolání. Jenom poezii bych psal dál, protože i teď ji píšu víceméně pro svoje potěšení. L.P.: Když vynecháme ruskou prózu, zaujalo vás nějaké dílo slovanské literatury? J.U.: Určitě pro mě znamenalo mnoho Kafkovo dílo. Začal jsem s povídkami, přečetl jsem Proces, Zámek, dokonce i Ameriku. To, co Kafka říká o lidské situaci, mi připadá nesmírně pravdivé, vystihl ji, platí to přesně alespoň v tomhle století, a proto ho čtu nejenom jako nesmírně plodného, tragického spisovatele se smyslem pro humor, ale také jako jakéhosi věštce, proroka, člověka, který mi říká víc, než jsem věděl předtím. Vzdělaní lidé z USA pochopitelně čtou spoustu Rusů počínaje Gogolem a konče Nabokovem, myslím, že dílo Nabokova můžeme rovněž zahrnout do slovanské literatury. Já jsem jeho velký obdivovatel a víceméně jsem přečetl v překladech všechna jeho díla v ruštině a všechno, co napsal v angličtině. Do americké literatury padesátých a šedesátých let přinesl něco zcela neobvyklého a jsem si jistý, že moje dílo by vypadalo jinak, nebýt příkladu Vladimíra Nabokova. Existuje celá řada spisovatelů, kteří mě napadají, ale Kafka je Čech nejpřednější. Několikrát jsem začal číst taky Haškova Dobrého vojáka Švejka, nepochybuji o tom, že je to klasické dílo, ale myslím si, že je to dílo, které bude muset ještě nějakou dobu počkat, než si je přečtu celé. L.P.: Teď pár odpočinkových otázek, například věříte v přátelství mezi mužem a ženou? J.U.: Ano, má snahu existovat, všechno v našich povahách nás k tomu předurčuje. Pokud se touto otázkou míní přátelství bez sexu, pochopitelně že i ono existuje. Spousta mých kolegů v mém profesionálním životě byly a jsou ženy. Moje první redaktorka v časopise New Yorker byla žena. Moje současná redaktorka ve vydavatelství Knopf je už mou kolegyní spoustu let. Je zřejmé, že tohle je oblast, kde ženy dříve než v jiných oblastech získaly významné a vlivné postavení, a po pravdě řečeno, raději pracuji s redaktorkou než s redaktorem. Shledávám, že estetické odezvy žen jsou jemnější a taky jejich duch je méně řevnivý, nekonkurující. Ano, v tomto smyslu jsem se z přátelství žen vždycky těšil a taky je stoprocentně podporoval ve svém společenském životě. Nad každým vztahem mezi 113 [pageend115]muži a ženami visí stín sexu, ale ten musí vždycky v tom stínu zůstat a může tam existovat jako cosi, co to přátelství oslazuje. Cítím se skutečně daleko přátelštější v přítomnosti žen než mužů. L.P.: Myslíte si, že ženská emancipace byla blbost? J.U.: Ale ne, vůbec ne. Ovšem vaše formulace není zrovna ideální formulací, protože je v ní cosi jaksi roztomilého a lechtivého, což je právě součást obrazu, bez něhož se ženy snažily obejít. Ale myslím, že hnutí, ať už ho nazvete jakkoli, udělalo hodně ke zlepšení života v (JSA. A určitě není špatné, že se o něm dovídají muži. Muž, kterého jeho matka vychová staromódním způsobem, často očekává, že i jeho žena nebo milenka nebo dcera se k němu budou chovat stejně jen proto, že se čirou náhodou narodil s penisem. V tomto smyslu je ženské hnutí důležité i pro muže. Jc dobré uvědomit si, že ženy fakticky nejsou nezbytně stvořeny pro to, aby otročily mužům, a že mají své touhy, svůj rozum a svoji duši. Já se počítám mezi ty, jejichž vědomí dostalo díky emancipačnímu hnutí v USA nový rozměr. L.P.: Chtěl byste se ještě někdy hodně zamilovat? J.U.: Nejspíš ne. Už jsem asi na ty věci příliš starý. Měl jsem dost zkušeností a dost času, takže si myslím, že už jsem to zažil. Jsem spokojený, že miluji svou ženu tak, jak ji miluji, a že se chovám k těm ostatním s takovou laskavostí a s takovým obdivem, jak jen mohu. L.P.: Umíte odpočívat? J.U.: Jestli umím odpočívat? Nejspíš ne. Nemyslím si, že muži jsou stvořeni pro to, aby vůbec kdy odpočívali. Jsme zvíře, které stále někam jde, náš metabolismus vyžaduje příjem a výdej a naše duševní životy, naše duchovní životy to vyžadují také. TaVže ne, nenahlížím na odpočinek jako na něco, co budu vyhledávat L.P.: Máte svého psychoanalytika? J.U.: Odpověď zní ne. Když o tom budu přemýšlet v širších souvislostech, odpověď je také ne. Neznám nikoho, kdo by ztrácel příliš mnoho času analyzováním mé osobnosti, a nejsem si taky jistý, že by analýza nějak závažně pomáhala v prožívání tvůrčího a šťastného života. Určitá sebekritika, pokud jde o váš výkon jako pracujícího i pokud jde o chování jako tvora společenského, je užitečná, ale můj vlastní naturel se myslím nijak zvlášť analyzovat nedá. 114 [pageend116]L.P.: Míváte někdy deprese? Čím se z nich dostáváte? J.U.: Zažil jsem strach. Nevím, zda jsem se kdy ocitl ve skutečné depresi, totiž pokud jste vyděšeni dost dlouho, deprese obyčejně následuje, ale do určitého stadia se dá skrývat. Myslím si, že jsem byl ušetřen jistého druhu depresivních nálad, o nichž vím, že jimi trpí spousta lidí. Neřekl bych, že často podléhám depresím, spíš naopak, je-li chmurný den, jsem plný naděje, že ten příští už tak pošmourný nebude. Spisovatel má opravdu štěstí v tom, že i ty zlé věci, které se mu stávají, jsou v jistém smyslu užitečné, v tom smyslu, že neví, co z jeho života se dá použít. Podle mě upadá většina lidí do depresí proto, že trpí pocitem, že prožívá život nadarmo, a spisovatel nemusí nikdy trpět tímto pocitem, protože má vždycky možnost napsat příběh, báseň nebo román ze svého života, a tak si myslím, že jak moje nátura, tak moje povolání se často spiknou proti tomu, abych propadal depresím. L.P.: Jaký druh hudby máte rád? J.U.: Jako kluk jsem hodně poslouchal jazz, úplně jsem pro jazz hořel. Moje obliba rockové hudby vcelku skončila asi odchodem Beatles. Pokud jde o klasickou hudbu, tíhne můj vkus spíše k Bachovi než k Beethovenovi. Po pravdě řečeno, nejsem příliš muzikální, znám lidi, kteří musí mít neustále zapnutý gramofon, neřekl bych, že patřím mezi ně. Ale nejintenzívněji jsem reagoval na hudbu jako teenager, většinou jsem poslouchal nahrávky černošských amerických hudebníků, jako je Louis Armstrong nebo Sidney Bechet, Fats Waller a mnoho ostatních. Také jsem měl rád zpěvačky, jak černé, tak bílé, dokonce jsem raději poslouchal zpěvačky než zpěváky, zamiloval jsem se do americké zpěvačky Doris Dayové. Ale mčl jsem rád i takové kýčovité hvězdy, jako je Connie Fran- cisová a Patti Pageová. Poslouchal jsem desky Bessie Smithové, Billie Holydayové, Tiny Washingtonové, Elly Fitzgeraldové a jiné. Ano, a také jsem měl rád skupinu Supremes. Myslím si, že celé rockové hnutí mi nepřineslo nic kouzelnějšího než rané desky skupiny Supremes. L.P.: Měl jste rád Edith Piaf? J.U.: Ano, Edith Piaf mám moc rád, mám rád to její vibrato. Moje francouzština není tak skvělá, abych porozuměl tomu, co říká, ale možná, že je to dobře. Ano, mám rád Piaf a poslouchám ji, nemyslím si ale, že mám moc jejích desek, protože většina mých desek nejrůznějšího žánru zůstala u mé první manželky. Neřekl bych, že jsem v dnešní době nějak dobře zásoben hudbou. L.P.: Kdyby to šlo, které období ve svém životě byste chtěl prožít znovu? 115 [pageend117]J.U.: To je ovšem dobrá otázka! Prožil jsem krásné období po třicítce, takže pokud bych si mohl vybrat, zvolil bych rozmezí mezi třiceti a de- větatřiceti lety. L.P.: Nenávidíte někoho? J.U.: Ani nemyslím. Nenáviděl jsem kdysi, ale život byl ke mně laskavý a já jsem se snažil být laskavý k jiným. Pokud se snažíte nahlížet na věci objektivně, téměř nikdo si nezasluhuje být nenáviděn. Několikrát jsem pociťoval nechuť k někomu, existuje několik recenzí, na které se nemohu podívat laskavýma očima, ale když se potom s dotyčným setkáte, většinou zjistíte, že celá jeho bytost volá po laskavosti a hovoří proti nenávisti. Myslím si, že tíhneme k tomu nenávidět věci, které neznáme, nenávidíme lidi, kteří jsou nám cizí, ale když se s nimi pak ve skutečnosti seznámíte, nenávist se stane nemožnou. Ale jinak bych řekl, že v mém životě není mnoho nenávisti. L.P.: Bojíte se davu? J.U.: Ani ne. Pokud myslíte obracet se na dav, mluvit k velkému shromáždění. To mi připadá v jistém smyslu snadnější než mluvit k jednomu člověku, protože velké obecenstvo je v zásadě němé, zatímco jeden člověk může reagovat, a dokonce vás zatáhnout do jakési mezihry. Jinými slovy: málo posluchačů vás může v dobrém slova smyslu provokovat tak, jak velké nedokáže. Jinak dav, lidé, třeba ti, kteří navštěvují velké sportovní podniky nebo se účastní oslav v metropolích, mi trochu nahánějí strach. Nikdy bych se k nim nepřidal, raději od nich udržuji odstup. Ideální mi připadají skupiny tak do osmi lidí. Když je jich víc, tak už přerůstají v dav. L.P.: Odkud původně pochází váš rod? Z čeho je odvozeno jméno Updike? J.U.: Jsem rád, že se ptáte na tohle. Je to holandské jméno, myslím, že i hláskování přesně odpovídá holandštině. Znamená to up on the dike. (Holandsky op dijk čili na hrázi - pozn. L. P.) V období, kdy se lidem dávala jména, žili nejspíš nějací moji předkové na těch širokých hrázích, které zadržovaly moře. V Holandsku je to jméno dost neobvyklé, nejsem si jistý, jestli existuje v nějakých jiných zemích, jc dost řídké i v USA. Updikeové přišli do Nového světa, do Nového Amsterodamu kolem roku 1655. L.P.: Kdybyste se nenarodil v USA, ale v Evropě, která země hy se k vám nejlíp hodila? J.U.: Holandsko. Ne, ne, beru to zpět. My Updikeové jsme sice Holan- 116 [pageend118]dané, ale když to tak zvažuju, zdá se mi, že země, v které bych se chtěl narodit, by byla spíš Itálie. Itálie má určitý prostor, je tam pěkný rytmus, hezky se tam střídá město a venkov, italská příroda mi připadá jako plná života a radosti. Je ovšem velmi těžké si představit dokonalé zvládnutí cizího jazyka. A navíc, kdyby se člověk narodil v Itálii, znamenalo by to stát se Italem. Nicméně, kdybych měl volit, asi bych jmenoval Itálii. L.P.: Vraťme se zpátky do USA. Koho jste volil v minulých presidentských volbách? J.U.: Volil jsem protikandidáta Ronalda Reagana, zapomněl jsem, jak se jmenuje. Aha. Mondale. L.P.: Myslíte si, že Ronald Reagan je muž na svém místě? J.U.: Zdá se, že ho většina Američanů za takového považuje. Ano, domnívám se, že je v mnoha směrech obdivuhodný, a to, co imponuje mně, který jsem ho nevolil, je to, že je nadále schopný poradit si s Kongresem. Měli jsme celou řadu presidentů v poslední době, kteří tento dar neměli. Jak víte, aspoň ve Sněmovně je více demokratů než republikánů, a tak to Reagan nemá lehké. Není to, jako kdyby mu voliči dali do ruky bílou kartu. Ale pokud jde o dosahování politických cílů, dovede být dost úporný a pružný současně. Je lepším manipulátorem Washingtonu, než jsem si myslel, a po celou dobu se mu daří držet pevně v rukou otěže amerického veřejného mínění. Ze všech presidentů, které jsem zažil, pouze Roosevelt se mu opravdu blíží, pokud jde o vztah k většině amerického národa, což pochopitelně neznamená, že by neměl své oponenty, kolem čtyřiceti procent Američanů pro něj nehlasovalo, ale jak říkám, zažili jsme po sobě řadu presidentů, kteří budili nervozitu, anebo presidentů, kteří se v Bílém domě podezřele necítili ve své kůži, a to se o Reaganovi nedá říct, ten jako by se v Bílém domě narodil. Jeho domácí programy se v jistém smyslu zdají nereálné, náš deficit se skutečně zvyšuje, mluví o snižování daní v době, kdy zdravý rozum by napovídal, že bychom je měli zvýšit... Nicméně je docela kouzelník, řekl bych, anebo dosud byl v těch pěti letech, co zastává presidentský úřad. L.P.: Která osobnost ve světových dějinách vás nejvíc fascinuje? J.U.: Nejvíc mě fascinuje dost zapadlý a neznámý patnáctý president Spojených států James Buchanan. Něco málo o něm vím, pátral jsem po jeho životním příběhu a ten mě lákal tím víc, že Buchanan je jediný president USA původem z Pensylvánie. Jsem taky odtamtud, a zajímalo mě tedy, co dělá z Pcnsylváncc jiného člověka, než jsou ostatní. Pensylvánie je jedním z těch prvních třinácti „Spojených států“, které vznikly 117 [pageend119]z původních osad, ale třebaže je to druhý nejlidnatější stát, říká se o Pensylvánii, že k životu USA přispěla jaksi málo. Její západní soused Ohio dodal sedm nebo osm presidentů, z Virgínie na jihu vzešlo mnoho presidentů a dalších významných osobností, ale velká Pensylvánie poskytla jen Buchanana, který je ke všemu považován za presidenta hodně špatného. Nemyslím, že to s ním bylo tak zlé, ale jako většina nás Pcnsylvánců byl jaksi přehnaným realistou. Překvapivě se o nás může říci, že jsme v jistém smyslu konzervativní. Kořeníme v realitě a v tom, co se právě děje. Pocházím z okresu, kde lidé vyrábějí věci. Jsou to bud’farmáři nebo tovární dělníci. Tam, kde jsem žil, nebylo mnoho velkých myšlenek či nápadů. Vlastně jsem se musel snažit, abych taky po svém dělal věci. Ta povaha prostředí snad vysvětluje, proč se u nás narodil jen jeden president - a proč mě Buchanan zajímá, i když se nic dalekosáhlého za jeho presidentství nestalo. Pokud jde o ty, kteří způsobili, aby se něco dálo, je mnohem zajímavější třeba Napoleon se svým vzestupem a se všemi svými taženími. Nebo Hitler, i když ten mě zajímá spíš z hlediska otázky, jak mohli Němci při vší své vzdělanosti, schopnosti, výkonnosti, dokonce vznešenosti ducha dopustit, aby o jejich osudu rozhodoval někdo tak trapně směšný a krutý. Jinak historii příliš nečtu, i když mě kdysi poutal středověk a snažil jsem se hodně o něm dovědět. Ale v téhle chvíli mě nenapadá, koho z tehdejších lidí uvést na prvním místě. L.P.: Myslíte si, že se svět od dob vašeho dětství zhoršil, nebo zlepšil? J.U.: Vcelku si myslím, že se zlepšil. Lidé, obecně řečeno, jsou trochu laskavější, trochu snášenlivější, o maličko méně jsou hotovi zabíjet. V době, kdy jsem se narodil, rodiče si ještě představovali, že dčtem vládnou. Aspoň úplněji než dnes. A předáci světa za těch časů! Byl to svět plný totalitních caudillů. Za dospívání jsem viděl, jak probíhá veliká válka. Ano, ještě se ve světě zabíjí, ještě se uvnitř států i mezi nimi děje mnoho zločinů, ale opravdu mám pocit, že nyní je víc velkomyslnosti, laskavosti a snášenlivosti v lidech, než tomu bývalo dřív. L.P.: A na závěr: nechcete se na něco zeptat vy mě? J.U.: Tímto zprostředkovaným způsobem to není možné, jinak bych se pochopitelně rád zeptal, jestli jste šťastná, ale vaši odpověď se už nedovím. L.P.: Přesto zkusím odpovědět, protože na tohle už se mě dlouho nikdo nezeptal. Myslím si, že štěstí jako déle trvající životní pocit už asi existuje jenom u děti. Dětství a mládí je záloha na celý život, nikdy později už nebudeme lepší, krásnější a vnímavější. Tenhle smutný poznatek si ale radši nepřipouštíme moc k tělu ani k duši, jinak bychom se museli zabit už ve 118 [pageend120]třicítce, a jak by k tomu přišly naše děti. A tak si pozvolna zvykneme na to, že žijeme svůj život pro jiné, jako jiní ho dřív žili pro nás, a skrýváme ten svůj smutek, protože se třeba hojíme, že vyslovením by i on zevšedněl. I respekt ze smrti pomalu mizí a naděje na další životy se únavou smrskne do malého citlivého místeěka poblíž srdce, nějakého nervu nejspíš. V tom místě to občas výjimečně zacuká, zřejmě vzpomínkou, třeba když vyjdem nepozorně oblečení do deště a on chladí a voní tak skutečně jako kdysi. Trvá to pár vteřin, ale odeznívá pak až do noci, a pokud usneme, zdají se nám krajiny, které jsme současnýma očima neviděli. Ráno opečeme včerejší rohlíky, aby se ten doznívající sváteční neklid podržel ještě o chvilku, ale rohlíky stejně nekřupají tak jako kdysi a v pekárně je zapomněli osolit. Vlastně nic už není takové jako kdysi, my sami si připadáme zkaženější, povrchnější a ubožejší, ale třeba je to záměr, cesta, jak se proplahočit k pokoře. Poslední iluze. Tím vším jsem chtěla říct jen to, že jsem tak šťastná, jak si zasloužím, někdy i o trochu víc. Děkuji za rozhovor, pane Updike! Rozhovor připravila Lenka Procházková (Přeložil Pavel Dominik) FRAGMENT K vydává VYDAVATELSTVO ARCHA Staroměstská 6, 813 36 Bratislava 119 [pageend121]Lit e r á r n í No v in y se vracejí ve své původní podobě jako samostatný týdeník každý čtvrtek 16 stran evropského formátu za 4,50 Kčs Literární recenze a informace o nových knihách; komentáře k novým filmům, divadelním představením, výstavám i koncertům a programu televize; povídky, fejetony, verše; kulturněpolitické úvahy, reportáže, eseje; podrobný kulturní informační servis. Předplatné Vám zajistíme od libovolného čísla. Objednávky zasílejte na adresu: nakladatelství LIDOVÉ NOVINY, odbyt Literárních novin PS 36, Hcllichova 5, 118 01 Praha 1 [pageend122]REPORTÁŽ Americké ženy mi nahnaly strach Jan Vodňanský Tři měsíce pobytu ve Spojených státech předurčují Evropana k tomu, aby nevyhnutelně potkával kromě amerických mužů a dětí také americké ženy. Kupodivu mu nijak nepřijde, že jsou to Iowanky, jindy zas Kali- forňanky, Utašky, Floríďanky a jiné, zatímco v Evropě to považuje za docela samozřejmou věc. Nikdy by totiž neřekl, že potkává Evropanky, nýbrž zdvořile uvede, že se jedná o Francouzky, Dánky, Češky, Slovenky, Rusky či Švédky. Psát proto o americké ženě dneška je už samo o sobě těžko omluvitelná abstrakce. Nicméně se o to pokusím, neboť jsem právě v onu zmíněnou dobu prolétával, projížděl, také procházel několika státy Unie, a tedy i špalírem na jedné straně žen živých, reálných, na druhé pak mediálních, přesněji řečeno masmediálních. Těch prvních je většina, zatímco ty druhé jsou výraznější a vítězí obvykle v boji o vaši pozornost. To by ještě nebylo to hlavní. Ale ony mediálky podle mého skromného odhadu komunikují především s těmi reálkami, drtivě ovlivňujíce nejen módu, kosmetiku, držení těla, způsob mluvy, ale i procento manželských nevěr, neboť i tento jev podléhá v USA nepřímé televizní reklamě, stává se svým způsobem módním. Masmédia mají na svědomí současnou démonizaci sexu, erotiky a také umírání a smrti, což jsou právě ty oblasti přetechnizovaného života, které se stále tvrdošíjně vzpírají všeobecné tlačítkové manipulaci. Americký syndrom tohoto desetiletí, skrývající se pod zkratkou AIDS, nečekaně propojil obě mysteriózní oblasti - sex i umírání - a stal se tak démonem číslo jedna. Případ Magica Johnsona ukázal, že nebezpečí nákazy hrozí i při heterosexuálním milování, které až do té chvíle bylo považováno ve vztahu k homosexuálnímu za méně rizikové. Dvoumetrový černoch, snad nejlepší hráč basketbalu všech dob, hromotluk s bezbranným chlapeckým úsměvem, miláček mužů, žen, starců a dětí všech amerických barev pleti, sdělil chlapsky věcně, že má virus HIV v krvi, a tou jedinou větou byl překvalifikován z pohádkově výkonného a výdělečného profesionála na apoštola protiaidsového boje. I takováhle národní katastrofa připouští v USA maximálně jeden den na to, aby se všichni v klidu 121 [pageend123]vyplakali, pak se i ten HIV v krvi celonárodního miláčka musí náležitě využít. President George Bush ho totiž v krvi nemá a nikdy mít nebude, a i kdyby měl, nikdo by mu to nevěřil. Zato Magicu Johnsonovi uvěří všichni všechno, a tak teď jezdí po školách, středních i universitách, a přednáší klukům a holkám, kteří tak milovali jeho úžasné driblingy a neuvěřitelné koše, o tom, že nejlepší a jedinou prevencí proti AIDS je úplná sexuální abstinence. Kdyby tohle americkým pubescentům přednášel kterýkoli pan doktor v bílém plášti, asi by to moc nezabralo, ale od Magica si to nechají líbit. A George Bush si pohotovou nominací sportovního idolu do funkce proroka vyřešil jeden z chronických předvolebních problémů: volání po mnohem vyšších státních dotacích na vývoj léku proti AIDS, než jaké jsou momentálně státní pokladně dostupné. Ale kde je ta žena? Zůstává v anonymitě jako jedna z těch mnohých, které basketbalovou hvězdu obšťastňovaly po fascinujících výkonech na hřišti. Jenomže kdo by prá vě tohle nedovedl u Magica pochopit a odpustit mu! Celá Amerika, i žena. Tentokrát jeho vlastní. Po několikaměsíčních idylických líbánkách téměř filmově roztomilého páru několik dní všichni trnuli obavami, zda nebyla manželem infikována také ona i jejich dosud nenarozené dítě, a všichni si zhluboka oddechli, když byly výsledky testu negativní. Televizním divákům pravidelně sledujícím obnovenou rodinnou harmonii, happyendově férmentovanou pozdním pokáním miláčka národa a šlechetným odpuštěním mladé paní, zůstává však utajeno, jak bude vypadat v budoucnu osobní život téhle rodiny v podmínkách John- sonem prosazované úplné sexuální abstinence. V mnoha prestižních televizních show není vidět, zato však pravidelně slyšet i zastřený hlas jiné ženy, fatální msti telky z Texasu, která se dokázala za jedinou noc podělit o svůj AIDS s více než deseti spořádanými manželi na služební cestě, kteří se přišli původně jen povyrazit. K démonizaci sexu, erotiky a pomalého umírání patří i vpád fatálních žen do života politicky ambiciózních mužů. A tak od počátku září přitahovaly pozornost televizních diváků přímé přenosy ze senátního vyšetřování Bushova kandidáta na post nejvyššího soudce USA, asi čtyřicetiletého černošského právníka Clarence Thomase. Nešlo o nic menšího než o sexuální lustrace (pro ně razím kratší jednoslovný ekvivalent: sextrace). Po několika dnech přenášeného výslechu se v té story docela dobře orientovala většina amerických žen (a dokonce i někteří muži). Jak víte z československého tisku, půvabná třicetiletá mulatka, profesorka z university v Ohiu, prožila s chlapsky imponujícím šéfem několika vládních institucí jistě nezapomenutelné chvíle. Pak ji patrně zradil a vzal si za manželku bělošku. To vše se odehrálo zhruba před deseti lety. Političtí odpůrci Clarenceovy nominace využili křehkých emocí zrazené lásky a tisk těsně před senátním hlasováním o nominaci rozšířil její vzpomínky na to, jak jí Clarence v době jejich spolupráce 122 [pageend124]v institucích sexuálně harašil (harassment znamená americky mimo jiné obtěžování). Detektor lži byl sice na její straně, ale v hysterii slzami zamlžených pohledů zřejmě své verzi natolik uvěřila, že i ten důmyslný detektor ostatně typicky mužský vynález byl proti jejím autosugescím bezmocný. Chvílemi byl na tom stejně i senátní výbor, který se tak dlouho tvářil, že mu nic z citové minulosti krásné intelektuální mulatky Ani ty Hillové a černého šéfa Clarence Thomase nedochází, že už druhý den celostátních přenosů začali někteří diváci vážně přemýšlet o tom, zdali to není náhodou tím, že mezi delegovanými senátory nebyl ani jeden černoch, a dokonce ani jedna ze dvou dostupných senátorek. Pro své „dlouhé vedení“ i stůl téhož tvaru si nakonec výbor vysloužil trefné srovnání s podobně rozpačitou Janajevovou srpnovou juntou. Kromě letitých senátorů ve věkové kategorii, v níž se dávné vzpomínky na vlastní sexuální život mění v neurčité snové přeludy, nechyběl však mezi nominovanými ani Edward Kennedy, pověstný bohatým citovým životem a zkušenostmi tak říkajíc z první ruky. Muži byli tedy v absolutní převaze, a i když jejich detektor lži nakonec dezertoval ke krásné a dojemné paní profesorce, aby obhájil její přesné údaje o Thomasově vychloubání stran délky erigovaného penisu, prohrála v nerovném boji ona, a Thomas byl nakonec těsnou většinou Senátem schválen do nej vyšší justiční funkce USA. Vítězství mužů však bylo předčasné, jednorázové, a tedy i Pyrr- hovo. Uražená a poražená Anita se vrátila do rodného Ohia a byla přijata triumfálně, jako by vítězkou byla ona. Zatímco její staří, dobří, chudí, skromní a nábožensky založení černí rodičové se před televizními kamerami pomodlili za spásu duše pobloudilého Clarence. Totéž vzápětí učinila stejně tak dobrá a nábožensky založená černá Clarenceova maminka, která se na oplátku televizně pomodlila za spásu duše pobloudilé Anity Hillové. Anita však nelenila a pozvedla vysoko prapor boje proti sexuálnímu harassmen tu (volně překládám: sexuálnímu harašení). V tisku, rozhlase, a hlavně v televizi se rozpoutala lavina memoárů, traumatických vzpomínek a pozdních, avšak o to šťavnatějších stížností černých a bílých žen. A ne právě ledajakých. Dámy v nejlepších letech, slavné novinářky, významné státní úřednice či módní návrhářky na vrcholu své kariéry se někdy i po desetiletích přiznávaly k tomu, jak podlehly harašení nezodpovědných, chlípných šéfů, a v krajním případě se s nimi nakonec i účelově vyspaly jen proto, aby neztratily práci, která je bavila a skýtala jim slibný start do života. V Kalifornii založily mladé opuštěné matky dokonce organizaci na obranu proti sexuálnímu obtěžování ze strany domácích pánů, náchylných k vybírání části nájmu v „naturáliích“. Pikantní pointa se dostavila. Agenda, která se hromadila na stole čerstvě inaugurovaného nejvyššího sudího Clarence, se v prvních měsících jeho úřadu týkala právě harassmentu, a on se musel s převelice vážnou tváří k tomuto problému vyslovovat a tento mužský nešvar radikálně odsuzovat, alespoň v rozhovorech před televizními kamerami. 123 [pageend125]Avšak pozor, tohle přece jenom nebyla klasická dívčí válka těch harašených svedených a opuštěných proti chlípným šéfům a cynickým vlastníkům. Vždyť Clarence Thomase nakonec v hodině dvanácté zachránila svědectví mnoha věrných ctitelek, těch skromných kancelářských „myšiček“, kterým postupně ve vládních institucích šéfoval a které pod přísahou celou noc potvrzovaly, jak je jejich vzorný, lidský, přátelský a odborně erudovaný šéf nikdy neharasil ani slovem, ani pohledem. Rozhodující podporu mu prokázala i jeho žena, bílá jako padlý sníh, která mu i v nejdramatičtějších okamžicích vyšetřování byla co nejblíž a gesty mlčenlivé něhy dávala najevo svoji nezlomnou víru v manželovu nevinu. Naopak zase pro podmanivou nevinnost Anitinu svědčilo, vyslovovalo se, psalo, nebo s ní alespoň sympatizovalo nemálo mužů všech odstínů pleti. Ze slávy, popularity, a tedy i spravedlivého vítězství poražené Anity se poučila i protagonistka dalšího politicko-sexuálního skandálu. Člen rodiny Kennedyových tentokrát neseděl v křesle mravokárného senátního vyšetřovatele, ale pro změnu na lavici obžalovaných. Ten pohledný mladík taky nebyl politik, ale medik Kennedy-Smith, synovec senátora Edwarda Kennedy ho (jak se před soudem v Miami Beach znovu připomnělo, k jeho nelehkému osudu patří i to, že všem synovcům a neteřím z rodin zastřelených bratří i nezastřelené sestry nahrazoval odjakživa tatínka). A tak sijednoho letního večera, jak už asi víte, strýček i pohledný synovec vyrazili do místního baru a tam si mladý medik padl do oka s mladou opuštěnou maminkou z jisté poměrně zámožné a svým způsobem i vlivné rodiny. Nejprve byla řeč o dětských nemocech, pak se rozhovor stával důvěrnější a pokračoval předjitím procházkou po pláži až ke kennedyovskému rodinnému sídlu. Tam došlo podle verze obžalovaného k něžnému styku, podle žalobkyně k brutálnímu znásilnění. O osvobozujícím rozsudku pro mladého Kennedyho nakonec rozhodly i takové detaily jako složení písku ve spodních kalhotkách dívky, které byly podrobeny mikroskopické analýze, ale v neposlední řadě též perfektní výkon obhájce obžalovaného. Ten sympatickému mladíkovi poradil, aby si získal porotu naprostou upřímností, a tak se i televizní obrazovky dočkaly takových pikantností, jako že při prvním pokusu o sblížení nedošlo k potřebné úrovni jeho vzrušení, a údajná oběť se musela moc a moc snažit, aby si takové „znásilnění“ vůbec zasloužila. Dívčina stylizace však byla také slušně vypracovaná. Nad tmavomodrými šaty zapnutými cudně až ke krku, lemovanými starosvětským háčkovaným límečkem, mohl divák jen tušit obrys hlavy, z níž byly viditelné pouze střídmě a vkusně upravené kaštanové vrkoče. Sama tvář byla zakrytá bílým stínítkem po celou dobu procesu. Místo většiny výpovědí se zpoza stínítka ozývaly jen opakované vzlyky „I was raped“ (Byla jsem znásilněna). Oč déle byla lačným zrakům veřejnosti odpírána ta milá tvářinka, o to více zazářila, když se konečně po prohraném procesu od124 [pageend126]halila. O publicitu bylo postaráno. Už nikdy nebude neznámou svobodnou matkou, jednou z miliónů, o kterých nikdo neví. Podobný zážitek prožila i jiná mladá dáma, která se šla ke svému příteli, slavnému černošskému boxerovi, do pokoje původně jen vy- sprchovat a převléci. Také on si to nějak špatně vyložil, a tak ho pak nechala za jeho pozvání odvést v želízkách. Jak vidíme, jsou současné Američanky převážně velmi důvěřivé. Důvěřivost stoupá často přímo úměrně délce společně stráveného času, jakož i slávě, prestiži či popularitě partnera. Dobrovolné vyspání přechází často plynule do znásilnění. Jeden takový zážitek někdy proslaví a hmotně zabezpečí svedenou jednou provždy. Blonďatá šestnáctiletá boubelka obdivovala Michaela Jacksona, a aby se idolu mohla přiblížit, přinesla mu až domů svým hlasem nazpívaný demosnímek písničky, kterou pro něj složila. Tisku pak s upřímným okouzlením vylíčila situaci, v níž ji v zastoupení nepřítomného syna přijal a svedl jeho šedesátiletý tatínek. Její výpověď vyšla pod titulkem Nejlepší milenec mého života. A tak poutník dál prochází mezi americkými ženami na jedné straně trojrozměrnými, na druhé straně televizními fantomy odvozenými z reality. Jedny se odvozují z druhých, vzájemně se prostupují, ovlivňují, vytvářejí módy a podřizují se jim. Denně se nejsledovanějšími televizními kanály valí příběhy ne tak slavné jako ten Thomasův či Kennedyho, ale vždy vzrušující neboť život už je takový, programy jsou placené reklamami podle údajů sledovanosti a nejeden aktér své vlastní rodinné tragédie nebo happy endu si v něm rád za slušný honorář zahraje. A tak se před vámi odvíjejí osudy jak o na běžícím pásu, výbuchy pláče, smíchu, úlevného i zoufalého, profesionálně navozované zkušenými moderátory za účasti publika přímo v sále. Zralá maminka se setkává poprvé s dospělou dcerou, kterou kdysi navždy odevzdala k osvojení jako mladá svobodná matka bez prostředků na studentské koleji. Jindy vidíte vzornou skupinovou rodinu. Model dvakrát třináct (třináct žen a třináct mužů) prý je optimální z hlediska rovnoměrného zastoupení všech astrologických znamení. Kolektivní děti tohoto týmového soužití patří všem a bez zábran a komplexů se batolí mezi publikem, tahajíce moderátora za šňůru od mikrofonu. Jindy vidíte dívčí trosku ze spořádaného stře- dostavovského domku, která má v sedmnácti za sebou už několik let protidrogové léčby a nechtěné těhotenství a není zdaleka výjimkou. Inflace vlivů, mód, podnětů zahlcuje a útočí. Jen silné povahy se jí ubrání. Společnost exhibující svoji otevřenost žije v napětí mezi potřebou naprostého osvobození a puritánskou tradicí, připomínající každodenně, že AIDS je vlastně zasloužený boží trest. Napětí takto perpetuované dosahuje chvílemi bodu davové schizofrenie. Jeden příklad za všechny: dopolední televizní show, konzervativní mamina středního věku v konzervativních, nenápadných šatech přivádí slavného syna téměř nahého, jen minimálně zahaleného sporými slipy. Publikum rozehrál vaně mode125 [pageend127]rátorkou a tvořené převážně ženami od patnácti do devadesáti už při příchodu téhle dvojice propukne vjakési ambivalentní pištění, směs šoku, obdivu, nedefinovatelného vzrušení Konzervativní mamina si totiž vede synáčka, který se vyvedl - slavnou současnou hvězdu amerických pornofilmů. V úvodním krátkém vstupu zvyšuje pak požitek z prvotního šoku obhajobou profese svého syna, proč by se prý neživil tím pokladem svého krásného těla - ona sama se mimoděk přizná k tomu, že byla vychována v přísně náboženském duchu. To už publikum propuká v další záchvat ambivalentního třeštění. Za ostrými hroty svých plných poprsí totiž přicházejí dvě polonahé, atraktivně tvarované ženy, matka a dcera, obě též hvězdy pornofilmů. Tohle publikum už je nakonec tak rozkmitané, že tleská mladíkovi, matce, dceři, a hned vzápětí i puritánské mladé právničce hystericky vykřikující, že takové „pornosvinstvo je ostudou Ameriky a mělo by se postavit mimo zákonAmerika je stále ještě tradičně puritánská a zároveň tolerantní ke všem možným deviacím. Jedna show je věnována památce Jamese Mansona, charismaticky uhrančivého osnova tele bestiální vraždy - u bodání těhotné herečky Sharon Tateové, tehdejší ženy režiséra Romana Polanského, a jejích přátel. Man- son nakonec elektrické křeslo nedostal, a tak jej vidíme, jak vypadá dnes ve své cele, s polodementním úsměvem a svastikou vytetovanou mezi obočím. Na show před místy rozzuřenými diváky jej zastupují ta děvčátka, která z jeho popudu a jím uhranutá vedla tehdy vražedné zásahy. Dnes jsou z nich dobře prosperující matky a manželky úspěšných, spořádaných mužů. Věrně však bojují i po více než dvaceti letech za propuštění proroka svého narkomanického mládí na svobodu. Tváří v tvář rozzuřeným daňovým poplatníkům mají jeho tvář alespoň na tričkách a svěřují se s tím, že jej stá Íe ještě milují. Jejich úspěšné manžele uklidňuje jen to, že platonicky. Ano, Amerika je zemí úspěšných a tolerantních manželů. Jiný manžel, z jiné show ze života, zase toleruje své půvabné, něžné blond choti to, že si nedávno začala přivydělávat prostitucí. V pohledech kamery a v dotazech diváků se svíjí rozpaky a vysvětluje, že ji má rád a nechce ji ztratit, ale ani z jejího výkladu divák neporozumí, zda se jedná o přechodného koníčka, či o touhu po ekonomické nezávislosti. Ale Amerika je ve věcech sexu stále ještě puritánská, a tak má mladá paní po celou dobu trvání té podívané tmavé brýle. Prý aby ji nepoznala její maminka. Svého zetě asi ta paní nezná, napadá mě, protože ten si své rozpačitě bloudící oči žádnými brýlemi nezakrývá. Jindy zase rozčeří hladinu obrazovky roztomilý páreček. Při každém interview se drží za ručičky jako pubertáci,jimiž už věkově být nemohou. Panenské šatečky mladé paní opět obepíná u krku bělostný límeček. Tenhle způsob oblékání je zde teď v módě. S humorem, bezprostředně a upřímně vypráví o svém manželském soužití. Svoji popularitu získali opletačkami, které jim způsobil jejich způsob domácího podnikání, příliš svobodného i na současné americké poměry. Mladá paní doma provo126 [pageend128]zovala prostituci, ovšem velmi diskrétně a s elitním výběrem vlivných klientů z fíoridské smetánky. Její manžel vše točil na video dírou ve dveřích. S roztomilostí jim vlastní vysvětlili televizním divákům, jak se ideálně doplňují. Ona je nymfomanka a on impotent. Ideální dvojice pro domácí podnikání se slušným ziskem i vlivem na okolí. Samozřejmě že poutník procházející státy Unie potkává i reálné spořádané matky a babičky, které se zde často dožívají více než sta let. Starají se o domácnost svých manželů (pokud i je momentální recese nevyhnala do výdělečného procesu), o stravu, úkoly a zájmy svých dětí. Pro ně má právě televize připravené paralelní série dopoledních show i dopolední soap pořady („mýdlově bublinkové“ seriály), v nichž se tentokrát profesionálně hrané páry svádějí, rozvádějí, podvádějí, rozcházejí a vzájemně si odpouštějí a smiřují se. Tak se masmédia starají, aby těm tradičnějším Američankám alespoň obrazem vynahradila to, o co v životě přicházejí. Těchhle žen a matek je asi mnohem více než těch všeobecně viditelných. Obvykle chodí pravidelně do kostela, nejméně jednou týdně, a Jsou proti legálním potratům. Vzpomínám si, jak C. G. Jung v jedné ze svých srovnávacích úvah nalezl společný symbolický jmenovatel obou poválečných supervelmocí v pěticípých hvězdičkách. Lišily se pouze barevným provedením. Ta bílá, americká, symbolizovala Jungovi nadvládu mužského elementu, Sovětský svaz s barvou rudou mu byl v tom supervelmocenském manželství elementem ženským. Povrchním pozorovatelům se to možná jevilo naopak, ale Jung, věren svému analytickému pohledu, zřejmě dobře věděl, že doopravdy vládne nevědomí a vědomí společenské i supervelmocenské je převážně ovládáno tím, co samo vytěsní. V současných Spojených státech ženy do politiky ještě moc nepustili, zato masmédia už ovládají nejméně z osmdesáti procent. Bílé pěticípé hvězdičky možná začínají chytat svůj první růžový odstín. Láska je zázrak civilizace. U divokých nebo příliš nevzdělaných národů se setkáváme pouze s láskou tělesnou, a to ještě s její nejhrubší podobou. Stud zajišťuje lásce podporu fantazie, a tím jí dává život. Stendhal 127 [pageend129]Řecké slovo fronésis v sobě obsahuje myšlenku prozření, jasnějšího pochopení a moudrosti. Studio Fronésis chce sloužit podle svých možností a sil této myšlence: formou setkání na rozhlasových vlnách RÁDIA COLLEGIUM 103,7 MHz VKV * * * Vysílání na podporu kultury a duchovních hodnot v nových podmínkách volného trhu. * * * Pořad vážné hudby, zpráv, komentářů a informací z kulturního života. * * * Propagace - reklama - inzerce tvůrčích aktivit a duchovních hodnot * * * Vítáni zájemci o manažerskou, redakční a moderátorskou činnost. * * * Kontaktní adresa: Dr. Milan Hanuš - Studio Fronésis 181 00 Praha 8, Poznaňská 436, tel.: 855 81 64 STUDIO FRONÉSIS [pageend130]ANK Anketa na téma Sv ě t ž e n Ženské téma, jemuž jsme zasvětili celé toto číslo, nepřestává podněcovat naši zvídavost - snad proto, že zůstává stále otevřené a vlastně nevyčerpatelné. V pravidelné anketě jsme se obrátili na několik představitelek „něžného pohlaví“ s trojjedinou otázkou: Napadne Vás ve vřavě všedního dne, že jste vlastně žena a ne muž? Co všechno kolem sehe postrádáte, abyste se jako žena cítila dohře? Co si myslíte o ženskosti a ženské roli - cítíte to jako výhodu, nebo nevýhodu? Jednou z nejpronikavějších úvah na ženské téma je bezesporu esej španělského filosofa José Ortegy y Gasset O vlivu ženy na dějiny. Úvodem naší ankety je citát připomínající právě tento slavný Ortegův text: „Vliv ženy je stejně neviditelný, jak je všude přítomný. Není rušný jako vliv muže, nýbrž statický jako vzduch. V ženské přirozenosti je jistě nějaký atmosférický prvek, účinkující zvolna jako podnebí. Právě to jsem měl na mysli, když jsem řekl, že muže je třeba měřit i podle toho, co dělá, ženu naopak podle toho, co je.“ * * * Alice Kubínková, archivářka Přestože to všední den moc nedovoluje, snažím se dělat vše pro to, abych i za těchto ztížených podmínek zůstala ženou. Nezastávám totiž názor, že žena může, umí, nebo dokonce musí dělat totéž jako muž. Mám pocit, 129 [pageend131]že žena a muž byli předurčeni každý pro něco jiného, a připadá mi trochu podivné, že se na to zapomíná. Myslím, že není zcela přirozené, aby žena, více či méně, přebírala mužskou roli. Ačkoli nelze popřít, že některé ženy a dívky to činí celkem ochotně a jsou muži, kterým to pravděpodobně ani moc nevadí. Je to zřejmě snazší než být gentlemanem. Když to poněkud zjednoduším, právě tento typ muže postrádám, abych se jako žena cítila dobře. Nelíbí se mi, jaký přístup dnes velmi často muži k ženám mají. Schází mi zde hezký a svým způsobem uctivý, obdivný, galantní i ochranitelský vztah mužů k ženám. Jako by to bylo něco, na co byl čas tak na počátku století, ale dnešní žena se už bez toho obejde. Ovšem viděno z druhé strany, nelze se některým mužům příliš divit, neboť mnoho žen nevytváří k takovému vztahu podmínky. Zdá se, že díky emancipaci jsme získaly více „rovnoprávnosti“ v této otázce než tam, kde si to ženy asi původně přály. Přehnané emancipační snahy mi vůbec připadají nebezpečné, protože ženy poněkud zbavují ženskosti. Domnívám se, že žena může být samostatná, chytrá či schopná ve své práci, aniž by přestala být ženou se vším, co k ženě patří. Budu-li zvažovat výhody a nevýhody ženské role, mnoho tím nezískám, jednou je mi tato role určena a já bych ji měla zvládnout co nejlépe. Totéž by mělo platit o mužích a jejich roli. Za nevýhodu považuji hrát obě role najednou, což je to, k čemu jsme dnes okolnostmi často nuceny a co si někdy bohužel samy dobrovolně způsobujeme. Táňa Fischerova, herečka Po pravdě řečeno - nikdy mě nenapadlo, že bych byla mužem, a to ani ve vřavě všedního dne. Ať dělám co dělám, vždycky se cítím ženou. Pokud mi někdy něco vadí, pak ne to, že mě někdo nebere jako ženu, ale že se ke mně nechová jako k člověku nebo občanu. Snad je to i tím, že působím v profesi, kde se pohlaví tolik nezaměňují. Pokud někdy něco postrádám, tak to, aby se i muži cítili jako muži. Ovšem, zase je na nás, abychom se k nim jako k mužům chovaly. Když jsem byla v pubertě, cítila jsem jako handicap, že jsem se nenarodila mužem. Zdálo se mi, že jedině muž je skutečným strůjcem svého osudu, že jen on může tvořit svět k obrazu svému, jen on může poznat skutečné přátelství. Nakonec jsem se s tím srovnala a pochopila, že v ženském světě jsou zase jiné hodnoty, a ty hodnoty jsem vzala za své (mateřství, cit, schopnost naslouchat druhému). Taky - čím jsem starší, tím víc cítím potřebu něco dávat, a ne brát. Proto chápu dnes svoji ženskou roli jako výhodu a už bych ji neměnila. 130 [pageend132]Tereza Brdečková, publicistka Když jdu po ulici a sluší mi to, cítím se jako žena - vřava nevřava. Anebo když nevydržím tolik námahy jako muži. Kolem sehe je však právě postrádám -ještě více zajímavých, duchaplných a pozorných mužů. Ženství ani ženskost nejsou pracovní kategorie; jsou to danosti. Osobně se cítím ve výhodě, neboť v demokratické společnosti je vždy schopný Cikán, Žid anebo černoch či žena v dočasné výhodě před bílým mužem; dobře to vypadá. Na druhé straně cítím, že by mnohý můj názor byl přijat lépe, rychleji a že by vůbec byl přijat mnohem spíše, kdyby byl pronášen uslintaným osmdesátiletým kmetem. Jedním z posledních mýtů, které jsou na spadnutí, je víra nás všech (i má), že svět patří bílým mužům, a to spíše těm přes padesát. My se ale podle všeho nezadržitelně suneme k matriarchátu. My ženy už vás nepotřebujeme, abyste odháněli dravou zvěř a lovili mamuty. Potřebujeme, abyste chápali každou z nás jako něco magického a neopakovatelného, abyste rozuměli, že naše síla vyvěrá z odlišných zdrojů než vaše. Potřebujeme se o vás starat a ctít vaši moudrost a váš rozum, jelikož naše ženskost existuje pouze tehdy, odráží-li se ve vašich očích. Eva Kantůrkova, spisovatelka, poslankyně České národní rady Jsem tak dobře zabydlená ve své „obecně lidské“ podobě, hodící se i do „vřavy všedního dne“, že mi v této vřavě musí někdo připomenout, že jsem žena a ne muž, abych si to uvědomila. Chci tím říci, že i jako žena vedle mužů vystupuju dost sebevědomě, aby případným misogynům zašla chuť nadřazovat se. Ale to se stává tak málokdy, že to nestojí za řeč. Nepostrádám nic. Můj muž mě miluje, mí synové mě jakž takž ctí. Snad by mě mohl jako ženu trápit věk, ale ten mohu jako problém ponechat svému „obecnému lidství“, a to s věkem zraje k moudrosti. S ostatními ženskými potřebami si poradím sama, a dnes lehčeji než dřív. Teď mám na mysli větší dostupnost věcí, o něž žena stojí, máme lepší zásobování čímkoli ze ženského zboží, počínaje módou a konče „robertky“, taky služby jsou lepší, a pokud kdo věří inzerátům, snáze se i hubne. Když odpočítám, co všechno z těchto nabídek nepotřebuji (robertci i čaje na hubnutí), tak snad mi občas chybí sladké ženské lenošení. Na to jsme obyčejně dvě, má přítelkyně a já, a povídáme si a mlčíme, probereme živé mrtvé - takže přece cosi postrádám: čas. Ženskost je jeden ze zázraků života, žena si ji má pěstovat, kultivovat ji, je to její největší šperk. Ženská role je něco trochu jiného, závažnějšího, když do ní počítáme i mateřství, nejen erotiku či sex. Nemyslím si, že by se v souvislosti s ní měl užívat pojem jako výhoda nebo nevýhoda. 131 [pageend133]Je to prostě jiný rozsah života, s nímž jsme přišly na svět, rozdílný od rozsahu mužského. A čím je člověk nadán, to má rozvíjet. A muž - je-li to skutečný muž - ať mou ženskou roli ctí a chrání. A já, jsem-li už ženou, tak ať to stojí za to! Co ale nesnáším, když se ty dvě různé role mísí. Ženská v kalhotách rodinného generála a přikrčený mužský - neznám nic potupnějšího. Božidara Turzonovová, herečka „Ženské téma“ si uvědomím pri zábleskoch niekedy smiešnych schare- flcxií: Například keďzacítím pánsku Eau de toilette (ktorá je oveía jemnejšia, rafinovanejšia než moja dámská) na mužovi, s ktorým sa míňam vo dve- rách kaderníctva, kde si dal právě spravit’ trvalá onduláciu. Alebo kcď vidím na obrazovke nějaké hlavy nejváčších štátov, ako si s úsmevom (a s tvárami plnými suverénneho „fachmanského“ zadosťu- činenia) potriasajú ruky, keď právě podpísali dohovor o znížení počtu zbraní hromadného ničenia z 2 600 na 2 150 - či tak nějako podobné. Sama neviem, do čoho sme sa to vlastně vcmancipovali. Som dnes vo veku, kedy som s otázkou „ja a mužský svět okolo“ vyrovnaná ako žena. No ako matka a babička už zúrim. Mávám často úzkostný pocit, že tá mužská genialita (vyplývajúca z onoho dokonalejšieho mužského kom- binatívného myslenia), ktorá sa skvie v celom tom súčasnom vedecko- -technicko-vojensko-priemyselnom pokroku, že sa proste nebezpečne blíži k hranici idiotstva. Hlavně našu bezprostředná přítomnost’, ktorá je tak predráždená a plná iracionálného napätia, vnímám s pocitom zatial’ dobré utajovanej paniky. Zatial. Jana Hyklová, dramaturgyně Ale já se stále cítím jako žena. Ve mně a kolem mne je denně přítomno nespočet upomínek faktu, že jsem žena. Jen o něco výrazněji si to připomínám v situacích, které mne - třeba na chvilku - z proudu všednosti vytrhují. Na rohu si kupuji první konvalinky, neznámý muž mi dává přednost ve dveřích, vítr mi zvedá sukně, jdu sama noční pražskou ulicí... Někdy mám ale skoro i bytostný pocit ženství. Když se ocitám na kraji svých sil, cítím ženskou slabost, která touží po pevné mužské opoře, touží spočinout. Nebo chvíle projasněné radosti, kterou chci sdílet. Nejčastěji si své ženství uvědomuji s dětmi. Nejlépe se cítím tam, kde jsou lidé otevření, vnímaví. Jako člověk i jako žena. Citlivost k nuancím barevného, mnohorozměrného, poly- 132 [pageend134]fonního světa, který nás obklopuje, a pokora před jeho tajemstvím jsou rysy, které hledám a ne vždy nacházím. Slovo ženskost vnímám podobně jako zemitost. Obě vlastnosti mají něco společného. Mne země přitahuje. Je vnímavá, z ní roste život, krása, tajemství. Ten, kdo o ní pečuje, jí musí rozumět, přestože to není úplně snadné. Výhoda je slovo příliš vymezující, abych ho mohla pociťovat jako trvalejší stav. Být ženou je však nezměrně bohatý zážitek. Ve vší složitosti protikladů. Alena Wagnerová, spisovatelka Podle mého soudu jsou otázky ankety špatně položeny. Jejich skutečným cílem není zjištění postojů nebo životních pocitů dotazovaných, ale potvrzení již hotového názoru tazatele. Zřetelná je zde koncepce ženy jako „druhého pohlaví“, které samo sebc definuje ve vztahu k muži jako jakémusi primárnímu modelu lidství. Tuto vztaženost ženy sugerují formulace jako „být vlastně ženou“ v otázce první, sugerováním specifického postrádání jako žena v otázce druhé nebo automatickým předpokládáním konsensu o tom, co je ženskost a ženská role, v otázce třetí. Odpovědí se dotazovaný automaticky zařazuje do určitého hodnotového systému, který je tazatelem postulován jako správný a všeobecně uznaný. Splní-li dotazovaný očekávání na něj kladené, zařazuje se do daného systému jako sám správný, ne-li, měl by uvažovat o své nedostatečnosti. Že tu jde o sugestivní, v podstatě uzavřené otázky zjistíme snadno, když je přeformulujeme s opačným znaménkem. Tedy: Napadne Vás ve vřavě všedního dne, že jste vlastně muž a ne ženal Co všechno kolem sebe postrádáte, abyste se jako muž cítil dobře? Co si myslíte o mužskosti a mužské roli - cítíte to jako výhodu, nebo nevýhodu? Nit světě jsou dva druhy neštěstí: láska s překážkami a dead blank, mrtvá prázdnota. Stendhal 133 [pageend135]V nakladatelství HORUS vyjde v srpnu: Dmitrij Sergej Merežkovskij Tajná moudrost Východu Egypt Sbírka duchovních úvah ruského mystického spisovatele, autora slavné trilogie Kristus a Antikrist. V tomto díle se zamýšlí nad příchodem „Třetí Říše - říše Ducha Svatého“ a vrací se k mírumilovné filosofii starých Egypťanů, mytické Atlantidě, hledá Novou Cestu ke Třetímu Zákonu a nalézá souvislosti v dílech svých současníků (Rozanov, Čechov, Tolstoj, Dostojevskij aj.). Vyjde v nákladu 2000 výtisků. Cena cca 44,- Kčs. [pageend136]KULTURA výročí Comenius (1592-1670) Minula naštěstí doba, kdy Jan Amos Komenský nám byl předkládán jako pravzor socialistického učitele, případně jako vzdělanec typu diderotov- ského encyklopedisty. Vyžádá si však zřejmě ještě nějaký čas, než se dobereme skutečného portrétu tohoto velikého muže, a to předpokládá především zásadní přehodnocení doby, v níž Komenský žil, a zasazení jeho životních osudu a duchovního úsilí do širších souvislostí s ideovými proudy tehdejší doby. Prvním krokem na této cestě by se mohlo stát seznámení s knihou britské historičky Frances A. Yatesové Rosikruciánské osvícenství. * F. A. Yatesová, přední znalkyně dějin renesance a autorka mnoha významných prací z tohoto oboru fBruno a hermetická tradice, Divadlo světa ad.), se v této knize zaobírá fenoménem rosikrucianismu, a to jak z hlediska vývoje evropského myšleni, tak z hlediska vzrušených dějinných událostí, jež toto hnutí na počátku 17. století provázely. * Frances A. Yates, The Rosicrucian Enlightenment, Routledge & Kegan Paul 1972. F. A. Yatesová ponechává stranou otázku, zda rosikruciáni skutečně tvořili tajné bratrstvo, jak o tom hovořily jejich manifesty a další dobové literární prameny, a soustřeďuje se na rosikruciánství jako na „určitý styl myšleni“. Tento nepředpojatý přistup a úctyhodná znalost dějinných reálií autorce umožňují, aby zobrazila období na přelomu 16. a 17. století ve zcela novém světle a v dosud netušených souvislostech. Ve své knize snáší F. A. Yatesová dostatek důkazů pro tvrzení, že rosikruciánství bylo hnutí, v němž vrcholila renesanční filosofie ve své původní podobě a původním zaměření, přičemž vedlejším produktem a posléze protipólem této filosofie byl onen proud myšlení, který nakonec našel své odpovídající vyjádřeni ve filosofii René Descarta. Pravá a historicky původní 135 [pageend137]renesance hýla renesancí tradice hermetického myšlení, jehož kořeny sahaly podle tehdejšího přesvědčení ještě hlouběji, než by! řecký starověk. Když se do Florencie dostaly z Byzance (kolem roku 1460) rukopisy řecké filosofie, byl mezi nimi i rukopis nazvaný Corpus Hermeticum, sbírka spisu, jejichž autorství se připisovalo bájnému egyptskému knězi Hermovi Tris- megistovi, a byl to právě tento rukopis, který Mar silio Ficino z pověření Cosimy Medicejského přeložil jako první v pořadí. Teprve potom následovaly Platónovy spisy a spisy neoplatoniků. Pic o della Mirandola se s velkým zaujetím věnoval studiu židovské kabaly. Renesanční filosofie, na jejímž vzniku má rozhodující zásluhu právě florentská platónská akademie, byla tedy filosofii založenou na hermetismu, neoplatonismu, astrologii, kabale a jistém druhu magie. Hermetická tradice, kterou renesance obnovila a navázala na ni, byla podle slov F. A. Yatesové „intelektuální a filosofickou tradicí s jistými magickými prvky, tradicí, která podněcovala obrat směrem ke světu a podporovala zkoumání jeho tajemství, a to jako součást náboženských povinnosti“. Jako „rosikruciánskou fázi“ této tradice lze podle Yatesové označit tu, která je spjata se jménem Theophrasta Paracelsa (1490-1541), kdy se hermetický princip prosadil i v oblasti alchymie a medicíny. Takto široce založené hnutí se nutně dostalo do rozporu s vládnoucí naukou aristotelismu a samo se počalo pozvolna členit na dvě protikladné větve - rosikruciánství jako důsledné pokračováni renesanční hermetické tradice na jedné straně a novodobé přírodovědné myšleni na druhé straně, které svůj renesanční příklon ke světu posléze zformulovalo jako filosofii kartezianismu. Počátek 17. století lze označit za období, kdy tato protikladná pojetí světa a lidského myšlení, vzešlá z renesanční hermetické filosofie, se střetla, aby na dobu dalších tří set let určila dominantní paradigma evropského myšlení. Z hlediska současné neurofyziologie by bylo možné říci, že se tehdy vyhrotil spor mezi levou a pravou hemisférou lidského mozku. Šlo o to, která z nich bude mít do budoucna dominantní postavení při rozvíjení lidského vědění. Zda převáží styl myšlení opírající se o pojmovost (logos), analýzu, kauzalitu a účelnost, nebo naopak o obraznost (mýtus), celistvost, analogii a smysl. Oba způsoby myšlení jsou zcela rovnocenné a pro zachování lidské existence stejně nepostradatelné. Liší se pouze svým „efektem“, zejména co do možnosti získání moci a bohatství. Dnes již víme, v čí prospěch tento spor dopadl. Tušíme i důvody, proč se tak stalo. Styl myšlení uváděný jako druhý v pořadí nemohl samozřejmě zcela zaniknout ani v době triumfující technovědy. Přežíval v dílech umělců, mystiků a ve zdravém selském rozumu. Největším představitelem tohoto stylu myšlení byl v minulém století J. W. Goethe (viz Prostor č. 19J, o němž Rudolf Steiner prohlásil, že jako Galileo Galilei je tvůrcem mechaniky, je Goethe tvůrcem organiky. Jestliže Goethe nakonec neuspěl a jeho organika byla odmítnuta ve prospěch new- tonovského paradigmatu universální vědy, mělo to za následek, že i organické vědy se nadále rozvíjely na mechanistickém základě. A totéž platí 136 [pageend138]i o filosofii a společenských vědách, které se v rámci uvedeného paradigmatu zdeformovaly do té míry, že se míjely se smyslem svého poslání. Jak přesvědčivě ukazuje F. A. Ya tesová, naděje tehdejší rosikruciánské větve na prosazení a další rozvoj byly pozoruhodným způsobem spojeny s příchodem Friedricha Falckého z Heidelberku, střediska rosikruciánského hnutí, do rudolfínské Prahy, hlavního města alchymie, do země, v níž na panství Rožmberků působil koncem 16. století jeden z nejvýznamnějších hermetických filosofů a matematiků John Dee (viz jeho Hieroglyfickou monádu, Dokumenty 3, Praha 1987, samizdat). Bitva na Bílé hoře se tak v pojetí Ya tesové jeví nejen jako politická tragédie, nýbrž i jako rozhodující událost v duchovních a myšlenkových dějinách Evropy, neboť porážka Friedricha Falckého byla zároveň porážkou rosikrucianismu, jehož byl podporovatelem a stoupencem. Byla to porážka rosikrucianismu jako té větve renesanční hermetické filosofie, která svým universalisme™ vytvářela podmínky pro snášenlivost nejrůznějších náboženských vyznání (královna Alžběta, dcera anglického krále Jakuba I., byla anglikánského vyznání, Friedrich Falcký byl kalvinista stejně jako Christian Anhalt, jeho hlavní poradce, Michal Maier, jeden z nejvýznamnějších rosikruciánských myslitelů, lékař Rudolfa II., by! luterán, Johann Valentin Andreae, autor Chemické svatby, byl luteránským pastorem, avšak s liberálními zájmy o kalvínství atd.). Společným jmenovatelem, který dokázal spojit představitele nejrůznějších vyznáni, byla podle slov Ya tesové „makro-mikrokosmická hudební filosofie a mystická alchymie". Stoupenci rosikruciánského hnutí byli přesvědčeni, že jejich světonázor je natolik universální, že umožni lidem rozdílného náboženského přesvědčení a vyznání ničím nerušenou koexistenci a spolupráci. Typickým ideovým sporem své doby byl zřejmě spor, o němž se F. A. Yatesová zmiňuje v kapitole nazvané Strašák rosikrucianismu ve Francii. Byla to polemika, kterou spolu vedli Robert Fludd, stoupenec ro- sikruciánství (viz Obrazový atlas hermetismu, Trigon 1990), a Martin Mersenne, blízký přítel René Descarta. Mersenne zaměřil svou kritiku hlavně na hermetickou tradici renesanční filosofie, kterou Fludd v této polemice naopak hájil. Filosofie, jež měla vystřídat renesanční filosofii, píše Ya tesová, byla karteziánská mechanistická nauka a Mersenne, velký obdivovatel a stoupenec Descartův, v tomto myšlenkovém převratu sehrál důležitou úlohu. Mersenne argumentoval - pod vlivem zjevných obav z rosikruciánského hermetismu -, že rosikruciánství je druh černokněžnictvi, a že je proto třeba renesanční „animistickou filosofii", která světu přiznávala příliš mnoho nekontrolované životnosti, spontánnosti a vlastního významu, zcela vymýtit. Yatesová cituje z prvního Descartova životopisu z roku 1691, z něhož vyplývá, že Descartes sám byl patrně natolik zaujat pověstmi o tajném rosikruciánském bratrstvu a o jeho kosmické filosofii, že se rozhodl vyhledat rosikruciány tam, kde se podle všeobecného míněni nejspíše vyskytovali, a to v Dolní Falci a v Čechách. Proto se připojil k císařské armádě, účastnil se bitvy na Bílé hoře a 9. listopadu 1620 vstoupil s vítězi 137 [pageend139]do Prahy. Má se za to, že si v Praze prohlédl slavný astronomický přístroj Tycho de Brahe; Descartův životopisec se však domnívá, že tento přístroj byl v té době bud již zničen nebo odvezen z Čech. Descartes strávil nějaký čas v jižních Čechách a v roce 1621 pokračoval přes Moravu, Německo a Holandsko do Paříže. Po návratu do Paříže v roce 1623 Descartes k své velké nelibosti zjistil, že pro svůj pobyt v Čechách je podezříván z příslušnosti k tajnému rosikruciánskému bratrstvu. Ačkoli o něm bylo známo, že dával přednost poklidnému životu v samotě, byl prý nucen, aby ze sebe smyl toto podezření, navštěvovat nějakou dobu pařížskou společnost. O bratřích Růžového kříže se totiž soudilo, že jako členové Societatis invisibilis - jak se sami nazývali - se skrývají před zraky veřejnosti. Descartes se musel proto nejprve učinit viditelným, aby se teprve pak mohl uchýlit do své venkovské samoty a tam načrtnout základy filosofie novověku. A na pozadí této vzrušené doby s jejími světodějnými ideovými zápasy je třeba vidět i jednoho z jejích čelných protagonistů, Jana Amose Komenského. F. A. Yatesová tak činí v kapitole nazvané Comenius a zvěsti o rosikru- ciáncch v Čechách. Uvádíme alespoň dvě obsáhlejší citace z této kapitoly. * * * Prvního vzdělání se Komenskému dostalo na jeho rodné Moravě; pokračoval pak na kalvínské universitě v Herbornu. Na jaře roku 1613 opouští Herborn a odjíždí do Heidelberku, aby studoval na zdejší universitě. Na universitě v Herbornu a v Heidelberku byli kromě Komenského ještě další Češi. Komenského imatrikulace na heidelberské universitě nese datum 19.6. 1613, což je dvanáct dnů poté, co do Heidelberku přijela jako nevěsta kurfiřta falckého princezna Alžběta. Lze s největší pravděpodobností předpokládat, že Komenský jako mladý student byl v ulicích Heidelberku svědkem tohoto slavného příjezdu a viděl triumfální slavobrány, vztyčené jednotlivými fakultami university. Komenský navštěvoval přednášky heidelberských profesorů Davida Paraeua, Johanna Henricia Altingia, Abrahama Sculteta a Bartholomea Scopenia. Paraeus byl zaujat myšlenkou na sjednocení luteránů a kalvinistů; jak on sám, tak i ostatní profesoři, jejichž přednášky Komenský navštěvoval, měli úzké styky s kurfiřtem. Scultetus byl Friedrichův kaplan a doprovázel ho na jeho cestě do Prahy; Altingius neboli Alting byl jeho vychovatelem a zůstal jeho blízkým přítelem i po Bílé hoře; o orienta- listovi Scopeniovi se říká, že byl duchovním rádcem kurfiřtovým. Mladý Komenský měl tak příležitost seznámit se s duchovními a intelektuálními proudy tohoto města z první ruky. Lze si klást otázku, zda to byly zvěsti o budoucím spojení Falce s Čechami, co přivedlo Komenského a jeho české přátele do Heidelberku právě v této slavné době, kdy Friedrichův sňatek s dcerou Jakuba I. sliboval stát se událostí prvního řádu. 138 [pageend140]Doba strávená v Heidelberku byla pro Komenského důležitá také proto, že se zde setkal s Georgern Hartlibem, bratrem Samuela Hartliba, s nímž v pozdějších letech Komenský spolupracoval v Anglii. Pravděpodobně někdy během roku 1614 se Komenský vrátil do Čech. V následujících letech získal obrovské encyklopedické znalosti a vypracoval systém „pansofie“ neboli universálního vědění. Komenského „pan- sophia“ byla založena na filosofii vztahu mezi makrokosmem a mikro- kosmem; on sám říká, že to byl Andreae,’ kdo ho v tomto ohledu inspiroval. Komenský nazval svou první pansofickou encyklopedii, na níž začal pracovat v roce 1614, Theatrum nebo Amphitheatrum všech věcí na světě. Komenský se mohl setkat s Andreaem v Heidelberku nebo se tam mohl dozvědět něco o filosofii, jež se stala základem rosikruciánských manifestů. Nebo je tu ještě jedna možnost, totiž že rosikruciánské ma- nifesty odrážejí kromě jiného i vývoj v samých Čechách. Filantropie a snášenlivost, jimiž byli čeští bratři proslulí, se mohly spolu s ostatními vlivy podílet na utváření postavy bratra Christiana Rosencreutze. * * * Komenský a Andreae jsou si ve svých intelektuálních a náboženských názorech neobyčejně blízcí a i jejich život měl velmi podobný průběh. Bylo tomu tak podle mého názoru proto, že oba sdíleli tytéž naděje, jak byly vyjádřeny v rosikruciánských manifestech, naděje na nové hnutí všeobecné nápravy a na rozvoj vzdělání pro celé lidstvo. Oba sledovali se znepokojením, jaké pobouření manifesty vyvolaly a jak se hnutí vymklo z ruky a stalo se nebezpečným. Komenský hodnotí tento vývoj podobným způsobem jako Andreae, když tento vyjadřuje své znepokojení nad vstupem tolika dalších herců do divadla rosikruciánského „ludibria“. Hnutí se začalo ubírat jiným směrem, než předpokládali ti, kdo jej zahájili, a škodilo tomu, čemu mělo původně sloužit. Víme to jak od Andreaea, tak od Komenského. A oba tito náboženští idealisté byli otřeseni zkázou kterou přinesla válka a porážka Friedricha Falckého v Čechách. Škody, které to způsobilo knihovnám, stejně jako nevýslovné utrpení vzdělanců byly stejné v Německu jako v Čechách. A jak Andreae, tak i Komenský našli útočiště ve své evangelické zbožnosti. Andreae vyměnil rosikruciánské „ludibrium“ za „Societas Christiana“. Komenský se uchýlil do svého nitra, aby tam nalezl Ježíše. Zbožnost vyjádřená rosikruciánským heslem „Jesus mihi omnia“ se projeví u obou a trapně nepochopená zábavná hříčka o Christianu Rosencreutzovi a jeho dobročinné Společnosti byla zapomenuta. Duchovní hnutí a dějinná zkušenost popsané v Labyrintu světa jsou tytéž, jakými museli projít Andreae a celá jeho skupina. Komenského filosofie, vyvinutá již bezprostředně po jeho návštěvě v Heidelberku a plně rozvinutá během jeho pozdějšího života v exilu, 139 [pageend141]byla jím samým označena jako „pansophia“. Tohoto slova použil poprvé v době renesance platónsko-hermetický filosof Francesco Patrizzi.2 Označuje doktrínu universální harmonie a spojení mezi vnitřním světem člověka a vnějším světem přírody, tedy makro-mikrokosmickou filosofii. Fludd nazýval svou doktrínu „pansophia“ a prohlásil, že podle jeho názoru rosikruciánské manifesty vyjadřují totéž stanovisko. Jak je tedy patrné, Komenský a jeho „pansophia“ vyrůstají přímo z rosikrucián- ského hnutí, jak mu dnes rozumíme. Rudolf Starý POZNÁMKY: 1 Johann Valentin Andreae, autor spisu Chemická svatba, pokládaného za „třetí ro- sikruciánský manifest“ (vedle manifestů známých pod jmény Fama a Confessio). Tyto manifesty tvoří podle názoru F. A. Yatesové mystický základ rosikruciánského hnutí, vyznačujícího se výrazným náboženským, hermetickým, alchymistickým a reformním charakterem. 2 Patrizzi doporučoval učení hermeticko-platónské filosofie za vhodnější prostředek, jak přivést lidi zpět do Církve, než „církevní zákazy“ nebo „sílu zbraní“. PIŠTE NÁM! Naše adresa: PROSTOR, U Prašné brány 3, Praha 1, 116 29 140 [pageend142]poezie Josif Brodskij (Joseph Brodsky) Josif Brodskij, dnes Joseph Brodsky (narozený v roce 1940 v Petrohradě), básník, překladatel a esejista, nositel Nobelovy ceny za literaturu z roku 1987, je naprostý „samouk“: nedokončil ani střední školu, protože mu sovětské vyučování připadalo jako nesmyslná ztráta času. Nikdy se nezajímal o nic jiného než o poezii. Obdivoval W. H. Audena a Osipa Mandelštama, největšího ruského moderního básníka; a také Annu Achmatovovou, kterou ještě zastihl naživu, a mohl se stát jejím žákem a oblíbencem. Živil se jakž takž překlady, ale jeho nezařaditelnost byla tak zřejmá, že se samozřejmě velice brzy stal solí v očích úřadů a literárních dohlížitelů. Různé šikanování vyvrcholilo v roce 1964 tragikomickou soudní fraškou, jejíž stenografický záznam, pořízený jednou básníkovou přítelkyní a propašovaný na Západ, se potom stal na čas senzací západního tisku, což zřejmě přispělo k tomu, že Brodskij byl asi po roce předčasně propuštěn. Rozsudek původně zněl na pět let vyhnanství a nucené práce. Obžalován byl samozřejmě z příživnic tví, přestože se překládáním jako on živila většina oficiálních literátů druhé kategorie. Na rozdíl od nich však na to neměl „papír“. Své vlastní básně Brodskij v SSSR publikovat nemohl, ale na Západě vyšel v roce 1965 výbor z jeho díla Básně a poemy (Inter-Language Literary Associates, Washington-New York), a to v ruštině. Vzbudil ihned značnou pozornost. Ale skutečné básnické zralosti Brodskij dosáhl až na Západě, po své emigraci v roce 1972 do USA. Přednáší zde na různých universitách o ruské a světové literatuře a píše eseje v angličtině a básně v ruštině. Uveřejňujeme překlad tři elegií z dvanácti tvořících cyklus Římské elegie. M. A. * * * 141 [pageend143]Z cyklu Římské elegie I. Zajatý mahagon v soukromém bytě v Římě. U stropu křišťálový a zaprášený ostrov. V podvečer žaluzie se podobají rybě, která si popletla šupiny s kostrou. Bosou nohou na rudý mramor - při oblékání vykročí tělo, vstupujíc tak do nového dějství. Uslyšet „zůstaň tak“, hned bych znehybněl bez váhání, jak toto město, navěky ztrnulé štěstím už v dětství. Svět se skládá z nahoty a záhybů látky. V tom druhém je více lásky než v lidských tvářích. I tenor v opeře je jenom proto tak sladký, že vzápětí mizí ze scény, a to navždy. Na prahu noci modrá zornička koupe v slzách svůj lesk, až se třpytí jak hvězda. A luna v záhlaví je jako náměstí skoupé, bez vodotrysku, ale z téhož kamene, a taky prázdná. II. Měsíc nehybných kyvadel (v srpnu je ještě čilá už jen moucha ve vyschlém hrdle karafy). Čísla na ciferníku se kříží, jak kdyby byla reflektory PVO, co pátrají po serafech. Měsíc stažených rolet a křesel v povlacích bílých, zpocených dvojníků, v každém zrcadle jeden, včel, které úplně pustily z hlavy své úly, a odlétly k moři, aby se pokryly medem. 142 [pageend144]Tak jen se vodo čiň, ať tvé proudy lopotí s ochablým bílým svalem a koudelí, která už líná. Pro torzo bez přístřeší a prázdné, nečinné lopaty je vskutku nejpřiměřenější octnout se v rozvalinách. A také ony se poznají - vždyť jenom slinou stmelíš střepy a úlomky - jako v svém dávném vzoru v drobivém židovském „r“, zatímco věčně bdělý Čas barbarským pohledem sleduje Fórum. III. Prejzové pahorky v poledním úpalu léta. Oblaka podobná andělům - pro svoje letící stíny. S modrou spodničkou mé dlouhonohé družky tak laškuje zlehka blažená dlažba. Já, co opčvám prkotiny, pošetilosti a haraburdí, prchám před zářivou koulí, která už césary slepotou ranívala, a v útrobách věčného města se bázlivě choulím (toho světla je tolik, že by ho nebylo málo ještě pro další vesmír). Žluté náměstí, polední mdloba, mrákoty. Malého skútru trýzněné zapalování. Chytám se rukou za srdce, zatímco kousek opodál počítám drobné z prožitých let, co jsou ještě k mání. A jako tlustá kniha, rozvírající se na všech stránkách, šelestí vavřín o vyprahlé pilíře balustrády. A Koloseum, toť Argova lebka, v jejíchž očních jamkách plují oblaka jako vzpomínky na dávné stádo. (Přeložila Maita Arnautová) 143 [pageend145]divadlo Soumrak heterosexuální kultury Režisérku a autorku Pohybového divadla Ninu Vangeli znají jistě i ti, kteří dosud neměli možnost shlédnout některé z představení tohoto souboru v Branickém divadle (mohla hy to ostatně snadno napravit televize, ovšem pouze taková, která by se znala k poslání kulturního informátora). V následujícím článku Nina Vangeli shrnuje své postřehy a dojmy získané stykem s divadlem podobného žánru, jak je dnes rozšířeno všude ve světě. Její názory jsou bezprostřední a osobní čili takové, jakým dáváme vždy přednost před rádoby objektivními rozbory. Snadněji tak můžeme rozlišit, v čem s autorkou souhlasíme a v čem se nám zdá, že pouze vyjadřuje převládající tendence v umění a ve společenském životě naší doby vůbec. Tak či onak lze je považovat za příznaky velmi závažných proměn, k nimž dochází v uměleckém cítění a prostředcích a v nichž současná doba hledá svůj výraz. * * * „Jestli budeš takhle ošklivá, nikdo tě nebude chtít a v životě se nevdáš.“ „Jestli nebudeš hezky papat, nevyrosteš a nevezmou tě na vojnu.“ Výše uvedené výroky pocházejí z folklórního repertoáru a jsou návodem k tomu, jakým způsobem má člověk provozovat svou pohlavní identitu. Návodem krajně násilným, manipulátorským. Aniž připouštějí odpor, aniž předpokládají alternativní pohled, obsazují lidské individuum do určitých rolí. Nejsou-li tyto role přesně naplněny, svědčí to o životním debaklu. Svobodná volba se nepřipouští, tertium non datur. Máme tak před sebou dva lidově zformulované orientační body heterosexuální kultury. Heterosexuální kultura implikuje rozdělení sociálních rolí podle oborů (karakterů), jak vyplývá z mužského hypertrofovaného sklonu ke třídění, zařazování, schematizování a zobecňování. Výrazný protiklad to jc charakteristický rys myšlenkového světa heterosexuální kultury s dominantním mužským prvkem. V představení Piny Bausch, známé soudobé německé choreografky, která za dobu své zhruba dvacetileté umělecké činnosti stačila vytvořit školu tanečního divadla a ovlivnit práci četných choreografů v Evropě i Americe, je takový protikladný svět zakódován v přímo archetypálním 144 [pageend146]výjevu. Ten výjev je součástí představení Modrovous, inspirovaném operou Bély Bartóka; představení vzniklo v roce 1977. Svalnatý zralý muž v trenýrkách pózuje před malou nahou stojící panenkou s dlouhými vlásky. Muž se před nahou panenkou předvádí, napíná bicepsy a vypíná hruď, obě ruce zaklesnuté do sebe před tělem, dílem jako exhibující pouťový silák, dílem jako chlap sahající po knoflíku na kalhotách se zarputilým výrazem trestajícího božstva. Zmíněný protiklad bývá vyjadřován výtvarným uměním jako protiklad nahé ženy a oblečeného muže (např. ve známé Snídani v trávě, kde figurují vedle ženské nahoty muži oblečení do společenských oděvů, tj. jaksi umocněně oblečení, čímž se protiklad nahota-oblečenost ještě více prohlubuje). Skvostnou archetypální variantu tohoto motivu jsme mohli spatřit v anglickém filmovém zpracování artušovské legendy Excalibur. Zde za dramatických okolností a s dramatickými důsledky dojde k souloži muže v plné zbroji s úplně nahou ženou. Jak u Piny Bausch, tak v Excaliburuyáe o touž základní situaci muž v plné síle a kráse proti ztělesněné bezbrannosti ženy, úběžníku mužských sexuálních představ. Názorně vidíme rozdíl v interpretaci této situace v závislosti na tom, zda interpretem je žena, nebo muž. V mužském pojetí je to muž, kdo svou maskou, brněním, ztrácí lidské rysy a odívá se do loutkoví tosti a anonymity. Aleje to loutkovitost a anonymita božská. Ten muž je Diem, zázrakem pronikajícím k ženě, po níž zatoužil. Milostný akt je dokonale naplněn, žena se božskému ozbrojenci s požadovanou dávkou komplementárního maso- chismu oddává. -Jinak je tomu ve vizi Piny Bausch. Tady se loutkou nestává muž, ale žena. Není však božskou nadloutkou, ale naopak miniaturou, hračkou, bezvládným a ochromeným předmětem, s nímž nelze komunikovat. Strach a smutek panenky a narcisistní exhibice muže jsou zcela mimoběžné. Uvedla jsem dva způsoby kontaktu pohlaví, jak nám ho předkládá moderní taneční divadlo a film. Nikoli náhodou se námětově pohybují v krajině mýtů a legend, jakoby vedeny tušením, že zde nejlépe naleznou přiléhavý archetypální obraz pro svůj problém. Pro archetypální obraz kontaktu třetího pohlaví se obrátíme k bibli. Předmětem pozorování nám bude moderní taneční (alternativní, fyzické) divadlo jakožto jedna z nejsigniíikantnějších oblastí duchovního snažení naší doby. Pojem fyzické divadlo se objevoval v minulých deseti až patnácti letech v okruhu netradičních, neoficiálních divadel, která začala ignorovat dosud známé žánry, kánony a vrstvy adresátů. Vytvořila zcela novou estetiku i sociální strategii. Z magmatu divadelních tvarů rozložených na základní prvky se postupně vydělovaly nové tvary a žánry - fyzické divadlo bylo jedním z nich. Fyzickým divadlem se rozumí takový styl, který klade prvořadý důraz na pohyb. Není to však pohyb chápaný jako forma, na níž se se zalíbením pohlíží, pohyb jako zdroj vizuální rozkoše. Naopak, jde o pohyb jako prostředek fyzického kontaktu. 145 [pageend147]Předobrazem tohoto typu teatrality by mohl být biblický výjev nevěřícího Tomáše, vkládajícího prst do rány na Kristově boku. Tato mytická scéna v podání mužských představitelů Krista, Tomáše a ostatní výlučně pánské společnosti apoštolů by byla mohla být naaranžovaná některým z režisérů alternativního divadla. Zážitek z takové divadelní situace vybočuje z mezí běžného estetického zážitku; spíše než o estetiku tu u diváka-svědka jde o větší či menší fyzický otřes, asi jako když se stane svědkem pouliční nehody nebo incidentu. A protože při diváckých soudech hraje velice silnou (byť nepřiznávanou) roli jeho sexuální zaměření, může fyzické divadlo nejenom otřást, emotivně burcovat, ale in extremis vyvolávat i silný odpor, odpuzovat. Fyzické divadlo si zakládá na pravdě (autenticitě), o níž se lze fyzicky, hmatatelně přesvědčit. Divák je vyzýván, aby tak učinil spolu s hercem, je vyzýván k napodobení (Imitatio) v upřímnosti, k odmítnutí padělků tradičního divadla, které je „jenom jako“. Fyzické divadlo je výrazem žánrového skluzu od divadla jako typu umění s vizuální dominantou a doprovodným momentem empatie k divadlu s dominantou fyzické empatie, dominantou hmatu s doprovodným momentem prostředkujícího zraku. Divadlo takových preferencí není zajisté vytvářeno lidmi establishmentu. Společenská vrstva, která ho bude vytvářet, budou lidé převážně nekonformní, z okraje společnosti, žijící v alternativních sociálních svazcích (například v komunách), lidé často nezařazení či nezařaditelní-bez jasné sociální, ale také pohlavní identity. Skupinu DV 8 Physical Theatre založil Lloyd Newson v roce 1986; není skupinou stálou, schází se k vytvoření jednotlivých projektů. V roce 1988 s ní vytvořil představení Dead Dreams of Monochrome Men. Je to mužský kvartet přednášející téma intenzívní a bolestiplné touhy, osamělosti a sklonu k sebedestrukci. Svou neskrývanou homosexualitou vyvolal v Anglii skandál. V strohém interiéru holých a drsných zdí je roztroušena hrstka mužů, chlapců. Postávají, opírají se o zeď, přecházejí, všichni čekají, vyhlížejí, číhají, větří. Všichni jsou naplněni vnitřním chvěním. Pohybů je minimálně, jeden z chlapců, jakási homosexuální Carmen, se nechává netečně laskat dominantním partnerem, zatímco pohledem sleduje a vyzývá jiného, vzdálenějšího partnera. Netečná Carmen a maskulinní agresivní typy tanečníků jsou doplněny ještě o jeden z důležitých homosexuálních tipi fissi - typ ošklivého a sexuálně dychtivého chlapíka masochistických sklonů. Představení je jakousi velkou erotickou předehrou, experimentem s těly, což ostatně platí pro tanec obecně. Úvodní tanec přibližování je tancem chvění, erotického rozechvění, které vysílá elektrické vlny téměř viditelné. J. Grotowski ve svém manifestu Performer, článku psaném v pozdním životním období v Itálii, předkládá vizi ideálního a autentického herce, který je tanečníkem, knězem a mystickým válečníkem zároveň. Přikládá zde kardinální význam pojmu Přítomnost. Rozumí se tím maximální vybuzení všech životních, fyzických, citových i volních vibrací 146 [pageend148]herce (jako protiklad formální prázdnoty a ne-přítomnosti tradičního herce na tradičním jevišti). Touží-li tedy moderní divadlo spolu s Gro- towskim po Přítomnosti performera na scéně, pak homosexuální senzua- lita jde tomuto požadavku vstříc jedinečně. Vlastní experiment s těly se pak odehrává v jakési prostorné koupelně, rozuměj laboratoři těla. Střed chladné, neútulné koupelny zabírá vana, obřadní nádoba, v níž se tělo očišťuje, obnovuje i posvěcuje. Může být lůžkem, kde tělo odpočívá, a přece se mírně vznáší a tím zduchovňuje. Může však být i rakví, neboť je také oblíbeným místem vražd a sebevražd. A když tu duše odchází z těla, nejenom krev se může rozpustit ve vodě, ale jak víme, i člověk celý se tu může rozpustit v louhu a tak se dokonale „očistit“ od svého tíživého těla. A tak, když tanečníci DV 8 tančí kolem vany, pod vanou a ve vaně své sadomasochistické přibližování, tančí s nimi i naše podvědomí a trsy obsedantních představ. DV 8 nejsou samozřejmě první, kdo experimentují s tělesným kontaktem na jevišti. Naopak, dalo by se říci, že velká, možná převážná část moderního tanečního umění na Západě je výzkumem možností těla jednak v jeho individuální exhibici, jednak v jeho kontaktu s jiným tělem. Západním tanečním uměním byly lidské tělo a jeho možnosti zmapovány ve vyčerpávajícím měřítku. Zdálo by se, že není kam už se ubírat dál. Ze všech stran byl prozkoumán, využit i na hlavu postaven základní taneční vztahový vzorec - pas de deux, tanec dvojice, muže a ženy. Tu ale z třinácté, dosud tabuizované komnaty, z jiné než heterosexuální senzuality, začaly pronikat nové impulsy. Začala se objevovat „antify- zická“ pas de deux dvou mužů, dvou žen. V třinácté komnatě DV 8, v jejich koupelně-laboratoři se tato nová senzualita naplno rozvíjí. Vidíme jinou variantu kontaktu, doteky homosexuála jsou jiné než doteky heterosexuála: pro diváka unaveného nudou věčných pas de deux nové a nečekané. Nejsou tak zprofanované jako doteky a kontakty heterose- xuálů, mají novost obřadu, který byl dosud pro nás tabu, a rozšiřují hranice našeho lidství, nutíce nás akceptovat jiné lidské alternativy. Příchod této nové senzuality na taneční scénu byl už dlouho připravován vlnou choreografek, které svým specificky ženským viděním, určitým realismem až naturalismem, neaprioristickým pohledem na skutečnost, pohledem čiré krutosti, dětsky groteskním pohledem položily základ renesanci moderního tance sedmdesátých a osmdesátých let. Je pozoruhodné, jak je taneční umění tolerantní pro rozvoj sebevyjádření jiných pohlaví. V jiných oblastech života to zdaleka není tak samozřejmé; svědčí to o hluboce psychicky ozdravující atmosféře této lidské aktivity. Práce Lloyda Newsona má proto přirozeně četné koincidence právě s prací Piny Bausch. Společné jsou jim kontaktní improvizační techniky, použití každodenních pohybů, stylizace prostřednictvím opakování motivů. Zdá se, že tanec, pohyb, tělesný kontakt je pro obě pohlaví, ženu i homosexuála, přirozenějším vyjadřovacím prostředkem, asi tak přiro147 [pageend149]zeným jako pro muže slovo. Homosexuálově však mají - díky své pro- miskuitě mnohem větší zkušenost s fyzickým kontaktem. Milostné hry v provedení DV 8 jsou erotikou s Damoklovým mečem nad hlavou, láskaje tu ustavičným rizikem, někdy sebemrskačstvím, někdy ruskou ruletou, stále na pokraji propasti, okamžik před pádem. Po všem milostném zraňování, klesání, vláčení, netečnosti a odmršťování, po obřadu ve vaně je jedno tělo zavěšeno hlavou dolů na provaze. Toto tělo hlavou dolů, tělo zachycené v pádu, je možná jednou z utkvělých představ homosexuální představivosti. Už před lety jsme ho mohli vidět v představení významné skupiny butó Sankai Juku. Butó je taneční styl vytvořený Japonci, japonský taneční underground. Přivedlo na svět an- drogynní hereckou bytost, vyholenou od hlavy k patě, která se divákovi představuje téměř nebo zcela obnažená, pokrytá rýžovým pudrem a podobná modle, staré hračce nebo ready-made objektu. Také Sankai Juku přivádí na scénu pět mužských tanečníků a estetiku, která není heterosexuální. Prezentuje androgynní mýtus, prezentuje an- drogynní bytosti, prezentuje atmosféru jakési vznešené perverze. - Například toto: Na jevišti se objevuje nejprve jediný tanečník. Bosý, do půl těla obnažený s oholenou lebkou, oblečen pouze do bederní roušky. V náručí svírá pevně loutku páva, tančí s ní. Když však tanečník po nějaké chvíli povolí pevné sevření, ukáže se, že domnělá loutka je živý pták, a tanečník tančí s živým pávem sólový tanec evokující atmosféru dvorského tance císařského Japonska, zatímco v pozadí ostatní tanečníci zaujímají pózy připomínající poněkud Nižinského Faunovo odpoledne. (Ostatně z dnešního pohledu se zdá, že právě Nižinskij, legendární tanečník Ruských baletů v Paříži na začátku století, se svou skandální choreografií Debussyho skladby byl jakýmsi Janem Křtitelem tohoto typu senzuality, o němž je řeč.) Když v závěru představení visí jeden z tanečníků dolů hlavou, tvoří symbol převrácené optiky nebo i symbol prolínání kosmického mužského a ženského prvku, neboť jeho tělo s roztaženýma nohama tvoří trojúhelník, který se protíná s barevným látkovým trojúhelníkem, na jehož pozadí je zavěšen. Je také obětí, obětí jakožto vyvrcholení rituálu, jímž představení butó ve své podstatě je. Proto je i není tragickou náhodou, že jeden z pěti tanečníků zahynul, když v představení Pocta prehistorii prasklo lano, na kterém visel - opět hlavou dolů. Ještě doslovněji pojednává motiv pádu DV 8 v sekvenci, kdy dva tanečníci hrají následující nebezpečnou hru: jeden z nich se vyšplhá po žebříku na zdi, nakloní se, pustí a padá do náruče partnera, čekajícího dole. Znovu vyšplhá po žebříku, tentokrát výš, znovu padá. Nebezpečí se stupňuje, riziko se zvětšuje, partner dole zvládá fyzický nárok obdivuhodně. Námaha, strach a odhodlání na straně jednoho, kterému odpovídá druhý jakýmsi nevzrušeným vzrušením a fyzickou spolehlivostí. Kaskadér teď vylezl nejvýše, partner dole nevzrušeně čeká, odvážlivec 148 [pageend150]se naklání, hraje hru na život a na smrt. V té chvíli se jeho partner lhostejně otočí a odchází. DV 8 nám předvádí homosexuální erotický kontakt jako zahradu citových paradoxů. Za všemi těmi pády, naznačenými, zadrženými, nedokonanými i dokonanými, nám vyvstává obraz Onoho pádu, pádu temného anděla, oné androgynní bytosti, která podlehla svodu porušit rovnováhu božských výšin. Není však i naše každodenní těkavá chůze jen sérií zadržovaných pádů? Celá lidská kultura je ustavičným vyrovnáváním se se svou tělesností. Různá pohlaví a různé rasy mají jednodušší nebo komplikovanější vztah k tělesnosti, spontánnější nebo „kulturnější“ vztah k tělu. Bílá rasa je z těch, které mají s tělem potíže. Vklad homosexuálů do vyrovnání se s tělem prostřednictvím tance může být obdobný, jako byl vklad černochů do bílé kultury. Bílá kultura skrývá své tělo. Co ji k tomu nutí? - Je to snad touha oddělit se od svého vlastního těla, zapomenout na ně? To tělo, které má ve své bělobě tak nejisté kontury, vězí tak nepevně ve své kůži, že neodhání dostatečně myšlenku na možný rozklad. Naopak sugeruje myšlenku rozpadání, myšlenku rozpuštění té běloby v okolní nicotě, myšlenku smrti. Aby tu nevolnost z vlastní běloby bílí lidé popřeli, zvolili za barvu smrti černou; tak vytěsnili pomyšlení na bělobu a alespoň v okamžiku konce si dodali zdání určitosti, okontu- rovanosti, soudržnosti. A tedy důstojnosti. Tělo černého tanečníka se naopak rýsuje určitě proti bílé zdi, proti bílé obloze. Černoch vězí nepochybně ve své kůži, černoch obývá své tělo. Pot na těle černého tanečníka vytváří temnou glazuru, která ho činí ještě určitějším, u bělocha je to počátek rozkladu. A tak tedy prchá bílý člověk ze svého těla vzhůru jako pták či jako anděl. Několik století pracovala Evropa na překonání zemské přitažlivosti. Po neohrabaných divadelních pokusech vznést se pomocí strojů, zdvihadel, vynalezla subtilní a jedinečný výraz pro svou touhu po elevaci špičkový balet. A aby nebylo mýlky, co špičkový tanec ve své hluboké podstatě znamená, v době, kdy se ustalovala jeho technika, měly tanečnice (Sylfidy, tj. typ vzdálených princezen) na zádech na kostýmu našitá křidélka. Tím potvrzovaly svou vzhůru se pnoucí podstatu, připodobňujíce se obrazu Duše v dobovém (ale možná i universálním) pojetí. Byl to výraz heterosexuální, mužské kultury, která hýčká rozpor ani- mus-anima. Soumrak této kultury a úsvit kultury alternativní se vyznačuje opačným směřováním. Bílý člověk prchá z výšin duchovnosti zpět do svého těla pádem, nikoli anděl se vznášející, ale anděl padlý. Žijeme na sklonku dějinné epochy, jediné ostatně, kterou máme v živé paměti, již vytvořil muž. Do její podoby muž také otiskl své psychické ustrojení. Jiná pohlaví si pak osvojovala jeho jazyk a myšlení, často bravurně, jako si osvojujeme jazyk prostředí, které není naše vlastní, ale ve kterém dlouho žijeme. Homosexuál i žena mohou velmi dobře, vy- jadřují-li se v mužském idiomu, udělat ve světě muže, abych tak řekla, 149 [pageend151]duchovní „kariéru“. Ten svět zůstává přesto světem Muže a vyjadřuje jeho psychické problémy, pnutí a meze. Mužský svět vyjádřil své psychické problémy specifickými archetypy, žijícími v legendách. Mezi typické mužské legendy by patřila legenda o doktoru Faustovi, legenda o Donu Juanovi, legenda o Modrovousovi (Jacku Rozparovači), legenda o Carmen (femme fatale), legenda o vzdálené princezně (la princesse lointaine). Tyto legendy vyjadřují typicky mužskou touhu po absolutnu, ať ve sféře intelektu (Faust) nebo ve sféře smyslů (Juan), v obraze ženy věčně odtažité nebo vzdálené, a tedy věčně vzrušující. Touha po absolutnu pak může vést k nejzazšímu aktu, destrukci předmětu lásky nebo hodnot poznání. Na konci této cesty za Absolutnem číhá na mužskou duši velké Prázdno. A tedy splín jako jeden z typických mužských duševních stavů. Mužské legendy hovoří o rozporu Animus-Anima, s nímž je mužům souzeno se vyrovnávat a v průběhu svého života jej reflektovat. Tradiční baletní pas de deux, které personifikuje tento rozpor, nabývá na sklonku heterosexuální kultury stále více podobu krutého zápasu pohlaví než milostného dialogu. Odrůdou cesty za absolutnem je „zápas za svobodu proti tyranii“, oblíbené schéma tanečních představení heterosexuální kultury. Jejich vzorec vypadá přibližně takto: Corps de ballet (taneční kompars) strádá v otroctví. Ujařmuje ho charakterní tanečník (Stín). Z lůna komparsu, duševně podporován primabalerínou (Anima), se zrodí sympatický a hezký hrdina, který přemůže v čestném zápase tyrana. Osvobozený kompars svrhne jho a tančí závěrečný tanec, duše pak plesá. Moderní je taková taneční produkce jen zdánlivě, jako aktualitu ji bude schopna chápat kdekterá společnost; ve skutečnosti však je výrazem pradávného mužského archetypu, nazvěme ho sit venia verbo - archetypem jednoho kohouta na smetišti. Podobné kompoziční schéma bychom těžko hledali v choreografiích Piny Bausch, v produkcích Sankai Juku nebo tvorbě DV 8. Mužská kultura ráda vyjadřuje své psychické problémy obrazem „zápasu“ nebo „cesty“, tedy epicky. Není proto divu, že mužskému světu vládne slovo. A vládne mu epika. V alternativních kulturách, androgynní nebo femininní, nevládne slovo, epika, ale pohyb, hmat, kontakt, tanec. Zejména umělecké myšlení homosexuála je zahleděno nepochybně kamsi jinam než do epické heterosexuální perspektivy: milovali se-hledali se-překonávali překážky vzali se - a jestli neumřeli, žijí tam dodnes. Dramatismus alternativní homosexuální kultury nebude zřejmě spočívat v lineárním „překonávání překážek“, ale bude se rozvíjet patrně v říši paradoxů. Nechci však být prorokem, chci signalizovat jenom jevy, které se v mém oboru vyskytují, a pokusit seje usouvztažnit k celkovému vývoji kultury, tak jak se mi jeví. Základem naší (heterosexuální) kultury je mužský interval mezi vědomím a podvědomím. Možná, že pro kulturu založenou na jiném pohlaví musíme vyjít z předpokladu, že interval mezi vědomím a podvědo- 150 [pageend152]mim homosexuála nebo ženy bude odlišný, možná dokonce v některém případě i nulový (tj. musíme připustit, že některé „lidské“ rozpory duše nejsou universálně platné, nýbrž pouze mužské a že jiná pohlaví mají jiná a možná ještě neřešená dilemata). A že třeba nevědomí může prosvítat hypersenzitivním vědomím jako modré hlubiny těla jemnou pokožkou. Tvrdím-li, že jsme přítomni soumraku heterosexuální kultury, jaké jsou znaky její agónie? - vybujení pornokultury, mužský exhibicionismus, kastrační komplex. Pornokultura je profanací sexu, krajním výrazem heterosexuálního klíče. Homosexuálové a ženy pojímají sex jako herme- tičtější, a tím rituálnější jev. Pornokultura vyjadřuje mužskou „absolutní svobodu“ a absolutní touhu po poznání druhého těla, které se před mužem téměř laboratorně, útrobnč rozevírá. - Cestujeme-li západním umě ním, narážíme - zejména ve filmu - na obrazy kastrace na každém kroku. Reflektor zaměřený na mužské pohlaví a na strach z jeho ztráty znamená možná úzkost ze ztráty identity ve světě, kde by mužství už nemuselo být jediným spolehlivým měřítkem životní orientace. Greenawayův film Pros peřový knihy, skvostná variace na Shakespearovu Bouři, je přebohatou, ale také už dekadentní encyklopedií lidské obraznosti k tomuto dni; přetéká metaforami, ale také téměř slovníkovým výběrem mužských pohlaví, která téměř schematicky enumerativně předkládá k nahlédnutí. Těmto dekadentním sklonům čelí společnost zvýšeným zájmem o budování těla. Prožíváme boom nejrůznějších tanečních a quasitanečních aktivit; jako nikdy dřív svět navštěvuje kursy „modern dance“, jógy, aerobiku, bojových orientálních umění. Tato móda je iniciována především ženami a homosexuály a v jejich prostředí se také udržuje. Vyznačuje se také vnějšími dekorativními a obřadnými znaky, v nichž mají obě jmenovaná pohlaví zalíbení. Bojová umění se však vyznačují netoliko zájmem o budování těla, ale i zájmem o budování duše. Už jejich procedurální obřadnost, pozdravy, poklony, spouštěcí gesta a hesla naznačují, že jsou blízká obřadu zasvěcení, a že tudíž Přítomnost duše se předpokládá. Bojová umění sublimují bojové instinkty muže podobně jako to ve sféře heterosexuální kultury činí politický boj. Jsou však více introvertní a také méně nákladná, psychické zplodiny se tu spalují jaksi čistěji, ekologičtěji. Ta zápasivá stránka odpovídá mužské složce duše, ale je zde přítomná i stránka ženská, ex- hibiční. V tomto ženském osvětlení jsou bojová umění vlastně tancem. Je přirozené, že bojová umění měla v posledních dvaceti letech, to jest v době, kdy se konstituovala alternativní vlna tance a divadla, na tanec a divadlo tak obrovský vliv, že nemohou scházet v tréninkovém vybavení moderního tanečníka a herce. Ostatně turnaj bojových umění nebo jejich exhibice svou atmosférou, prostorem a jistým minimalismem výrazových prostředků už vlastně představením alternativního divadla je. Není náhodou, že v řadě disciplín bojových umění se provozuje boj se stínovým soupeřem. Jde většinou o závaznou sestavu (katu), choreo151 [pageend153]grafii sui generis, která dává „návod“, jak zápasit se svým Stínem. Bylo řečeno, že heterosexuální kultura je kulturou protikladů, homosexuální kulturou paradoxu. Je známo, že filosofií, o níž se opírají bojová umění, je zen to jest filosofie paradoxu. A jako jsme na příkladu panenky z Modrovouse a souložícího muže ve zbroji z Excaliburu demonstrovali rozdílný přístup mužský a ženský, můžeme na přístupu k bojovým uměním demonstrovat přístup mužský a homosexuální. Mužským způsobem lze pojmout orientální zápas jako námět ke krváku. Soupeř tu není stínový, vnitřní, nýbrž vnější a teče mu krev. Toto zneužití však nic nemění na revolučním objevu vlny bojových umění pro duši. Pro zjednodušení hovořím v průběhu předcházejícího textu o třech pohlavích; ve skutečnosti je jich samozřejmě více, odhlédncme-li od těch nejjednodušších a často matoucích znaků (to staří tušili už dávno, na- zývali-li pohlaví vězením). Možná, že pohlaví je určitá lidská psychická kontinuita, vyjadřující se v odvěkém ideálu Androgyna. V dnešní době může tento ideál nabýt na aktuálnosti, neboť v našem již příliš těsném světě je každý partikularismus ohrožující, neekologický, i partikularismus pohlaví a lidstvo přilne k metafoře Androgyna. Až tedy poté, co všechna pohlaví budou moci definovat svůj vztah k podvědomí, tělu, svůj vztah k rozvržení obraznosti do prostoru, svůj typ poznání a svůj typ krutosti při svém aktu poznání, osobitý vztah ke smrti, snad spojí svá úsilí v kon- templaci dávného archetypu Androgyna. Jestliže ano, taneční umění, fyzické divadlo budou připraveny se svými postřehy, neboť už dávno s tématem Androgyna (vědomě nebo podvědomě) experimentují, přestože - pravda - nemají ve zvyku příliš verbalizovat. Nina Vangeli film Bolest je pohyb dopředu (rozhovor s režisérem Vladimírem Suchánkem) Olomouckého filmaře Vladimíra Suchánka (1948) je těžké v generaci čtyřicátníků někam zařadit. Je to solitér, svým dosavadním životním příběhem i uměleckým zaměřením: ostatně širšímu kruhu diváků zatím zůstává takřka 152 [pageend154]neznámý. V polovině sedmdesátých let se dostal na moskevskou filmovou školu. Seznámeni s ruskou a také arménskou, gruzínskou kulturou mělo na něj zásadní vliv: podpořilo jeho náboženský obrat a sblížilo jej s hodnotami ( „Ex oriente lux“...), s kterými se mohl bezprostředně setkat na přednáškách a v dílech svých učitelů, například Tarkovského a Parcidža- nova. Jeho filmy vycházejí z této východní zkušenosti. Jsou to poetické meditace o životě a víře, komponované z dlouze vyznívajících záběrů. Předpokládají trpělivého diváka, ochotného poddat se volnému rytmu vyprávění. Vrací se v nich jeden okruh motivů. Život jako křížová cesta. Smrt jako možné vykoupení. Přírodní živly, roční doby, světlo a tma se tu proměňují v symbolický „komentář“ k lidskému osudu. Vladimír Suchánek má svou ikonografii, kterou rozvíjí už od svého absolventského filmu Rubicon (Ar- ménfilm 1979) o arménském básníku čtrnáctého století Nahapetu Kučakovi až po své rozsáhlé fresky - eseje z poslední doby o Janě z Arku Zimní krajina s pastí na ptáky (Studio Velehrad 1989-1991) a o J. A. Komenském Via lucis (TV Brno 1989-1991). V ještě ilegálních podmínkách natočil pro velehradské studio kromě dokumentů Setkání (1989), Píseň o velké pouti (1989) i zpověď - „credo“ - otce Josefa Zvěřiny Den pro agapé (1987). V symbolické zkratce v ní zachytil dvanáct knězových médi tat ivních „zastavení“ v jarní krajině, od jitřní modlitby díků až po noční rozjímání nad plápolajícím ohněm o tajemství světla. (V Prostoru č. 16 o tomto videosamizdatu psala Stanislava Přádná.) Z krátkých poetických dokumentů Vladimíra Suchánka připomínám film Dřevo se hudbou odívá (1982) a zvláště Elegii (1986), fantazijní žalozpěv nad obrazy expresio- nistického malíře Václava Chada. * * * Red.: Vrátím se do roku 1974. To byl zřejmě klíčový okamžik vašeho života. Jak jste se tehdy mohl stát z odmítaného outsidra studentem moskevské filmové školy? V.S.: Od roku 1971 jsem dělal každý rok zkoušky na FÁMU na katedru filmové režie. Pokaždé mi dali vědět, že nejsem ten pravý a nemám to správné filmové vidění. V roce 1974 jsem dostal písemnou nabídku na studia tohoto oboru na moskevském VGIKu (Všesvazový státní institut kinematografie). Moc jsem o tom nepřemýšlel a nabídku vzal. Až po dlouhé době mi začaly docházet určité věci. Dozvěděl jsem se, že ministerstvo školství nemělo splněný limit na počet studentů, které posílalo do SSSR, že filmařinu v Rusku nikdo nechtěl studovat, protože většinou se „profesionálové“ dívali (a bohužel stále dívají) na sovětskou, či dnes postsovětskou kinematografii skrz prsty. Dále šlo zřejmě o prémie za to, čemu se říkalo splněný nábor atd. Dost absurdní kolotoč dost absurdních souvislostí. Tehdy i později se ovšem našlo hodně lidí, kteří za to nade 153 [pageend155]mnou ohrnuli nos. Ale nechtěl jsem nic jiného než vystudovat školu, něco se naučit. Plánoval jsem si, že když budu myslet a dýchat v takovém oboru, jako je film, pět let v cizí zemi, musí mi to něco dát. Red.: Co pro vás znamenal ten náhlý přechod do nového prostředí? Rozešel jste se v Rusku zcela s tím, co jste si o filmu myslel doma? V.S.: Byl to zlom. Úplný, neočekávaný. Pravda, něco jsem z ruské (i filmové) kultury znal. Jen si připomeňme druhou polovinu šedesátých a první polovinu let sedmdesátých: kromě špatných sovětských filmů, které se snad tehdy kupovaly zcela záměrně, se u nás promítaly i snímky dobré a vynikající. Samozřejmě, že jsem byl členem filmového klubu a pokud to šlo, nevynechal jsem jediné představení. Po okupaci 1968 nesmyslné, ale psychologicky tak pochopitelné odvržení veškeré ruské a sovětské kultury. Předtím jen soustředění na Západ - Godard. Fellini, Antonioni, Bunuel, Bergman, Tavianiové, Anderson a celá česká škola šedesátých let. Do toho přišel jako úder Tarkovského Andrej Rublev a Paradžanovovy Stíny zapomenutých předků. Jako teď cítím ten pocit: lehkou závrať, takové ovanutí orientem, ale nic víc, rychle to přešlo, protože na moji hlavu se sypala jména a filmy docela jiného ražení. S tímto nejasným filmovým vzděláním jsem 20. srpna 1975 přijel do Moskvy. Pršelo, lilo, celý den nás vozili po Moskvě, až jsme se nepředstavitelně unavení, hladoví a žízniví (skutečně nám nedali jíst ani pít) ocitli někde na periférii, která se měla stát po pět let naším domovem. Opilá správkyně koleje nám vydala klíče od pokojů a my vešli do úplně prázdné místnosti, bez postelí, bez nábytku a uprostřed nesmírná kopa svinstva, sahající skoro až ke stropu. Po podlaze se rozběhly tlupy švábů. Šok. Těžce jsme se z prvních zážitků vzpamatovávali. Nastaly také jazykové problémy, to když začali přijíždět studenti z různých zemí. Prostě theatrum mundi. Postupem času jsme si zvykali. Když začalo vyučování, byl jsem už v trochu jiném rozpoložení než v „Česku“. Přednášky se rozběhly naostro. Během prvního měsíce jsme uviděli Tarkovského Zrcadlo, Paradžanovovu Barvu granátového jablka, Urusevského Člověka a koně, od Iljenka Bílého ptáka s černým znamením, Abuladzeho Modlitbu. Stačí? Žil jsem v naprostém omámení, v jakémsi vytržení, které se viditelně zvětšovalo, a najednou jsem věděl, že to všechno, co jsem si myslel o filmu a umění až doposud, byla jen fikce. Přišlo to najednou. Měl jsem pocit jako po dlouhé horké lázni. Právě jsem se narodil. A v tom okamžiku přišla i náboženská konverze. Red.: Ale konkrétně, co pro vás pobyt na VGIKu znamenal? V.S.: Začít všechno od začátku. Zapomenout na to, co bylo dřív. Bral jsem do té doby umění, tedy i film, jako jakousi elitní intelektuální činnost 154 [pageend156]potřebnou k sebeu vědomo vání ega. Být tvůrce znamenalo být něčím víc, být blíže ke světu, požívat slávu... lze to velmi těžko vyjádřit. Kdežto VGIK mi do mého sebevědomí zasadil ránu. Samozřejmě, že ze začátku jsme byli všichni geniální, jak jinak. Ale pak jsem zažil onen úder a vše se zhroutilo. Kdo chtěl, dostal se do užšího vztahu s výtečnými profesory, kteří tam tenkrát ještě dožívali: byli otevření pro toho, kdo byl sám otevřený. Jinak tam akademická svoboda nebyla o nic širší než v Praze. Měli jsme proto štěstí na učitele. Já jsem studoval od třetího semestru u slovutného A. M. Zguridiho, který si vybral ročník tak, že vzal pouze ty, kteří už měli nějakou vysokou školu za sebou. To byla naprostá výjimka a už příští ročník ho donutili, aby vybíral podle obecně přijatých kritérií. Logicky! Už viděli, kam to spěje. A s naším ročníkem začaly potíže. Brzy jsem se dostal do sporu s oficiály L. A. Kulidžanovem a T. M. Lioznovovou. Po prvních dvou semestrech mě vyhodili jako člověka, který nechce pochopit jejich studijní metody a nelíbí se mu, že úporně formují náš charakter podle obrazu svého. Byl z toho poprask. O vlásek jsem unikl vyloučení z institutu... Nakonec mě pod svá křídla přijal Zguridi. Dovedete si představit, co by se stalo chudákovi ruskému studentu? Letěl by jako ptáček. A také že letěl, nejeden. Nebyl to žádný med, ale tvrdý boj, který ovšem vedla jen hrstka studentů díky hrstce profesorů. Red.: Říkáte, že akademická svoboda nebyla na VGIKu o nic větší než v Praze, že jste měl štěstí na profesory. Ale škola vám umožnila se s nimi setkat! A to už není málo. Rusko zřejmě neprošlo tou ráznou genocidou učitelstva jako my po roce 1968. Můžete některé z vašich profesorů charakterizovat blíže? V.S.: Mirap Konstantinovič Mamardašvili profesor filosofie. Nezkoušel nás. Útrpně říkal, že neví, na co se nás má ptát, a už vůbec neví, co my bychom mu mohli odpovídat. Jeho první přednáška začala tím, že přišel do třídy v džínách, ve vytahaném svetru, se zapálenou dýmkou, holohlavý s uhrančivýma očima Gruzínce a napsal na tabuli tři jména: Platón - Kant Marx. Sedl si za stůl a chvíli si nás prohlížel: „Hle, jak jsou krátké dějiny tragédie lidského myšlení.“ Snažil se nám vštípit jednoduchou věc. Ze umění je filosofie a že my všichni se můžeme stát filosofy, pokud začneme opravdu přemýšlet. Problém je v tom, že musíme uvažovat samostatně, ze sebe. Je třeba uslyšet svůj hlas, jen ten svůj. Paula Dmitrijcvna Volkovová - profesorka světového výtvarného umění. Tvrdila o sobě, že nemá národnost, měla v sobě krev litevskou, ruskou, gruzínskou, francouzskou, ukrajinskou, polskou, ale zejména židovskou. Byla to aristokratka, jaké znalo Rusko před revolucí, nosila dlouhou špičku, kouřila a každá její druhá věta byla „je nesmírně geniální, je prostě geniální“. Dokázala nás přesvědčit, že umění je způsob života, 155 [pageend157]myšlení a to se potom projeví i v samotné práci. Nezáleží na držení štětce, způsobu nanášení barev a stylu, záleží na našem propojení se světem vyššího vědomí. Musíme se stát jeho součástí, být jím, aby ono bylo námi, a ostatní už přijde samo od sebe. „Najednou váš rukopis bude nezaměnitelný, ano děti moje, a to je úžasně geniální, protože umělci se můžete stát jenom tehdy, když budete vedeni, ale toto vedení musí projít vaší čistotou. To je geniální! Pak budou vaše barvy jedinečné a vaše filmy mimořádné. Nepomůže vám nic, i když to budete moc chtít, musíte proniknout do vědomí světa, učit se, moc se učit, děti moje.“ Probrala s námi dějiny světového výtvarného umění jako dějiny mystéria lidské duše. Nikolaj Petrovič Tretjakov - profesor ruského a sovětského výtvarného umění. Říkalo se o něm, že je potomkem onoho Tretjakova, který založil slavnou galérii. Podobně jako P. D. Volkovová se nás snažil přesvědčit o tom, že pokud nepochopíme, proč se ruský, gotický, byzantský, románský, barokní či jiný chrám stavěl právě tak, jak se stavěl, a co vlastně znamenal, potud nepochopíme nic. Chrám je totiž stavěn jako modlitba a podléhá zákonům, které nesouvisí s architekturou. Je slovem: staň se, budiž vykonáno. Je činem víry, zpovědi a modlitby, skrze slovo proměněné v bytí. Takto bych mohl vzpomínat dál, zvláště na soukromé konzultace, které probíhaly u některých profesorů v bytech. Nejdůležitější bylo, že nás vedli k myšlení o celku: uvažovat v souvislostech! Vidíte sám, že to nebyla akademická svoboda, ale vztah jednotlivých studentů k tomu, co chtěli vědět. Kdo chtěl, dostal. I když to stálo mnoho sil. Ale o to přece jde. Red.: Při studiu jste se také sešel s režiséry Andrejem Tarkovským a Sergejem Paradžanovem. Pro nás jsou to legendy, vy jste je poznal osobně. Jací zůstali ve vaší vzpomínce. V.S.: Je to trochu jako sen, který snad ani nebyl. Tarkovskij: člověk, který byl dost sebevědomý, ale ne arogantní a ne pyšný. Složitě se vyjadřoval, ale to, co říkal, říkal bez zaváhání. Měl naprosto jasno v tom, co chce dělat a proč. Věděl, že má velké umělecké zázemí ve svém otci, a na jeho filmech je to znát: kdo četl verše Arsenije Tarkovského, ví, o čem mluvím. Ale uvnitř to byl plachý člověk. Paradžanov byl tak trochu opak: neuvěřitelně sebevědomý typ východního člověka, ale současně prostý a dobrý, rozdal by se. Smál se nám a rozverně volal, napřahuje ruce nad hlavou: „Cože to tam děláte na VGIKu? Jo, umění dělát, ale co to nepovídáte, dokonce umění, ha, ha, ha...“ A při tom smíchu se třásla celá matička Země. Na VGIKu kdysi studoval u Dovženka a z té doby jej přesně vystihuje tato historka: Dovženko vešel do třídy a zeptal se: „Dnes je významný den. Co se stalo?“ Jako odpověď padala všeliká výročí, ale Dovženko 156 [pageend158]seděl za stolem a vrtěl hlavou. Nakonec vstal Paradžanov a řekl: „Rozkvetly třešně.“ Dovženko opáčil: „Ano, vážení a milí, to je opravdu největší událost tohoto dne, protože se týká celého Vesmíru.“ Nebo jde Paradžanov po Tbilisi po ulici a najednou zničehonic zastaví nic netušícího človíčka a zaburácí mu do očí: „Už jsi někdy viděl génia?“ Člověk vrtí hlavou, že ne, a mistr se před něj postaví do heroické pózy a laskavě řekne: „Tak jen se dívej, jen se dívej.“ Red.: To jsou sice jen anekdoty, ale něco o „východní duši“ říkají: patos, humor, vědomí výlučnosti. Ale proč vy osobně jste viděl v Tarkovském a Paradžanovovi autory takového významu? V.S.: Oba s vnitřní jistotou a každý po svém překročili rámec uměleckého druhu. Velmi těžko v jejich případě mluvit o filmu (snad pouze v souvislosti s tím, jaká je použita výrobní technologie). To už je vize světa, přímo zhmotněná duchovní představa toho, co prožívali, když v nich tato představa vznikala. Jejich filmy se podobají postavené katedrále: zase je to slovo proměněné v čin, myšlenka v bytí. Tarkovskému i Paradžanovovi se podařilo stát se skutečnými prostředníky něčeho, co je samé přesahovalo, ale co chtěli vyjádřit. Podle mne dokázali velkou věc: popřít film filmem. Vezměte si začátek Tarkovského Zrcadla. Tam je vše řečeno po lopatě. Myslím na úvodní scénu s koktavým chlapcem, lékařem a hypnózou. Je to celé alegorie umělcovy podstaty. Až přestanu koktat ve své pýše, ze svého strachu a kvůli svému intelektu a poddám se vůli, jež mne miluje, tehdy konečně dostanu ze své svobodné vůle slovo. Myšlenky se vyjasní, hloubky pročistí a já začnu mluvit. Já! Tarkovskij, Paradžanov, Abuladze to dokázali, i jiní. Zde už nejde o film, ale o víc, o to - podat svědectví. Red.: Do Československa jste se vracel v době ještě tuhé husákovské normalizace. Jak jste se po tolika letech nepřítomnosti doma znovu aklimatizoval? Jednou jste řekl, že v Rusku jste cítil v blízkých lidech povzbuzující „stav permanentního očekávání“, kdežto doma jste byl zaražen duchovní pasivitou v lidech. Opravdu jste ten rozdíl mezi českou a ruskou mentalitou v téže době vnímal tak ostře? V.S.: V Rusku jsem žil v určitém prostředí určitých lidí, kteří něco chtěli, v něco doufali a tomu podřizovali vše. Nacházeli jsme tam svět jaksi podruhé, jako znovu se zrodivší děti. Žili jsme opravdu ve stavu jakéhosi permanentního očekávání něčeho, co bylo neurčitelné a nesdělitelné, ale aby nedošlo k omylu, to nebyl stav pasivity, ale intenzivního očekávání... tvorby. 1 když tvořit v pravém smyslu slova může pouze Bůh. Abych byl přesnější: šlo nám o účast na tvorbě. Výsledkem tohoto mého prožívání byl i absolventský film Rubicon. 157 [pageend159]A návrat v roce 1980. Bylo to hrozné. Vrátil jsem se do normálního života průměrně vyspělé společnosti, do totální duchovní apatie. Ale nejde o rozdílnost národních charakterů, spíše o intelektuální stav určitých vrstev společnosti. Dodnes se nemohu vyrovnat s českou mentalitou, s tím pustým pragmatismem a určitou povrchností v myšlení. Rusko má něco jako „hlubinu duše“, jež se však i tam pod vlivem západní civilizace rychle ztrácí. A pak mi těžce vadí to, co bych nazval naší provinciální pýchou a malostí. Nevím, jak se vyjádřit, ale jde o schopnost padat na zadek před velikány v zahraničí a současně skutečné osobnosti doma s chutí zadupat do špíny, zničit je a pokud možno nechat pojít hlady. Já vím, s tím se setkáváme všude na světě nikdo není doma prorokem, ale u nás je tato metoda obzvláště jemně propracována, do nejmcnších detailů, a provozuje se s chutí a od podlahy. Bohužel to platí o minulosti i dnešku. Morální marasmus, nevzdělanost a tupost ducha, abych použil slov Komenského. Však zkuste rozumně posoudit to, co se děje dnes mezi našimi národy. Ale ono se to děje i v Rusku, že! Red.: Mám pocit, že rozhořčeni vás zavedlo k příliš černému pohledu na naši situaci. Události v Rusku opravdu nepotvrzují, že hy tam bylo více světla než u nás, i když vím, že vám jde o srovnávání intelektuálních vrstev a nikoli společností jako celků. Ale „západníka“ v sobě nemohu popřít. Vraťme se do Ruska. Tam jste také konvertoval. Co pro vás bylo tím konečným „spouštěcím momentem“ na cestě k víře? V.S.: K víře jsem šel pomalu, hodně pomalu. V Česku jsem s ní jen koketoval. Kladla určité zajímavé otázky, které dráždily. Ale zájem se prohluboval. Lze říci, že do Ruska jsem přijel už připravený. Jak jsem vám už jednou řekl, ocitl jsem se tam „sám a nahý“, najednou jsem byl bez „intelektuální obrany“. Tou potřebnou poslední kapkou byly velikonoce v Zagorsku v roce 1976. Nejde je popisovat „střízlivě“: nízko letící těžká, vodou napitá mračna se dotýkala země. Obrovské, nízké, ruské nebe, šedé a olověné se snažilo rozpárat břicha svých mračen o kříže kostelů. Jaro, čas mezi zimou a létem, mezi sluncem a sněhem. Jako by Smrt vstala a chtěla zardousit život, protože sama byla rdoušena. Lilo. Ohromné spousty vod se valily na rozrytou, sténající zemi. Chvíli padal déšť, chvíli zmrzlý déšť a chvíli sníh. Zvonily zagorské zvony - pravoslavné zvony skutečně zvoní, letí zároveň s oblaky, hrají, zpívají, jásavě volají Aliluja, aliluja, Christos voskres: Kristus vstal z mrtvých. Desítky zvonů a každý má jiný hlas a úplně promočení lidé pláčou, objímají se a líbají na tváře a jeden druhému šeptají: Christos voskres, Christos voskres, Christos voskres. Kdo nezažil, neuvěří. Lidé padali do vod a bahna na zemi, lehali si na zem a déšť do nich bičoval, sníh je zasypával. Vyšli biskupové a kráčeli po ležících lidech, kteří jim líbali nohy, zvony zvonily, nebe se dotýkalo nebe i země zároveň a lidé se dál objímali 158 [pageend160]a říkali: Christos voskres, Gospodi pomiluj nas, Gospodi spasi mcnja, raba tvojego, i pomiluj nas. To nejde popsat. Red.: Když čtu texty křesťansky zaměřených autorů o uměni, konkrétně si připomínám některé české reflexe Tarkovského filmů, mám někdy pocit, že studované dílo je pro tyto autory modlou, kterou je možno jen popisoval, a je jen možné dále sestupovat do jeho významů. Zdá se mi, jako by se tito pisatelé a priori zřekli kritického soudu, zapověděli si hodnocení. Nezdá se vám, že víra může někdy omezovat kritický vztah k dílu, kdy jedinou normou jsou jeho sakrální významy? Pak ovšem mohou být na jednom místě shromážděna díla esteticky nesouměřitelná, ale možná i myšlenkově neporovnatelná. Necítíte v tom riziko křesťanského pohledu na umění? V.S.: Nejenže cítím, to je riziko zcela reálné. Je paradoxní, že právě v církvi, která dala vrcholnému umění tolik prostoru a tolik času, se v posledních desetiletích nashromáždilo neuvěřitelné množství balastu a kýče. Ovšem to nesouvisí s vírou a jejím pohledem na umění, ale s ne- vkusem a nevzdělaností. Myslím, že problém, na který se ptáte, je stejný u víry i u intelektu (vzpomeňte například na svého času naprosto nekritické přijímání všeho, co natočil Godard). Další otázka vzniká: z jakého úhlu se kriticky dívat konkrétně na filmy Tarkovského? Je vůbec možné je hodnotit podle obecně přijatých kritérií? Jistě je lze rozebírat a tázat se třeba na povahu rytmu, herectví, střihové skladby atd. Aleje možné říci, že například Solaris se režisérovi povedl lépe než Stalker nebo že v Zrcadle je kompoziční nevyváženost motivů v kontrastu s pevnou a střídmou prostotou a jasností v Andreji Rublevovil Snad souhlasíte, že to je zcestné tázání. A dále: s kým lze Tarkovského srovnávat? Je jedinečný, stejně jako třeba Buňuel, Bergman, Kurosawa, Saura, Fellini... Ale dávám vám za pravdu v tom, že víra nesmí omlouvat paskvil, naopak! Musíme vidět rozdíl mezi Obětí a Ben Hurem, mezi americkým škvárem Mojžíš nebo Quo vadis a poměrně slušným ZeíTirelliho Bratříčkem Slunce a Sestřičkou Lunou (i když i zde s výhradami). Red.: Pro vás je umělec prostředníkem. Tím, kdo ve šťastné chvíli jen zapisuje, co v sobě slyší a co do něj bylo vloženo „shůry“. V dnešní době rozbujelého individualismu, či přímo egocentrie, kdy jako by bylo důležitější, kdo je autorem, než co a jak říká, je to návrat k pojetí umělce jako vykonávat ele-řemeslníka ze středověké éry. Na druhé straně: prostřednictví, není to zase více než sebevědomá představa umělce jako toho, kdo je „předurčen“. Tedy pokora a sebevědomí zároveň. Lze to sloučit? V.S.: Z vaší otázky cítím napětí. Podle mého názoru je výlučnost umělce v jeho předurčenosti k pokoře, která mu umožňuje být tím, čím je: prostředníkem, svědkem. Jestliže to nazveme sebevědomím, tak musí být 159 [pageend161]strašně sebevědomý, přímo děsivě, jinak by v tom nelítostném kolotoči nepřežil. Tím se ovšem i vyčleňuje z lidské normální společnosti a stává se podivínem, bláznem. Je zajímavé, že tuto skutečnost přijímáme u hudebního skladatele, malíře, básníka, ale sotva jsme tak ochotni vidět filmaře. To je pouze svědectví o tom, že kinematografie je příliš světská, okázalá, nabubřelá. Vždyť kinematografie, to je počátek světového showbusinessu a v něm skromnost a současně výlučnost podivína značí, že dotyčný je hlupák. Pozlátkový svět festivalů, smokingy, milióny, limuzíny, vily, drogy... ne, nesmějte se, to je kinematografie, to nejsou třicátá a čtyřicátá léta, ale dnešek a jeho divný ideál: být středem světa, takzvaně „dělat“ film... Je-li na druhé straně umělcova výlučnost pózou, pozná se to na plátně ihned. Je to prostě tak, jak říká sochař František Bílek: Básník a jeho sestra Bolest. Pokora je bolest skutečná a bolest je jediné skutečné sebevědomí básníka. Red.: Ve vašem filmu Elegie o malíři Václavu Chadovi mě zaujalo spojení Chadových expresionis tichých obrazů s verši Jiřího Ortena. Oba zahynuli v raném věku za německé okupace. Nikdy se nesetkali. Ale vy jste mezi nimi objevil imaginární životopisné pouto. A současně v jejich obrazech a poezii hledáte, myslím si, obdobné pocity mimořádně senzitivních lidí, kteří se předčasně museli srovnávat s jáktem blížící se smrti. Vyjádřil jste to v básnických obrazech, v krajinných vizích, které vkládáte do filmové osnovy (látky, svíčky, zrcadla, rámy obrazů a stromy, zasněžené pláně...). V Rubikonu jste se obrátil do arménské historie prostřednictvím Kuěako- vých veršů. Zase tu fantazijně rekonstruujete umělcův život, o němž f akticky není nic známo. V Zimní krajině s pastí na ptáky se pokoušíte vejít do vnitřního světa Jany z Arku v složité kompozici obrazů, jež zároveň symbolizuje cestu k víře. Pokusem o vyvolání vnitřních stavů historické osobnosti je i váš film o Komenském. Zdá se mi, že všechny tyto různé postavy něco spojuje ve vztahu k životu jako údělu, cestě. V.S.: Dávám šije do souvislostí. Chad byl na svůj věk neuvěřitelně umělecky vyzrálý, i když roztříštěný, hledal, netápal, hledal a narazil. Byl to vstřícný pohyb, který končil srážkou. Tušil, kde bloudí, kudy cesta nevede, a vykročil do tmy. Jana z Arku netápala ani nehledala, ta věděla všechno jasně. Ale i ona narazila. Komenský šel celý život zřetelně definovanou cestou víry a národa. Stále ji korigoval, upřesňoval, až došel k definitivnímu bodu - lásce a spolupráci, míru ve světě a v srdcích. U Chada mě zaujala vzpoura proti zlu, které ničí krásu a život. Vědomý, rozumový vzdor proti obludné mašinérii zla i s vědomím, že zaplatí smrtí. U Jany z Arku to byla předurčenost osudová, ta nevzešla z volby, ale z víry. Nevzdělaná dívka plní úkol, který jako by ani nebyl součástí jejího života. Ocitá se uprostřed jakýchsi dějů, vášní, zájmů, ale ona jde za svou pravdou a tuto pravdu „vykonává“, protože jinak nemůže. Její 160 [pageend162]život pasačky ovcí se stává absurditou, která však jen potvrzuje, že nejsme zcela pány svého osudu, vydáváme-li svědectví o pravdě. Komenský je svou životní podstatou kopií Jany z Arku, aleje tu základní rozdíl. Byl to mimořádně vzdělaný člověk a právě tato vzdělanost mu stavěla překážky v jeho snaze vykonat to, co bylo jeho „úkolem“. Tím je bližší Nahapetu Kučakovi. Oba byli vyhnanci, toužili po návratu, oběma se to nepodařilo. Kučak vzýval rodnou Arménii jako matku, od které sál mléko a do které zapouštěl kořeny. V jeho pojetí života (alespoň tak to chápu) byl člověk stromem: nohama pevně zakořeněný v rodné půdě, bez které uhyne vše živé. Tělem vzepnutý k oblakům, bičovaný větry a mrazy. A srdcem a duší u Boha, který mu dával cíl. Tato metafora či alegorie byla pro mě tenkrát obrovským objevem. U Kučaka i u Komenského. Tím spíš mě rozčilovala obvyklá představa Komenského jako patetického modláře, která z něho dělala sádrovou sochu s pohledem upřeným nikam. A přece to byl člověk mohutný jako prastarý dub. Zase ten strom, který se dokáže korunou dotknout země v pokoře před vlastní vinou. To Komenský dokázal. A to je vlastně příčina, proč hledám filmová témata v životech tak různých lidí. Chci v nich znovu objevovat údiv nad vyjevováním smyslu života. Je to i prožívání vlastního údivu nad objevováním bytí, je to údiv nad nemožností obejít křížovou cestu, chci-li podat svědectví. Red.: Nehrozí takovému litanickému srovnávání životů jako křížových cest určitá jednotvárnost? Nevítězí v takovém pohledu obecné nad jedinečným? V.S.: Věřím, že ne. Nehraje roli, jestli svědectví podává Jana z Arku či Komenský. Tím však nepopírám jedinečnost jejich cest. Podobnou zkušenost teď mám nad pohádkovým textem Sumko pták (kdysi se jím nechal inspirovat J. Zeyer), který zpracovávám pro film. Samko je podobný Janě z Arku: nevzdělaný, duševně zanedbaný člověk, který je však předurčený k tomu, aby podal svědectví. Zaujala mě právě ona samozřejmá prostota, s jakou Samko toto svědectví podává. Bez otázek, bez vytáček, bez hlubokomyslných přemýšlení (čehož nebyl ušetřen třeba Komenský). Jak je to prosté - je Bůh? Je! Je dobře u Boha? Je! Chce Bůh, aby člověk žil jako blažení v ráji? Chce! No tak v čem je problém?! Jde se za Bohem. Samko není ušetřen bolesti, osamění, nemůže být toho ušetřen, protože bolest do takového života patří. Bolest je pohyb dopředu. Red.: V Zimní krajině s pastí na ptáky se prolíná několikerý čas. Čas přírodního rytmu. Vnitřní, ve spirále protékající čas Janiných představ. Čas jejího života jako cesty ke smrti - naplněné víře. Čas Kristova života a čas dějin putující Církve. Mohlo hy se také říci, že Krajina s pastí je dramatem rozvíjející se individuální (Jana) a kolektivní (církev) duše. Jak vy vztahy mezi jednotlivými časovými rovinami chápete? 161 [pageend163]V.S.: S časovými rovinami jc u mě trochu problém. Když píšu scénář nebo už točím film, tak si s tím většinou hlavu nelámu. Neuvažuji v různých časových rovinách, nerozlišuji čas jako minulost, budoucnost a přítomnost. Pro mne je čas specifický rozměr, který obsahuje vědění o všem, co se uskutečnilo, a to jak v lidském vědomí, představě, snu, halucinaci, vizi, tak i v tzv. reálu, i to, co se teprve uskutečnit má, i to, co se uskutečňuje mimo lidské možnosti (například zázrak). Jediným vztahem všech časových rovin, který si vůbec dokážeme vymyslet, je bytí ve Věčnosti. A protože Věčnost nemá počátek ani konec, nemůže je mít podle mne ani směr toku času. A tak chápu i časové roviny ve filmu. Proto i v mých snímcích není důležité chápání toku času jako spíše porozumění pro jeho mnohovrstevnost. Red.: Jakou úlohu v Janině cestě přikládáte dvěma živlům Jež se v Krajině s pastí stále vracejí, snadněji přístupné vodě a „náročnějšímu“ ohni? V.S.: Ve všech svých filmech mám metaforu ohně-světla, ale vždy ve spojení s vodou-časem. Voda je čas, očista, křest, zrození, obrácení. 1 vzkříšení, ale to už v partnerství s ohněm. To samé oheň. Pro lepší názornost si to představte zrcadlově - oheň je zrcadlovým odrazem vody a naopak. Živly (aristotelské) nejdou zastavit. Plynou. Když Johanku začíná obklopovat oheň, znamená to její skutečné roz-plynutí v čase, protože ona sama už jaksi přestává být. V okamžiku, kdy se oheň ztrácí ve sněhu, metamorfuje se zvuk praskající hranice do vanutí větru. Věčnost zůstává. Mění se podstaty existence, nikoli smysl, vše ale zůstává na svých místech. Jako když se voda změní v led nebo dřevo v popel. A nakonec: oheň a voda jsou pro mě - věřícího člověka - v symbolickém slova smyslu základními podstatami života, víry, konverze, morálky etc. „Já vás křtím vodou k obrácení. Ale ten, který přijde po mně, je mocnější než já; jemu nejsem hoden přinést ani opánky. On vás bude křtít Duchem svátým a ohněm.“ (Matouš 3,11) Rozumíte? Jde o různě hluboké stupně očisty. Voda-lázcň tě očistí na povrchu a připraví srdce a duši k přijmutí očisty absolutní, tj. ohně lásky. Red.: Co pro vás znamená modlitba? V Guardiniho spise O modlitbě je pozoruhodné přiznání, že člověk se modlí v podstatě nerad, že je to spíše úkol a služba a jen vzácně uvolněný, radostný prožitek. Jak chápete modlitbu vy? V.S.: Guardini je přesný. Pro mne znamená modlitba mnoho: ztišení, soustředění, prosbu, naději a víru, že v tomto okamžiku, pokud je modlitba opravdu hluboká a upřímná, se mimovědomě setkáváme s Bohem. Vždyť i zpověď je určitým způsobem modlitba smíru. Je to něco, čím se člověk dostává do stavu opravdové odpovědnosti. Modlitba je také vy162 [pageend164]řčená víra, akt mé svobodné vůle vůči Bohu, který mi tuto svobodnou vůli sám poskytl. Jak říkal Josef Zvěřina my ani nevíme, zač bychom se modlili, tak se v nás modlí Duch svátý. To je modlitba ticha. Je to prostě můj každodenní rozhovor s Bohem, kterého tak přijímám do svého života. Někdy to jde zatěžko, někdy to vytryskne samo, někdy to bolí, unavuje a někdy to povznáší k neskutečné radosti. Red.: Už jste naznačil, že pro vás je modlitbou i vrcholné umělecké dílo. Které byste připomněl? V.S.: Ve výtvarném umění Bcrniniho Smrt blahoslavené Ludoviky a Vidění sv. Terezie. Ve filmu sestoupil „v modlitbě“ nejhloubčji Tarkovskij. Souvislou modlitbou je jeho volná trilogie. Jen vzpomeňte: Stalker - cesta, Nostalgie hledání ztraceného ráje, Oběť - nalezení sebe v Bohu. Mimochodem, všechno to už Tarkovskij má v Andreji Rublevovi, kde celá druhá polovina - odlévání zvonu - je Rublevovou tichou modlitbou. A jak je to uděláno filmově! Modlitba je přítomná i v Klimovově Loučení. Tam se hraje o svědomí lidí, kteří bezohledně likvidují vesnici na ostrově Maťora. Hledají zapomenuté obyvatele ostrova v nepropustné mlze, která se snese nad řeku? Nikoliv! Tito lidé, tedy my všichni už nejsme schopni projít mlhou vlastního zbloudění k hlubinám svého srdce. Víme, že je to někde tam, za tou mlhou, kterou jsme si vytvořili sami v sobě a kolem sebe. A najednou vytryskne svědomí a s ním i vědomí nenahraditelné ztráty. Závěr tohoto filmu je zobecněním všeho, co se až do této chvíle nakupilo a pak vybuchlo jako živelná síla, jako vulkán. Prozření: vlastní duše se dotkla srdce. Je to pochopení vlastní viny. Ten křik, volání v mlze „Máááááťorááááá“, je prosbou o odpuštění i zoufalou zpovědí. To už nejsou ti určití lidé na lodi, to je jejich nitro, které se zděsilo vlastních činů. Je to vlastně veliká modlitba člověka, který se zapomněl modlit, proto jen křičí. Zde je téma Loučení otevřeno do celé šíře, jako loučení s něčím, co bylo krásné, přirozené, co bylo součástí nás samých. Je to i strach z budoucnosti, z tolika proklamovaných světlých zítřků. Je to lítost nad vlastními hříchy, je to zoufalství, které přichází po každé velké ztrátě. A pak už zbývá, jako v Tarkovského Oběti, pouze modlitba. Najednou vytryskne: „Přijďkrálovství tvé, buď vůle tvá.. Red.: Zažil jste někdy to, o čem hovoří zkušení kněži, to jest okamžik skutečného vnitřního osvobození, plného náboženského prožitku - onu „velkou modlitbu“? V.S.: Ti, kteří mají tuto zkušenost, říkají, že přijde jednou dvakrát za život, přijde i proti úmyslu, bez vůle člověka, mimo očekávání. Mně se přihodilo cosi podobného na ulici, při chůzi. Zachvátila mne lítost, byla to chvíle nemilosrdné pravdy. Ale nechápal jsem ji rozumově (k tomu 163 [pageend165]sc člověk může vzcpnout sám), ale najednou jsem ji prožil jako pocit, úplně beze slov. Byla to tedy chvíle utrpení a náhle i radosti, protože člověk pocítí odpuštění i od Boha. Okamžik velké modlitby je skvěle vyjádřený ve filmu Mise Rolanda Joffého. Ve scéně, kdy kající se Mendoza (Robert de Niro) přihlíží, jak mu kdosi odhodí brnění, a on se najednou rozesměje. Teď se osvobodil, jako by právě prožil svou zásadní modlitbu. Spontánní modlitba jistě přijde častěji, byť je vzácná, ale to už je něco jiného. Nezapomeňme také na to, co říkával Josef Zvěřina, že modlitbou je i každé nezávislé myšlení... Rozhovor připravil Jiří Cieslar literatura I Sophia - Maria Podávám zprávu o knize, která ve mně vyvolává posvátnou úctu, velké zadostiučinění i radost. Radost z toho, že se takové knihy nevyskytují pouze v knihách, že existují skutečně a že vznikají ještě za dnešních dnů. Kniha Thomase Schipflingera Sophia - Maria. Eine ganzheitliche Vision der Schöpfung (Celistvý pohled na stvoření, Neue Stadt München- -Zürich 1988, IV oddíly, 23 kapitol, 348 str., na 50 barevných reprodukcí) vyšla jako příspěvek k mariánskému roku a k tisícímu výročí „pokřtění Rusi“. Přestože pojednává o mariologické, christologické a tri ni tá tni problematice, není teologickou či historickou monografií v běžném slova smyslu. (Snad proto se v ní marně pídíme po církevním schválení...) Je to spíše průvodce po určité linii dějin zjevení, průchod dějinami porozumění tajemství vtělení Boží Moudrosti (chochma, sofia, anima mundi) v Marii. Moudrost Boží je sice stvořená, leč ještě před světem; je tudíž „apriorní“ všemu ostatnímu stvoření. Dějiny náhledu tohoto tajemství se táhnou Starým a Novým zákonem a Písmem inspirovanými filosofickými a raně teologickými spekulacemi od Filóna Alexandrijského přes církevní otce po Augustina. Tomu všemu je věnována první kapitola. Ještě názorněji -as předstihem lze drama tohoto rozpoznání sledovat 164 [pageend166]na ikonografické a mystické tradici, kterou sleduje kapitola následující, od svaté Hildegardy z Bingen a Jakuba Böhma po Theilharda de Chardin, přes něhož pak vede cesta k současným proměnám ve vědě. Stejně tak jako za renesance také současná proměna vědění je napájena ze zdrojů ryze duchovních a motivována nikoliv teorií, empirií a praxí, nýbrž hlubinnými tektonickými posuny na úrovni archetypu. Shromážděný materiál, poukazy a důkazy umožní čtenáři, aby si uvědomil, jak dalece a jakým způsobem se tradice vědění pojímaného jako moudrost podílí na současném vzniku celistvého pojetí skutečnosti a na ekologickém myšlení, ke kterému dochází ve fyzice, kosmologii a biologii ve spojení se jmény jako C. G. Jung, L. Bertalanfly, J. Smuts, G. Bateson, D. Bohm, C. Castaneda, F. Capra, J. Needham, J. Lovelock, R. Sheldrake, I. Prigogine a další, které autor výslovně cituje. Tímto procesem se ohlašuje další věk, přicházející po novověku, vyznačující se obnoveným smyslem pro přírodu a s tím pro ženský rozměr stvoření. K tomu se autor v závěrečné čtvrté části opět vrací. Třetí oddíl je naproti tomu věnován religionistickým pohledům poukazujícím k analogiím biblické Boží Moudrosti zejména ve východní tradici-hinduistické, buddhistické, taoistické. Velká pozornost je věnována i východnímu, pravoslavnému křesťanství v byzantské a ruské tradici. Toto dění a vření, vlivy a proudy podílející se na proměnách vědomí a vědění spolu s rozšířením západního duchovního kontextu na všelidskou duchovní zkušenost vešlo v posledních letech ve známost jako new age. Autor o new age výslovně mluví jako o dědici moudrostní tradice a mariánského rozměru spásy. Tato diagnóza ostře kontrastuje s temným a démonickým původem, k němuž new age vztahují a z něhož ho obviňují protivníci. 1 v tomto ohledu je Schipflingerovo dílo vítaným a včasným korektivem. V mých očích pak naplňuje kniha „pontifikální ideál“, který vytyčil svého času C. G. Jung: hledat a obnovovat mosty zapomenuté a opomíjené a budovat mosty nové - mosty mezi kulturními projevy (v nejširším slova smyslu kultury, kultu, kultivace, tj. projevy mythologickými, náboženskými, uměleckými a vědeckými) a bezprostřední žitou zkušeností pronikající až k archctypálním základům skutečnosti. Schipflinger se pohybuje na rovině archetypů s vyzrálou moudrostí, vzděláním a zkušeností jemného myslitele, střízlivého vědce a odpovědného teologa. Tento smysl pro věcnou pravdivost se podivuhodně snoubí s duchovní opravdovostí vroucně věřícího člověka a s osobní autoritou toho, kdo ví, a smí - uprostřed postmodernistického relativismu - vydat svědectví o jednotě zkušenosti jednotlivce, světa, dějin a lidstva. Této jednoty nelze dosáhnout žádnou s navrhovaných syntéz zjevného; lze ji však zakusit z hlubin Boží Moudrosti, té, jež si hrála před Hospodinem, dokud ještě nebylo hor a propastí, tj. rozlišení (Přísl. 8.22n). Navíc je jeho kniha nezvykle „reader’s freindly“ - vlídná ke čtenáři 165 [pageend167]což je také výraz moudrosti. Předesílá soupis biblických citátů, s nimiž bude pracovat, na příslušných místech je však znovu opakované uvádí. Text je doprovázen chronologickými přehledy myslitelů, na něž se odvolává, barevnými reprodukcemi všech uměleckých děl, která vykládá, a etymologickým výkladem termínů, jichž používá. Rejstřík a slovník všech významných okcidentálních i orientálních filosofických, teologických, religionistických pojmů stejně jako odkazový a kritický aparát jsou samozřejmostí. Kniha proto musí nutně uspokojit jak toho, kdo čeká duchovní zážitek, tak toho, kdo hledá myslitelskou zkušenost, i toho, kdo vyžaduje znalosti, fakta, spolehlivé informace, ať už s ní zachází jako s knihou či jako s příručkou. V rámci této krátké zprávy nelze ani stručně naznačit, ba ani vyjmenovat všechny motivy tohoto všeobsáhlého díla; stálo by však za to se k nim postupně vracet. Naproti tomu jeho poselství je prosté, leč naléhavé. Opakujme: tak jako je Ježíš, Boží Syn, inkarnací nestvořeného Božího Logu, je Maria, Boží Matka, inkarnací Boží Moudrosti. Dopad tohoto poselství je především evokativní a inspirativní, neboť probouzí a oživuje vlastní duchovní zkušenost v každém, kdo je uslyší; zkušenost základů, jimiž jsme spojeni s veškerenstvem. Zdeněk Neubauer Literatura v nebezpečí života a smrti Byl čas pyramid a doba katedrál. A co když je, táže se francouzský novinář Claude Weill, zlatý věk písemnictví už za námi? Ve své pronikavé úvaze o blížícím se konci literatury, která vyšla v pařížském Le Nouvel Obser- vateur spécial (17.-23. října 1991), se pokouší zachytit, v čem spočívá ohrožení literárního života. Claude Weill sice vychází ze situace na západním knižním trhu, ale v našich podmínkách získávají jeho myšlenky zvláštní zabarvení - jsou jakousi zneklidňující vizí blízké budoucnosti. Přinášíme podstatnou část jeho článku. * * * Nuže, znepokojovali jsme se zbytečně. Vydavatelé si vydechli a u knihkupců už zase zvoní pokladna. Jak jsme mohli ztrácet naději ve francouzské schopnosti? Boj je zapomenut, opět objevujeme špičkové umění: Scarlett vesele směřuje k miliónu výtisků. Pokud všechno půjde dobře, 166 [pageend168]paní Ripleyová se brzy v literárním panteonu přiřadí k Motýlkovi, Do- stojevskému, Célineovi a Paul-Loupovi Sulitzerovi. Zdá se, že se nakladatelé, poučeni zkušeností, rozhodli změnit politiku: napříště budou sázet spíš na kvalitu než na kvantitu. Jejich svátou povinností je vydávat od nynějška „dobré“ knihy. Tak dobré jako Scarletť! Tolik odvahy vzbuzuje obdiv. Ale žerty stranou. Nikdo nikdy neobjevil sebemenší vztah mezi kvalitou určité knihy a tím, jak se uplatňuje na knižním trhu. To, jestli se knižnímu trhu daří nebo ne, nemá nic společného se stavem literatury, s jejím prospíváním. Podle statistik prý Francouzi čtou víc než dřív. To je toho. Kultura se přece neprodává na váhu. Čeho čtou víc? S literaturou je to jako s mincemi: někdy falešná vytěsní pravou. (Podívejte se na „hitparádu“ literárního podzimu.) A co kdybychom přestali všechno míchat dohromady?... Jakmile slovo „kniha“ slouží k označení Evžena Oněgina stejně jako spisků Riky Zaraï (francouzská zpěvačka izraelského původu, autorka knih o zdravé výživě pozn. překl.), každý přece vidí, že tady jde o nedorozumění, o podvod. Bylo by třeba vymyslet jiné slovo k označení těchto výplodů, které se knihám jenom podobají. Někdo už rozlišuje, a právem, spisovatele od „sepisovačů“. Snadno si můžeme představit dobu, kdy by vydávání knih vzkvétalo na hrobě literatury. Možná, že už jsme do té doby vstoupili, aniž bychom si toho všimli, a historikové budoucnosti napíší: zlatý věk literatury začal na konci 16. století se Shakespearem a skončil přibližně v polovině 20. století. Šlo o jakousi vsuvku v dějinách lidstva, trvající čtyři století. Tak jako byl čas pyramid (2 720 až 2 300 před Kristem) a čas katedrál (12. a 13. století po Kristu), existovala doba literatury se svým rozkvětem, vrcholem slávy a úpadkem. Po ní nastoupila doba vědy a techniky. Obrazně bude možná řečeno, že věk popsaného papíru se uzavřel Bor- gesem, slepým knihovníkem, mužem, který přečetl všechny knihy, až z toho přišel o zrak. Spisovatel alchymista, který odhalil poslední tajemství literatury. Myslím na tu závratnou „Babylónskou knihovnu“, jejíž nezměrné regály „uchovávají všechny možné kombinace z více než dvaceti pravopisných znaků, to znamená všechno, co je možné vyjádřit ve všech jazycích“. Jak úžasná poetická předvídavost: a co když ta Borgesova kosmická knihovna se svými miliardami svazků, z nichž většina nemá vůbec žádný smysl („na jednu správnou řádku, na jednu přesnou informaci připadá spousta nesmyslných kakofonií, slátanin a blábolů“), je vlastně náš moderní knižní trh, který chrlí třicet tisíc nových titulů ročně, ze kterých většina nemá ani smysl, ani hodnotu... a ani čtenáře? Leda že by to bylo vydávání knih v budoucnosti, zcela podřízené zákonům trhu, kde by počítačový odborník a reklamní agent úplně odstranili autora. To, co popisuje Borges, má svoje jméno. V matematice se tomu říká kombinatorika. Zítra a pozítří celou operaci provede počítač. Zadejte mu téma 167 [pageend169]například provinciální mčšťačka se nudí se svým manželem - a on vám vychrlí čtyři sta stran textu. Nebude to možná stejné dobré jako Pani Bovaryová, ale nebude to horší než devět desetin knižní produkce, která teď zaplňuje regály knihkupectví. Jestliže byl průzkum trhu dobře udělán a program dobře připraven, nebude se to prodávat o nic hůř. Pokud má literatura umřít, zabijí ji knihy, špatné knihy, a to rafinovaněji než televize nebo video. Nezemře vyčerpáním ani v plamenech za 451 stupňů Fahrenheita, ale rozežraná vlastními metastázemi, udušená anarchickým rozmnožováním palitera- tury. Zahyne odporem čtenářů. Racina nebo Chateaubrianda už nikdo nečte jinak než v Lagardovč a Michardově čítance. „Proč nás otravujete s neznámými autory, kteří píšou divnou hatmatilkou?“ ptal se jeden středoškolák profesora. Šlo o Lamartina. Poznenáhlu se literární jazyk stane mrtvým jazykem. To nejlepší z literatury, jakási Atlantida lidského génia, se pomalu ponoří do nezájmu a zapomnění. Stejně jako my už neumíme luštit fresky a basrcliéfy katedrál, jejichž smysl byl našim negramotným předkům ve středověku zcela jasný, a my z nich vidíme jenom formu, která se nám zdá „hezká“, a potřebujeme, aby nám nějaký vykladač dešifroval smysl, jímž se k nám obracejí, zrovna tak se jednou někdo dobrodružně naladěný neponoří třeba do Proustova díla bez průvodce vybaveného „baterkou“. Claude Weill (Přeložila Zdena Šmidová) výtvarné umění Přítelkyně a víla Emilie Flögeová Lidské osudy a setkání jsou ve hvězdách, kolem velkých hvězd rotují ještě hvězdy menších velikostí. Tak tomu také bylo v případě Gustava Klimta, vůdčí osobnosti vídeňské secese, a Emilie Flögeové, jeho dlouholeté přítelkyně. Kdyby se jednalo o vzájemné sympatie mezi mužem a ženou, byl by to asi jen krásný románek spojený s letní dovolenou na Attersee. Ale 168 [pageend170]bylo zde ještě něco navíc, jakýsi společný sen o jezeru, a byly zde i společné umělecké zájmy. Pobyty v romantické vile Paulick, výlety, projíždky po jezeře, pikniky s přáteli naplňovaly dny neskutečným štěstím a pohodou. Okolní příroda sama se jevila jako vzácné umělecké dílo, ideální Arkádie, znovunalezený mýtus. Emilie měla ještě dvě starší sestry, Paulinu a Helenu, která se stala v roce 1891 ženou Klimtova bratra Ernsta. Tak se vlastně seznamuje i Gustav s Emilií. Bratrovo manželství trvalo jen patnáct měsíců, pak Ernst nečekaně zemřel. Poručnictví nad malou neteří přebírá Gustav Klimt a tento závazek ho ještě těsněji spojí s rodinou Flógcových. Zpočátku maluje Klimt v historizujícím stylu, úspěchy a také konflikty přijdou až později. V roce 1897 je založena Vídeňská secese. umělecké síly se sjednocují. Nový dekorativní styl ovlivní umění, kulturu, vzhled města a také módu a životní styl. Zvolení Gustava Klimta za čestného presidenta Vídeňské secese je nejvyšším možným uznáním a čas volbu jen potvrdí dalšími závažnými díly. Společné letní pobyty Klimta a Emilie na Attersee počínají rokem 1900 a budou trvat až do roku 1917. Osmnáct krásných sezón, na něž se oba těší a na něž pak vzpomínají! Gustav Klimt se narodil v roce 1862, Emilie je o dvanáct let mladší. Prázdninové fotografie představují vousatého, už proplešatělého Klimta málem jako satyra a půvabnou Emilii jako jezerní vílu. Fotografií je mimochodem celá řada, také fotografování bylo oblíbenou zábavou stejně jako jízdy motorovým člunem. Příležitostné záběry nám přibližují elegantní vídeňskou společnost odpočívající na břehu velkého jezera, ženy v širokých kloboucích a muže ve světlých vycházkových šatech. Bílá převažuje, je barvou léta a lenošení a také noblesy. Kočáry, proutěný nábytek, hausbóty, rybaření a psaní pohlednic doplňují idylický obraz lepší společnosti na sklonku císařské epochy. Max Brod napsal, že ten, kdo nezažil dobu před první světovou válkou, nepoznal sladkost žití. Attersee je toho důkazem, moderní masová turistika narušila klid, přírodu i možnost snění. Klimt Emilii nejen maloval, ale také fotografoval s jistými uměleckými záměry. V jeho pozůstalosti se našlo dvacet fotografií z roku 1907, na nichž Emilie předvádí nové secesní modely. Šaty připomínají spíše večerní róby než sportovní letní oblečení, jsou volné, bez pasu a splývají až na zem. Není to nedorozumění ani náhoda, tato stylizace se opírá o dobové umělecké představy. Secese ženu zbožňovala, stavěla ji jako výjimečnou bytost do středu rajské zahrady. Také šaty jsou uměleckým dílem zjevujícím podstatu ženství, výrazem jejího nitra a zároveň ozdobou. Emilie stojí na břehu jezera, nehybná jako socha, zasněná, usmívající se, vznešená jako kněžka. Záhyby dlouhých šatů vytvářejí ladné křivky a protahují postavu. Jiné fotografie jsou hravější a vyjadřují i radost z pohybu na čerstvém vzduchu. 169 [pageend171]Prostředí jezera, blízkost Emilie a přátel nepochybně ovlivnily i Klim- tovu malířskou tvorbu. Nedá se říci, že by mu teprve jezero otevřelo oči a poskytlo inspiraci. Klimt přichází na Attersee už dokonale připraven, malebná jezerní krajina spíše dovrší jeho snové představy, tak typické pro secesi. Jezero, hladká vodní plocha neustále čeřená vánkem je častou idylou secesního umění. Vodní plocha se zapadajícím sluncem se objevuje i na Rollerově plakátu Vídeňské secese v roce 1899 a v dalších dílech současníků. Ostatně z podobných nálad pozdního romantismu a symbolismu, které předznamenaly secesi, se zrodil v roce 1896 i Čechovův Racek. V českém umění si připomeňme alespoň černá jezera na obrazech Jana Preislera, obklopená vždy tajemstvím lásky, hlubokými city a také osamělostí. „To jezero má kouzelnou moc,“ říká lékař Dorn, všichni kolem jsou jako zmámení. Nina Zarečná, mladá herečka, racek, vrací se k jezeru a vyznává se zde ze svých nejhlubších celoživotních citů, k utajované lásce k Tri- gožinovi. Hluboké jezero přináší pohodu, ale také zmatek a ničivé vlnobití do lidských vztahů. V roce 1902 maluje Klimt velký portrét Emilie Flögeové, dnes už proslavené a obdivované dílo. Obraz stojící Emilie s rukou založenou v pase zobrazuje nejen elegantní dámu z města Vídně, ale také jezerní vílu z Attersee. Portrét je totiž zajímavou kombinací dekorativních a módních prvků a básnické projekce. Zatímco dekorativismus, pečlivé vypracování ornamentálních detailů dlouhé róby směřují ke společenské reprezentaci, obrací se rozvlněné křivky a barevné odlesky nazpět k přírodě. Klimt použil zlatých, stříbrných, zelených a modrých tónů, které připomínají mihotavý pohyb světla na vodní hladině. Sám ornament, v podstatě jen mechanické opakování motivuje podán netradičně, živě, ve věčném pohybu. I tady je inspirací voda, ornamentální vlnění živlu, ovládající plochu jezera i obrazu. Dekorativní šaty Emilii doslova obtékají, slývají s jejím tělem i duší rusalky. Móda je pro Emilii také živlem, v němž se pohybuje lehce a přirozeně jako ryba ve vodě, jako vodní květ s dlouhým stonkem. Protáhlou postavu zakončuje klobouk s širokým okrajem, v jehož kalichu se objevuje líbezná tvář vodní víly. Klimta vodní živel přitahoval, osudově vábil, jak o tom svědčí i další díla včetně názvů. Fischblut (Rybí krev) z roku 1898 je oslavou smyslného ženství stejně tak jako Vodní hadi z let 1904 1907 anebo Zlaté ryby. Voda je ohebná, měkká, příjemná na dotek, osvěžuje tělo, sbližuje člověka s přírodou a vůbec vesmírným prostorem. Ve vodách se zrcadlí vzdálené hvězdy, v hlubinách se mihotají stíny, které dráždí fantazii. Voda uklidňuje, přináší zapomnění, voda je i počátek života. V obrazech se skrývají nejen prožitky a dojmy, ale ukládá se v nich i poznání spojené s dobovými názory na ženu, přírodu, svět. Leccos je možné vysvětlit z hlediska filosofie či psychoanalýzy. Nemůže být lepšího příkladu pro nevědomí než existence jezera jako obrovské jímky zdánlivě pasivní, nehybné energie. 170 [pageend172]Šaty, do nichž Klimt oblékl Emilii, jsou spíše vysněné než skutečné a těžko pro ně hledat předlohu. Klimt stěží maloval podle modelu, podle „módy“, vycházel spíše ze své fantazie a dekorativní atmosféry přelomu století. Více informace, ale méně uměleckých dojmů nám poskytuje módní fotografie z roku 1905, na níž Moritz Nähr zachytil Emilii Flógeo- vou v šatech navržených snad Kolo Moserem. Výrazný geometrický rastr, široké tmavé pruhy a šachovnice zapadají přesně do stylu vídeňské geometrické moderny, ovlivněné skotskou školou v čele s Ch. R. Mackin- toshem. Hravý geometrický ornament se široce uplatnil v architektuře, zařízení interiéru, užitém umění a nemohl se vyhnout ani módě, i když jeho důsledná aplikace na lidské tělo a oblečení působí dost násilně. Ve své době musely „geometrické šaty“ možná i šokovat jako nezvyklá módní novinka, odvážné umělecké gesto. Módní fotografie pořizované v přírodě pravděpodobně souvisejí s jinými fotografiemi, a to s fotografiemi tanečnic tančících na louce pod širým nebem. Secese spatřovala ve výrazovém tanci autentický projev duše, jakési zrození mýtu. Ne nepodstatnou složkou obrazu je i závoj tanečnice, oblečení dotvářené nejen pohybem těla, ale i vánky a větrem. Bosá Isadora Duncanová uchvátila Vídeň a ovlivnila údajně jak Klimta, tak výrazovou tanečnici Grete Wiesenthalovou. Další cesty se mimo jiné kříží s antroposofií, jejíž součástí je i eurytmie, nauka o přirozeném pohybu a tanci v přírodě. Nakonec je třeba se ještě zmínit o reformním hnutí přicházejícím z Anglie, které zbavuje ženu těsného korzetu. „Době její umění, umění jeho svobodu“ zní posvátné heslo Vídeňské secese nad vchodem templu - Olb- richova výstavního pavilónu. „Době její šaty, šatům jejich svobodu“, to je už vtipná parafráze doprovázející výstavu Inselrume uspořádanou přímo ve vile Paulick na Attersee v roce 1988. Shromážděné materiály přibližují pobyty Klimta a Flógeové a jasně ukazují, jaký význam sehrálo volné oblečení v oživeném mýtu. Šaty zbavené všeho, co člověka tísní, nabízejí bližší spojení s přírodou a také novou, povznášející estetickou roli. Gustav a Emilie se pohybují v dlouhých řízách jako Olympané, šťastní polobozi zbavení pozemských starostí, vystupují jako kněží pohanských rituálů. Původně praktické zaměření reformního oděvu našlo své nečekané uplatnění i v tvorbě mýtu, idealismu a sublimované erotice. Také Klimt se oblékal do volné, až na zem sahající malířské haleny s drobnými secesními výšivkami na ramenou. Nebyl to zdaleka jen pracovní oděv, bylo to i kněžské roucho, jímž zdůrazňoval poslání umělce jako oddaného služebníka krásy a věštce. V tomto oděvu se Klimt pohyboval i na veřejnosti a nechával se v něm i fotografovat - viz fotografie Pauline Hamiltonové a Josefa Antona Trčky. Od Klimta pak převzal kněžskou řízu či mnišskou sutanu také Egon Schiele a zachytil ji i na obraze Eremité, dvojportrétu prokletých vídeňských umělců. Volný, plandavý oděv v podstatě jen zakrývá nahé tělo jako pyjama 171 [pageend173]a přináší větší pocit volnosti a svobody. Známe-li Klimtův fascinující erotismus, nelze erotiku opominout ani na Attersee, kde byly pro ni veškeré předpoklady. Klimtův Polibek z let 1907 1908, jeden z jeho nejslavnějších obrazů, představuje muže a ženu v absolutním milostném slynutí. Také zde padají dolů, jakoby z prostěradel či dekorativních přehozů, sešpendlená roucha. V roce 1903 byly založeny Wiener Werkstätte - WW, vyrábějící hodnotné užité předměty a rozvíjející dále styl geometrické moderny. O rok později si otevírají tři sestry Flögeovy módní salón na Mariahilferstrasse lb, zařízený Josefem Hoffmannem a Kolo Moserem, zakladateli Vídeňských dílen. Salón se nacházel v prvním patře nad kavárnou Casa Piccola, jež lákala své hosty i nabídkou renomovaných uměleckých časopisů. Zařízení salónu se nedochovalo, ale díky několika fotografiím se podařilo úspěšně interiér rekonstruovat na výstavě Emilie Flöge und Gustav Klimt. uspořádané v roce 1988 v Hermesvilla ve Vídni. Geometricky strohý, ale elegantní nábytek v bílém a černém laku je pravým opakem secese s přebujelými šlahouny a zálibou v květinových vzorech. Jednoduché stolky a židle s obnaženou konstrukcí, vitríny, lampy, záclony bez třásní a volánů, stěny pravoúhle rozčleněné linkami jako v japonské architektuře vytvářejí ucelené harmonické prostředí bez zbytečných dekorativních efektů a obvyklého fetišismu. Se stejným vkusem a pečlivostí je provedena i skleněná mozaika venkovní firmy s nápisem Schwestern Flöge či hlavička dopisního papíru. Emilie byla asi duší podniku, uměleckou ředitelkou a manekýnou v jedné osobě. Pro nápady zajížděla dvakrát do roka do Paříže a Londýna a svým zákaznicím zdaleka nenabízela jen návrhy z okruhu avantgardní Vídně. Salón musel prosperovat a vyhovovat také běžným zákaznicím. Emilie předvádí modely a objevuje se na módních fotografiích ateliéru D’Ora jako pionýrka tehdy se rodící nové profese. Salón pokračoval i po válce a přizpůsoboval se samozřejmě i dalším módním trendům a inspiracím, například Coco Chanelové a Elsy Schiaparelliové. Po an- šlusu salón definitivně zaniká, zařízení je odvezeno a v roce 1945 ho zničí požár. Po Emilii Flógeové se nezachovaly žádné vlastní návrhy šatů, byla spíše prostřednicí než originální výtvarnou osobností. Poněkud stranou leží Klimtův vztah k Marii Zimmermannové, s níž měl dva nemanželské syny. Emilie, nazývaná Midi, byla snem, zatímco Marie, Mizzi, byla skutečností, na niž o letních prázdninách rád spíše zapomínal. V pozůstalosti Emilie se zachovalo asi na čtyři sta pohlednic, které jí Klimt zasílal povětšinou z cest. Zda existovala i nějaká korespondence adresovaná i Gustavovi, není známo a není ani podmínkou. Pro Klimta byla Emilie idolem, a ten může dokonce i záhadně mlčet jako sfinga. Emilie rotovala kolem velkého umělce jako menší, ale jasně zářící hvězda 172 [pageend174]jako hvězdička. Gustav Klimt zemřel v posledním válečném roce, ale jeho přítelkyně, jezerní víla a múza ho přežila ještě o dlouhých třicet čtyři let. Josef Krou tvor hudba Nad novou rozhlasovou stanicí „Rádio Collegium chce poskytnout společnosti to, co se v zemi Smetanově a Dvořákově dosud nestalo skutkem, to jest každodenní souvislý program neboli proud vážné hudby, která má tvořit sedmdesát až osmdesát procent pořadů. Je tedy nejvyšší čas dát jí místo.“ (Dr. Jindřich Pokorný v den zahájení provozu stanice 6. 1. 1992) Rádio Collegium vstoupilo na rozhlasovou scénu nenápadněji bez fanfár. Zvěst o něm se začala šířit většinou ústním podáním a byla to zpráva, že je tu jakási inteligentní stanice vysílající osm hodin denně spoustu výborné hudby, především klasiky, hudbu symfonickou, komorní a operní, a že pokud mluví, pak výlučně ve vztahu k hudbě a umění vůbec. Že je to stanice tak říkajíc určité krevní skupiny a bude mít zřejmě po- sluchačskou obec, jejíž krevní skupina je příbuzná. Stalo se a Rádio Collegium bylo brzy pojmem. Vysílání, naplněné vysoce kvalitní hudbou, plynulo na vysoce profesionální odborné úrovni, v rovině nejlepších nahrávek světových symfonických orchestrů a sólistů, od nejstarší klasiky až po hudbu dvacátého století včetně klasického jazzu; zlatým hřebem sobotních večerů se stal cyklus Jiřího Černého věnovaný velkým hlasům světových operních scén. Vanda Dobrowská se s vervou jala uvádět posluchače do tajů hudby dvacátého století a slyšeli jsme také záznamy celých oper (Dvořák, Bellini atd.). Občas se v toku hudby objevila literární lahůdka (četba Komenského Labyrintu světa, Baudelairovy dopisy); své místo našla i poezie. Nuže - to bylo, a bylo to krásné poslouchání; a neméně pěkné bylo i pomyšlení, že mě dnes, zítra i pozítří, každý večer po celodenním pe- kelcování čeká tam vzadu na vlně 103,7 nádherná hudba a zdrženlivé 173 [pageend175]hlasy, sdělující jen to nejnutnější: bylo to téměř romantické, jako tajné schůzky v éteru. Nicméně po jisté době nemohlo posluchačům ujít, že mluvené slovo začalo tíhnout k rozpínavosti na úkor hudby. Začaly se množit rozpravy s hosty, vedly se sáhodlouhé výměny úvah, a v jednom pamětihodném případě dokonce už ani nezbylo času na přehrání kompletního záznamu z vystoupení umělce, jemuž byl pořad věnován (Fr. Maxián). Další příležitostí k dlouhým monologům byla volná pásma hudby a veršů provázená meditacemi samotného recitátora nad tématy, jichž se básník dotkl. Jen Studio Fronésis zůstává věrno původním programovým myšlenkám a předkládá posluchači svůj promyšlený úterní blok. Doposud bylo možno mluvit pouze o tendencích ke změně profilu Rádia Collegium. Nové programové schéma, publikované v posledních číslech týdeníku Rozhlas, však jednoznačně svědčí o tom, že základní myšlenka, na níž bylo Rádio Collegium vystavěno, byla už současnou dramaturgií zcela opuštěna. Ještě pondělní schéma celkem odpovídá původním představám. Další dny týdne jsou však věnovány rozhovorům s vědci a umělci, besedám s osobnostmi z oblasti kultury a vzdělávání, listování Literárními novinami a jinými časopisy, Divadelnímu magazínu a telefonickým dialogům s posluchači. Naštěstí zůstává na svém místě cyklus Jiřího Černého, pořad Vandy Dobrowské a zmíněné Studio Fronésis. A tak nám vzniká další varianta kontaktního vysílání, program založený převážně na rozhovorech, dialozích, telefonátech a solitérních vystoupeních, případně na recitaci bez nároků na režijní spolupráci. Není pochyb, že vzniknou pořady dobré, velmi dobré i vynikající, ale ti, kdo je budou vysílat, musí počítat s faktem, že nebudou mít k dispozici technicky a organizačně profesionální zázemí zavedených redakčních a výrobních celků. Drobné lapsy a rozpaky při živém vysílání patřily do jisté míry k půvabům dřívějšího Rádia Collegium. Ty si ale tak početný a ambiciózní tým tvůrců nového profilu Rádia Collegium nebude moci dovolit, i když stále ještě bude mít k dispozici záchranný pás v podobě větších hudebních celků. Ale nebude asi dost dobře možné, aby jako 28. 4. 1992 při zahajování odpoledního programu vznikaly po znělce rozpačité pauzy, aby se poté v hlasatelně skácel nějaký předmět, hlasatel zvěstoval, že uslyšíme dva koncerty nesmrtelného Mozarta, po nich četbu z časopisů Květy a /lAoj (!) a dovršil své dílo opakovaným zkomolením jména houslového virtuosa Wolfganga Schneiderhahna. Velký Amadeus vše milosrdně zastřel pláštěm své hudby. V sousedním Rakousku a Německu už dlouho naprosto samozřejmě působí stanice zaměřené výlučně na vážnou hudbu a nikdo nepochybuje o jejich smyslu. I ve Španělsku, kde obyvatelstvo klasiku nijak zvlášť nemiluje, mají specializovanou stanici Radio Musical. Kdy se asi svého Radia Musical dočká Československo? Dagmar Hubená 174 [pageend176]povídka Anna (vesnická povídka) Lenka Procházková Prolog Stál na okraji vesnice, hned vedle bývalé hasičárny. Říkalo se mu „Dům u tří veselých děvčátek“. Dnes už nikdo neví, kdo vymyslel to pojmenování. V tom domě bydlela matka s dvěma dospělými dcerami a houfem vnoučat. Ani matka, ani dcery nebyly vdané a každé dítě mělo jiného otce. Ovšem příjmení měli všichni jednotné. „Byl by z toho zbytečný zmatek,“ říkala moudře matka, když se bavila u vrátek se sousedkami a dohlížela na povykující chumlíček blonďatých, černovlasých a zrzavých prapotomků. Na svých plně prožitých pětačtyřicet let vypadala nezvykle mladě, a když tlačila vozík nákupu z konzumu, dosud se za ní chlapi ohlíželi. Vedla své dcery k tomu, aby braly život stejně vesele jako ona, prostě tak, jak jim přijde pod ruku. A ony to skutečně dokázaly, nad ničím se příliš netrápily, a ze svého nezajištěného postavení si dokonce udělaly jakýsi kšeft. Zásadně se za- milovávaly do ženatých vesničanů, robustních plnokrevných mužských, kteří s nimi radostně plodili další potomky, uklidněni jistotou, že nikdy nebudou hnáni před paternitní soud. Třem veselým děvčátkům stačilo vědomí, že jsou žádoucí a navštěvovaná, a časem se naučila přijímat dárky ve formě hraček, potravin a šatů se stejnou samozřejmostí jako pravidelnou měsíční podporu od národního výboru. Přesto však měly jednu společnou ctižádost a zájem. A tím bylo nepřetržité zvelebování a zušlechťování jejich domu. Každý chlap, který si s některou z nich začal, musel brzy odvést své mistrovské dílo. A tak pokaždé, když se vyměnily stráže, přibylo na stavení něco nového. Jednou to byla veranda, jindy drátěný plot nebo zasklené dveře do zahrady. Jeden kavalír si dokonce vybudoval na dvorku garáž. Vlastnil totiž auto a byl puntičkář. Když jeho doba skončila a on byl s díky odeslán zpět k rodinnému krbu, garáž zůstala. Děvčátka kolem ní celé týdny bezradně chodila a přemýšlela, jak ji vhodně využít. Matka seji nejdřív pokoušela přebudovat na slepičárnu, ale drůbeži se v té studené kostce bez oken nelíbilo. A tak ji přes zimu používaly jako kůlnu. Z jara pak do ní jeden 175 [pageend177]z nápadníků zavedl vodu. Víc už nestihl. Jeho následník však někde sehnal starší pračku, takže v létě garáž fungovala jako prádelna a jakási přcdkoupelna, neboť věčně ušmudlané děti neměly do růžově vykach- líčkované svatyně v prvním patře přístup. Potom přišla zima a starší dcera se zamilovala do přespolního agronoma, který z garáže vyrobil v krátké době saunu. Celé jaro se těšil na to, jak si v té sauně vylepší kondici. Vyprávěl o tom kdekomu. Ale už se k tomu nedostal. Jeho nástupce, svalnatý závozník, neměl pro tento druh sebctrýznění pochopení a pomocí několika starých sudů a prken přeměnil saunu v jakousi soukromou hospodu. Díky tomu, žc ji sám pravidelně zásoboval, přetáhl obvyklý termín čtvrt roku a stal se poznenáhlu trvalým inventářem domu. Všechny děti mu začaly říkat tatínku. Čekávaly na něj, když k večeru přijížděl z práce a zaparkoval náklaďák s prázdnou korbou před vrátky, v poledne ho vyhlížely se zabalenou svačinou u silnice, neboť jeho štreka spočívala v kyvadlovém popojíždění mezi třemi sousedními vesnicemi a tak nějak se stalo, že se tenhle vztah na rozdíl od všech předchozích s přibývajícími týdny upevňoval, místo aby kolísal a mizel do ztracena. Děvčátka prostě neměla to srdce ho vyhostit. Dá se říci, že je dokonce ani moc nepřekvapilo, když jednoho večera, ještě než zabouchl dvířka kabiny, vytáhl z ní své dva syny. Každého s malým kufříkem. Přes neděli jim pak vyrobil dřevěnou palandu, která se tak akorát vešla do dětského pokoje. Příštího podzimu dostal šedý dům vedle bývalé hasičárny novou, svět- lounce žlutou omítku. Bylo to tehdy, když první várka dětí dorostla do školního věku. Kapitola I Mladší z obou dcer se jmenovala Anna. Nikdy se to jméno nezdrobňovalo ani nepřckrucovalo a říkali jí tak všichni, včetně obou synů. Takže když se Jan, její prvňáček, provinil jakýmsi rošťáctvím a učitel mu nařídil, aby pozval maminku do školy, odpověděl kluk tiše: „Já to Anně řeknu.“ Mladý muž u tabule zvedl překvapeně obočí, domníval se, že mu chlapec nerozuměl. „Chci, aby za mnou přišla tvoje matka, chápeš?“ „Chápu, dyť jsem řek’, že to Anně řeknu,“ opakoval provinilec zarputile. Není podstatné, kolik dalších otázek a odpovědí bylo zapotřebí k tomu, aby učitel zjistil, žc Anna je Janova matka. Důležité je, že druhého dne skutečně do školy přišla. Počkala si na chodbě do přestávky a pak odhodlaně vešla. Nejdřív se zvědavě rozhlédla, neboť v téhle třídě byla naposledy asi před dvanácti lety, když sama končila školu. Trochu se usmála, potěšilo ji, že se zde od té doby skoro nic nezměnilo. Pak pohlédla ke katedře. Neměla trému, ani necítila strach nebo respekt, věděla, že ať už kluk provedl cokoliv, 176 [pageend178]doma z něj totiž nedostala důvod pro svou návštěvu, jistě to nebude tak strašné, aby to ona zase nedala do pořádku. S chlapama uměla jednat. Tuto vlastnost zdědila po matce. Muž, který právě utíral tabuli, však rozhodně nebyl ten typ chlapa, na který byla zvyklá. Slyšela sice od dětí, že studoval v Praze a že je legrační, ale to byly jediné údaje, a navíc nic neříkaly. Anna v Praze nikdy nebyla a legračního člověka si představovala tak trochu jako komika z grotesek, se šlehačkou na obličeji a v příliš velkých botách s rozvázanými tkaničkami. Tenhle však vypadal úplně jinak. Měl koženou vestičku bez rukávů, svetr ke krku, možná až příliš obtažené kalhoty a krátce ostříhané světlé vlasy, které mu na krku trochu odstávaly. Dosud si jí nevšiml. Ustoupila stranou, aby uvolnila dveře dětem, které vybíhaly do chodby, mrkla na Jana a on se na ni usmál. Překvapeně si všimla, že mu v horní dásni chybí přední zub. Ráno ho ještě měl. Zavolala na něj. Teprve teď se učitel otočil. Pozdravila a schovala do kapsy kabátu synův ušmudlaný kapesník s vyviklanou mléčnou jedničkou, neboť všechny první zuby svých synů pečlivě ukládala do malé kovové krabičky, ve které schraňovala také jejich dětské kadeře obalené hedvábným papírem. Nedělala to ze sentimentu, ale prostě proto, že to kdysi dělávala i její matka. A navíc ji to bavilo. Učitel si otřel zakřídované prsty do bundičky a zavřel za Janem dveře. Potom jí podal ruku. Zkoumavěji stiskla a radostně zjistila, že je hladká a příjemně teplá. „Posaďte se, paní Baudyšová,“ řekl a sáhl po své židli. Ale ona ho mezitím minula a prošla uličkou školních lavic. U jedné se zastavila. Pohlédla z okna, aby se ujistila, že se neplete, a pak se bokem vklínila do toho úzkého prostoru, až dosedla na sklápěcí židli. Ruce složila dlaněmi dolů na zelenou desku před sebou. Musí do ní zespodu narážet koleny, pomyslel si. Ačkoliv, ona je štíhlá. To jen ten kabát, je jí příliš volný. Rozpačitě se k ní přiblížil. „Tady jste sedávala?“ zeptal se a překvapeně ucukl, když k němu vztáhla ruce. Ale ona jen několikrát přejela prsty po povrchu semišové bundy. „Udělal jste si šmouhy. Od té křídy. Už je to v pořádku. Ale stejně, měl byste si je raději otírat do kapesníku, takhle ji brzy zničíte.“ Naposledy pohladila okraj bundy. Zdálo se mu, ze jí ten dotyk přinesl potěšení. Ona je cvok, řekl si. A toho kluka k tomu vychová taky. Zřejmě celá ta jejich familie bude střelená. Ale má krásné oči. Proč se sakra ncvdala. Tři svobodné ženské a balík fakanů. Docela by mě zajímalo vidět, jak to v tom baráku kočírujou. Asi to žádná velká sranda nebude. Ale kašlu na jejich problémy. Teď jí musím vynadat, totiž, postěžovat si na jejího syna. „Proč je ta tabule zelená? To vybledla?“ zeptala se. „Kvůli očím. Zelená prý působí dobře na zrak.“ „Aha. Ale pak by se na ni mělo psát žlutou křídou, ne?“ „To by zase bylo málo výrazné.“ Kam by jí ty vlasy sahaly. 177 [pageend179]kdyby si je rozpustila? Do půli zad? Proč všechny ženské na venkove nosí drdoly? Ale ono je to asi praktičtější. „Učíte taky zeměpis?“ „Taky.“ „1 o Jižní Americe?“ „O všech zemích.“ S kolika mužskejma asi spala? Podle těch řečí v hospodě s celou vesnicí. Ale v tomhle se vždycky přehání. Nevypadá nijak zdrchaně, jenže některejm holkám právě tohle svědčí. Ona už ale není holka. Má dva syny. Musí jí být nejmíň... vlastně, může být mladší než já. Znepokojilo ho to. Jemu samotnému bylo šestadvacet a při své první třídní schůzce nesestoupil z vyvýšeného stupínku, aby aspoň tímto způsobem získal nad rodiči svých žáků zdání autority. Ale ona tam tehdy nepřišla. Zeptal se jí na to. „Měla jsem nějakou neodkladnou práci,“ řekla okamžitě. Velice reálně si tu práci představil. Zpřísněl: „Děti o té schůzi věděly týden dopředu. Mohla jste si to zařídit.“ „Nemohla. Kdybych mohla, tak bych přišla.“ Navíc je drzá. Stejně jako ten její klacek. Teď je příležitost jí říct o té rvačce. Nadechl se, ale zase ho předešla. „Je to pravda, že chcete jet s dětma do města na divadlo?“ „Ano. Příští týden. Bude to dětské představení. Nějaká pohádka.“ „A to tam budou hrát živí herci nebo loutky?“ Zaraženě se na ni podíval. Měla v očích dychtivý výraz, stejný jako její syn, když se tenkrát o tom zájezdu začalo poprvé mluvit. „Herci,“ snažil se odpovídat stručně. Přestávka bude za chvíli končit a on jí přece musí vysvětlit, co vlastně ten kluk provedl. „Poslyšte,“ začal, „měla byste Honzu doma víc cepovat, protože...“ „My mu říkáme Jan,“ přerušila ho a dodala, „nikdy jsem nebyla v divadle s opravdovými herci.“ Zase začal mít ten pocit, který už ho od začátku školního roku a jeho příjezdu do téhle vesnice přepadl několikrát, pocit, že se octl někde mimo dosah civilizace. Já to tady prostě nevydržím. Jaký to má proboha smysl studovat pět let vysokou, mořit se s diplomkou na téma „Přínos audiovizuální techniky pro výuku na základní škole“, když pak nemám k dispozici ani obyčejný gramofon, o promítačce ani nemluvě. „Tak pojeďte s náma,“ řekl najednou a okamžitě toho zalitoval. „To přece nejde,“ vyslovila to s takovým přesvědčením a smutkem, že ji začal kvapně ujišťovat o tom, že stejně chtěl poprosit některou maminku, aby je doprovázela, protože mít na krku dvacet dětí není legrace, a že tedy... „Vy to opravdu myslíte doopravdy?“ samým nadšením se nadzvedla, jenže zapomněla, že je napresovaná v té dětské lavici. A tak jí nakonec musel pomoct. Využila toho, chytla ho za ruku a začala mu děkovat, skoro ji neposlouchal, drmolila něco o tom divadle, o pohádkách, které má pořád ještě ráda, jenže on vnímal jenom stisk jejích dlaní. Ta se tedy vyzná, pomyslel si, když se ho konečně pustila. Ale pak ho napadlo, že to od ní nebyla žádná rafinovanost, že nejspíš bude taková. Prostě se ráda lidí dotýká. Z toho taky plynou všechny ty její maléry. „A pojedeme vlakem, nebo autobusem?“ Už to považovala za hotovou věc. „Autobusem. Včera jsem ho objednal. Počká tam na nás a odveze nás zase zpět.“ 178 [pageend180]Přestávka skončila, slyšel přibližující se dusot na chodbě. Popošla ke dveřím, teprve tam si vzpomněla: „A co Jan? Provedl něco hodně... ošklivého?“ Zdálo se mu, že se před ním snaží mluvit spisovně. Mávl rukou: „Trochu rošťačí. Ale učí se dobře, myslím, že to bude chytrej kluk.“ Měl na sebe vztek. Místo abych jí pedagogicky vysvětlil, jakou mám s tím holomkem práci, pěju tu na něj ódy. Prostě jsem to úplně zbabral. Od začátku jsem na to šel špatně. Moc jsem si ji pustil k tělu. Rád bych ji viděl bez toho kabátu, napadlo ho v této souvislosti. Anna ustoupila valící se hordě dětí, spiklenecky mu zamávala a vykřikla: „Už se na ten výlet strašně těším!“ Usmál se z bezpečné vzdálenosti, neboť nechtěl riskovat, že mu znovu začne tisknout ruku, a otevřel třídní knihu. Když vzhlédl, Anna už ve třídě nebyla. „Prvňáčci si připraví slabikář, ostatní čítanky,“ řekl a mimoděk pohlédl k lavici, kde před chvílí seděla. O kus dál se setkal s pohledem Jana. Byl to pohled, ve kterém chyběla jakákoliv pokora nebo strach. V životě ho neuhodila, pomyslel si. Jsou si něčím hrozně podobní. Zajímalo by mě, kdo je jeho táta. Kapitola II Během týdne si na Annu několikrát vzpomněl. A vždycky přitom pocítil lehké mrazení v zádech. Takové to skoro příjemné zašimrání, které se u něj poprvé dostavilo víc než před deseti lety, když doprovázel jednu dívku domů z kina. Tenkrát celou cestu nemluvil, neboť byl zcela zaujat problémem, jestli ji má u dveří políbit, nebo to nechat na příště. Stejné mrazení v zádech míval od té doby vždycky, když šlo o něco podobného nebo později i vážnějšího. Pak přišlo období, kdy už ho v zádech tak často nemrazilo. Zřejmě nepotkával ty pravé dívky, nebo si zvykl. Jenom občas se to zašimrání zase ozvalo, fungovalo jako skrytý barometr, bezpečně ohlašovalo extra případy a slibovalo výjimečné zážitky. Tahle předtucha ho nikdy nezklamala, a právě proto byl teď tak nervózní. Vesnická jednotřídka byla jeho první štace. Neměl v úmyslu tady zakotvit, bral to jako nutné provizórium, jako první odrazový můstek k něčemu jinému, zajímavějšímu. V žádném případě se tu nechtěl s nikým zaplést a ze všeho nejmíň s touhle Annou. Svobodnou matkou dvou synů, z nichž navíc jednoho učil, obyvatelkou Domu u tří veselých děvčátek. Takže to mrazení nebral vážně a zdůvodnil si ho tím nejlapidárnějším způsobem. Žiju už prostě moc dlouho sám, říkal si, a tohle je první hezká ženská, která se mě po těch měsících dotkla. Ale už to, že si sám připustil, že ji považuje za hezkou, něco znamenalo. V těhle věcech byl dost vybíravý. Stejně jako v jídle. A pak přišel ten pátek. Když si ráno před odjezdem do divadla kartáčoval svůj šedý oblek, který mu maminka přibalila k těm několika 179 [pageend181]džínům a svetrům do kufru, prý pro všechny případy, zmítal se v pochybách, jak se bude v tomhle promočním úboru vyjímat vedle svých umolousaných školáčků a té ženské, neboť ji v duchu nenazýval jinak, která se zase určitě přihrne ve svém příšerně velkém kabátě s kapucí a z drdolu jí budou vypadávat sponky. Ale vzchopil se, dokonce se i čerstvě oholil, a když si pak před poloslcpým zrcadlem vázal kravatu, přepadla ho z ničeho nic skvělá nálada. Jenže už neměl čas uvažovat nad touhle další podivností, před školou zahoukal autobus, a tak popadl kabát a seběhl dolů do třídy. Očekáváním zarudlí školáci se v jeho nepřítomnosti seřadili do dvou- stupu, a když je tak přehlížel, zdálo se mu, že dnes vypadají docela mile a úhledně. Žádný z nich neměl tepláky a někteří se doslova leskli čistotou. Překvapeně a spokojeně si oddechl. A teprve potom mu došlo, že tu Anna není. „Maminka s námi nepojede?“ zeptal se Jana a sám ještě nevěděl, jestli je zklamaný, nebo ho to těší. Kluk důležitě posmrkl, pak si ale zřejmě na něco vzpomněl, vytáhl z kapsy bílý kapesník a utřel si nos: „Pojede. Ale ještě nebyla hotová, a tak přej na ni máme houknout u vrátek. Stejně jedeme kolem.“ Znovu ho zašimralo v zádech. „Dobře. Tak, teď půjdeme do autobusu a žádné strkání a předbíhání, místa je tam dost,“ zavelel a otevřel dveře. Jeho svěřenci kolem něj defilovali v naprostém tichu, měl dokonce nesmyslný dojem, že našlapují jen na špičky. Když to divadlo objednával, netušil, že je to pro tyhle děti životní událost. Skoro ho to dojalo. Autobus už připraveně vrčel, uvnitř bylo příjemné teplo, a když se rozjeli, maminky stojící před konzumem jim mávaly rukama v teplých palčácích a smály se stejně nervózně jako jejich děti u okýnek. Učitel seděl hned za řidičem, a když se blížili k světle žlutému domku vedle bývalé hasičárny, požádal ho, aby na chvíli zastavil. Chlapík kývl, jako že už o tom ví předem, a opatrně zajel ke kraji úzké silnice. Stiskl klakson a zapálil si cigaretu. V přízemí se rozletělo okno, objevila se v něm holčička v pyžamu a rozčileně vykřikovala do trychtýřku z dlaní, že si Anna už obouvá boty. Řidič se zasmál: „To víte, ženské, celej život choděj furt pozdě. Patlaj si na ksicht kila různcjch sajrajtů a mně zatím chcípne motor.“ Po chvíli jiné dítě zahalekalo, že si Anna už bere kabát. Pak se konečně otevřely dveře a ona rychle běžela k brance. V prvním okamžiku si uvědomil jenom to, že na sobě nemá obávanou hrůzu s kapucí, ale docela pěkný ovčí kožíšek. Asi si ho půjčujou, napadlo ho mimoděk, neboť pocházel ze skromných poměrů. Když potom spatřil její černobílou siluetu, zezadu nasvícenou ranním sluncem, jak vystupuje po schůdcích do vozu, povšiml si, že tentokrát nemá vlasy lajdácký stočené do drdolu. Pohupovaly se jí v dramatických vlnách kolem obličeje a působily tak živelně a zdravě, že ho z toho dojmu znovu zamrazilo. A najednou seděla vedle něj. Autobus zahýkal a pak se namáhavě 180 [pageend182]rozjel do kopce. V zatáčce se otočila a zamávala na Jana: „Sundej si tu čepici,“ křikla, „je tady horko.“ Všechny děti si začaly odkládat čepice, šátky a kabáty. Teprve teď se obrátila k učiteli. „Uf,“ vydechla na uvítanou a pochopitelně mu položila ruku na rameno. „Nezlobíte se pro to zdržení, že?“ Zdálo se mu, že ji zaujala jeho kravata. Nervózně si utáhl uzel. Ale okamžitě toho pohybu zalitoval, neboť ona samozřejmě odstrčila jeho prsty: „Ukažte, já vám to spravím,“ rozmotala kravatu a znovu ji velice hbitě zauzlila. Vypadalo to, že v tom má cvik, i když zapochyboval o tom, že by některý ze sorty jejích chlapů vůbec vlastnil něco tak zbytečného, jako je vázanka. Ačkoliv, co já vím, řekl si a odvrátil hlavu k oknu s předstíraným zájmem o ubíhající krajinu. Z pohybů a šelestů vedle sebe vytušil, že se Anna v autobuse zabydluje. Setřepala kožíšek, složila ho na volné sedadlo přes uličku, pak se v sedě předklonila a zřejmě si zouvala boty. Čím to voní, tohle přece není kolínská, přemýšlel a pozoroval holé, k nebi trčící stromy za pangejtem. To bude šampón, má asi čerstvě umyté vlasy, proboha, ona se fakt zula. Polekaně se k ní otočil. Uvolněně se zasmála a zatřepala chodidly v tenkých punčochách. Odkopla vysoké zimní boty pod sedadlo a zalovila v síťovce. „Nechtěla jsem si zablátit střevíčky,“ vysvětlila a vklouzla do černých lodiček na vysokém podpatku. Kývl hlavou, jako že je to od ní rozumné, a znovu se uchýlil k oknu. Střevíčky, pomyslel si, zvláštní, že použila zrovna takového pohádkového termínu. A vůbec, vystrojila se na to dopolední dětské představení jako na ples. Jestlipak byla někdy v životě na skutečném plese? Nejspíš jen na hospodských tancovačkách, oblepených pachem točeného piva a kyselých buřtů. Ale kvůli těm by si přece nepořizovala tyhle „střevíčky“ a... co má vlastně na sobě? Anna se zrovna bavila s řidičem, byla předkloněná a zcela zaujatá jeho fóry, takže si ji mohl bez nesnází ze strany prohlédnout. Měla černou rozšířenou sukni, která jí provokativně překrývala kolena, a jakousi nadrchanou bílou halenku, na které se natřásaly a poskakovaly ty záplavy vlasů. Rusé, řekl si. Tak tohle je asi ta barva, kterou přisuzují autoři romantických příběhů svým hrdinkám. Anna, rusá proletářka, dodal si k tomu polo- ironicky, neboť byl učitel, a tedy znal i tohle. Nevím sice, jak vypadala v šestnácti, ale i dnes, po dvou dětech a všem, co zřejmě prožila, je moc pěkná. Taková nějaká svěží. Kdyby žila v Praze, mohla by při svém postoji k životu udělat kariéru. A dost, poručil si, nebudu přece celou cestu přemýšlet o téhle flundře. Schválně v duchu použil toho slova, aby zahnal to výstražné upozorňující šimrání v zádech. Autobus už vyjel z vesnice a teď se kodrcal silnicí mezi poli. Z dětí rychle opadla sváteční zakřiknutost a začalo obvyklé pošťuchování a jekot. Anna je vesele napomenula. K učitelově úžasu ji poslechly a nasadily alespoň na chvíli způsobné výrazy. „Nevadí, že se vám pletu do výchovy? Ale vzal jste mě přece s sebou jako dohlížítelku, ne?“ útočila vyzývavě. Pokrčil rameny: „Chtěl jsem, abyste taky jednou viděla divadlo, když 181 [pageend183]máte ráda pohádky.“ Přimhouřila oči. Měla dokonce modře nalíčená víčka. „Že byste byl takovej...“ zatímco hledala správný výraz pro vyjádření svého uznání, kroutila mu mimoděk knoflíkem rozepnutého kabátu. „Nechcete si to sundat, zmačkáte si oblek,“ navrhla. „To je ne- mačkavá látka,“ řekl odmítavě. „Fakt? Můžu si sáhnout?“ a zkoumavě mu přejela dlaní po nohavici. Cítil, že rudne, a zuřil, protože to už se mu nestalo hodně dávno. Okamžitě stáhla ruku zpět. „Promiňte. Já se asi někdy neumím chovat,“ řekla s upřímnými rozpaky. Hlavně, že umíš jiný věci, konstatoval vztekle a pak jí najednou v tom školním autobuse plném dětí řekl do očí to, o čem právě uvažoval. „Víte, od září tady žiju jako mnich. Nebyl jsem na tuhle... osamělost zvyklej. A tak se nedivte, že na mě vaše... dotyky působí takhle.“ Nevypadala na to, že by jí jeho upřímnost vzala dech. Viditelněji ten problém zaujal. „To tady žádnou nemáte?“ upřesňovala situaci. Zavrtěl hlavou a pevně doufal, že jim řidič přes to plexisklo nerozumí. Soustředěně nakrabatila vysoké čelo. Začínal mít vážné obavy, že mu začne vysvětlovat, jak je taková osamělost pro mladého muže škodlivá. Ale ona řekla něco, co by ani od ní neočekával. „Můžete mít mě.“ Ani při té nabídce nesklopila oči. Místo aby rozhořčeně odmítl, vypadlo z něj: „Kdy?“ Široce se usmála. A nebylo v tom úsměvu nic než radost a porozumění. „Třeba dneska. Večer. Ale nechoďte vy k nám, to by se při vašem postavení nehodilo. Já přijdu sama. Po desáté. Až dám děti spát. Nebojte se, nikdo mě neuvidí.“ „Nechám dole odemknuté dveře,“ zašeptal bezvýrazně jako někdo, o koho se začíná pokoušet infarkt. Tohle přece nemůže být proboha pravda, říkal si monotónně po celý zbytek cesty. Anna už se k tomu tématu nevrátila. Zřejmě to pokládala za jasnou a uzavřenou záležitost. Dorazili do města, zastavili před divadlem, a zatímco oni dva věšeli všechny ty malé kabátky a bundičky na háčky, oblehly děti bufet a záchody. Učitel si pak zapálil cigaretu, neboť ji nutně potřeboval, a než ji dokouřil, stihla si Anna prokartáčovat vlasy, čerstvě natřít rty rumělkou, přišít Janovi utržený knoflík a spolykat dva nanuky. Když vstoupili do rozzářeného sálu, stiskla mu v chůzi ruku. „Je to tady moc krásné,“ vydechla a on nebyl schopen jí odporovat, protože měla v očích slzy. Tohle všechno se mi jen zdá. Je to prostě jeden z těch nesmyslných snů před ránem, opakoval si mechanicky, když určoval žákům sedadla. A pak se zhaslo a od Anny ho dělilo dvacet dětských hlaviček. Na jevišti se začala odvíjet jakási slátaná pohádka hemžící se čerty, strašidly a vílami v gázových šatech. Publikum reagovalo spontánně, napovídalo hloupému Honzovi a zahánělo výkřiky zlou čarodějnici. Jednu chvíli měl pocit, že slyší Annin hluboký hlas. Asi děti uklidňovala, že to dobře dopadne. Rozumí jim víc než já, uchovala si stejný způsob myšlení jako ony, pomyslel si bez závisti. A pak byla přestávka a ona 182 [pageend184]v sále nebyla. Propletl se uličkou a zjišťoval, co se stalo. „Blanička Sochorová se počurala, když v peci vyšlehl ten oheň, a paní Baudyšová ji někam odvedla,“ sdělila mu holčička na konci řady. Měl jsem přece jen radši studovat architekturu, řekl si bez humoru. A pak ji uviděl. Kráčela zvolna a sukně se jí rytmicky čeřila kolem nohou. V náručí nesla dítě zabalené do svého kožíšku. Děvčátko sejí pevně drželo kolem krku a něco si šeptaly. Dobře, že jsem ji vzal s sebou, pomyslel si s náhlou vděčností. Blanička se uvelebila na svém sedadle a zabalila si bosé nohy do cípů kožichu. „Voní jako vy,“ řekla Anně, roztrhla sáček s bonbóny, jeden si strčila do pusy a ostatní dala kolovat. Zbytek představení proběhl v klidu, a když odcházeli, předala jim šatnářka suché kalhotky a punčocháče. „Skočila jsem je naproti do kadeřnictví vyfénovat,“ prozradila. „Vy jste jako ta hodná víla z té pohádky,“ poděkovala Anna. „Že je to ale pěkná hra, paní učitelko?“ řekla šatnářka uneseně. „Moc pěkná,“ zajíkla se Anna nad tím oslovením. Když pak přecházeli ulici ke svému modrému autobusu, zastavila pohybem ruky štrůdl jedoucích aut. Chytla poslední dítě za ruku a teprve, když došláply na chodník, pokynula děkovně řidičům a dovolila jim pokračovat v jízdě. Všiml si, že se rozjížděli značně pomalu. Ale nikdo nestáhl okýnko, aby zavolal nějakou sprosťárnu. Ona nepůsobí lacině, uvědomil si. Ale přitom má v sobě něco nedefinovatelného, co vyburcuje každého chlapa k ohlédnutí. Čiší to z ní už na dálku, ještě než rozeznáš rysy obličeje. A v deset ke mně přijde. Když si pak v autobuse zula boty a promnula chodidla: „To víte, nejsem na tyhle vysoké podpatky zvyklá“, měl pocit, že ty dlouhé hodiny dělící ho od večera nepřečká. Kapitola III V osm byl hotov s úklidem svého pokoje. Cítil sice sám na sebe vztek, že se tak namáhá kvůli nějaké vesnické Anče, ale aspoň ho ta činnost uklidnila a zaměstnala. Zřejmě bych ji měl něčím pohostit, napadlo ho, nemůžeme přece rovnou vlézt do postele. A tak nasypal na misku oříšky a s povzdechem vybalil láhev albánského koňaku. Měl ji schovanou v nejspodnější přihrádce prádelníku a celé týdny kolem ní chodil jako hladový větřící vlk. Ta láhev ho přitahovala jako magnet, ale vždycky nakonec odolal a neotevřel ji, prostě proto, že měl pocit, že se mu jednou může hodit. Dokonce ani teďsi nebyl úplně jistý, jestli už přišla její chvíle, ale jiný alkohol doma neměl a nabídnout jí čaj mu připadalo přece jen laciné a hloupé. Tak nějak by se to nehodilo k té představě, kterou si Anna o něm jistě vytvořila. K představě, s kterou korespondovala dopolední návštěva divadla, jeho fešácký oblek, kravata a vlastně i její střevíčky. Postavil koňak na stůl a ze skříně vyndal dvě štamprlátka se zlaceným 183 [pageend185]okrajem, která kdysi dostal od jedné dívky k vánocům. Nemel je rád, zdála se mu nevkusná a příliš prťavá, ale vzal si je sem do téhle vesnice stejně jako tolik jiných zbytečných věcí. V půl deváté už zase propadl nervozitě, a tak přehodil přes čerstvě povlečenou postel deku a lehl si na ni s knížkou v ruce. Jenže ani to mu nepomohlo, což zjistil, když mechanicky přečetl dvě stránky, aniž by vnímal jejich obsah. A tak nakonec vstal, naládoval kamna, přehodil přes sebe kabát a šel se projít. Venku byla lezavá tma a za límec mu stékal déšť. Přesto, že mu byla zima a nepříjemně, donutil se jít až ke kostelu, starostlivě se přitom vyhýbal loužím, neboť měl na sobě poslední čisté ponožky, a tak si nechtěl promočit boty. A pak se mu ta procházka začala docela líbit. Pozoroval útulně zářící světýlka v nízkých chalupách kolem silnice a najednou měl chuť jít pořád dál a dál, přemýšlet si o sobě a svém životě (jiný námět by ho nebavil), kouřit jednu cigaretu za druhou a zastavit se až v nějaké úplně neznámé vesnici, najít tam hospodu plnou sympatického čoudu, lokál s pobryndanými dřevěnými stoly a bandou dřevařů hrajících karty. Sedl by si někam do kouta, srkal grog a pozoroval je, a když by zavírali, poprosil by paní hostinskou o nocleh. Dostal se do nálady, kdy neměl chuť na Annu, vlastně na žádnou ženu vůbec, chtěl být sám se svými myšlenkami a představami a krepovým měsícem za mrakem. Když došel k rozcestí, podíval se na hodinky. Musel si k tomu škrtnout zapalovačem. Chytil až napotřetí, přestože to byl solidní plynový zapalovač, který dostal zase od jiné dívky k jiným vánocům. Najednou si uvědomil, že si od dob své dospělosti skoro nic nekupoval sám, všechny důležité maličkosti mu vždycky některá darovala a on to přijímal jako povinný desátek. Někdy se stalo, že dostával věci, které se mu absolutně k ničemu nehodily nebo je už měl, ale i tehdy děkoval s překvapeným a potěšeným výrazem, neboť nechtěl nikomu kazit radost. A taky měl zásadu, že darované předměty nikdy nedával nikomu dalšímu, i když by tím často ušetřil. Prostě tak nějak cítil, že se to nemá. Obešel obloukem vesnici a teď se pomalu vracel ke škole. Mrzutě uvažoval o tom, že kamna možná vyhasla. I když je obhospodařoval skoro tři měsíce, dosud nepřišel na ten fígl, neboť v tom jistě nějaký fígl byl, jak je donutit k pravidelné a svědomité činnosti. A přitom to nebyla žádná složitá kamna. Jenom jim dosud neporozuměl. S kamny to prostě neumím, přiznal si kriticky a vyndal z kapsy klíče. „Ahoj,“ vydechla Anna a vynořila se ze stínu zastřešeného vchodu. „Jak to... vy už jste přišla?“ skoro se rozkoktal. „Chtěla jsem vás překvapit,“ zašeptala, jako by je mohl v téhle vesnici, kde všichni chodili spát hned po večerníčku, někdo slyšet. „A zatím jsem vás překvapil já,“ řekl stupidně a odemkl. Pak dodal: „Šel jsem se po večeři trochu projít“, aby ji snad nenapadlo, že má v pokoji prostřenou tabuli s kbelíkem šampusu. „Tisíc čínských kroků pro zdraví a dobré trávení?“ uchichtla se. Kde proboha pochytila tuhle repliku, zauvažoval a nahlas ji upozornil 184 [pageend186]na chybějící schod v prvním patře. „Já o něm vím,“ řekla a obratně překročila mezeru. Nad tím se zase zamyslel. Jak o něm může vědět, když třída je v přízemí a v patře jsou jen dvě komory s haraburdím, učitelský pokoj a stoletá koupelna. Kdo tady asi učil přede mnou? Možná taky nějakej sličnej frajer z Prahy. Ale ona to bezděky hned objasnila. „Tak tady bydlíte? Za mejch školních let tu byl kabinet. Spousta srolo- vanejch map, kostry a vycpaný lišky. Párkrát jsem tu uklízela. Za odměnu. Byla jsem moc dobrá žačka. Z ničeho mi nedali dvojku.“ Znělo to pyšně a jemu to pomohlo překlenout první chvíle. „Takže si na tu dobrou žačku připijem,“ slíbil, když jí sundával ten neforemný kostkovaný kabát a nabídl své pantofle. Anna ale zavrtěla hlavou a vyndala z tašky růžové háčkované bačkůrky. „To je správné. Přezutí s sebou,“ zažertoval z posledních sil a šel zkontrolovat podezřele tichá kamna. Pochopitelně. Vevnitř nebylo nic. Ani popel. „Ten komín má ale příšerný tah, zase to všechno shořelo,“ řekl sklesle. „Počkejte, já se na to kouknu.“ Odstrčila ho a v pokleku nahlížela dovnitř. „Nojo, máte tu prasklej šamot. Kus ho chybí a ten zbytek se sesul, dejte mi pohrabáč!“ Vůbec se nesnažil jí odporovat, a zatímco se lopotila, vytřel si ručníkem zmoklé vlasy. Vzhlédla k němu: „Měl byste si vzít suché ponožky, abyste se nenastyď.“ Mrzutě se koukl na své, přes všechno úsilí mokré nohy a nonšalantně mávl rukou. Ale Anna už na tohle nemyslela, znovu se potýkala s pohrabáčem, pak uvnitř kamen něco luplo a ona se spokojeně usmála. „Tak, pár dnů to bude dělat dobrotu, než vám to někdo opraví.“ „To je rum?“ zeptala se pak, když ji usadil ke stolku a otevřel láhev. „Koňak,“ opravil ji trpce, ale zklamání ho okamžitě přešlo, když uviděl její nadšené oči. „Ťukneme si?“ Kývl, sklo zacinkalo a Anna skoro v extázi spolkla první doušek. „V dobrých restauracích se koňak podává až na závěr večeře a v těch nejexkluzívnějších ho servírují do nahřátých sklenic. Aby víc voněl,“ poučoval ji. „Voní krásně,“ vydechla s přivřenýma očima, „skoro jako vánoce,“ a vypila zbytek jediným douškem. „Ovšem má se pít pomalu, aby se vychutnal,“ napomenul ji, když jí znovu dolil. Proboha, já tady s ní žvaním o chlastu jako nějaký idiot z Remarqua, uvědomil si a šel zapnout rádio. Do pokoje vtrhla hudba. Anna vstala, rozvlnila boky a přitáhla si ho vláčným kočičím pohybem. Přimknul se k ní celým tělem, aby pocítila, že už se na ni těší. Bezpečně to poznala a usmála se. Pak se napřímila, aby dosáhla k jeho ústům. Když jí rozepnul halenku, měla pod ní jen bílou bavlněnou košilku bez podprsenky. Ale ona tuto část prádla nepotřebovala, měla drobná, pevná ňadra, která se probudila dřív, než se jich dotkl. Milování s ní bylo vláčné, měkké, plné souvislých pohybů a vzájemného srozumění. Vlnila se pod ním jako hedvábná stuha v rukou gym- nastky, slabounce vzdychala a on jen vší silou vůle oddaloval vyvrcholení. Měla dokořán otevřené oči a dotýkala se ho všude tam, kde právě po185 [pageend187]třeboval. Pak se najednou prohnula, zaťala mu své štíhlé tvrdé prsty do šíje, prudce vydechla a vykřikla: „Teď, teď, už!“ Vyplul z jejího klína později než chtěl, a když jí položil svou orosenou tvář na břicho a křečovitě oddechoval, uklidnila ho šeptem: „To nevadí, neboj se, já beru pilulky.“ S náhlou nedůvěrou k ní vzhlédl. Obličej, obklopený odpočívajícími hady rusých vlasů, vypadal nesmírně útle a dětsky. V našedlých očích prolétl odlesk smutku: „Doktor mi je předepsal. Říkal, že třetí porod by byl příliš riskantní.“ Přeslabikovala ten výraz, jako by ho četla ze slovníku. Já mám ale kliku, pomyslel si, vděčně se k ní přitulil a přetáhl přes ně deku. Po chvíli se nadzvedl na loktech: „Nevadilo by ti, kdybych si zapálil?“ „Ne. Mně se líbí, když chlap v posteli kouří. Je to příjemný,“ řekla netaktně. A když pak zápasil se zapalovačem, přiznal si, že ho její bezostyšná upřímnost trochu mrzí. Ale Anně tyto drobnosti zřejmě nedocházely. Vyklouzla z postele a začala se přehrabovat ve své tašce. „Já zase vždycky dostanu hrozný hlad,“ zasmála se a vytáhla z igelitového sáčku přeložený krajíc. V neuvěřitelně krátké chvilce ho spolykala, setřela si ubrouskem drobky z pusy a vrátila se k němu. Ovinula ho prochladlýma nohama, dýchla na něj vůni salámu a sýru a zeptala se: „Teď budeme spát, nebo...?“ „Radši to nebo,“ odpověděl, uhasil nedopalek a znovu ji objal. Přijala ho stejně ochotně jako předtím a on si pomyslel, že tohle je první ženská, která to s ním podniká jen tak, pro radost z věci, bez zbytečných odkazů na minulost a příslibů do budoucnosti. Byla to pro něj nová zkušenost a tápal, jaké k ní má zaujmout stanovisko. Nevěděl zatím,jestli mu to imponuje, neboje naopak pohoršen. A pak si uvědomil, že je z rádia zahlcují úvodní takty hymny. Byla půlnoc. Natáhl ruku po knoflíku, ale ona ho zarazila: „Nech to, ta slovenská část je svižnější.“ Mnohem později se pak společně sprchovali v mrazivé koupelně. Anna s vysoko zasponkovanými vlasy se chvíli labužnicky protahovala pod řídkou vlažnou sprškou, pod kterou její tělo lososově zrůžovělo, a pak ho celého vydrhla mýdlem stejně rychlými a zkušenými pohyby, jakými asi před spaním myla své syny. Když se vrátili do pokoje, začala se oblékat. „Nezůstaneš se mnou do rána?“ zeptal se zklamaně. Nenáviděl totiž ty uspěchané noční odchody dívek, i když ze zkušenosti věděl, že společné probuzení mnohdy nebývá příjemné. Už několikrát mu nemilosrdné ranní světlo dokázalo zničit dobrý pocit z předešlé noci, a někdy měl té mrkající a rozkňourané bytosti ve své posteli dokonce chuť začít vykat. Ale teď nějak tušil, že procitnutí s Annou by bylo hezké. Jenže ona opravdu spěchala. „Jan se probouzí brzo a divil by se, že nejsem doma.“ To byl důvod, který musel jako pedagog uznat. Čert vem všechny haranty, pomyslel si nevděčně, když si natahoval dosud vlhké ponožky. „Nemusíš mě jít doprovázet,“ podotkla překvapeně. „Jenže já 186 [pageend188]chci,“ řekl pravdivě, neboť jediné co nechtěl, bylo osamění v tomhle teplém pokoji, dosud nasáklém vůní jejich těl. Šli zadem, protože vesnice vstávala brzy a Anna ho nechtěla přivést do řečí. Když ji potom u plotu světle žlutého domku vedle bývalé hasi- čárny naposledy objal, napadlo ho, že jí nic nedal. Předpokládal, že by nepřijala peníze, ale aspoň nějaký dárek, nějakou pitominku jsem jí moh’ dát, říkal si a zašátral v kapse. Nahmatal jen scvrklý vrásčitý kaštan, který někde bezděky sebral. To je příliš hloupé, pomyslel si, ale přesto otevřel dlaň a ukázal jí ho. Hmátla po něm rychlým zlodějským pohybem a vsunula ho do tašky. „Nechám si ho na památku,“ zašeptala a sevřela mu tvář do svých dlaní jako do svěráku. „Příště ti dám něco jiného. Vymyslím nějaké překvapení, z kterého bys měla radost,“ pronesl s obtížemi, neboť pod tlakem jejích prstů nemohl dobře artikulovat. Zavrtěla hlavou a políbila ho na ústa. Pak se rychle otočila, odemkla vrátka a běžela po cestičce k domu. Stál před tím drátěným zeleným plotem s rukama v kapsách a cítil se tak opuštěný jako nikdy předtím. A pak se v prvním patře rozhrnula záclona a on spatřil Anninu bledou tvář přimáčknutou na sklo tabulky. Zamával jí a pomalu se vracel k zatáčce. Před vchodem do školy si vzpomněl, že je sobota, a že tedy není vyučování. Předpokládal, že o víkendu na něj Anna nebude mít čas, a tak se rozhodl zajet si na ty dva dny do Prahy. Věděl, že lokálka projíždí vesnicí už za půl hodiny, ale byl si jistý tím, že když se rychle sbalí a vezme to zkratkou přes les, určitě to k zastávce stihne. Kapitola IV Zbytek soboty a polovinu neděle proležel na gauči, obklopen starými melodiemi z magnetofonu, cigaretovým dýmem a maminčinými dobrotami, které, přestože ho nečekala, dokázala během několika hodin vykouzlit. Telefony nebral a ani sám nikomu nevolal, což bylo natolik neobvyklé, že v tom maminka vytušila předzvěst něčeho nového a nesmírně důležitého. Ale nezeptala se ho, neboť respektovala synovo soukromí, i když nesouhlasila s jeho způsobem života. Dosud se totiž nezbavila vzpomínek na své rozpaky, které několikrát pocítila, když k ránu vyrušila v nezamknuté koupelně cachtající se nymfu, která vždy s konverzačním úsměvem vynořila z pěnivé lázně vlhkou paži, aby sejí představila. Tentokrát to však bylo naprosto jiné. Syn se choval něžně, jako voják na dovolené, nepřerušoval tok jejího vyprávění, a podle jeho otázek dokonce zjistila, že ji vnímá. K večeru jí sám nabídl partii kanasty a pak se spolu dívali na televizi. Když ho v mrazivém nedělním odpoledni vyprovázela na nádraží, koupil jí v jednom Stánku bílý karafiát. Ale i tehdy 187 [pageend189]potlačila chuť zeptat se ho na cokoliv, a teprve když vlak odjel, vytáhla kapesník. Učitelův návrat do vesnice byl zdlouhavý a úmorný. Musel dvakrát přestupovat a pokaždé čekal na přípoj déle než hodinu. Ale přesto se nenudil ani neotravoval. Promítal si v duchu útržky z páteční noci a jeho představy se ponejvíce soustředily na lákavé partie Annina těla, na důležité fáze jejich milování. Jenom občas se za tím vším mihly v pozadí její oči nebo navyklé gesto, kterým si odhazovala vlasy z čela. Těšil se na opětné shledání s ní, ale o dalším vývoji jejich vztahu nepřemýšlel. Neboť učitel Annu nemiloval. A i kdyby, nepoznal by to. Nezažil dosud lásku, pouze desítky jejích napodobenin. V jeho případě zatím nenastala přeměna kvantity v kvalitu. Prostě se radoval z toho, že konečně poznal ženu, která od něj nevyžaduje nic jiného než on od ní a dovede mu to poskytnout v té nejoptimálnější a nejkrásnější podobě. Neboť přes všechny své zápory a nedostatky byl estét, uměl ocenit hezké tvary a ladné pohyby, dokázal se z nich těšit a využít je pro sebe. Epilog V pondělí byla Janova židle prázdná. Zrovna teď musel onemocnět, pomyslel si učitel vztekle, neboť to znamenalo, že Anna večer určitě nepřijde. Když pak zapisoval docházku, zeptal se bez skutečného zájmu, co s chlapcem je. Jeden z bratranců důležitě vykřikl: „Jan už nebude chodit. Můžete ho přej škrtnout. Včera odjel s Annou a mladším bráchou na Moravu. Za tím vousatým lesníkem, co tady loni kácel značkované stromy v oboře a bydlel u nás. Poslal si pro ně dodávku. Takovou červenou s bílýma čárkama pod okny.“ „Dobře. Tak já si ho škrtnu. Sedni si. Prvňáčci si připraví slabikář, ostatní čítanky.“ Holčička v zadní lavici nesouhlasně zašermovala rukama: „Ale vy ste nám slíbil, pane učiteli, že si dneska budem povídat o tom divadle.“ „Budeme. Ale až po přestávce. Teď máme čtení.“ Ve třídě se rozbublalo nesouvislé slabikování. Když pak odpoledne zatápěl v kamnech, objevil na truhlíku s uhlím Anniny háčkované bačkůrky. Zaskočeně je zmačkal v dlaních. Měl bych si říct o adresu a poslat jí je. Blbost! Ještě by si myslela, že té epizodě přikládám nějakou důležitost. A pak, musel bych s tím jít na poštu do města, protože svěřit to pošťačce by bylo šílenství. Zítra by se bavila celá vesnice. S ukvapenou rozhodností otevřel dvířka kamen a vhodil ty růžové trepky dovnitř. Když je pak za vteřinu vytahoval a hasil na plechovém popelníku, spálil si hřbet pravé ruky. Okamžitě mu naskočily puchýře, které ho celý zbytek týdne protivně svědily, i když šije natíral kalciovou mastí. A když 188 [pageend190]pak konečně splaskly, zůstala mu po nich ještě dlouho klikatá nahnědlá jizva. Kdykoliv se na ni podíval, pocítil v zádech mrazivé zašimrání. Povídku Anna jsem napsala na podzim roku 1976. Byla to moje první „dlouhá“ povídka. Psala jsem ji s velikou chutí a pak jsem ji v dárkové úpravě s ilustracemi filmového architekta Vladimíra Labského dávala kamarádům k vánocům. Pak jsem na ni spokojeně zapomněla. Není v žádné sbírce povídek, které vznikaly později. Kdybych tu povídku psala dnes, byla by asi kratší a možná by vyzněla smutněji. Pro ty, kteří se ocitli v mezní životní situaci, pro ty, kteří z ní již nevidí východisko, pro ty, kteří jsou společností ocejchováni jako „duševně nemocní“... Nakladatelství Bollingenská věž vydalo knihu známé psychotcrapeutky Evy Syřišťové 110 stran, 40 Kčs Objednávejte na adrese zásilkového knihkupectví duchovní a společenskovědní literatury: Bollingenská věž P.O. BOX 82 611 82 Brno 189 PUKLÝ ČAS [pageend191]Vážení příznivci filosofie, milí přátelé, Filosofický časopis Vám nabízí v pátém čísle letošního ročníku téma Feminismus a filosofie Naše autorky se soustředily na tyto problémové okruhy: Ženy v české historii (J. Pešková, P. Horská) Žena a práce (A. Vodákova) Přehledová studie o feministické filosofii (ƒƒ. Nagelová-Docekalová) Prolegomena k feministické teorii vědy (A. Listová) Etické problémy a feminismus (C. Gouldová) Feminismus a sociální filosofie (A. Jaggarová) Ženy a postmoderna (J. Flaxová, C. Rossiová-Braidottiová) Rozsah čísla 176 stran, cena Kčs 25,- Volný prodej ve vybraných knihkupectvích (Regula Pragensis, Fišer, FF UK, Academia) Objednávky přijímá redakce FČ: Jilská 1, Praha 1, 110 00 [pageend192]Vážení přátelé, ptám-li se sama sebe, proč a s jakými pocity otevírám každé nové číslo Prostoru, pak odpověď by zněla asi tak, že očekávám zaplnění opět nějakého kousku vakua, že si přečtu něco, co bytostně odpovídá mému zájmu, mé snaze po orientaci v životě, v názorech i ve světě. Minulý režim jedno uměl dokonale - pohlížet na Člověka jako na jakýsi odlidstěný prefabrikát, uměle přinucený definovat se pouze ve vztahu k moci, tedy k horizontu dne. Normální fungování člověka jako živé bytosti tázající se po smyslu věcí a bytí bylo z veřejného života eliminováno vůbec nebo (to v nejlepším případě) odkázáno do soukromí. Atomizace společnosti, pocity nesounáležitosti, ztráta smyslu života jako tvorby - to jsou pak důsledky ústící do onoho výše zmíněného vakua. Jsme společnost, která se hledá - jako společnost, tedy jako určitý celek či organismus -, ale jsme i společenství hledajících se lidí ve smyslu individuality i názorového spříznění. A tady si právě Prostor vydobývá svůj raison d'etre v prezentování vzájemné propojenosti věcí, názoru i filosofie, aktuálnosti i nadčasovosti, záležitostí lokálních i obecných. A nejde přitom o pouhé aditivní přiřazování jednoho k druhému, ale o pohled zobecňující, vztahový, se snahou o postižení onoho vančurovského vědomí souvislostí. Čtyřicet let byl nám soustavně amputován smysl pro samoúčel rozumu i citu, vnímání i prožitku. Hodnoty lidské individuality se redukovaly na instrumenty předzjednaných neosobních a z reality nevyplývajících budouc- nostních cílů. Otázka, kdo jsme a kam jdeme, byla „zodpovězena“, a tedy „bezpředmětná“. Přirozené a organické prožívání života bylo vloženo na Prokrustovo lože „absolutně platné“ ideologie a zmrzačeno k nepoznání. Je nám zapotřebí léčivých slov, slov, která platí, slov, která mají svůj význam, smysl a váhu. Mám dojem, že stále ještě nedohlédáme kontury lidské osobnosti, jen málo nebo téměř vůbec nechápeme, že lidská osobnost, lidství, je hodnota sama o sobě, že v člověku není nic, co by ho apriorně degradovalo na pouhý nástroj osobní či společenské prestiže. Vycházíme z ghetta, či lépe ze trny - a stále ještě neseme s sebou zátěž toho, co jsme se o sobě i o světě dozvídali - že totiž existují jen dvě barvy - černá a bílá. Jen pomalu se učíme vidět svět vlastníma očima v celém jeho barevném spektru. 191 DOPISY, NÁZORY, POLEMIKY [pageend193]V této souvislosti si v Prostoru velice cením oddílu Myšlenkové proudy XX. století. Při zoufalém nedostatku filosofické a filosofickoesejistické literatury se redakci daří přinášet takové problémy, jejichž naléhavost pociťuji jako zvlášť aktuální. Svým celkovým zaměřením si Prostor vytváří čtenářskou obec usilující o nekonformní pohled na kulturu, politiku, filosofii, obec lidí, kteří se neuspokojují jen s úzkým profesním zaměřením, ale hledají především souvztažnosti a integritu svého pobývání ve světě. České Budějovice 10. 5. 1992 Božena Plánská * * * Vážená redakce! Zakoupil jsem si nedávno Vaši revue Prostor číslo 19 a po přečtení „Slova čtenářům“ jsem se rozhodl Vám napsat. Nežli jsem se k tomu dostal, přečetl jsem rovněž část tohoto čísla a stať Radka Chlupu „Mythické pojetí světa“ byla mi novým impulsem. Zajímáte se o to, kdo jsou Vaši čtenáři. Takže ve zkratce o mé osobě. Jmenuji se Josef Větrák, je mi dvacet šest let (ročník ’66) a pracuji jako topič v podniku Solo Sušice. Bydlím ve vesnici nazývané Hartmanice. Vystudoval jsem gymnasium a z mnoha důvodů se rozhodl nejít na vysokou školu. To bylo ještě dávno před listopadem '89. Teď se změnou klimatu mění se i mé myšlenky (lépe řečeno vyvíjejí se) a já si vše znovu rozmýšlím. Za poslední dva roky se objevilo mnoho nových časopisů a také Vaše revue Prostor. Já osobně ji považuji za to lepší z našeho tisku. Mám již asi šest čísel a musím říci, že nejsem zklamán. Právě naopak. Ne vše měsíce zaujme, ale je toho většina, co si s chutí prostuduji. Za velký klad považuji, že články nejsou jen ke čtení, ale i k přemýšlení, k tomu, aby člověk vyvinul určitou mozkovou aktivitu. Existují statě, jejichž téma nebo způsob zpracování a podání mne nezaujmou, ale to jsou články psané spíše pro jiné čtenáře, než jsem já. Jedinou větší chybu spatřuji v části nazývané „Literatura“. Musím přiznat, že ani jedna povídka či báseň mne nijak více nezaujala, a nemyslím, že chyba byla ve mně. Raději bych místo původní literatury (v jejímž výběru vidím největší úskalí) nalez! něco jiného, kvalitnějšího. Ovšem klady mnohokráte převažují zápory. Vaše revue má na našem trhu určitě své místo, a i když asi není tím nejkupovanějším, své čtenáře si jistě najde. I já jím nadále zůstávám. Hartmanice 5.4. 1992 S úctou Josef Větrák 192 [pageend194]* * * Vážená redakce, asi nejsem tím nejoprávněnějším, kdo by se měl snažit ovlivňovat zájmovou orientaci jiných. Přesto mne dokázala vyprovokovat Vaše výzva ke kontaktu se čtenáři. Již delší dobu mám nepříjemný pocit, že současné analýzy společenských fenoménů a dějů jsou příliš jednostranné... Tento můj postoj se zdaleka netýká jen Vaší revue. Jak jej lze vysvětlit? Veškeré společenské události jsou založeny na činech jednotlivých osob, na individuálních názorech a na případném souběhu myšlenkových proudů v rámci nějaké skupiny obyvatel. V současnosti již v celém vyspělém světě jsou odmítány nejrůznější ideologie, které měly sjednocovat názory lidí, takzvaná „velká“politika většinu obyvatel vyspělých demokratických zemí již příliš nezajímá. Myslím, že zmíněný odklon zájmů od ní se začne v brzké budoucnosti (pokud již nezačal) projevovat i u nás. Lidé se budou ptát po osobním uspokojení, po možnostech seberealizace, budou se snažit o řešení otázek zasahováni společnosti do soukromých sfér žití. Důležité bude vybudovat takovou strukturu společnosti, v níž menšinové a individuální zájmy budou minimálně omezovány. Nesmírně důležitá je informovanost o principech, podmínkách, důsledcích i případných mezích tolerance. Většina lidí si zvykla na prezentaci frází typu „užitečná pluralita názorů“, ale jen málokdo si pod nimi dokáže něco reálného představit. Nejedná se totiž jen o paralelní prezentaci několika názorů obhajovaných několika politickými skupinami v parlamentech, ale je nutno si též představit člověka mezi námi, třeba souseda v domě, který je přesvědčen o svém názoru, má svou životní filosofii, a ty nemusí být v souladu s našimi. Ten člověk bude žít dle svých názorů a bude je dávat najevo. Pokud tím nebude působit jiným škody, nebude narušovat základní lidská práva ostatních členů společnosti, tak nikdo není oprávněn tohoto člověka diskriminovat a osočovat, třeba i jen pomluvou. Srovnejme to se skutečností: kolik věcí dnešního průměrného občana fascinuje, vyvádí jej z rovnováhy, vyvolává jeho rozhořčení. Otázkou však zůstává, co je škoda, kterou může svou činností způsobit jiným. Veškeré dějiny byly ve skutečnosti utvářeny silnými osobnostmi (aťjsou známa jejich jména nebo ne), jejichž mínění bylo v souladu s potřebami určité skupiny obyvatel, kteří poskytli sílu k prosazení myšlenek osobnosti. .. V poslední době byla permanentně na scéně smlouva s Německem, ve které se projevují citové dimenze vztahů mezi Čechy a Němci. Situace je velmi složitá. Chceme-li vytvořit novou úroveň vzájemných vztahů, nestačí podepisovat smlouvy a vysvětlovat jejich důležitost, čímž se nám v nejlepším případě může podařit umlčet protestní hlasy, ale ne vymazat názory z myš193 [pageend195]lení lidí. Musíme začít pracovat v oblasti individuální psychiky, snažit se zasahovat do sfér citů, měnit skutečné postoje, a nejen jejich projevy. Domácí politické dění řádně rozhýbal takzvaný lustračni zákon, na který je slyšet mnoho rozporných názorů, ale kdo se jeho oprávněnost a nutnost pokusil vysvětlit (nebo zpochybnit) z psychologického hlediska?... Proto je důležité obrátit se k analýze vlivu společenských událostí na jedince. Nechť častěji promluví sociologové, psychologové i psychiatři. Jimi řešené otázky hýbají každou společností, ovlivňují chování jedinců a jejich skupin včetně té skupiny největší, jíž je celá společnost. Nyní je čas uvažovat o člověku jako o jedinečném individuu, které má právo na projev své osobitosti. Proto bych navrhoval věnovat alespoň malý prostor některým dalším problémům, z nichž navrhuji: 1) Vztah individua a skupiny (i celé společnosti), osvětlení různých směrů v psychologii, sociologii, filosofii a politice z tohoto zorného úhlu. 2) Demokratické systémy versus menšiny a jedinci. 3) Porovnání parlamentního systému amerického (malý počet politických stran, negativně vymezených a vnitřně poměrně heterogenních, v nichž je důraz kladen na individualitu každého člena) a systému evropského (poměrně vysoký počet stran, které programově řeší menší počet problémů, ale velmi precizně) z hlediska zachování práv jedince ve společnosti. Vaše revue věnovala mnoho stran diskusi o generačních otázkách, které se též týkají individua ve společnosti. Zdá se mi však, že tato diskuse se může jevit jako neschopnost či nevědomá neochota oprostit se od dřívější nutnosti být příslušníkem širší společenské skupiny. Existuje nekonečně mnoho fenoménů určujících individuální postoje, ale vždy je těžké přiřadit těmto fenoménům jejich váhu. Zajisté jedním z významných je možnost vnímat některé společensky významné události, jakými byly například konec první světové války a vznik naší republiky, druhá světová válka, události spojené s únorem 1948, rok 1968. Schopnost vnímat a racionálně hodnotit události je dána věkem v době jejich vzniku. Tak je možno rozlišit různé „generace“. Přihlášení se k určité generaci je však též otázkou osobní, vyrovnáním se s určitými prožitky, snahou své názory konfrontovat s někým jiným, podvědomou touhou po zjištění shody svých postojů s postoji druhých, snahou „objektivizovat“ své názory (třeba i osobně špatně zdůvodnitelné) odkazem na obdobné postoje druhých a vyzdvižením příčin této shody. Co je důležitější determinující prvek osobnosti - věk, vzdělání, charakter rodiny, v níž člověk vyrůstal, stupeň otylosti, mateřský jazyk, prodělané choroby a úrazy, společenské postavení, sexuální orientace, materiální zabezpečenost...? Úmyslně zde spojuji neporovnatelné kategorie. Chci tím zdůraznit obrovskou různorodost, které si ve společnosti musíme všímat, nechceme-li se redukcí dopustit závažných chyb. Uvedl jsem několik příkladů, jak by bylo vhodné přistupovat k objasněni společenských fenoménů na základě sledování jednotlivce a jeho role v širší skupině obyvatel. Je možné, že jsem se dopustil mnoha chyb, ale velmi 194 [pageend196]bych si cenil, kdyby předchozí řádky vedly alespoň někoho k zamyšlení. Rád přispěji i k případně další diskusi. Rudolfov 28. 4. 1992 S pozdravem ing. Karel Matějka, CSc. * * * Vážená redakce, odpovědi na otázku „V čem vidíte největší úskalí našeho přechodu k demokracii?^ uveřejněné v čísle 19 mne neuspokojily. Především pak ta, kterou napsal předseda vlády České republiky. Je vidět, že nemá čas, věc si nemohl promyslet, a tedy vyhověl jen vaší výzvě. Posílám svůj názor, i když přiznávám, je spíše reakcí právě na stať pana Pitharta. Rozvádět Masarykovo tvrzení „Teďuž máme demokracii, ještě tak mít demokraty“ je v současné situaci málo. Demokracie, to jsou především přesná a všem jasná pravidla. Tam, kde nejde tato pravidla stanovit, musí být zajištěny mechanismy tvorby upřesnění těchto pravidel. Demokracie nemůže být dohodou gentlemanů, protože pak i deset tisíc takových slušných lidí zlikviduje jeden uzurpáitor. Demokracie tedy musí mít především jasné sankce proti těm, co pravidla nedodržují. Proto nelze říkat, že napřed musíme mít demokraty, a pak budeme mít demokracii. To je naivní iluze. Kdyby existovali lidé, jaké pořád chtěli komunisté, tak s nimi komunismus vybudoval i Reagan, nebylo by to žádné umění. Demokracie je proces, věčný, prakticky nikdy neukončený proces, který zahajují ti, kdo jsou demokraticky postaveni do vlivných funkci na všech úrovních, to znamená od státu po obce i ve všech občanských sdruženích. Jejich svátou povinností je budovat onu soustavu pravidel. Začít základními a stále je dopracovávat. To všechno pod veřejnou kontrolou. I pro ni musí být srozumitelná a jasná pravidla. Demokracii není pouze parlament a volby do něj. To platilo v dobách, kdy zajištění existence bylo tak náročné, že lidé jí ztráceli všechen svůj čas. Proto se dohodli po skupinách, že jednoho ze svého středu zbaví nutnosti starat se o svůj chleba a ten bude jejich zájmy hájit ve sboru, který bude vytvářet pravidla, zákony, mechanismus demokracie. Dnes, kdy na zajištění své existence potřebujeme již jen čtyřicet hodin týdně, otvírá se šance, že se můžeme ve zbylém čase podílet na spolurozhodováni o sobě. Proto ve vyspělých společnostech se vytváří další a další „parlamenty“. Vznikají regionální, zemská, obecní zastupitelstva. Vytváří se občanská sdruženi hájící zájmy podle profesí, vznikají rady fondů, pojišťoven, akciových společností, družstev. Tento mechanismus vytváří stále 195 [pageend197]širší podíl na spolurozhodování, stále otevřenější, občanskou demokracii. Z toho, co bylo dosud řečeno, vyplývá, že demokracie je širší, obsažnější tehdy, když má stále více lidí čas na to, podílet se na spolurozhodování. To umožňuje společnost produktivnější čili bohatší. Z toho mi vychází základní závěr. Největším úskalím demokracie je nouze, která může přejít až v bídu. Bídu materiální i duchovni. Celá historie nám totiž ukazuje, že v časech nouze byla demokracie omezována, a v časech krizi dokonce likvidována. Vést naši zemi do nedostatku je tedy největším ohrožením demokracie. V Praze dne 14. května 1992 Stanislav Hošek * * * Vážení přátelé, jelikož máte zájem o názory čtenářů, odhodlal jsem se Vám napsat... Chybí mi ve Vašem časopise více příspěvků od mladých autorů. Zdá se mi, že jste příliš „generačně“ svázaní, podvázaní, prostě uzavření (stále mnoho stejných publikujících jmen). A možná to bude znít po předchozích řádcích trochu neočekávaně. Ale jásám například bych s Vámi chtěl spolupracovat; coby jeden z těch mladých, začínajících autorů. Ovšem, samozřejmě to už záleží na Vás. A také nevím, na jaké téma byste příspěvek potřebovali... Mám například rozpracovanou úvahu o současných mladých intelektuálech, neboť jsem pozorný a pilný čtenář našich kulturních a také odborných humanitně zaměřených periodik. A propos, jinak bych Vám, když už nic jiného, také poradil nějaké to „horké téma“. Například mnoho se dnes mluví o našich zdeformovaných (totalitou) mezilidských vztazích, tak bych se celkem rád, nějakým - nejspíše - srovnáním, dozvěděl, čím, proč a jak jsou na tom - námi - vysněném „Západě“ ty vztahy lepší, lidštější a podobně. Domnívám se totiž, že se u nás zas jen oblíbeně - po česku - sebemrskačsky mluví do „masového“ větru, aby se alespoň o něčem mluvilo... A nehledá se opět pravda/ Co Vy na to? V Praze 5. 4. 1992 Srdečně zdraví Alexandr Kent 196 [pageend198]SLOVNÍK POLITICKÉHO MYŠLENÍ Ze slovníku new age Když byl před několika lety zakládán tento časopis, bylo jako jedno z jeho základních poslání určeno vytvářet prostor pro takové názory, hlediska a přístupy, pro něž v té době evidentně nikde jinde nezbývalo místo. Tento úkol se časopis snaží plnit i dnes, a tak se mimo jiné pravidelně pokouší svým čtenářům přibližovat některé z těch způsobů nahlížení na svět, které v dnešní době nejsou právě obvyklé. V této souvislosti bylo již v jednom z minulých čísel představeno i hnutí, které je založeno právě na takovémto pokusu o alternativní způsob pojímání skutečnosti a které je na Západě dnes všeobecně známé pod názvem new age. Jak je známo, new age nemá žádný pevný program či organizaci, ale jeho jednotlivé proudy spojuje jeden společný cil, kterým je snaha překonat novověké kauzálně-mechanistické pojetí světa a nabídnout takové způsoby pohledu na skutečnost, které by rehabilitovaly vše to, co racionalistický novověk zavrhl: smysl pro celistvost, obrazné myšleni, duchovní stránku věci. Abychom mohli čtenáře blíže seznámit s tímto neobvyklým pokusem, rozhodl se náš časopis navázat na řadu politologických slovníků, které zde byly pravidelně publikovány, slovníkem new age, v němž bychom se chtěli pokusit čas od času představovat některé zajímavé aspekty tohoto hnutí. Dnešní číslo časopisu je ze značné části zaměřeno na otázku něžného pohlaví, a proto i náš první díl slovníku new age jsme se pokusili koncipovat tak, aby byl zaměřen na způsob, jakým se v hledání alternativních přístupů ke světu angažují ženy. * * * Liz Greenová Pozoruhodnost hnutí new age spočívá bezesporu mimo jiné v tom, jakým způsobem je schopno, bez jakékoli organizovanosti a vlastně často i vzájemného kontaktu jeho zastánců, sjednotit pod jedním neformálním pláštíkem neuvěřitelné množství takových myšlenkových tradic, které spolu zdánlivé nemají nic 197 [pageend199]společného - najdou se zde esoterické nauky staré mnoho tisíc let, ale stejně tak i fyzikové či psychologové, kteří vycházejí z empirických poznatků nejmo- dernéjší vědy. K těm nejzajímavějších patří ovšem takové případy, kdy dojde ke zcela unikátnímu spojení některých z těchto propastně vzdálených tradic, jako je tomu například v případě spojení hermetické esoterické tradice a moderní hlubinné psychologie v astro-psychologii, jíž jsou věnována následující dvě hesla. Jako v mnohých jiných proudech new age ani zde se zdaleka nejedná jen o mužskou záležitost, a tak je jistě pozoruhodné si všimnout toho, že nejvýznamnější představitelkou současné astro-psychologie je právě žena - anglická jungovská psycholožka Liz Greenová. Liz Greenová se narodila roku 1946 v Londýně. Studuje psychologii, mimo jiné i na Institutu C. G. Junga v Curichu, tehdy nejvýznamnějším centru hlubinné psychologie vůbec, a začíná se zabývat psychoterapeutickou prací. Greenová však není jen ryzí psycholožka; zajímají ji nejen psychoterapeutické aspekty Jungovy psychologie, nýbrž i její hlubší filosofický podtext-tj. její souvislost s tzv. hermetickou myšlenkovou tradicí, esoterickou filosofií, jejíž počátky sahají k samým kořenům západní civilizace (blíže viz heslo astro-psychologie). Mezi základní nauky, které jsou s hermetismem spojené, patří i astrologie, a tak se Greenová brzy dostává k unikátnímu spojení hlubinné psychologie a astrologie, v němž rozpoznává zcela nové a jedinečné možnosti diagnózy a terapie. Spolu se svým přítelem H. Saportasem založila Greenová v Londýně Centrum pro psychologickou astrologii, kde se zabývá psychoterapií a pořádá mnohé přednášky, jež svou úrovní předčí většinu jejích kolegů. Greenová je autorkou mnoha knih, mimo jiné Dynamika nevědomí, Astrologie osudu, Mezilidské vzahy - Astrologický průvodce k životu s ostatními na jedné malé planetě, Vnější planety a jejich cykly, Saturn a mnohé další. V současné době představuje Liz Greenová patrně nejvýznamnější a nejoriginálnější představitelku jungovské hlubinné psychologie. Astro-psychologie Otázka smyslu astrologie a jejích moderních odvětví, jakým je například jungovská astro-psychologie, je v současné době jistě značně kontroverzní téma. Na jedné straně se s touto „pseudovědou“ lze stále častěji setkat na stránkách bulvárních deníků či v publikacích nakladatelství pochybné pověsti, na druhé straně ovšem vzbuzuje úměrně se zvětšující odpor a opovrženi v kruzích vzdělanců a intelektuálů, kteří s takovýmito „fatalistickými výmysly“ nechtějí mít nic společného. Dlužno říci, že skutečná astrologie, tak jak ji lze vystopovat v dějinách evropského ducha prakticky k jejich nejranějším počátkům (nejstarší dochovaná znázornění zodiaku jsou datována mnoho tisíc let před Krista...), nemá s ani jedním z těchto extrémních přístupů (bulvární versus vzdélanecký) zhola nic společného. V čem tedy spočívá tato „pochybná“ nauka? V první řadě je třeba zdůraznit to, co si asi jen málokterý dnešní posuzovatel 198 [pageend200]astrologie (ať už je jejím přívržencem či odpůrcem) uvědomuje: totiž že astrologie představuje nejprve a především zvláštní způsob nahlížení na tento svět, který je zcela odlišný od toho, který tvoří základ naší vědy a prakticky celé moderní civilizace a na nějž jsme si dnes již natolik zvykli, že si ani jiný nedovedeme představit. Astrologie vychází z toho pojetí světa, které se tradičně označuje jako hermetické podle stejnojmenné filosofické tradice, sahající hluboko do antiky a patrně i před ní (název hermetismus je odvozen od jména Hermès Trismegistos, což bylo řecké jméno pro egyptského boha védéní Thov- ta, s nímž byl hermetický pohled na svět tradičné spojován). Hermetismus je filosofie, která vidí svét jako jednolitý oduševnělý organismus (Anima Mundi = Duše svéta), vyrůstající z věčných božských kořenů. Svét hermetikú není mrtvým strojem mechanistické védy; je to živý celek, který promlouvá svou vlastní řečí, v němž se věci nedějí „jen tak“, nýbrž proto, že néco zjevují a znamenají. Je to svět, který je theofanií, božím zjevením („nepředstavitelný i nezjevný, který všechno představuje a skrze vše a ve všem se zjevuje," říká o Bohu jakožto prazákladu a zdroji uspořádání svéta Corpus Hermeticum, nejznámější hermetický spis, který byl sepsán okolo 2. století našeho letopočtu, ale jehož původ leží patrně mnohem hlouběji). To, že véci ve svété néco zjevují, že vyrůstají z nějakých věčných kořenů a mají i nějaký hlubší význam než ten, který je vidět na jejich povrchu, je společným rysem všech hermetických nauk a je klíčové i pro pochopení astrologie. Zjednodušené řečeno, není totiž astrologie nic jiného než způsob, jakým lze věci, jak se jeví na povrchu světa, vztahovat k jejich hlubším, ne- zjevným kořenům a na tomto archetypickém pozadí (arché = legendární pra- počátek řecké filosofie) pak nazřít jejich pravý význam a smysl. Je důležité si uvědomit, že astrologie vůbec nehovoří o hvězdách jakožto fyzických tělesech, které by nějak kauzálně seshora „ovlivňovaly" chod světa (takovéto vzezření získává astrologie až tehdy, pokud se vytrhne z hermetického kontextu a zasadí do našeho kauzálního modelu skutečnosti), nýbrž že hvězdné principy, s nimiž se v astrologii pracuje a které se příznačně nazývají jmény bohů, jsou symbolickým vyjádřením právě oněch božských kořenů či archetypú, z nichž vyrůstá hermetický svět. Jenže co mají archetypy, mohl by někdo namítnout, společného s Chodem hvězd? Odpověď je prostá: Hermetici nevidí tento svět jako pouhý souhrn jeho částí, který drží pohromadě jen mechanicky, jak si to představuje moderní pozitivismus, nýbrž jsou přesvědčeni, že svět je jakýsi celistvý organismus, a že tedy všechny jeho části jsou nějak vnitřně srostlé, že všechny vyrůstají z týchž jednotných kořenů. Takovýto způsob chápání světa pak zcela přirozeně předpokládá, že jednotlivé části vesmíru nejsou zcela izolované od ostatních, nýbrž že v sobě každá z nich zároveň zrcadlí néco z kvality celého světa jako celku, že je tedy docela dobře možné zahlédnout „svět v zrnku písku", jak se o to pokoušel již William Blake. Ze zrnka písku toho pochopitelně člověk mnoho nepozná, ale může to zkusit z jiných rovin vesmíru - a tou nejvhodnější, protože matematicky dokonale měřitelnou, je rovina hvězd. Jinými slovy: pro hermetiky 199 [pageend201]je vesmír jako celek v každém momentě charakterizován jistou jednotnou ar- chetypickou kvalitou, která představuje základní strukturu všeho, co se v něm v tomto momentě odehrává; tato kvalita se v jedné chvíli manifestuje skrze všechny jeho roviny zároveň, a je ji tedy možno z kterékoli z těchto rovin - např. z roviny hvězd - přečíst a vztáhnout na jakoukoli jinou rovinu - např. na události na Zemi. Zhruba takto lze v-maximální stručnosti a moderním jazykem vyjádřit to, co je v hermetické filosofii známé jako princip universální analogie, tradičně vyjadřovaný zlatou hermetickou zásadou jak nahoře, tak dole, popř. mikro- kosmos = makrokosmos. Pro pochopení astrologie je toto zcela klíčové. Dávní astrologové byli totiž lidé, kterým se na základě mnohotisícileté zkušenosti lidstva podařilo stanovit jistá přesná matematická pravidla mezi právě platnou archetypickou kvalitou vesmíru (tehdy se ovšem samozřejmě archetypúm říkalo bohové) a odpovídající konstelací hvězd, skrze niž se tato kvalita zjevuje. Tím se tedy pro ně nebe stalo jakousi otevřenou knihou, v níž je možno za předpokladu znalosti pravidel si v každém okamžiku přečíst právě platnou konstelaci archetypických kořenů, z nichž tento okamžik - a tedy i vše, co se během něho ve světě děje - vyrůstá. Takovýmto způsobem získává astrologie možnost vztahovat jakékoli události v našem světě (dole) k jejich božským kořenům, tak jak se dají analogicky přečíst z událostí ve světě hvězd (nahoře), a tím zahlédnout jejich pravý význam. Tolik tedy k tradiční astrologii, jak byla po staletí pěstována v rámci hermetické tradice. V našem století ovšem došlo k čemusi, co nám umožňuje se na celou věc dívat i z jiného úhlu: některé obory moderní vědy se totiž na své honbě za poznáním dostaly až tak daleko, že se výsledky jejich bádání začaly povážlivě vymykat z kontextu novověkého mechanistického paradigmatu, v jehož rámci tyto vědy původně vznikly, a přiblížily se mnohem blíže právě k tomu pojetí světa, které zde označujeme jako hermetické. Asi nejmarkantněji se tato tendence projevuje v hlubinné psychologii švýcarského psychologa Carla Gustava Junga. Základem Jungovy psychologie je jeho pozoruhodný pohled na vztah mezi vědomím a nevědomím. Jak je známo, dospěli už v minulém století mnozí psychologové k závěru, že lidská psychika se neskládá jen z vědomí, tj. ze své povrchové části, jíž si je člověk vědom, nýbrž že obsahuje i některé hlubší vrstvy, jichž si vědomi nejsme, ale které mají přesto na naše vědomí značný vliv. Těmito hlubšími vrstvami - tzv. nevědomím - se zabýval i Jung a na základě své terapeutické praxe postupně dospěl k překvapivému závěru: totiž že ty obsahy nevědomí, které se nacházejí nejhlouběji, již nemají čistě personální charakter, nýbrž že jsou společné všem lidem, a existují tak nezávisle na individuální zkušenosti v hlubinách duše každého člověka. Jung se jal tuto kolektivní vrstvu nevědomí blíže prozkoumávat a jeho výsledky byly vskutku revoluční: zjistil, že v kolektivním nevědomí se dají vystopovat některé základní strukturální prvky, které představují jakési prazákladní a všeobecně platné pravzory lidského chování a které lze asi nejlépe označit za kořeny, z nichž 200 [pageend202]svým způsobem „vyrůstají“ všechny konkrétní projevy lidské psychiky, tak jak je vidíme v individuálním chování či myšlení člověka. Tyto základní pravzory označil Jung příznačně jako archetypy a pro nás není jistě nezajímavé, že měly všechny převážné podobu mythických obrazů, a že je tedy Jung mohl směle označit za totožné s těmi prasílami, které pradávné národy vnímaly jako své bohy. Důsledky takovéhoto pohledu na lidskou psychiku jsou natolik převratné v dějinách celé moderní védy, že si je většina Jungových kolegů prakticky ještě ani dnes nedokázala uvědomit. Jung totiž nutně dospěl k závěru, že všechny konkrétní projevy psychiky člověka, tj. např. způsob, jak tento člověk jedná, jak myslí a cítí apod., neexistují jen samy o sobě, nýbrž mohou existovat jen proto, že si svým způsobem „vypůjčí" svou základní strukturu od některého archetypu. Jinými slovy: žádný psychický jev se nemůže jevit jen tak z ničeho, ale musí z něčeho vyrůstat, musí mít nějaké archetypické kořeny. Tím se ovšem Jung nedostal nikam jinam než tam, odkud jsme původně vyšli: k tradičnímu hermetismu, pro který je typický pohled na svět právě jako na živý organismus vyrůstající z věčných archetypických kořenů. K tomuto pojetí skutečnosti se Jung ještě více přiblížil zejména poté, co dospěl k závěru, že archetypy, tak jak je lze vystopovat v duši člověka, ve skutečnosti zdaleka nejsou jen otázkou lidské psychiky, nýbrž že se stejně tak týkají i vnějšího, fyzického světa, a že tedy mají archetypický základ nejen pocity a myšlenky jeho pacientů přicházející „zevnitř“, ale stejně tak i například všechny ty události, které se jim přihodí „zvenčí“. V takovémto kontextu se pochopitelně postupně změnil celý smysl hlubinné psychologie: nešlo zde už zdaleka jen o specializovanou terapeutickou metodu, určenou úzkému okruhu pacientů, nýbrž stalo se z ní mnohem spíše umění vztahovat konkrétní, jedinečné a individuální prožitky každého člověka (ať už vnitřní či vnější) k jejich věčným a universálním kořenům a na tomto arche- typickém pozadí pak chápat jejich celkový smysl a pomoci tak každému zorientovat se v sobě samém v souladu se slavným delfským příkazem: „Poznej sebe sama, a poznáš vesmír a bohy.“ Tím se ovšem cíl hlubinné psychologie začal prakticky shodovat s cílem astrologie, která je také v jádru jen způsobem, jak vztahovat věci na povrchu světa k jejich božským kořenům. Této podobnosti si poměrně záhy všiml francouzský astrolog Dan Rudhyar a pokusil se o zcela unikátní spojení mnohotisícileté esoterické tradice a moderní vědy v disciplínu, jejíž přiblížení bylo námětem těchto řádků - v astro-psychologii. Rudhyarovo spojení se ujalo, a brzy se tak objevila generace jungovských psychologů, kteří považují za samozřejmost, že mají vedle svého psychologického vzdělání i přehled o základních principech hermetické astrologie. Ti pokročilejší z nich už dnes, v souladu se svým předchůdcem Paracelsem, označují ty své kolegy psychology, kteří nejsou zároveň astrology, za diletanty a šarlatány, neboť si nedovedou představit, jak by mohl nějaký psycholog proniknout do jádra problémů svých pacientů, pokud by z jejich horoskopu nepoznal, z jakého archetypického pozadí tyto problémy vyrůstají... Kombinace 201 [pageend203]astrologie a psychologie našla ostatně odezvu již u samotného Junga: ten sice do konce života zůstal spíše psychologem než astrologem, ale přesto se i ve své terapeutické práci nechával astrologií často inspirovat, a počátkem padesátých let ji dokonce spolu s jaderným fyzikem Wolfgangem Paulim použil při vypracovávání své teorie synchronicity, která představovala zcela ojedinělý pokus vnést do světa moderní vědy prvek analogie v hermetickém smyslu, ale která byla bohužel - jako ostatně většina podobných pokusů - zbytkem vědeckého světa zcela ignorována. Jungovská astro-psychologie patří v současné době jednoznačně k tomu nejprogresívnějšímu, co nám může hnutí new age nabídnout, a není jistě divu, že zájem o ni neustále vzrůstá. Helena Petrovna Blavatská Kdybychom se dnes dotázali některých ze západních stoupenců new age, které postavy žen považují za důležité zmínit v souvislosti s tímto hnutím, pak je téměř jisté, že by mezi nimi ve většině případů nechyběla ani ta, která je námětem následujících řádků - Helena Petrovna Blavatská. Už pouhý život této legendární a značně kontroverzní zakladatelky Theosofické společnosti byl natolik nabit událostmi, že se mu vyplatí věnovat trochu místa. Blavatská se narodila roku 1831 v ruské aristokratické rodině. V mládí se jí dostalo vskutku vybrané výchovy: celé své dětství se pilně učila jazykům a hře na piano, věnovala se umění a literatuře. Přes veškerou snahu jejích příbuzných a vychovatelů však na ní tato péče nezanechala prazvláštní stopy. V sedmnácti letech byla provdána za vysokého ruského úředníka Nikifora Bla- vatského, ovšem radost z takovéhoto výhodného sňatku si již vychutnat nestačila, neboť již druhý den po obřadu od svého drahého chotě utekla, míříc patrně do Persie. Tento první útěk byl sice posléze zmařen, ale na druhý pokus, o několik měsíců později, se již vše zdařilo a madame Blavatská tak mohla zahájit svůj bouřlivý život. Vylíčit, co vše se s Blavatskou dělo v následujících letech, je problém, který se nepodařilo vyřešit ani jejím několika životopiscům. Jisté je, že se málokdy dokázala zdržet na jednom místě a že lze její přítomnost vystopovat prakticky po celém světě - od Tibetu a Egypta až po většinu evropských a amerických velkoměst. O tom, že se Blavatská považovala za vskutku svobodného ducha, svědčí mimo jiné i fakt, že se za svůj život ještě asi dvakrát vdala, aniž by se ovšem přitom obtěžovala rozvádět se svými předchozími manžely. Za klíčovou lze považovat její návštěvu v New Yorku v roce 1873. V této době byl na vrcholu své slávy proslulý naivní pozitivismus 19. století a ten s sebou jako každý extrém zcela pochopitelně přinášel i stále zvětšující se potřebu po prožitku opačného, iracionálního pólu skutečnosti. Ve Spojených státech konce minulého století se tento fakt projevoval jakýmsi prudkým záchvatem zájmu o naivní Spiritualismus, který vrcholil počátkem osmdesátých let. To byla samozřejmě příležitost pro Blavatskou, která se za léta svých 202 [pageend204]pobytů v chrámech tibetských lámů či na místech šamanských rituálů amerických Indiánů stihla lecčemu přiučit, a mohla se tak nyní brzy stát hvězdou celého spiritualistického hnutí. Tím získává na svou stranu přízeň veřejnosti a to jí umožňuje již o dva roky později učinit to, čím se do paměti následujících generací zapsala patrně nejvíce - založit legendární Theosofickou společnost. Pojem theosofie (theos = bůh, sofia = moudrost) sám o sobě není v západní duchovní tradici ničím neznámým - zpravidla sloužil jako poměrně vágní označení pro nejrůznější mystické a esoterické systémy od gnosticismu až po kabalu. Na tuto tradici se pokusila navázat i Blavatská, totiž tak, že za základ své společnosti označila prapůvodní východní esoterickou moudrost, která byla po staletí tajné přenášena úzkou skupinou mistrů a zasvěcenců a do jejíchž tajemství měla být Blavatská údajně zasvěcena během svého pobytu v Indii a Tibetu. V praxi se jednalo o jakousi velice pestrou směs buddhistických doktrín, indického mysticismu a útržků esoterických tradicí prakticky celého světa, včetně např. platónské legendy o Atlantidě. Oficiální cíle společnosti byly její zakladatelkou vyjádřeny takto: 1) Výraz bratrství lidí bez ohledu na rasu, vyznání, barvu nebo sociální pozici. 2) Studium srovnávací religionistiky s cílem ustanovit universální etiku. 3) Rozvoj latentních sil lidské duše. Jako doplněk si společnost osvojila motto, které ji provází až do dnešního dne: Není vyššího náboženství nad pravdu. V prvních letech své existence si Theosofická společnost získala značnou popularitu, zejména poté, co její činnost doplnilo vydání první knihy Blavatské Odhalená Isis (1877), v níž předložila nadšené americké veřejnosti stručný výtah svých základních myšlenek. O úspěchu knihy svědčí mimo jiné i to, že se kompletně vyprodala za pouhých deset dnů. Postupně ovšem začíná zájem americké společnosti o duchovno opadávat a tím se dostává do stínu i Blavatská se svou společností. Její reakce je opět typická: roku 1879 prodává všechen svůj majetek a stěhuje se i s Theosofickou společností do Indie, kde zahajuje vydávání časopisu Theosofista a postupně nechává celou společnost vyrůst do kvetoucí mezinárodní organizace. Blavatská stihla do své smrti roku 1891 prožít ještě poměrně pestrý život. Stala se autorkou dalších několika knih, mimo jiné svého nejslavnějšího díla Tajná doktrína (1888), které obsahuje detailní líčení okultní evoluce naší planety podle východní esoterické tradice a o němž Blavatská tvrdila, že je napsáno na základě jejích styků s tibetskými lámy. Až do konce svého života byla Blavatská ústřední postavou mnoha skandálů. Proslulý je zejména její konflikt se Společností pro psychický výzkum (organizace ustanovená roku 1882 za účelem vědeckého výzkumu parapsychických fenoménů skupinou světových vědců, mezi nimiž byly i takové uznávané postavy jako William James či Henri Bergson), která po letech zkoumání označila Blavatskou za „jednoho z nejdokonalejších, nejgeniálnějších a nejzajímavějších podvodníků v historii“. Přes tento posudek, nebo snad právě díky němu, zůstává Blavatská legendou a její knihy jsou dodnes na Západě hojně vydávány a čteny. 203 [pageend205]Marie-Louise von Franz Jestliže patří jungovská psychologie bezesporu k tomu nejpozoruhodnějšímu, co lze dnes objevit v myšlení 20. století, pak je v této souvislosti jistě zajímavé povšimnout si zároveň jednoho pozoruhodného faktu, který se týká našeho tématu: totiž že lze mezi průkopníky jungovského myšlení nalézt i překvapivé vysoké procento žen - a to často i takových, které očividně převyšují běžný průměr svých mužských protějšků. Jednou z nejvýraznějších z nich je právě ta, které věnujeme následujících pár řádek - Marie-Louise von Franz. Marie-Louise von Franz se narodila roku 1915 v Mnichově, ale již od svých tří let žila ve Švýcarsku, kde strávila většinu svého života. Zde studuje psychologii a poměrně záhy se seznamuje s C. G. Jungem, jehož blízkou spolupracovnicí pak zůstává dvacet osm let, až do jeho smrti. Za tuto dobu se stává jednou z předních představitelek hlubinné psychologie, a po dlouhou dobu působí dokonce jako ředitelka legendárního Institutu C. G. Junga v Curichu. Von Franz však v dnešní době mezi ostatními jungovskými psychology a psycholožkami vyniká mnohem více než jen svou dobrou pověstí. Snad právě to, že byla ještě osobní žačkou a přítelkyní samého Junga, jí totiž umožnilo si uvědomit to, co mnohým jejím následovníkům uniklo: že hlubinná psychologie ve své ryzí podobě zdaleka nepředstavuje jen jednu z metod psychologické práce, nýbrž že je v první řadě zcela revolučním způsobem pohledu na svět, který v mnohém překonává onen tradiční, jímž se tolik pyšní věda našeho století. Jungova psychologie je bezesporu především zcela jedinečným pokusem o kombinaci moderního myšlení a empirické vědy s pradávnou tradicí hermetického pojetí světa, je rehabilitací takových „pochybných“ nauk jako astrologie či alchymie (Jungova kniha Psychologie a alchymie patří k vrcholným dílům jeho tvorby), je znovunalezením smyslu pro obrazné myšlení, pro vidění analogických - namísto kauzálních - souvislostí v realitě okolo nás. Právě tento klíčový aspekt hlubinné psychologie se von Franz pokoušela zdůraznit v mnohých ze svých děl a dlužno říci, že se jednalo o pokusy tak jedinečné, že prakticky dodnes nenašly své rovnoprávné nástupce. Asi nejznámějším z nich je její kniha Číslo a čas s výmluvným podtitulem Psychologické úvahy ke sblížení hlubinné psychologie a fyziky. O co zde jde? Jak je známo, ke konci svého života docházel Jung čím dál tím více k přesvědčení, že archetypy jakožto základní pravzory, které přeformují veškeré konkrétní duševní projevy člověka, zdaleka nejsou jen záležitostí této lidské psychiky, nýbrž že se dají docela tak dobře vystopovat za těmi událostmi, které se odehrávají ve vnějším, fyzickém světě. Toto vedlo Junga postupně až k závěru, že archetypy nejsou vlastně psychické (tedy týkající se výhradně lidského duševna), nýbrž psychoidní, což byl výraz, kerý měl podle jeho vlastní definice znamenat „mimo ducha a hmotu“. To ovšem neznamenalo nic jiného než znovu-sjednocení toho, co bylo od dob Descartových neodmyslitelně odděleno: vnější, fyzické reality (res extensa) a vnitřního, nefyzického světa lidské duše (res cogitans). Podle Junga se toto rozdělení projevuje pouze na povrchu - ve 204 [pageend206]svých hlubinách vyrůstá svět z jedněch archetypických kořenů, které jsou společné duchu i hmotě. Důsledky takovéhoto pohledu na skutečnost jsou nedozírné. U Junga vedly například k vytvoření jeho známé teorie synchronicity jakožto „principu ne- kauzálních souvislostí“, který nalézal spojitosti mezi nejrůznějšími událostmi (v lidské duši i ve fyzické realitě) ve světě nikoli na základě kauzálního spojení, nýbrž na základě analogické, archetypové příbuznosti, na základě toho, že tyto zdánlivě nesouvisející události vyrůstají ze stejných, archetypických kořenů. Cílem Jungova snažení bylo ukázat, že propast mezi fyzikou a psychologií je pouze iluzorní, že duch a hmota jsou v poslední instanci jednotné, neboť vyrůstají ze stejných, jednotných archetypú. Jung sám již to bohužel nestihl, a tak krátce před svou smrtí (1961) svěřil své osobni poznámky k této problematice von Franz a požádal ji, aby se úkolu ujala ona. Ta se svého poslání zhostila výtečně a kniha Číslo a čas (1972), v níž se pokouší načrtnout základní archetypové pozadí říše čísel a fyzikálních vzorců, je v tomto směru dílem prvním a základním. K jiným významným spisům Marie-Louise von Franz patří její knihy Zrcadlení duše, Psychologická interpretace pohádek, Descartův sen, Alchymie, O věštění a synchronicitě a mnoho dalších. Alexandra David-Neelová Když v roce 1969 umírala ve svých sto jedna letech Alexandra David-Neelová, měla za sebou pestrý život uznávané operní sopranistky, politické anarchistky i náboženské reformátorky. V souvislosti s new age je ovšem pro nás důležitý jiný aspekt její životní dráhy: Neelová měla možnost se stát jedinou Evropankou v historii, která byla vysvěcena za tibetského lámu. Je jisté jedním ze základních znaků hnutí new age-zejména v jeho americké podobě -, že čerpá do značné míry svou inspiraci právě z Dálného východu. Snad je to pro onen pro dnešní dobu tak příznačný pocit duchovního vyčerpání západní civilizace, který vyvolává v mnohých z jejich „obětí“ touhu po zcela jiném, přirozenějším zakoušení světa, a není jisté divu, že zde panují silné tendence hledat tento alternativní pohled právě na Dálném východě. Madam David-Neelová je jednou z ústředních postav tohoto snažení, a navíc jednou z mála, kdo nezůstal jen u prázdného přejímání náboženských technik, nýbrž pronikl i do duchovní podstaty celé věci. Neelová žila v Tibetu plných čtrnáct let a za tuto dobu stačila být zasvěcena do mnohých z tamních esoterických mystérií a duchovních disciplín. Během tohoto pobytu a po něm napsala více než čtyřicet knih o buddhismu a tibetské okultní filosofii, které dnes patří k nejzajímavějším pramenům z této oblasti, protože nejsou založeny na pouhém studiu, ale zejména na osobní zkušenosti jejich autorky. Radikální příklon k Východu, s jakým se lze dnes tak často v rámci new age setkat, má samozřejmě mnohá nebezpečí a často vede k tomu, že Západ 205 [pageend207]vytrhává východní myšlení z jeho hlubšího kontextu a pokouší se ho přizpůsobit svým podmínkám, což může mnohdy vyústit v nebezpečnou povrchnost. Přesto je nepochybné, že nám dnes má Východ bezesporu mnoho co říci a že se jisté vyplatí pokoušet se naše pojetí skutečnosti s oním východním hlouběji konfrontovat. Frances Yatesová Frances Yatesová nepatří právě mezi typické představitele new age. Tato přední britská historička 20. století byla v průběhu života známa spíše v akademických kruzích než mezi stoupenci alternativního pohledu na svět: Yatesová byla členkou Britské akademie a Královské literární společnosti, dlouhá léta pracovala ve Warburgském institutu londýnské university a je mimo jiné držitelkou čestných doktorátů čtyř britských universit včetně oxfordské. Přestože ji však lze v jistém směru označit za historičku „staré školy“, zastávající tradiční, takřka pozitivistický přístup ke zkoumání dějin, založený především na objektivně-vědeckém rozboru přesných historických fakt, jsou její historické teorie natolik převratné, že se jistě vyplatí je v souvislosti s new age zmínit. Yatesová věnovala takřka celé své dílo zkoumání duchovního pozadí renesance a pokusu zahlédnout toto velkolepé hnutí v dějinách evropského ducha z trochu jiného úhlu, než na jaký jsme dnes zvyklí. V mysli moderního člověka je totiž ono velké „znovu-zrození“, které vešlo do dějin pod francouzským názvem „re-naissance“, spojeno především s koncem dogmatického středověku a s tím spojeným odklonem od křesťanských dogmat a vynořením lidstva ze tmy pověr do světla lidského rozumu. Renesanční období je tak v tomto smyslu často považováno za počátek novověku s jeho racionálním myšlením, rozvojem exaktních věd a techniky. Yatesová se však pokouší ukázat, že tomu tak ani zdaleka není a že onen osvícenský novověk, který udal ráz celým dalším dějinám Evropy, lze v mnohém považovat dokonce za pravý opak toho, o co skutečně šlo největším duchům renesance. Jejich pojetí světa se podle ní ani zdaleka nepodobalo onomu mechanistickému racionalismu, jak ho známe z děl Descartových či z newtonovské fyziky, nýbrž vycházelo z té tradice evropského myšlení, která se všeobecně označuje jako hermetická, s jejím chápáním vesmíru jako harmonického, oduševnělého celku a s příklonem k obraznému myšlení mnohem více než k exaktním pojmům a definicím. Yatesová se vrací k dávnému názoru, podle něhož lze za jednu z klíčových událostí, které ovlivnily průběh evropské renesance označit pád byzantské říše v polovině 15. století. V jeho důsledku odchází totiž postupně z Konstan- tinopole do Evropy množství tamních vzdělanců, kteří s sebou berou i texty staré řecké filosofie, mj. hermetické a neoplatónské. Ty se tak dostanou až do Florencie, kde výrazně ovlivní tamní myšlení a posléze se již v latinském překladu florentského filosofa Marsilia Ficina rozšiřují po celé Evropě. Západní svět se ukáže být pro tento způsob pohledu na svět neuvěřitelně připravený a brzy zde tak vzniká mohutné hnutí hermetických myslitelů, kteří vidí svět 206 [pageend208]jako živý organismus vyrůstající z božských kořenů, kteří se v nebývalé míře vénují astrologii a alchymii a kteří v takovýchto širších souvislostech rozvíjejí i přírodní vědy, zasazené ovšem do jejich celistvého vidéní světa. V takovémto duchu píší svá díla Giordano Bruno, Paracelsus, Jakob Boehme, a dokonce i William Shakespeare a náš J. A. Komenský. V téže době se ovšem postupně objevuje i jiná tendence, která se později stala západnímu světu v pravém slova smyslu osudovou: sklon k racionalistickému osvícenství, které proti celistvému vidění světa staví úzkou oblast lidského intelektu, které vytrhává vědění o jevech tohoto světa z jejich širších souvislostí a soustřeďuje se na ryze vědecko-popisné poznávání skutečnosti, označujíc vše, co přesahuje tento rámec, za temné a nevědecké. Renesance, jak ji vidí Yatesová se tak stává především soupeřením mezi těmito dvěma protikladnými pojetími skutečnosti, mezi tradicemi hermetického a racionalistického vidění světa. Do popředí se ovšem postupně dostává spíše onen druhý proud, a tak je po krátkém období myslitelů, kteří ještě „koketují“ s oběma směry (jako např. sám velký Isaac Newton, který se vedle výstavby mechanistické fyziky zabýval soukromě i alchymií a astrologií) hermetická tradice definitivně odkázána do oblasti pověr, kde až na výjimky, jakými byli např. Goethe či Jung, setrvává až dodnes. (Pro českého čtenáře jistě není nezajímavé, že za klíčovou událost, která zpečetila porážku hermetismu, považuje Yatesová bitvu na Bílé hoře a následné vyhnání pražských hermetikú a alchymistů, podporovaných Friedrichem Falckým.) Frances Yatesová je v současné době prakticky jediná z moderních historiků (snad s výjimkou jejího kolegy z Warburgského institutu D. P. Walkera, autora četných knih o renesanční hermetické filosofii), kdo se pokouší ukázat, že ten způsob myšlení, který v současné době znovu vystupuje na povrch pod krycím názvem new age, zdaleka není jen výmyslem několika moderních zbloudilců, nýbrž že se jedná o kontinuální tradici, která byla v západním myšlení přítomna od samého počátku (překladatel Corpus Hermeticum Marsilio Ficino byl přesvědčen, že má co činit s filosofií z doby před vyvedením židovského národa z Egypta; moderní historie je skeptičtější, ale např. u Smaragdové desky, obsahující patnáct základních tezí hermetismu, se dnes často předpokládá, že pochází z období ještě před vzestupem řecké civilizace...) a která se v průběhu evropských dějin nejednou výrazně přihlásila o slovo. Toto je asi základní poselství takových knih F. Yatesové jako Giordano Bruno a hermetická tradice (vlastně jediný moderní rozbor renesančního hermetismu, který je vysoce oceňován nejen historiky, ale i filosofy), Divadlo světa (kniha věnovaná velkému anglickému mágovi a osobnímu astrologu královny Alžběty I. Johnu Dee), Shakespearovy poslední hry (stopování hermetické tradice v díle jednoho z největších dramatiků všech dob) či Rozikruciánské osvícenství (téměř detektivní sledování závěrečného „boje“ mezi hermetiky, počátkem 17. století představovanými hnutím rozikruciánů, a sílícím racionalismem spolu s mechanistickým myšlením descartovského typu). Zpracoval Radek Chlup 207 [pageend209]San O Pramáti krystalů aneb O Aethyrech Kniha volně navazuje na témata rozvinutá úspěšnými tituly nakladatelství HORUS „Poznámka ke Genesis“ od Allana Bennetta (1990) a „Erotika kabbaly“ Jiřího Langera (1991). Tato kabbalistická studie porovnává lapis philosophorum Kámen Filosofů s kameny Dar a Sochař, jak je jmenuje klenot mezi židovskými spisy, Bahir, s málo známými rosikruciánskými teoriemi o původu a významu frýgické čapky, 32 Bran Moudrosti s 32 Aethyry, rozebírá pomocí tarotu chy- mické pozadí Šalamounovy Písně písní a odhaluje meditativní moc židovských rituálních třásní citcit. Objednávky přijímá již nyní nakladatelství HORUS Martin Mrskoš Úvoz 54 602 00 Brno [pageend210]Revue Prostor a cultural-political quarterly magazine of a conservative orientation It was established in 1982 and started as a samizdat. It presents a wide specter of topics in the field of culture, politics and philosophy. It publishes both domestic and renowned Western philosophers, representatives of contemporary spiritual trends claiming their allegiance to Western cultural traditions (C. G. Jung, K. R. Popper, P. Johnson etc.). With its essayistical way of writing and thinking, Prostor tries to enforce unconventional approach towards current topics and contemporary issues. The Revue Prostor is an intellectual magazine addressing those readers who perceive broader contexts of social life and life’s spiritual dimension. Revue Prostor un trimestriel culture! et politique conservateur II est né en 1982, étant publié d’abord sous la forme de samizdate. II apporte un spectre large des thèmes du domaine de la culture, politique et Philosophie. II présente non seulement des auteurs du pays, mais aussi des penseurs importants occidentaux, représentants des tendances actuelles intellectuelles, qui appartiennent consciem- ment á la tradition culturelle occidentale (C. G. Jung, K. R. Popper, P. Johnson etc.). Par son style d’essai et sa manière de pensée, la revue aspire a concevoir les thèmes actuels et les problèmes de notre temps d’une manière peu conventionnelle. La revue Prostor est une revue intellectuelle, destinée pour les lecteurs qui se rendent compte des relations plus larges des événements sociaux et des dimensions culturelles de la vie. Revue Prostor eine kulturpolitische Vierteljahresschrift konservativer Orientation Sie ist 1982 entstanden und zuerst ist als Samisdat erschienen. Die Vierteljahresschrift bringt ein breites Spektrum von Themen aus dem Bereich der Kultur, Politik und Philosophie. Sie präsentiert nicht nur einheimische Autoren, sondern auch wichtige westliche Denker, Repräsentanten aktueller kultureller Strömungen, die sich zu der abendländischen kulturellen Tradition bekennen (C. G. Jung, K. R. Popper, P. Johnson usw.). Mittels ihres essayistischen Stils und ihrer Denkweise strebt die Revue nach einer unkonventionellen Auffassung aktueller Themen und Probleme unserer Zeit. Die Revue Prostor ist eine intelektuelle Zeitschrift, bestimmt für jene Leser, die breitere Zusammenhänge gesellschaftlicher Ereignisse und kulturellen Lebens in Betracht nehmen. [pageend211]20 [pageend212]