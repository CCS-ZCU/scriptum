ČESKOSLOVENSKÝ SOKOL ROČNÍK XVI. ČÍSLO 8. ŘÍJEN 1966 V ZAHRANIČÍ Časopis Ústředí Československého Sokolstva v zahraničí 28. ŘÍJEN Budeme zase vzpomínat, budeme zase oslavovat ty, kdo stáli v čele osvobozovacího boje, slavně vyvrcholeného dvacátým osmým říjnem roku 1918. Je však nejvyšší čas, abychom ke vzpomínkám a oslavám připojili zamyšlení nad tím, co vítězství umožnilo, a co nám slavná minulost ukládá. Masaryk při vší své velikosti nebyl by mohl sám osvobodit národ. Ve Světové revoluci nám připomíná, co úsilí stálo spojit celý národ k jednotnému postupu. Neboť jenom jednotná vůle národa může změnit běh jeho osudu. Bylo mnoho sporů o to, kdo měl větší zásluhu o konečné vítězství, zda odboj zahraniční nebo domácí. Fakt je, že jeden by nebyl uspěl bez druhého. Jedním z nejsilnějších faktorů osvobozenského zápasu za I. světové války byla naprostá jednota národa doma, národa v legiích, národa v krajanských odnožích. Nebyl to národ čítankově ideální. Byly v něm také strany a frakce se svou rivalitou, byli v něm jednotlivci sobecky a nekriticky ctižádostiví, jiní ne- prozíravě chtěli prosadit své odlišné cesty - jako vždycky a jako i dnes. Ale nakonec všichni, jednotlivci i strany i národní skupiny oddělené navzájem moři a pevninami dokázali podřídit své osobní a skupinové zájmy a nad ně povýšit zájem celku. Tak, jak nás učil Sokol v drobné každodenní práci: “Osobnost nic - celek vše.” Masaryk věděl, o čem mluví, když prohlásil, že “byla to idea sokolská, která nás vedla” a že “sokolství se vlilo v naši armádu.” Každoročně 28. října oslavujeme vítězství roku osmnáctého a se smutkem si uvědomujeme, jak málo z něho zbylo. Ale právě proto, že tak málo zbylo, nesmíme se spokojit s oslavami. Musíme si připomínat Dykovo “Boj teprv začíná”. Boj ještě neskončil. A má-li být dobojován k vítěznému konci, který nám vrátí právo oslavovat činy svých předchůdců, musíme se dát poučit jejich příkladem. Zapomenout na to, co nás dělí, zapomenout na osobní zájmy a křivdy a v drobné každodenní práci, každý ve svém prostředí a ve svých podmínkách připravovat půdu pro konečný zápas vytvářením základní podmínky vítězství - jednotu národa. [pageend1]SOKOLOVĚ V ZÁPADNÍ ARMÁDĚ (Dokončení) Karel Tichý Neznám nikoho. 5. června jsem volán k výslechu. Klünder mi předkládá výtisk Kriminalpolizeiblat z 28.5.1942 Berlin Sonderausgabe s titulem: Atentát na Heydricha. Uvnitř listu je veliká fotografie muže, jehož jméno znají, je to Miroslav Valčík z Uh. Hradiště, příslušník naší armády v Anglii. Udávám, že je mi docela neznám. Podaří-li se Vám vejít ve spojení s odborovým hnutím, varujte M. Valčíka. Jiná jména neznají. Pomáhejte svobodným parašutistům, aby je nepostihl osud podobný mému a mohli dokončit svá poslání. O mě nemějte obav, jsem optimista..........” V archivu, v deskách označených krycím heslem Pavelkovy akce “Percentage”, bylo stručné hlášení z doby po osvobození a závěr vyjádřený několika suchými větami: “Jeho matka jej navštívila v Peckově paláci. Vyprávěla, že byl hodně sešlý a měl pochroumané ruce. 5.8.1942 předán do Berlína k lidovému soudu. 19.8.1942 odsouzen k smrti. 11.1.1943 v Berlíně popraven.” Vedle zakončení úředně stručného, zůstalo však ještě zakončení lidsky dojímavé. Tragedie mladého života uzavírá poslední dopis matce. Berlin Plotzensee 11.1.43 “. . . . Dnes - nezoufej - Ti píší mé řádky poslední. Těžko bojovat Jproti osudu - snad to muselo být. Stal jsem se vojákem a plnil jsem do posledního okamžiku povinnost a umírám Pevně jako ti někde na frontě . . . Tvůj život byl těžký, málo radosti a bylo mou největší touhou Ti život k stáří ulehčit. A teď Ti působím to největší hoře . . . vychovala jsi mě dobře, ujišťuji Tě, že jsem se ve světě nezkazil . . . zůstal jsem poctivý a čestný a doufám, že tak na mě budou vzpomínat všichni se kterými jsem se na své životní cestě setkal. Je mi teď poněkud zima v cele, jeden starší dobrácký hlídač sdílí se mnou poslední chvíle. Až večer - po všem - mi bude dobře . . . Mám před istebou Vaše fotografie . . . Obdržíte-li mé pozůstatky, pochovejte mě v rodné půdě. Stačí prostý kámen a až pokvetou pomněnky ozdobte hrob malou kytičkou jako v té písničce “nezabudka” . . . má mysl je příliš těkavá. Teď bych se rád rozloučil se svými přáteli, kamarády. Bylo jich mnoho. Moji učitelé, profesoři, vychovatelé, cvičitelé. Těm všem přeji co nejšťast- nější budoucnost a doufám, že na mě budou vzpomínati v dobrém . . . Čas běží, stmívá se - vítězí nade mnou. Byl to těžký závod . . . Odcházím se vzpomínkou na Vás a vírou, že se Vám po překonání první bolesti a hoř- 114 [pageend2]II. SLET SOKOLSTVA V ZAHRANIČÍ SLETOVÝ PLAKÁT: Během měsíce října objeví se v Sokolských tělocvičnách, v spolkových místnostech, v krajanských obchodech a kancelářích, sletový plakát oznamující krajanské a široké veřejnosti pořádání II. SLETU SOKOLSTVA V ZAHRANIČÍ ve dnech 1. a 2. července 1967 v Montrealu v Kanadě. Plakát je dílo akademického malíře p. Jiřího Laudy, který jako umělec a návrhář se v provincii Quebecu těší velmi dobrému jménu. Vytištěn byl českou tiskárnou MIKAN a SYN v Montrealu s českým a francouzsko-angliokým textem. Možno říci bez nadsázky, že pokud se týče umělecko-ideologického vypracování plakátu nevydala dosud žádná tělovýchovná organizace v Kanadě plakát takové úrovně. Stylisovaná postava znázorňuje pohyb, který vede cvičence ke kráse a zdraví. Silná paže, ladně zdvižená, vyjadřuje velmi dobře tuto myšlenku. Paže není svalnatá, jak často vidíme na reklamách tělovýchovných institucí (Body building clubs) ale je vyvinutá ladně, tak jak to odpovídá našemu sokolskému pojetí tělovýchovy. Slet jest dílo nás všech a přidružuje se proto k druhé paži v pohybu mnoho jiných. Bílý pták v letu na modrém poli znázorňuje sokolskou myšlenku “stále výš a výš” k sokolskému ideálu, vyjádřený známým sokolským znakem. Plakát bude rozeslán do všech jednot. I do těch, které se pro vzdálenost sotva budou moci sletu účastnit, aby se tak všichni bratři a sestry mohli z naší práce radovat a byli alespoň v duchu s námi. Kdyby si někdo přál vyzdobit svou pracovnu plakátem nebo věděl o místě, kde by tento splnil své propagační poslání, ať nám napíše na SOKOL SLET 1967, P.O. Boš 126, Montreal 16. P. Qué. Canada. SLETOVÉ NÁLEPKY budou reprodukcí plakátu a budou rozeslány koncem října po 25ti kusech všem členům Sokola a jiných tělovýchovných organizací, jakož i na krajanské a americké přátele. K zásilce bude přiložen dopis vysvětlující tuto akci s prosbou o příspěvek 1.00 dolaru nebo více na sletový fond. Omlouváme se již dnes krajanské veřejnosti, že tento dopis z úsporných důvodů bude pouze v anglickém znění. Doporučujeme. abvste všichni použili nálepkv na své korespondenci, pre- kosti zase dobře povede. Zůstaňte pevni jako já ...” Jeho skromné poslední přání - kámen a prostá kytička - nebylo splněno. Také se ani nevedlo dobře všem, kterým to přál. Za to ti, kdo ho znali, nemohou na něho zapomenout. A to je hodně. 115 [pageend3]devším na vánočních přáních, neboť jen tak splní nálepky nejlépe svůj propagační účel. Budete-li si přát větší počet nálepek, napište si o ně na SOKOL SLET 1967, P.O. Box 126, Montreal 16, P. Qué. Canada. POŠTOVNÍ SCHRÁNKA SLETOVÉHO VÝBORU: Pro rychlejší zvládnutí korespondence otevřel sletový výbor poštovní schránku pod jménem: SOKOL SLET 1967, P.O. Box 126, Montreal 16, P. Qué. Canada. Doporučujeme, abyste neposílali korespondenci na jednotlivé členy sletového výboru, ale použili této poštovní schránky. PŘÍŠTÍ SCHŮZE ÚSTŘEDÍ: Předsednictvo Československého Sokola v zahraničí se sejde v sobotu 5. listopadu 1966 v Montrealu (Victoria Hall, Sherbrooke Street, West). Místo a doba byly zvoleny tak, aby se umožnilo delegátům a hostům navštívit “Vánoční bazar”, pořádaný každoročně československým Národním Sdružením v Montrealu. Současně bude zasedat sletový výbor, který projedná poslední přípravy na slet a účastníci si pak prohlédnou “sletiště” v parku na ostrově Sv. Heleny (St. Helen’s Island). NOCLEHY: Sletovému výboru se podařilo zajistit na 600 lůžek za velmi výhodných podmínek. Vzhledem k Světové výstavě “EXPO 67” jest již dnes ubytování jeden z nejtěžších problémů. Levný nocleh jest především určen pro naši mládež a účinkující členstvo. Žádáme všechny, kteří se hodlají účast- niti sletu, aby si zamluvili noclehy již dnes. Ulehčíte nám tak práci a sobě možné zklamání. S radostí a s upřímným díkem potvrzujeme další příjem sletového fondu, ke kterému přispěli bratři a sestry: Fr. Havlík, N. Y. $ 100.-, Jaroslav Zich, N. Y. $ 25.-, dr. Alena Polesná, Schenectady, N. Y. $ 20.-; po $ 10.- venovali: Vavro Ryšavý, Washington, D.C., Václav Kalous, New York, J. V. Mládek, Washington, D. C., Jozef Lettrich, Washington, D.C. Josef a Hana Hladíkovi, New York; po $ 5.- venovali: Josef a Marie Stránských, Josef Kout, N. Y., Otakar Machotka, Endicot, N. Y., Jaromíra Žáčková, Chicago, Hl., Jaroslav a Rosa Friedrich, Rockville, Louiza Szalatnay, Washington, D.C., Josef P. Eret Riverdale, Md., F. S. Hoffmeister, Bufallo, N. Y., Konrád Machálek, New York, Alois Lysý, New York. Pavel Sturman, Arlington, Va. $ 4.-. Mimo to poslala jednota Sydney na členskou daň $ 54.47 a dala tak ostatním příklad porozumění, že sletová daň byla určena na vydání spojená se sletovými přípravami a proto je jí třeba právě teď. Všem patří náš sokolský dík. 116 [pageend4]KDE VÁS TLAČÍ STŘEVÍC? M. Provazníkova j)o vysokých stromů bije hrom “Náš starosta je diktátor. Nenechá nás vypovídat, bere nám slovo . . “Náš starosta je příliš měkký. Ve schůzích nechá každého mluvit do nekonečna, k žádnému rozhodnutí se nedojde . . “Náš starosta chce všechno dělat sam, nikomu nic nesvěří . . .” “Náš starosta dovede tak šikovně rozdělit práci, že na něj žádná nezbude P “Náš starosta ...” “Náš starosta ...” Jak to napsal Havlíček o Perunovi? Není lehké být Perunem, není také lehké být sokolským starostou. Starosta má být vůdcem. Má mít program a umět k němu vést. Program v širokém smyslu je ovšem dán naším sokolským úkolem - je tedy úkolem starosty jednoty dbát, aby se jednota od něho neuchýlila, aby k němu směřovala i v drobných denních a místních úsecích činnosti. Vedle toho má každá jednota svůj vlastní program: běžné hospodářství, udržování budovy, snad i stavbu nebo přestavbu; výchovný; organizační - starost o zdravý početní růst všech složek, styk se sokolskými organizačními složkami nadřazenými i paralelními; poměr jednoty k místní veřejnosti a k úřadům, propagace. Jako moudrý hospodář má starosta přimět jednotu, aby měla jasný, reálný plán zaměřený dál než na zítřek, aby myslila na další život jednoty a její potřeby v dohledné budoucnosti: stavět? opatřit letní cvičiště? prodat sokolovnu a stavět novou na výhodnějším místě? K tomu cíli pak má obracet všechnu činnost jednoty: neopravovat dnes, co má být za půl roku zbořeno, netříštit finanční prostředky na drobné potřeby, je-li v plánu stavba, která bude potřebovat každý haléř. Úkolů tedy habaděj. Bláhový a nezodpovědný by byl, kdo by je chtěl zastat sám. Ani kdyby měl pro všechny schopnosti, nemohl by zastat všechny dobře ani v malé jednotě. A kdyby někde pochybil, kdo by jej na chybu upozornil, kdo by dohledal, jestli něco nezanedbal, když by byl sám svým vlastním dozorcem? Ale nejhorší ze všeho - Kde by se školili příští činovníci? Takový starosta - a jsou takoví - se ovšem stane “nenahraditelným”, což může v něm budit slastný pocit, ale je vždycky zárodkem pohromy pro jednotu. Po jeho odchodu, který neodvratně musí přijít a může přijít dříve, než se kdo naděje - nastane nezbytně v jednotě stagnace, ne-li úpadek. Daleko moudřejší je starosta, který práci rozdělí, a sobě ponechá jen práci řídící. Není to také úkol malý, je-li svědomitě plněn. Ale takový starosta pak má dost času, aby vycítil puls jednoty, aby viděl všechno, co se v ní děje, aby navštívil i schšze odborů, ve kterých se jedná o zvláště důležitých věcech nebo kde se mu zdá, že práce nejde, jak náleží. Má čas na rozhovory s Dokončení na str. 126 117 [pageend5]SOKOL U.S.A. Physical Fitness Membership Drive ENROLL ALL MEMBERS OF YOUR FAMILY INTO OUR SOKOL RANKS ZDAR XI. SLETU SOKOLSTVA V ZAHRANIČÍ 1 .-4. ČERVENCE 1967 V MONTREALU PRAJE SLOVAK GYMNASTIC UNION SOKOL A. J. Valusek, President John M. Babuska, Secretary Vaclav Klimek, Treasurer Betty M. Klimov, Trustee [pageend6]TĚLOCVIČNÁ HLÍDKA Jan Waldauf: ZÁVODNÍ SESTAVY ŽÁKŮ, DOROSTENCŮ A MUŽŮ V NÁŘAĎOVÉM TĚLOCVIKU (Dokončení) MUŽI . STŘEDNÍ ODDÍL 26. Hrazda doskočná Z kmihu ve svisu nadhmatem: podmetmo celý obrat vlevo levoruč do svisu dvojhmatem (levá podhmat, pravá nadhmat) ................ 1.0 výmyk zadem s předhmatem pravé v podhmat do vzporu vzadu .... 1.5 toč zadem napřed vysazeně s celým obratem vlevo levoruč do vzporu vpředu.............................................. 2.0 podmetmo kmih - vzepření u zá kmihu do vzporu .......................... 1.5 toč ve vzporu vpředu nazad a (bez doteku žerdě) vysoký odkmih nazad do svisu .................................. 15 veivýmyk předem do vzporu .... 1.0 podmet s vysokým prednožením do podřepu, upažit - vztyk, připažit 1.5 10.0 27. Kruhy doskočné Z náskoku do svisu vpředu: předkmihem zvolna svis vznesmo - výkrut nazad do svisu vpředu .. 1.0 předkmihem výmyk předem do vzporu - přednos - výdrž ......... 2.5 zvolna vysazeně o pokrčených pažích stoj o rukou - naznačit .... 2.5 sešin napřed prohnutě do svisu střemhlav ......................................... 1.0 zákmihem výkrut napřed do svisu vznesmo ........................................... 1.0 zákmihem vzepření do kliku a spádem nazad překot nazad roznožmo do podřepu, upažit - vztyk, připažit 2.0 10.0 28. Cvičení prostná Základní postavení: stoj spatný, připažit. Záklon hlavy - skrčením upažmo, ruce před rameny, vzpažit a upažením připažit — skok roznožný, čelné kruhy dovnitř — široký stoj rozkročný - předklon, upažit (2) výdrž —■ paže výdrž, hlubokým ohnutým předklonem kotoul napřed (3) dřep spojný, předpažit — stoj spojný, vodorovnými oblouky zevnitř a zapažením skrčit zapažmo .5 (4) dva klusové skoky vpřed — dva klusové skoky napřed — odrazem střídnonož přemet napřed do stoje spojného, vzpažit zevnitř (5) predpažením vzhůru a odrazem snožmo kotoul letmo napřed o napjatých nohou do stoje spatného, predpažením vzpažit....................... 15 výdrž — ohnutý hluboký předklon, dlaně se dotknou podlahy vedle chodidel (6) zanožit levou povýš - předklon, vzpažit zevnitř (váha předklonmo na pravé) — výdrž................5 (7) vzpřim, čelnými oblouky zevnitř a výponem čtvrtobrat vlevo - vzpažit, přednožit levou — krok levou napřed, bočné kruhy nazad - přednožit pravou povýš (8) krok pravou napřed, bočné kruhy nazad - přednožit levou povýš — krok levou napřed a přeme- tový poskok na levé - bočnými o119 [pageend7]blouky nazad předpažit vzhůru — přemet vpravo do stoje na levé a (9) půlobrat vpravo na levé, před- nožit pravou, vzpažit .................... 1.0 bočnými oblouky nazad, podřepem výkročným pravou napřed a hlubokým předklonem vzpažit a (10) vzpřim -odrazem levé a vý- ponem na pravé % obrat vlevo do stoje na pravé, přednožit levou - upažit — dva klusové skoky napřed (začíná levá), paže volně — odrazem levé skok roznožný pravou napřed (dálkový skok) - upažit, záklon hlavy ................................. 5 (11) doskok na pravou - vzpřim hlavy, zapažením předpažit vzhůru — přemetový poskok na levé (paže výdrž) — přemet napřed do Stoje spatného, vzpažit ................... 5 (12) stojem výkročným pravou napřed a mírně dovnitř, dohmatem pravé na podlahu a upažením levé celý obrat vlevo pravoruč do stoje o rukou - kotoul napřed do lehu vzadu, vzpažit........................................ 5 (13) výdrž — prohnutě a sunem rukou za tělem sed (pohyb začíná hrudníkem), záklon hlavy — (14) přednožit povýš, uchopit nohy nad kotníky a přitáhnout kolena k hrudníku (lokty přitisknout ze stran ke stehnům) _ mírný záklon hlavy ..................................... 1.5 (15) výdrž (16) vzpřim hlavy, sed, paže volně — dohmatem vlevo vedle těla zvolna vysazeně stoj o hlavě (17) výdrž (18) mírným zdvihem a předklonem hlavy leh vznesmo a vzklopka do stoje spatného, vzpažit ze- — vnitř — výdrž .............................. 1.0 (19) bočné oblouky nazad, prohnutě pád napřed do kliku ležmo, zanožit levou povýš — vzpor ležmo za rukama (20) zášvihem vzpor dřepmo zá- nožmo levou — kolo únožmo levou a čtvrtobrat vpravo (21) kolo únožmo levou a — odrazem pravé kotoul napřed do dřepu předkročného pravou, vzpažit a stojem výkročným levou napřed.. .5 (22) přemetový poskok na levé, bočnými oblouky nazad předpažit povýš —■ přemet vpravo s půlobra- tem vpravo levoruč — přemet nazad, vzpažit (23) skok roznožný, čelné kruhy zevnitř — výpon spojný, upažením připažit — výdrž ........................... 2.0 10.0 29. Kůň na šíř s madly Dohmatem pravou malíkem vpřed na přední madlo, levou na krk z náskoku: kolo zánožmo pravou s celým obratem vlevo pravoruč do vzporu vzadu na madlech ............ 1.0 kolo zánožmo pravou vně do vzporu jízdmo na předním madle .... 1.0 kolo únožmo levou nazad s celým obratem vlevo pravoruč a přehmatem levou do podhmatu na přední madlo ............................................ 1.S kolo prednožmo levou do vzporu vpředu na madlech .................... 1.5 přešvih únožmo pravou napřed - stříž odbočmo vlevo - stříž odbočmo vpravo ..................................... 1.5 přešvih únožmo levou napřed - přešvih odbočme vpravo nazad - přešvih únožmo levou napřed - přešvih únožmo pravou napřed do vzporu vzadu na madlech ......... 1.0 kolo odbočmo vlevo nazad a půl- obratem vlevo levoruč přednožka vlevo s půlobratem vlevo do podřepu, upažit - vztyk, připažit .... 2.5 10.0 120 [pageend8]30. Bradla po hlavu Ze svisu stojmo uvnitř bradel vněhma- tem: vzepření přítrhem zadem do podporu o pažích .............................. 2.0 předkmihem vzpor - zákmihem stoj o rukou klikem _ naznačit- .. 1.5 stoj o ramenou - kotoul napřed do podporu o pažích - zákmihem celý obrat vlevo do podporu o pažích .. 1.5 zákmihem odkmih nazad do svisu - vzepření vzklopmo do vzporu .. 2.0 zákmihem stoj c rukou vzporem - půlobrat vpravo pravoruč do stoje vzporem pobok na přední žerdi - roznožka do podřepu, upažit - vztyk, připažit .............................. 3.0 10.0 31. Přeskok přes koně na dél Výška 130 cm (50”) - pevný odrazový můstek. Z rozběhu, odrazem snožmo: náskok do stoje o rukou a půlobra- tem přemet stranou dohmatem na krk do podřepu, upažit - vztyk, připažit ............................................ 10.0 Pozn.: dohmat se posuzuje podle ruky po půlobratu; při náskoku je libovolný. Jan Waldauf: CVIČEBNÍ HODINY ŽÁKŮ I. Hodina Rozcvičení: 1. Pochod dlouhými kroky 2. Pochod ve výponu 3. Lehoučký poklus napřed 4. Lehoučký poklus vzad 5, Poskoky snožmo napřed 6. Poskoky snožmo vzad 7. V pochodu, později v poklusu: na znamení co nejrychleji se zastaviti na jedné noze, druhou skrat prednožmo, na další znamení pokračovat v pohybu 8. Jako 7., ale do vzporu dřepmo 9. Ve stoji spojném: Komíhání paží do zapažení. Komíhání se vpředu prodlouží až do vzpažení a připojíme kmity podřepmo 10. Ve stoji spojném: Komíhání paží ze zapažení do vzpažení; ve vzpažení se připojí hmit pažemi nazad s hrudním zaklaném 11. Ve vzporu klečmo, prsty směřují k sobě: klik klečmo - vzpor klečmo 12. Ve stoji spatném, ruce v bok: před- nožit pravou - přinožit pravou - totéž levou. Totéž cvičení s výdrží ve skrčení vzpažmo zevnitř, ruce v týl. 13. Ze stoje spatného,, předpažit. Kmih pažemi nazad do zapažení, předno- žit pravou - kmih pažemi do predpažení, přinožit pravou - dále totéž s pohybem levé nohy 14. Ze stoje spatného, ruce v bok: zvolna vztyk 15 Ve stoji spojném: poskoky na místě ve výponu 16. Ve stoji spojném: dva poskoky ve výponu - dva poskoky ve výponu rozkročném 17. Ve stoji rozkročném čelném: předklon ohnutý, ruce se dotknou země - vzpřim, predpažením vzpažit, hrudní záklon. Nohy jsou stále napjaté v kolenou 18. V sedu roznožmo, ruce opřeny o zem vedle těla: přednožit pravou - výdrž, přinožit pravou. Totéž levou. Bradla - po hlavu Pokos: Z visu stojmo (ležmo na nižších bradlech), odrazem střídnonož nebo sounož - vis prostý vpředu 1. Vis závěsem (svis a shýb) v podko- lení jednonož na stejnojmenné žerdi uvnitř 121 [pageend9]2. vis závěsem v podkolení jednonož na stejnojmenné žerdi vně 3. vis závěsem v podkolení jednonož na různojtmenné žerdi uvnitř 4. vis závěsem v podkolení snožmo uvnitř 5. vis závěsem v podkolení roznožmo uvnitř Následující cviky: přešvihem (spuštěním, překotem), vis stojino (ležmo) vpředu nebo vzadu nebo vis prostý vpředu; přešvihem jiný vis závěsem. Záchrana: cvičence uchopíme v záručí a v týle. Hrazda - po hlavu, po ramena Z visu stojmo (ležmo na nižší hrazdě) vpředu nebo vzadu, odrazem stříd- nonož nebo sounož; vis prostý vpředu: 1. Vis (svis, shýb) závěsem v podkolení jednonož uvnitř 2. Vis (svis, shýb) závěsem v podkolení jednonož vně 3. Vis (svis, shýb) závěsem o nártu jednonož vně 5. Vis (svis, shýb) závěsem o patě jednonož uvnitř 6. Vis (svis, shýb) závěsem o patě jednonož vně Následující cviky: přešvihem (spuštěním, překotem) vis stojmo (ležmo) •vpředu nebo vzadu nebo vis prostý vpředu; přešvihem jiný cvik závěsem. Záchrana: cvičence uchopíme v záručí a v týle. Přeskoky přes kozu 1. Přeskok roznožmo 2. Výskok skrčmo do podporu klečmo jednonož 3. Výskok skrčmo do podporu klečmo sounož 4. Výskok skrčmo do podporu dřepmo jednonož 5. Výskok skrčmo do podporu dřepmo sounož Při všech skocích je důležitá záchrana. Cvičitel se staví přímo za kozu (čelem proti můstku) a před doskokem cvičence přiměřeně ustoupí při přeskocích roznožmo. Při ostatních skocích stojí cvičitel, podle povahy skoku, těsně vedle směru doskoku a tak blízko, aby doskakujícflio a nebo padajícího cvičence mohl uchopit za kteroukoli horní část těla (paži, rameno, prsa). Výskok i seskok ztěžujeme přidáním obratu, při výskoku jednonož je druhá noha v zanožení, unožení, prednožení. Přeskoky ztěžujeme: obraty, přiměřeným zvyšováním kozy, polohou kozy na dél, na šíř Způsob odrazu často měníme. Odrážíme se: z rozběhu, z náskoku, z místa. Pořadová “Pozor!” - základní postoj _ stoj spatný, připažit. Tělo je vzpřímeno a lehce nachýleno kupředu, veškeré svalstvo jest mírně napjato, nohy jsou v kolenou napjaty, paty jsou u sebe na úrovni, chodidla jsou stejnoměrně zevnitř vychýlena, špičky (palce nohou) od sebe na délku chodidla, přední část chodidel nese váhu těla, trup-hrudník je zvednutý, avšak jen tolik, aby cvičenec mohl nerušeně dýchat, prsa jsou vypjata, břicho je mírně vtaženo, ramena jsou v přirozené výši, mírně vzad stažena a dolů spuštěna, paže visí volně podél těla a jsou napjaty, ruce v prodloužení paží jsou přiloženy dlaněmi k vnější straně stehen, mírně nataženy, prsty jsou semknuty (palec přitažen k ostatním prstům), hlava je vzpřímena (přirozeně vztyčena), hled směřuje přímo kupředu. Když cvičitel velí, stojí vždy v pozoru! Pokračováni 122 [pageend10]ZE SOKOLSKÉHO SVĚTA Jednota Sydney v Austrálii hlásí bolestnou ztrátu sestry HANY KŘEPELOVÉ, která zemřela náhle po srdečním záchvatu 13. srpna 1966 při návštěvě staré vlasti v Praze. Sestra Hana Křepelová byla činnou Sokolkou a cvičitelkou již doma, po odchodu do exilu byla náčelnicí jednot v uprchlických táborech Eichstadt a Ulm. V Sydney pomáhala od svého příchodu a byla zvolena náčelnicí r. 1957. Ženské složky pod jejím vedením utěšeně rostly a sílily. R. 1963 se však musela vzdát činnosti pro srdeční chorobu, které podlehla, když se konečně splnila její touha, ještě jednou vidět domov - Prahu, Kosoř, Louny. Jednota vyjádřila svůj dík za její obětavou práci, svou lásku a smutek z jejího odchodu květinami poslanými Interflorou na rakev a článkem ve Věstníku. Vzpomínka na ni bude žít dlouho v srdcích jejích spolupracovníků a žákyň. AUSTRÁLIE Brisbane - Queensland Stručnou zprávu z minulého čísla doplňujeme podrobnostmi, které došly během prázdnin. Jednota se zrodila na loňské oslavě 28. října, kde se na výzvu bratra F. M. Vávry přihlásilo prvních 11 bratří. TI správně začali přípravy k založení jednoty vytvářením předpokladů pro její činnost, v první řadě hledáním tělocvičny. Obrátili se nejdříve na Policejní klub mládeže, ale byli odmítnuti, protože stanovy klubu omezují jeho činnost na mládež do 25ti let. Dobře, když je nechtěli mladí, obrátili se na staré. Senior Citizens Club jim ochotně pronajal místnost na jeden večer v týdnu, který se ale uvolnil teprve po dalším čekání. Mezitím přípravný výbor získal jednotu Sydney za ochranitelku a hned také potřebné tiskoviny a písemný materiál. Během příprav se projevil živý zájem o budoucí jednotu mezi ženami a muži jim bratrsky postoupili cvičební místnost na každý druhý týden. Vedení cvičení se ujali br. M. Amet a s. Z. Martínková, oba zkušení sokolští pracovníci již z první republiky. Br. Amet má župní cvičitelskou zkoušku ČOS, s. Martínková bývala náčelnicí v Piešťanech. Cvičení se slibně rozběhlo, návštěva je pravidelná a zájem radostný, i když sestry zatím cvičí s hůlkami místo kuželů. Skutečnost, že jednota začala cvičit, svědčí o správném chápání jejího poslání. Mimo tělocvičnou činnost se přihlášení zúčastnili již jako Sokol v průvodu v Týdnu ujařmených národů. Ustavující valná hromada má být svolána v říjnu. Sydney - N.S.W. Jako každoročně, oslavila jednota 8. července své narozeniny - tentokrát šestnácté. Pokračovala při tom ve způsobu, který se stal již v Sydney tradicí. 123 [pageend11]Po vzorné cvičební hodině nastoupily všechny složky ve slavnostní útvar, před kterým složili noví členové sokolský slib. Br. vzdělavatel promluvil pak o významu Sokola v boji našeho národa za osvobození od habsburského jha, a vzpomněl výročí upálení Mistra Jana Husa a vztahu Sokola k husitství. V tělocvičně se pilně nacvičovala česká beseda, která našla uplatnění na úspěšné zábavě Ochutnávání vína. Bratři neměli mnoho důvěry v tento nápad sester, ale 20. srpna museli uznat, že “ženy mají vždycky pravdu”. Sestry opatřily studené zákusky a bohatou tombolu a mimo dobrou zábavu členstvu odevzdaly pokladně čistý výtěžek $ 106.- Ten byl zvláště radostně uvítán, protože jednota se ještě nevzdala naděje na sokolovnu. Po tichém a vytrvalém hledání našla nevyužitý pozemek ministerstva železnic (něco přes 1 akr, t. j. asi půl ha.), necelých 10 km od města, který se snaží získat do nájmu na 25 let. (Držíme palec, aby se to podařilo. Red.) Členové horolezeckého odboru podnikli pro změnu výlet do Alp. Stála je ta cesta i pobyt 16 dolarů a při tom si dobře zajezdili na lyžích na Parisher Valley. Radost z úspěšné činnosti zkazily dvě bolestné ztráty. Mimo s. Křepelovou, které vzpomínáme na jiném místě, zemřel 7. srpna po delší nemoci mecenáš jednoty, dobrosrdečný farmář br. JAN SIEGEL. Jednota se s ním rozloučila procítěným projevem starosty br. V. Haramula. M. D. EVROPA Paříž - Francie Sokol Paříž zakončil činnost na své louce v Gourney tradičním svatováclev- ským posvícením 25. září tr. Krásný slunečný den přispěl tentokrát k mimořádné účasti krajanů z Paříže a 124 okolí na tomto oblíbeném podniku pařížské jednoty. Zatím co cvičící mládež využila příjemné pohody k volejbalovému zápasu, sokolská drobotina se soustřeďovala u toboganu a houpaček i činnosti na písku, starší ve skupinách v přátelském pohovoru vychutnávali příjemnou neděli v přírodě u Marný. Samozřejmě výtečné pochoutky české kuchyně o svatováclavském posvícení přivábily mnohého krajana. Zájem o ně a rychlost s jakou zmizely bylo zadostiučiněním zábavnímu odboru za jeho starost a práci. Pravidelné cvičení v tělocvičně bylo zahájeno se začátkem školního roku ve Francii 17. září. Pařížská jednota utrpěla v poslední době další ztrátu dlouholetých členů starší generace. 28.8 t.r. zemřel nešťastně br. Jaroslav Titěra v 59 letech, při záchraně tonoucího syna svých anglických přátel. Pocházel ze známé sokolské rodiny Titěrovy, vyznamenám válečnou medailí a válečným křížem. Jeho odchod je tím bolestnějším, že zanechal dvě nezaopatřené děti, které od nejútlejšího dětství pilně docházely do tělocvičny. Na jeho pohřbu promluvili: br. Batta, předseda Čs. sporting klubu a br. Mániček za Sokol a spolek Dobrovolníků, jehož je předsedou. Pohřbu br. Titěry se též zúčastnil 851etý br. Brettschneider, člen Roty Nazdar. Nikdo netušil, že to vidíme naposledy. Zemřel tiše ve spánku za několik dní nato. — 23. září t«r. zesnula s. Magdalena Zemanová ve 621etech po těžkém zápase s nevyléčitelnou chorobou. Pařížská jednota zztratila tak opět zasloužilou obětavou pracovnici, známou vzláště ze sokolských táborů, v nichž spolu se svým manželem prokázala neocenitelné služby. Všem těmto drahým zesnulým pracovníkům za ideál sokolský zachováme čestnou památku. B. [pageend12]Vídeň - Rakousko Župní předsednictvo jednalo o předpisu členské daně na slet v Montrealu a došlo k názoru, že tato daň je neúnosná pro přestárlé členstvo župy a nemůže být zaplacena. Připomněli si, že ani na vlastní slet r. 1962 nemohli ode všech členů dostat daň 12 šilinků. Sestra Bartůňková referuje, že župní koupaliště a chata v Kierlingu je ve velmi špatném stavu po trojí letošní záplavě. Nemůže najít pomoc, aby po každé záplavě dala vše zase do pořádku. Družstvo košíkové bude muset vystoupit z ligy, protože župa nemůže zaplatit roční poplatek 3,200 šilinků. XVI. jednota opravila šatnu nákladem 22.000 šilinků, na které župa přispěla částkou 3500 šilinků. Další nutné opravy v tělocvičně a ve sborovně musí být odloženy na pozdější dobu pro nedostatek peněz. Župa připravuje na 26. XI. akademii na oslavu století Sokola ve Vídni. KANADA LETNÍ HRY Kanadského Sokola byly uspořádány 4. září 1966 v Montrealu, v Kent parku. Za velmi špatného počasí nastoupilo k závodům 15 závodníků (Toronto 6, Noranda 3, Montreal 6). Pro vytrvalý déšť musely být závody předčasně přerušeny. Závody v běhu a ve skoku vysokém nemohly být provedeny, neboť dráhy již byly úplně rozmočené. V závodech jednotlivců obsadil Montreal první tři místa, J. Lala 266 bodů, Boh. Zeman 250 b., P. Vidlák 243 body. V závodu družstev se jednota Montreal umístila první, dvě družstva jednoty Toronto druhé a třetí. Ze soutěže ve stolním tenisu vyšel jako vítěz br. St. Skála. Montreal - Québec Jednota pořádala ve dnech 10. a 11. září 7. tennisový turnaj na dvorcích Manoir NDG klubu za krásného slunečného počasí. Druhý ročník putovního poháru ing. Karla Velana vyhrál bezpečně dárce poháru Karel Velan, který byl ve výborné formě a skoro ’■‘rozdrtil” všechny své soupeře. Výsledky: Semifinále: Béda Kom - dr. Oskar Sýkora 6-3, 6-4 Karel Velan - Standa Skála 6-2, 6-1. Finale: K. Velan - B. Kom 6-1, 6-0. Putovní pohár útěchy vyhrál Pavel Vidlák nad Zdeňkem Prokešem 6-4, 6-2. Putovní pohár “In memoriam Štěpána Otruby” vyhrála dvojice P. Vidlák - M. Viau po tvrdém boji nad dvojicí Zd. Prokeš - VI. Jelínek 6-3, 4-6, 6-3. Výsledky semifinále: Z. Prokeš - V. Jelínek vs. Skála Z. Přivyk 6-3, 6-3, Vidlák-Viau vs. Veverka-Sýkora 6-3, 6-2. Soudcovský sbor vedl přísně ale spravedlivě náš nestárnoucí sportovec a vynikající tenista Antonín Koželuh. Jednota zahájila po prázdninách tělocvičnou činnost 15. září ve škole v Town of Mount Royal, kde cvičí pravidelně ve čtvrtek. St. Sk. U.S.A. Cvičitelské školy Období školních prázdnin je v Americe “školním rokem” pro výchovu cvičitelů. Letos uspořádal Slovenský Sokol tříneděhií pokračovací školu ve svém novém táboře v Barryville, N. Y. Pro vyučování byla nesmírnou výhodou rozsáhlá rekreační místnost používaná i pro přednášky a velká krytá tělocvična, bohatě vybavená závodním nářadím. Bude-li její výbava doplněna přiměřeně také vedlejším nářadím, budou podmínky cvičitelských škol v Barryville téměř dokonalé. Letošní škola měla 45 posluchačů, kteří v ní značně zlepšili své tělocvičné znalosti i cvi- čitelskou praksi. Východní župa AOS uspořádala v letním táboře novoyorské jednoty v East Haddam, Connecticut čtrnáctidenní po- mahatelskou školu za účasti 48 poslu125 [pageend13]chačů. Tam byly věcné podmínky méně příznivé, ale dobré počasí a krásná shoda cvičitelského sboru pomohly dokončit školu, také úspěšně. Obě tyto školy kladly v programu důraz na praktickou přípravu posluchačů k vedení družstev, především žákovských, a na návod k sokolské výchově mládeže. V tom ohledu byly značným pokrokem proti dřívějším školám, převážně věnovaným teorii a vlastnímu výcviku posluchačů. Východní župa AOS Valná hromada Východní župy AOS konaná v září v baťovské osadě Bel- camp, Md, přijala návrh cvičitelského sboru na zavedení občasných opakovacích cvičitelských kursů. Ty mají jednali doplnit a ujasnit, čemu se naučili nedávní absolventi čtrnáctidenních škol, jednak oživit a občerstvit vědomosti starších cvičitelů, někdy zčásti zapomenuté, někdy zastaralé za vývojem tělocvičné prakse. Mají také přispět k harmonickému splývání nových cvičitelských generací se staršími jednak vyrovnáváním názorů, jednak častým společenským stykem. Je to jistě zajímavý pokus, o jehož úspěchu či neúspěchu přineseme zprávu. DARY NA TISKOVÝ FOND V červenci a v srpnu přispěli na tiskový fond Sokola v zahraničí bratři a sestry: Jaroslav Hanuš, New York $ 10.-, Lad. Volše, Londýn $ 3.50, Vojta Ciajt- haml, Chicago, $ 4.50, Karel Fink, Los Angeles $ 3.-, po $ 1.50 přispěli: Jarmila Uhlířová, iNew York, dr. B. Horák, Washington, J. Klauz, Los Angeles, J. Chadim, Cleveland, Jaromíra Žáčková, Chicago a Vladimír Kom, New York, Josef Měchura, Houston, Texas 50 h Všem srdečně děkujeme. KDE VÁS TLAČÍ STŘEVÍC (Dokončeni) jednotlivými činnovníky o jejich specielních úkolech a obtížích, z rozhovorů s řadovými členy poznává “veřejné mínění” a někdy i mezi nimi najde vhodné kandidáty na určité funkce. Diktátor? Dobrý starosta se při řízení schůze může někdy zdát diktátorem, když zastaví včas příliš rozvláčného referenta, nebo debatéra, který rád poslouchá sám sebe, ale dobře dělá. Je pochopitelné, že činovník opravdu zapálený pro svůj pracovní obor by se chtěl o něm rozpovídat do podrobností a zapomíná, že schůze výboru musí vyslechnout všechny činovníky a starosta je zodpověděn za to, aby každému zbylo dost času i pozornosti pro jeho zprávu. Proto mu musíme odpustit trochu toho “diktátorství”, projevuje-li je bratrskou formou. Naproti tomu těžce hřeší na jednotě starosta, který si kupuje sympatie tím, že nechá debaty ve schůzích rozbřednout a protahovat jimi schůze do pozdních hodin a do duševní únavy účastníků, takže na poslední návrhy už nezbude dost pozornosti a zájmu. Ještě hůř, dopustí-li, aby se debaty zvrhly v hádku a nebratrské vyjadřování. Vymstí se to ztrátou těch, kdo přišli do Sokola hledat bratrství a znechuceni odcházejí, když ho nenašli. A tady jsme u hlavního a nejdůležitějšího úkolu sokolského starosty: naplňovat jednotu ve všech jejích složkách a při všech jejích úkonech duchem živého, činorodého sokolství, bratrství a ochotné spolupráce. 126 [pageend14]VÝBOR PRO ZAHRANIČNÍ SOKOL Nikde není dvojí tvář komunistů tak zjevná jako v jeho poměru k Sokolu. Zatím co v naší porobené vlasti Sokola potlačili, a pouhé jeho jméno je jim červeným šátkem, zatím co stále ještě pronásledují Sokoly výslechy a cen- surou korespondence, pro Sokol v cizině mají největší chválu. V časopisu Československý svět, kterým zaplavují kde jakého krajana, jehož adresy se dopídí, vzpomínají na sokolskou minulost se superlativy. Nejhorlivější člen Výboru pro zahraniční Sokol, zrádce Klinger, služebníčkuje v Československém světě pravidelnými články o podnicích a jubilejích zahraničních jednot a podkuruje činovníkům Americké obce sokolské oslavnými články. To ale zase není čtení pro národ ve vlasti. Jen zkuste poslat jeden výtisk Československého světa svým přátelům doma - pošta vám jej vrátí jako nepřípustný do Československa. Je jasno, že tímto psaním chtějí komunisté v první řadě získat sympatie krajanů, kteří znají hodnoty Sokola, a nalákat je k dolaronosným návštěvám “starého kraje.” Nebo jde při tom ještě o něco jiného? Tomu nasvědčuje další činnost Výboru pro zahraniční Sokol. Ten totiž se pokouší zahrnout do své náruči samotný sokolské jednoty. Hned po svém ustavení je zahrnul nabídkami pomoci nářadím, literaturou, penězi a hlavně ovšem cvičiteli a návštěvami z vlasti i z konzulátů, které pak měly otevřenu cestu k skutečnému poslání Výboru, t.j. komunistické infiltraci a rozvratu jednot i celých sokolských organizací. 0 to totiž jde. Komunisté dobře vědí, že Sokol svou výchovou k demokracii je přímým protichůdcem komunismu a požadavkem boje za svobodu vede k boji proti každé diktatuře, tedy i diktatuře proletariátu. Proto se snažili po puči ovládnout Sokol násilnou infiltrací - což radil Lenin Zápotockému už za Rakouska - a proto jej rozpustili, když se jim to nepodařilo. V zahraničí nemohou Sokol rozpustit ani se ho nemohou zmocnit násilím, zbývá jim tedy jedině cesta infiltrace v rouše beránčím. Proto ty medové řeči, proto ta ochota k pomoci, proto ty čas od času opětované pokusy vloudit se jednotlivě do jednot. Ale sokolské jednoty jsou na stráži. Historie nás tvrdě poučila, s kým máme co dělat i jaké jsou jeho metody. Proto všechny sladké ouvertury jdou do košů. Jediný úspěch měli komunisté za 18 let u tří prodejných jednot vídeňských, které se daly koupit za opravu sokolovny válkou poškozené a za časté zájezdy do vlasti. Je nám líto a stydno, že tak poskvrnili sokolské dějiny, ale nemůžeme nic dělat, než je odepsat ze sokolského bratrstva. Za to ostatním jednotám nemůžeme dost často připomínat nové a nové formy komunistického úsilí o rozbití Sokola a nutnost neochabující výchovy k obraně proti nim. Znovu si připomínáme sokolské heslo NA STRAŽ. 127 [pageend15]Československý Sokol v zahraničí (Czechoslovak Sokol Abroad) — Issued monthly except July and August — Proprietor and Publisher: Central Committee of the Czechoslovak Sokol Abroad. Editor: Marie Provazníkova, 25-64 35th Street, Long Island City, N. Y. 11103. Business address: František Kroutil, 408 East 73rd Street New York N. Y. 10021. — Subscription: USA and Canada yearly $3.50, overseas $2.00. Printed by Orbis Printing Co.. Inc., New York, N. Y. [pageend16]