Západ 8.3.1993 POLYGON ročník 10 číslo 2 komentáře ■ názory ■ informace český zahraniční časopis (pro Čechy a Slováky nejen v zahraničí) reportér 2 [pageend1]POLYGON reportér západ Český zahraniční časopis / Zeitschrift in tschechischer Sprache VYDAVATEL/HERAUSGEBER: POLYGON-VERLAG, CH-8048 Zürich-Altstetten, Postfach 1737 Vychází 8x ročně / Erscheint 8x im Jahr REDAKCE VE ŠVÝCARSKU: Jaroslav LAMBERT (tel. +41-1-372 0930); Rudolf STRÖBINGER (tel. +49- 4931-7525); Milena WAHLENOVÁ (tel. +41-1-272 1560). ADRESA: POLYGON, CH-8048 Zürich-Altstetten, Postfach 1737 REDAKCE V KANADĚ: Eliška KOTRBOVÁ, Miloš ŠUCHMA (šéfredaktor, tel. +1-613 - 824 7439, fax +1-613 - 834 8757); Arnošt WAGNER. ADRESA: POLYGON (Západ), Box 9021 Terminal P. O., Ottawa, Ont„ Canada K1G 3T8 STÁLÍ DOPISOVATELÉ A SPOLUPRACOVNÍCI: Jan BENEŠ (USA) • Jaroslav BOHANES (ČR) • Vladimír CÍCHA (Kanada) • Milan CIMBUREK (Švýcarsko) • Milan HULÍK (ČR) • Adolf F. J. KARLOV- SKÝ (Švýcarsko) • Marie KAZDOVÁ (ČR) • Josef KOLÁČEK (Vatikán) • Helena KOSKOVÁ (Švédsko) • Jan KRISTOFORI (Norsko/Švýcarsko) • Karel KRYL (Německo) «Tomáš KRYSTLÍK (Německo) • Radek KUČERA (Holandsko) • Robert F. LAMBERG (Argentina) « Zdeněk F. LEINER (Francie) • Jiří LOEWY (Německo) • Antonín MEŠŤAN (Německo) • Dušan NOVÁK (ČR) • Pavlína PILCOVÁ (Austrálie) • Vlastimil RADKOVICKÝ (Německo) • Ota RAMBOUSEK (USA) • Jindřich STIKAROVSKÝ (ČR) • Pavel STILLER (Německo) • Michaela SWINKELS-NOVÁKOVÁ (Belgie) • Vladimír VALENTA (Kanada) • Otakar ZOUFALÝ (Německo) • Alexej ŽAK (Švýcarsko) VYDAVATELSTVÍ A ADMINISTRACE: Ludvík FRIEDE (tel. +41-1-432 1768, fax +41-1-433 0620) ADRESA: POLYGON, Postfach 1737, CH-8048 Zürich-Altstetten (Zásilky „EXPRES“ a balíky: Zwischenbächen 145, CH-8048 Zürich) ZASTOUPENÍ V PRAZE: Eva STŘÍŽOVSKÁ, K lipám 24,190 00 Praha 9 (tel. 88 11 69) ZASTOUPENÍ V AUSTRÁLII: Mrs Marcela CECH, 65 Kiama Av., Yeppoon 4703 OLD (tel. 079-397 624) ROČNÍ PŘEDPLATNÉ: SFr. 49.- norm, poštou, SFr. 55- letecky TISK/DRUCK: Milan CIMBUREK, Badenerstr.698, 8048 Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych“ Obsah článků nemusí vyjadřovat názor všech členů redakce a stálých spolupracovníků. DOSAVADNÍ ODBĚR časopisu končí až po jeho písemné nebo telefonické výpovědi. Jestliže další předplatné není obnoveno v termínu, předpokládáme, že bude vyrovnáno dodatečně. BANKOVNÍ SPOJENÍ: Poštovní šekový úřad: Postcheckamt Zürich, Polygon-Vertag, č. konta 80- 60451-5. Banka: Credit Suisse Zürich, č. konta 4860-637650-01 Polygon- Verlag. V Německu: Volksbank Waldshut, BLZ 684 922 00, č. konta 2175380 Polygon-Verlag. Ve Švédsku: Postgirot Sverige, č. k.78792-9 R. Linka - Reportér. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) OBSAH čísla 2/93 Titulní stránka: JAN KRISTOFORI, „Hlavně, že jsme dobře informováni" (Originál obrazu = 100 x 100 cm) 1 VLASTIMIL RADKOVICKÝ, Slepota 4 MILAN HULÍK, Z právníkovy palety 7 RUDOLF STRÖBINGER, Jsou zase na scéně 8 VLADIMÍR VALENTA, Pohledy na domov i na svět 12 JAROSLAV BOHANES, Život v našich republikách 15 ALEXEJ ŽÁK, Malé povídání o národu, Chartě a Císaři s lidskou tváří 18 ARNOŠT WAGNER, Mrtvé duše 19 JINDŘICH STIKAROVSKÝ, Země česká, domov můj! (II) 22 PAVEL STILLER, Čechie nebo Česko? 23 VÁCLAV JAKOUBEK, Operace „Ukryté dokumenty“ 25 JIŘÍ ŘÍHA, Reformátoři, odpůrci režimu, disidenti a nebo agenti? 27 MILENA WAHLENOVÁ, „Deset řádů“ Karla Kukala 29 RADIM BOHÁČEK, Imperialismus v Čechách 30 ANTONÍN MĚŠŤAN, Stalin a Gottwald mají výročí 30 OTAKAR ZOUFALÝ, KAN 31 DOPISY Průvodní kresby: RADEK KUČERA Číslo 3/93 vyjde 30. dubna 1993. Redakční uzávěrka je 19. dubna 1993. Náš časopis má své čtenáře ve všech koutech naší planety Na seznámení se s ním rádi zašleme jeden exemplář zdarma na ukázku. Pro čtenáře v Čechách, na Moravě a na Slovensku přetiskuje některé články z Polygonu časopis „Český dialog" (K lipám 24,190 00 PRAHA 9), originál našeho časopisu však můžete svým přátelům v ČR a SR předplatit za cca 55% normální výše předplatného. Uděláte jim radost. Objednávky adresujte buď: POLYGON, Postfach 1737, CH-8048 Zürich 48 nebo POLYGON (Západ), Box 9021 Terminal P.O., OTTAWA, Ont., K1G 3T8, CANADA [pageend2]SLEPOTA VLASTIMIL RADKOVICKÝ Nevidomí mají nelehký život. Život ve tmě, bez barev, bez záře a měkkých i kontrastních přechodů ke stínům. Ale jen málokterý nevidomý podléhá krajní melancholii a nečinnosti. Přijímají poznávání světa pomocí hmatu, tedy tvarů, struktur, tepla a chladu. A také pomocí sluchu, nezřídka mimořádně vyvinutého. Používají všech zbývajících smyslů k tomu, aby nezůstali izolováni od okolního světa, aby našli svoje uplatnění, aby nebyli vyřazeni. Obrovský zápas vyžaduje krajní úsilí, ale také neobyčejnou odolnost pro přijímání neúspěchů a těžkostí. Do krajnosti obdivuji všechny úspěšné nevidomé, stejně jako všechny tělesně postižené! Patří jim úcta a obdiv za vlastnosti, kterými dokázali překonat apatii k přiřčenému nepříznivému osudu. Nevidomí nemají žádnou možnost k tomu, aby vlastním chtěním a jakoukoli snahou získali opět ztracený zrak. V převážné většině případů jim nemohou pomoci ani týmy zkušených odbor- níků-lékařů. Proto kategorii nevidomých výrazně odlišuji od kategorie slepých, tedy přesněji slepotou postižených. Toto nemedicínské hledisko je podloženo rozdílem, že nevidomí nevidí, a proto nemohou vnímat, kdežto slepotou postižení vidět nechtějí a nebo viděné nevnímají. Zásadní otázkou je proč vidět nechtějí a nebo proč viděné nevnímají. Odpověď je zcela jednoznačná: vidět nechtějí proto, že vnímat, registrovat a uplatňovat poznané je nepohodlné, vyžaduje to námahu myšlení. Nebo od viděného není vytvořena další vazba, ale to už jsou případy chorob, zejména duševních. Rozdíl kategorií je tedy dán možnostmi postiženého k vytvoření změny. Zatímco u nevidomých je možnost nulová, u slepotou postižených je značná. Lapidárně shrnuto: nevidomý vidět chce, ale nemůže, slepotou postižený vidět může, ale nechce. Úplně přesně: slepotou postižený vidí jen co vidět chce! Co se mu hodí z hlediska jeho stupně schopnosti dále mozkem zpracovat - nebo co vyhovuje jeho cílům. Takovou slepotou postižení patří podle mého dalšího členění jednoznačně do skupiny slabomyslných. Tu méně, tu více, ale vždy slabomyslných. To proto, že si tento stav sami zvolili a dobrovolně v něm setrvávají! Zatímco se nevidomí občané účelově sdružují v příslušné sekci Svazu invalidů, slepotou postižení jsou rozptýleni do mnoha stran, obvykle politických. Jsou velice vítanými hosty! A jako vítaní hosté se i cítí, protože dostávají bez podílu vlastního úsilí naservírován hotový program, navíc jsou jím i „nakrmeni“, tedy jsou jim polopaticky objasněny cíle i způsoby k jejich dosažení. Cíle jsou vždy ušlechtilé a prospěšné, proto i způsoby jejich dosažení hodné jen respektu. Slabomyslný občan se cítí být - a také je - zařazen do politické aktivity, i když jeho jedinou aktivitou je povážlivě často jen vhození volebního lístku do urny. Má ale vystaráno, je orientován - a přitom nemusí myslet! Přesně na stejném principu se udržují i rozšiřují různá náboženská hnutí a sekty. V obou případech je slabomyslný naprosto přesvědčen, že členstvím si zajistil tu nejoptimálnější budoucnost! Nabízené programy, lhostejno zda politických stran či náboženských sekt, cílevědomě počítají s určitým podílem slabomyslných. Programy proto přebírají osvědčené praktiky ze sféry obchodní taktiky, tedy hlavně z reklamy. „Neváhejte a kupte si toto auto, 150 koní pod kapotou je připraveno vám sloužit!“ Stačí jen odvést pozornost od faktu, že vedlejší prodávanější vůz má sice o třetinu koní méně, ale také je o třetinu lacinější, má spotřebu benzinu o celou polovinu nižší, navíc je ve výhodnější kategorii pojištění, případně má i dokonalejší servis, delší záruku apod. „Udělejte maximum pro svoje zdraví, zhubněte! Bez nákladné diety, bez pocitu hladu! Medicínsky ověřené!“ Zaplatíte 400 korun a dostanete malý plastikový výlisek ve tvaru písmene C, jehož konce na ušním boltci vyvíjejí tlak na místo, ovlivňující tělesnou váhu. Smyslem obchodování je za tuto činnost získat finance, kapitál, smyslem politické činnosti je získat vliv a moc. Obchodník se snaží prodat konkrétní zboží nebo služby, za něž v civilizovaném světě přebírá záruky. Politik nabízí spravedlivější sociální politiku i právní řád, prosperitu, podporu určité vrstvě obyvatel apod. - ale zárukou jsou jen jeho právně nepo- stižitelné sliby. Politik „prodává“ nehmotné „výrobky“, má proto i větší možnosti uzpůsobit si formy „reklamy“ - až do absurdnosti: jeho „zboží“ nemůže nikdo předem posoudit zrakem, odzkoušet jeho funkčnost či výkon, zvážit či změřit je, ochutnat, porovnat cenu. Tedy stejně jako „zboží“ náboženské sekty! Koupěchtivými a nejlehčeji zí- skatelnými zákazníky jsou proto především slabomyslní. Na ně se soustřeďuje zájem, jejich množství ve společnosti je hlediskem politikova „trhu“. Čím více slabomyslných, tím větší jsou šance pro podvodné politiky i různé „Kazatele“ a „Mesiáše“. Významným "psychologickým faktorem je to, že peníze si musí každý vydělat, jsou podloženy prací, volební právo je ale zdarma, tedy hodnotou zanedbatelnou, často vůbec nevnímanou. Proto se jinak uvažuje při výdeji peněz a jinak při odevzdávání volebních lístků. Uvědomění si předchozího principu dává možnost ihned pochopit jak nadšení kubánského lidu pro Fidela Castra, tak i tomu podobné nadšení zfanatizo- vaných mas Iráku: „Kuvajt patří Iráku, naše válka je SVATA!“ Spojením státního náboženství a politiky - byť "diktátorské a nedemokratické - je dosaženo maximálního účinu na slaboduché! K progresivním a účinným metodám k ovládnutí moci patří umocnění politických vlivů nějakou „nadstavbou“, blízkou a nebo lehce přijatelnou co nejširším masám. Kde nemá šanci náboženská idea, nastupuje hledisko národnostní, tedy nacionalismus. K jeho potřebnému rozšíření a zakořenění je potřebné ukázat — a nebo alespoň zřetelně naznačit - nepřítele národa! Proti nepříteli se davy semknou, hájí přece právo vlastního národa, tedy i právo své a svých dětí! Ukázat na nepřítele je někdy obtížné, jindy neuvěřitelně lehké. Stupeň možnosti je přímo úměrný počtu slaboduchých! Lze přitom využít i známého poznatku, že slaboduchým nesmírně imponují silné vůdcovské osobnosti. Proto tolik pláče a lítosti pro Hitlera i Stalina - u některých slaboduchých dodnes! — proto tolik obdivu např. ke Castrovi i Saddamu Husainovi. Další, byť i méně světově proslulá jména usurpátorů moci, si čtenář laskavě dosadí sám. Slepota ve formě nevidět nechtěné má bohatý prostor i pro uplatnění v denním běžném životě. A v neobvykle širokém spektru aplikací. Vždyť jen vzestup kriminality vykázal od sametové revoluce nárůst o 100 až 200%, tedy citelně přibylo občanů, kteří nechtějí vidět existenci vlastnického práva a mnohých práv dalších. Však také většina občanů nechce vidět ani krádeže před jejich očima, ani znásilnění, ani loupežná přepadení. Kvílení poplašného zařízení u kradeného auta, cizího, samozřejmě, je pro řadové občany signálem k zatažení rolety na okně - tedy k záměrnému nevidění! Kolik obchodníků nechce vidět datum na jimi prodávaných zahraničních jogurtech, ačkoliv tento údaj je před dvěma dny v zahraničí při nákupu zajímal nejvíce - protože určoval výši nemalé slevy. Z jakého zdroje si berou občané inspiraci? Snad od řezníka za rohem, který si v době patnáctileté „socialistické služby“ socialistickým zákazníkům „vydělal“ osm milionů na dnešní koupi nejen krámu, ale s ním i celého činžovního domu? Ne- POLYGON 2/93 1 [pageend3]bo že by si podnikaví občané vzali za vzor privatizaci knižního velkoobchodu? Stran lhostejnosti k páchání trestných činů mají příklad doslova zářný: garnitura mocných, která desítky let ničila zemi ekonomicky i morálně, byla „potrestána“ poskytnutím stejných demokratických práv, jakými byly odměněny jejich děti. Bezcharakterní podvodníci a zločinci vstupují proto iniciativně jak do současné politiky, tak i do podnikání. Však také mají zkušenosti i kapitál - a občan musí pochopit, že toto nemohla současná vládnoucí elita ne- zohlednit! Třeba ale občanům stačí přečtení obyčejných novin k pochopení, v jakém státě to žijí a na jakém principu stát funguje, k čemu směřuje a o co usiluje, případně čemu se musejí přizpůsobit. Jihočeské listy, 29.1.1993: „Odhalen obchod s děvčaty“ (česká děvčata v německém nevěstinci), „Chystá se protestní pochod“ (do Pardubic přijede pět tisíc skinů), „Výzva policie občanům o pomoc“ (krádež zbraní, střeliva a uniforem v Prachaticích), „Sedmnáctiletý vraždil“ (přepadení německého turisty na Sokolovsku), „Mrtvá žena v posteli“ (v Brně), „Hmat za osm tisíc“ (údržbář kradl na pracovišti součástky, jiný výtečník vyloupil hospodu, další ukradl číšníkovi peněženku), „Nůž a třicet korun“ (devatenáctiletý přepadl sedmdesátiletou stařenku), „Bez peněz“ (podnikatel z Košic si v Třeboni vyzvedl zboží za 33 tisíc a neplatí), „Kradl odpad“ (neznámý pachatel ukradl 500kg tříděného odpadu barevných kovů), ,Povedená podnikatelka“ (Slovenka odebrala z ple- tařského podniku zboží za milion a čty- rista tisíc, zboží rozprodala, peníze „proužila“ a nyní nemá čím zaplatit), „Pod cizí střechou“ (dvě vloupání do rekreačních objektů), „Adresováno České obchodní inspekci“ (šizení zákazníků, nekvalitní zboží), „158“ (krádeže aut, zboží, peněz, řádění kapsářů, nedovolené držení zbraní). Slušná porce poučení za jeden den, nemyslíte? Připomínám, že jde o krajský deník, nezahrnující úplný výčet deliktů. Novinovými zprávami se mohou poučit i občané Slovenska, třebaže v jiném směru. Práca, 22.1.1993: „Ľahšia obchodná výmena“ (s ČR), „Zbohatne Slovensko?“ (zástupci Evropských společenstev v Bratislavě), „Chcem osloviť mladú a strednú generáciu“ (komunistický kandidát na úřad slovenského presidenta), „... a máme SIS aj sudcov!“ (vytvoření Slovenské informační služby, jmenování nových soudců V. Mečia- rem), „Prijatie SR do OSN“ (rozvoj spolupráce Slovenska s mezinárodními finančními institucemi), „Aktívni v politike“ (slavnostní koncert v Bratislavě ku příležitosti přijetí SR do OSN), „Len a len odborníkov“ (zrušení Nejvyššího kontrolního úřadu na Slovensku a převedení této agendy k Úřadu vlády SR), „Zo slovenských ruské“ (Státní mincovna v Kremnici vyrobila předčasně velké množství odznaků s původním slovenským symbolem - ale ten byl změněn, vyrobený odpovídá ruskému a také se do Ruska prodá), „Cesty k vzájomnému poznaniu“ (snahy prosadit slovenskou literaturu ve Španělsku), „Dobré vyhliadky“ (slovenské hospodářství má podle zahraničních zdrojů lepší výchozí situaci, než se všeobecně předpokládalo), „Maďarské tajomstvo“ (Maďarsko tají výši výdajů na budování vodních děl na Dunaji), „Sládek udeľoval lekciu“ (v českém parlamentě při volbě presidenta), „V Zenevě nás pochopili“ (Slovensko přijato do Spojených národů studentů), „Neistá budúcnosť* (týká se Jihoafrické republiky!), „Viac peňazí, menej ľudí“ (nové odměňování v rozpočtové sféře na Slovensku), „Utiahnu topánky hádzanú?“ (v Partizánskom znovu plná hala diváků). Už je ti jasné, čtenáři novin, v jak šťastném a úspěšném státě, protože bez Cehúnů, můžeš žít? Citace titulků ze slovenského tisku ukazuje jednu z forem transplantace slepoty. Pomalu, ale vytrvale, denně je čtenářům předkládán soubor zpráv vhodně otitulkovaný a neméně vhodně komentovaný. I vnější úprava slouží stejnému cíli. Článek s titulkem „Životné náklady rastů“ je vysázen nejdrobnějším písmem při tisku novin používaným, titulek je slabý a nevýrazný, článek se krčí až na šesté straně dole. Praktikuje se tedy dále stejný - a osvědčený - systém, jakým byl slovenským občanům v předchozích létech podáván recept zázračného účinku na všechny neduhy: samostatné Slovensko. Demagogická propaganda použila velice jednoduchého principu. Slovenský národ byl dlouho utlačován a životní úroveň je povážlivě klesající. Tuto pravdu bylo třeba jen doplnit tím rozhodujícím: kým bylo Slovensko utlačováno a kdo nese vinu za neutěšenou ekonomickou situaci. Pravda byla doplněna polopravdou, rovnající se lži! Na Slovensko přicházely posledních více jak 40 roků příkazy z Cech, z centralistické Prahy, od federálu - takže nepřítel Slováků byl dokonale „zviditelněn“! Co na tom, že ve federální vládě seděla více jak třetina Slováků, i na Hradě seděl Slovák, a celých osmnáct let, co na tom, že stejně jako Slovensko byly utlačovány všechny ostatní národy pod područím všemocné Moskvy, že i všem ostatním vazalským zemím bylo hospodářství dokonale zpustošeno! Totalitní zlo- vůle byla přenesena na Cechy a federální uspořádání státu. A proč se to mohlo stát? Protože setrvávající a převažující množství dřívějších služebníků prosti- tučních sdělovacích prostředků si to přálo ve vlastním zájmu, aby je skutečná demokracie nesmetla. A proto se také po sametové revoluci neobjevilo v čs. sdělovacích prostředcích žádné důkladné a adresné odsouzení předchozího totalitního režimu! Kdyby totiž takové uvedeno bylo jen v desetině intensity, s jakou byl slovenský občan poučen o svém nepříteli Čechovi, nedošlo by na Slovensku nikdy k vítězství Mečiara a jeho strany, nikdy by nedošlo k rozpadu státu. Argument o Češích, Slovensku jen škodících, by totiž ani nemohl být použit! Nenalhávejme si proto, že Slováň jsou z tak odlišného těsta, že si prot ■ ^matickou samostatnost přáli za každou cenu, že volili svobodně na základě uvědomělého přehledu a informací - ty jim právě byly zaměněny za fal- sifikáty! V tomto procesu programového zaslepování bylo rozhodující, že skuteční viníci devastace obou národů zůstali nejen nepotrestáni, ale že na ně ani nebylo ukázáno prstem. Po skončení druhé světové války jsme několik let ohromeně zírali na dokumentární fotografie, články i filmové záběry, většina z nás netušila, že se děla zvěrstva tak ohavná a v takovém rozsahu. Komunistický režim si s nacistickým v ničem nezadal, přesto zločiny komunismu byly a jsou neuvěřitelně lehkovážně amnestovány, a často i občanům z důvodu nezveřejnění doslova utajeny! Neumím si představit, že by byl po válce např. K. H. Frank „potrestán“ nuceným odchodem do důchodu, měl volební právo v obrozeném státě, mohl si za „své vydělané“ peníze koupit vilu nebo hotel. Proč se taková absurdita nemo’ la stát - a proč je dnes zcela běžná? Protože pětileté období války nemohlo smazat zkušenosti s demokracií první republiky, protektorátní tlak nemohl zanechat deformace tak hluboko vryté, po válce nezávislé sdělovací prostředky zabránily celonárodní slepotě k hrůzám války a nelidskosti nacismu. Za 42 roků totality ale k oslepnutí většiny národů došlo, protože slepota - tedy apatičtí jedinci v převažujícím množství byli základní zárukou toho, že se mocenská elita udrží dále u kormidla. Proto desítky let trvající tlak a vývoj účelově směřovaly k potlačování samostatného myšlení. Kdo samostatně viděl, myslel a samostatně konal, byl nežádoucí, proto musel být odstraněn z kolektivu, z pracoviště - nebo i ze života vůbec. Nyní tuto genocidu, spáchanou na vidících a myslících, taktně necháváme neodkrytu, a to málo, co proniklo na povrch, necháváme pokrýt prachem zapomnění. V zájmu koho a čeho? Máme hlavu pořádně zavšivenou, ale naši prozíraví politici si s tím lehko poradili: hlavu pokryli velkou fešáckou čepicí s nápisem DEMOKRACIE! Je to další originální čin československých politických představitelů! Mimocho- 2 POLYGON 2/93 [pageend4]dem, toto řešení je ze stejné dílny, jako dosud neuznaný třetí odboj, „zbytkové“ tresty popraveným a umučeným za totality, nebo i světově „originální“ vyřazení československých občanů, žijících trvale v cizině, z občanských práv pomocí předpisu, nadřazujícího místo trvalého bydliště občana nad jeho státní příslušnost. Je tedy nejvyšší čas přidat k slepotě slabomyslných i předstíranou slepotu vychytralých. Jejich předstíraná slepota totiž užívá soustavně a trvale - a velice účinně! - systému oslepování druhých, včetně zamezování prohlédnutí oslepených. Kombinace obou systémů je spolehlivá a dokonale ověřená v praxi. Pro názornost jeden příklad: Slovenská občanka v důchodovém věku ještě pracuje, pracuje pilně, svědomitě a spolehlivě, jako celý život. Vede příkladný život plný poctivosti a obětavosti, vychovala dvě dcery a pomáhá jim trvale vlastní prací, hmotně i finančně. Události posledních let v ní vzbudily velký zájem o politiku, ačkoliv se předtím o politiku nikdy nezajímala. Proto poslední tři roky denně kupuje a také poctivě přečte jedny až troje noviny, denně musí shlédnout večerní televizní zpravodajství. Samozřejmě slovenské noviny a slovenské televizní zpravodajství. Považuje se za dokonale informovanou demokratickými a zcela svobodnými sdělovacími prostředky, tedy pravdivě informovanou. Vrozený a celý život prokazovaný zájem o spravedlnost, poctivost a čestnost se vstřebáváním zpráv z novin a televize projevil příklonem k silnému vlastenectví, obdivu k Mečia- rovi, jako silné osobnosti, která má na mysli jen to nejlepší pro Slovensko a Slováky, tedy spravedlivé osvobození Slovenska od svých utlačovatelů Cechů. Při rozhovoru s touto paní jsem žasnul ne nad rejstříkem jejích argumentů - ty jsem znal dokonale ze slovenských novin - ale nad její neuvěřitelnou neinformovaností o základních historických faktech i souvislostech, stejně tak naprosto neujasněných významech většiny politických pojmů. Ale její neznalostí situace a poměrů dvaačtyřicetileté totality jsem byl doslova šokován! Když jsme hovořili o „centralistické Praze“ a připomněl jsem, že všechna závažná rozhodnutí - i o umístění zbrojního průmyslu na Slovensko - Praha prováděla jen a jen na přímý rozkaz z Moskvy a za účasti stovek sovětských autoritativních poradců, žasnul jsem nad proti- argumentací: „Co by tolik let po válce Rusové dělali v Praze, proč by je zajímalo, co si Češi vymysleli na Slováky, vždyť ti chudáci Rusové mají starostí doma dost, vždyť je u nich bída a hlad!“ Když jsem uváděl, že tito „chudáci Rusové z hladové země“ byli hlavními iniciátory a pomahači mnoha justičních vražd v Československu, že bylo především jejich zásluhou vybudováno v Československu - po vzoru Sovětského svazu - mnoho pracovních táborů s levnou pracovní silou politických vězňů, a také s podmínkami koncentračních táborů, že ti „chudáci Rusové“ u nás rozhodovali nejen o vojenských a strategických objektech a investicích, ale i o stavbě textilek, rozhodovali i o služebních zahraničních cestách československých občanů, atd. atd. - odpověď byla jednoznačně rozhodná: „Tomu nevěřím, to jsem nikdy neslyšela , ani nečetla. “ Rozhovor pokračoval dále. Při zmínce o Slovenském státě presidenta Tisa jsem dodal, že dnešnímu Slovensku odkazy na takovou tradici samostatnosti velké sympatie nepřinesou. „Proč?“ Byl to stát vzniklý i fungující na fašistickém základě. Tiso byl zločinec kolaborující s Hitlerem. „Cože? První Slovenský stát byl lepší nežli nějaká Československá republika, byl pořádek a spravedlnost, Slovensko si vládlo samo, mělo a má na to dost schopných lidí, tenkrát se vedlo všem dobře, a president Tiso, to byl svátý člověk! Takové pomluvy si mohou vymyslet jen Češi!“ Ale do seznamu válečných zločinců Tisa zařadil mezinárodní tribunál - a ne Češi! „Co si to vymýšlíš? V jakém mezinárodním seznamu zločinců je náš pan president uveden? V životě jsem něco tak nesmyslného neslyšela ani nečetla. Vždyť jsi stejný jako Klaus, vy Češi se nezastavíte před žádnou lží, každá je vám dobrá k pomluvě Slováků a Slovenska!!!“ Tento příklad je dokonalou dokumentací toho, kam až vede oslepování druhých, včetně úsilí zabránit jim prohlédnout, vidět. Je ale také obžalobou jak totalitního systému, tak i toho současného, dnešního. Za negramotnost nedávejme vinu neznalému, ale tomu, kdo znalosti neposkytl, neumožnil, ačkoliv tak učinit mohl a měl! Když se kdekoliv ve světě objeví dlouhodobě hladovějící - bez ohledu na příčinu! - najdou se tisíce dárců potravin, i z řad těch, kteří nežijí v přebytku. Příkladem toho je jak pomoc Somálsku, tak i civilnímu obyvatelstvu bývalé Jugoslávie a dalším. Když jsou ale informační a znalostní „podvyživeností“ postiženi občané dvou národů jednoho státu, a dokonce dvaačtyřicet let, a nástupnický „demokratický“ režim téhož státu je k tomuto jevu zcela lhostejný — stejně jako k pokřivenému právu a dalším negativním jevům - potom je na místě otázka velkého PROČ? Pokud by snad někdo - typicky česky - hledal příčiny, proč to nešlo v Československu jinak, mohu mu poskytnout pomoc. Není to nápad z mé hlavy, ale přiznám se, že je mi velice sympatický. Je to názor českého truhláře, ale dobrého truhláře, navíc nikdy nezasaženého slepotou: „Kdybych měl tu moc, nechal bych každý den do rádia i televize mluvit hlavně politické vězně. Každý den alespoň tři, k snídani, obědu i k večeři. A v nejposlouchanější čas! Začal bych to ale už v lednu 1990 a nepřestal bych dodneška. Vůbec nepochybuji, že těch vězňů je u nás dostatek. Každý vězeň by pěkně řekl, co to provedl za lumpárnu, kdo a jak ho při té lumpárně chytil, jak ho spravedlivě odsoudili a jak se na té rekreaci potom měl. Všem bych dal dostatek času říci všechno, i jména, místa, podmínky, co na to jejich rodiny a tak podobně. Vydal bych zákon, že každý politický vězeň má na tuhle zpověď nárok v rámci odčinění nespravedlnosti, nesmí být nikým ve výpovědi omezován ani žalován. Aby se vězni o to právo nepoprali, určil bych je v pořadí podle doby, kterou si odseděli, tedy nejdříve by mluvili ti, co tam sbírali zkušenosti dvacet let, devatenáct atd. V sobotu večer, to by neměli slovo vězni, ale členové rodin popravených a umučených. A všem bych dal možnost, aby si přivedli s sebou jednoho nebo dva svědky. V rozhlase a televizi bych se s nikým nebavil o tom, jestli na tenhle program mají nebo nemají dost vysílacího času. Přece rozum dá, co je pro nás důležitější: jestli půlhodinové povídání o prohře fotbalistů z Kotěhůlek, recepty na makové koláčky, třikrát za den hraná písnička - a nebo svědectví lidí, kteří na své kůži okusili slasti komunistického panství. Já si myslím, že na tohle by měli mít lidi nárok, je to přece jejich zničená vlast a budou to oni, kdo to zase všechno budou muset pro sebe a pro děti dát do pořádku. Také bych nechal každý den číst pana Hrušínského a paní Chramostovou z té moc užitečné knihy od Solženicyna, aby lidé poznali, co za spásu je ten komunismus. Potom bych neměl vůbec žádnou starost, jak dopadnou volby, jestli se do parlamentu nedostane podfukem nějaký narůžovělý tlučhuba a jestli tu demokracii udržíme. A také si myslím, že by to nahradilo všechny lustrace a soudy s těmi darebáky, to přece nemůže být proti nějakým lidským právům, když lumpovi řeknu, proč je lump! Takhle bych to řešil já... Jenomže jsem jenom truhlář od ponku a ne president nebo předseda vlády...“ Být tím předsedou vlády nebo presidentem, bez váhání bych toho truhláře přijal mezi své poradce - třeba jen na vedlejší úvazek nebo externě. Nebo bych za ním nejméně jednou za měsíc zajel na poradu do jeho dílny. Abych mohl svému národu říci, že chci a vím, jak slepotu odstranit, ani nedovolím, aby byla jakoukoliv formou dále rozšiřována a zneužívána. Protože miluji svůj národ a chci mu sloužit! Takhle bych to řešil já... Jenomže jsem jen nevýznamný český emigrant bez občanských práv... 4. února 1993 ■ POLYGON 2/93 3 [pageend5]VÝZVA K VYROVNÁNÍ SE S MINULOSTÍ 1.1.1993 vznikl český stát a v nové České republice se tak obnovila historická česká státnost a budoucí generace posoudí odpovědnost nejen občanů, ale především jimi zvolených poslanců a politiků, jaký stát vytvoří, s jakým mravním krédem a s jak morálně čistým štítem tento stát započne novou dějinnou kapitolu českých dějin. Dosavadní historie českého státu od jeho vzniku před řadou století až po jeho postupnou transformaci v rakousko- uherské mocnářství a její pokračování ve státě československém do roku 1938, jakož i krátká obnovená perioda v letech 1945-48 byla charakterizována převážně kulturou práva a, použijeme- li moderní termín, můžeme ji označit za historii právního státu, samozřejmě v dobovém kontextu chápání tohoto pojmu. Dne 25.2.1948 přestala ČSR existovat nejen jako stát demokratický, ale i právní. Dosavadní právo, které bylo výsledkem staletého vývoje právní kultury, bylo postupně zničeno nejen formálně, když bylo nahrazováno sovětským komunistickým modelem „práva“, ale i fakticky, když bylo nahrazeno zvůlí a svévolí KSČ a jejího politbyra a dalších představitelů. Zničení právního státu a vlastní genocida dosavadního práva, majícího výrazně přirozenopráv- ní obsah a odrážejícího samozřejmě s větší či menší měrou SPRAVEDLNOST, umožnily KSČ v zájmu vytvoření své absolutní moci a k udržení této moci, kterou si KSČ i ústavně kodifikovala jako tzv. „vedoucí úlohu strany“, páchat zločiny a trestné činy, pro které je KSČ mnohými označována jako organizace zločinná. Tyto zločiny, které zejména v 50. létech byly skutečnými zločiny proti lidskosti, byly páchány na rozkaz představitelů KSČ, z jejich iniciativy nebo aspoň s jejich souhlasem vykonavateli a příslušníky mocenského aparátu, mezi kterými prioritní místo zaujímala StB. Z příkazu či na přání představitelů KSČ nebyly tyto zločiny stíhány k tomu povolanými orgány trestního řízení, ne- boťi jejich představitelé byli nomenklaturními členy KSČ a jen jako takoví mohli tyto funkce na prokuratuře či v justici zastávat. Desetitisíce vězněných spoluobčanů, tisíce umučených, ubitých nebo zastřelených na útěku či na hranicích a stovky nevinně popravených, tragedie a utrpení jejich rodin, postih dětí a vnuků, uplatňování principu kolektivního trestu, vč. postihu jen „správního“ vyloučením ze studia či jeho znemožněním nebo nemožností vykonávat svou z právníkovy palety MILAN HULÍK profesi či jakoukoli přijatelnější práci - to je vedle prvomájových průvodů a dalších organizovaných manifestací „všeli- dového souhlasu“ s politikou KSČ vizitka budování socialismu KSČ v 50. létech. I v následujících desetiletích, s výjimkou krátkého období v roce 1968, KSČ neupustila od totalitního způsobu uplatňování své moci, který měl za cíl především postih a pronásledování spoluobčanů s demokratickým přesvědčením, jejichž byť jen pasivní odpor nebo jen svobodnější vyjadřování vlastních názorů považovala KSČ za ohrožení své moci. Jako „protisocialistickou a protistátní činnost“ charakterisovaly StB a její satelitní orgány - totalitní prokuratura a justice - jednání občanů, které bylo ve shodě nejen i s tehdy ústavně garantovanými politickými a občanskými právy, ale především s obecně uznávanými lidskými právy, zakotvenými i v mezinárodně-právních dokumentech, právy přirozeně aplikovanými ve všech demokratických zemích na světě a později, viz vznik CHARTY 77, dokonce i s právy transformovanými do čs. právního řádu. Pronásledování a fyzické bití disidentů v 70. a 80. létech, pokračující střílení na hranicích, desetitisíce emigrantů opouštějících vlast od roku 1948 do roku 1989 a nakonec i brutální potlačování demonstrací v posledních letech až do té poslední 17. listopadu 1989, bylo možné jen proto, že KSČ vytvořila mechanismus totalitní moci, jímž čelila více než 40 let obnovení a fungování právního státu. Před 3 roky však zvítězila demokracie nad přestavbovou demokratizací a ČSSR, zakrátko ČSFR, vykročila za Evropou. Do té však může dojít jen jako stát nejenom demokratický, ale i právní! Takovýmto právním státem se však může stát jen tehdy, vyrovná- li se se svou minulostí, tj. s minulostí totalitního státu, kde právo a spravedlnost záviselo toliko na milosti či nemilosti, zvůli a svémoci KSČ. Pojem čs. sametové či něžné revoluce vstoupil do dějin a ponechme povolanějším posoudit, nakolik revoluce může s těmito přízvisky vůbec být revolucí. Skutečností zůstává, že poslední tři roky je ČSFR obtížena nejen balastem komunistických zákonů, jejichž převažující vliv a důsledky neodstranily ani všechny nové zákony a jejich novelizace, ale kontinuita se socialistickým právním řádem zůstala především kontinuitou se spáchanými trestnými činy a zločiny, které zůstaly nepotrestány. Přitom se nejedná o nějakou zvláštní „politickou“ kriminalitu, ale o zcela normální kriminalitu, která se od té obecné, representované vraždami, loupežemi, krádežemi, obohacováním apod., lišila jen tím, že byla páchána ve jménu či ve prospěch komunistického totalitního režimu jeho vykonavateli a ochránci. Skutkové podstaty těchto trestných činů zůstaly stejné, jen jejich pachatelé se liší tím, že jedni byli potrestáni a druzí nikoliv. Tyto činy byly trestné i podle tehdy platné „socialistické zákonnosti“ a jen nomenklaturní postavení a politická exteritorialita, která byla pro pachatele těchto trestných činů vytvořena faktickým a úmyslným nefungováním orgánů trestního řízení v těchto případech, zabránila potrestání jejich pachatelů. Jen nefungování právního státu a nemožnost jeho obnovení z vůle KSČ umožnily existenci samotnou KSČ eufemisticky nazývaných „nezákonností“, ve skutečnosti trestných činů a zločinů páchaných z vůle KSČ. Je hořkou skutečností, že tak, jako se samotná KSČ nikdy nedokázala vyrovnat se svou krvavou minulostí, nedokázaly se zastupitelské sbory a politici za poslední tři roky vypořádat s tímto dědictvím totality. Nedoká- že-li to ani nový český stát, ztratí tím poslední příležitost stát se státem skutečně právním! Nové vedení GP ČR je připraveno splnit svoji ústavní a právní povinnost a stíhat pachatele všech trestných činů. Tomu však brání nejen formálně právní institut promlčení v trestním zákoně, ale především jeho politická adorace těmi, kdo z nejrůznějších, mnohdy egoistických důvodů, se nechtějí s minulostí vyrovnat a chtějí za minulostí (ale i za sebou) malovat tlustou čáru! Příklad Spolkové republiky Německo, která na rozdíl od ČSFR má za sebou více než 401etou tradici demokratického právního státu a jehož právo je nepochybně na vyšší úrovni, jak formální tak i materielní, než postsocialistické čs. právo, ukazuje, že formální námitka PROMLČENÍ není nepřekročitelná. Nemůže ani být, protože účel této instituce - tj. nestíhat pachatele z nějakého výjimečného důvodu, v tr. z. uvedeného, má smysl jen tehdy, funguje-Ii právní stát, kterým je takový stát, který stíhá všechny trestné činy. Tyto trestné činy musí být trestány podle práva platného v době spáchání, tj. podle socialistických trestních zákonů č. 86/1950 Sb. a 140/1961 Sb., neboť i podle těchto trestních zákonů byly ty4 POLYGON 2/93 [pageend6]to činy trestné. Tím je vyloučena námitka nepřípustnosti retroaktivity tr. zákona, není zločinu bez zákona, není trestu bez zákona (nullum poena sine lege, nullum crimen sice lege). Jestliže tedy takový právní stát neexistoval v ČSR po 25.2.1948, protože byl zničen právě proto, aby KSC mohla bez překážek uskutečňovat svou totalitní moc, pak ani promlčecí lhůty nemohly začít běžet, a to již od okamžiku spáchání nestíhaného trestného činu a jejich běh započal až v okamžiku obnovení právního či aspoň demokratického státu, který stíhá všechny trestné činy bez nomenklaturních či politických výjimek pro pachatele. V SRN se považuje za tento okamžik den 17.3.1990, kdy byl zvolen první svobodný parlament i na území bývalé NDR. Není důvodu, aby tomu v ČSFR bylo jinak! A to tím spíše, že bude v budoucnu těžko představitelná spolupráce a co nejširší styky mezi demokratickým Německem jako právním státem a Českou republikou - se zátěží nevyrovnané minulosti. Tato výzva je určena poslancům ČNR, kteří budou rozhodovat o přijetí zákona „o nepromlčení trestných činů spáchaných v období od 25.2.1948 do 17.11.1989“. Rozhodovat v době, kdy již není 5 minut před dvanáctou, ale 10 minut po dvanácté! Jen na základě tohoto zákona se může Česká republika stát skutečně právním státem a může se zařadit mezi ostatní demokratické a právní státy v Evropě. Jen tak se také vyvarujeme toho, že nepotrestané zlo se stane zárodkem nového zla. Vytyčením tlusté čáry namísto vyrovnáním se s minulostí popřeme základní etický princip, který provází člověka od pohádek do konce života. Je to potrestání zla a odměnění dobra. Tento etický zákon je imanentní každému civilisovanému trestnímu zákonu, i těm socialistickým! Tyto zákony však mohly postihnout pouze ty, kdo vraždili, kradli a loupili pouze pro sebe, nevztahovaly se na pachatele, jejichž činy motivovala komunistická totalitní ideologie. Ta vytvořila bezprávní stát, v němž právo bylo pouze nástrojem vládnoucí komunistické třídy a sloužilo k udržení její moci a k páchání trestných činů ve prospěch této moci - činů dosud nepotrestaných. Jejich potrestání dnes už může být jen pojmenováním a identifikováním jejich viníků, trest už může být toliko symbolický. Nejde o pomstu, ale o jedinou „tlustou čáru“, kterou je nutno udělat! Cáru, která naruší, když již nepřeruší kontinuitu práva a právního systému, který přešel ze socialistické minulosti do demokratické přítomnosti. Většina z dnešních potíží při vytváření demo- kratičkého právního státu je způsobena jeho znevěrohodněním, když se nedokázal oddělit svým právním základem od komunistického totalitního státu. Více než 40 let totality se všemi jejími hrůzami a zločiny se transformovalo, a to i s pachateli těchto zločinů a původci devastace státu pomocí sametové revoluce do křehké čs. demokracie, kterou sice dosud nezničilo, ale aspoň ji redukovalo na demokracii českou. Vyrovnat se s minulostí znamená se vyrovnat s právem. A vyrovnat se s PRAVÉM znamená - a to právem - položit základy ke skutečnému právnímu státu. Jen ten může být státem, v němž bude existovat plně demokratická pluralitní společnost. PROMLČENÍ A POTRESTÁNÍ Otázka vyrovnání se s minulostí je technicky-právně spjata s otázkou promlčení. Uplynutím promlčecích lhůt se z těch, kdo spáchali zločiny proti lidskosti, stali vážení spoluobčané. A my, kteří „nejsme jako oni“, spolu s nimi tvoříme společenství až nápadně připomínající to, které charakterizoval výrok Miloše Kopeckého v roli bídáka ve známé parodii na western „Limonádový Joe“: „Ať padouch či hrdina, hlavně, že jsme jedna rodina.“ Takovýto stav je však parodií práva a spravedlivé společnosti. Je formální uplynutí promlčecí lhůty opravdu tak nepřekonatelnou překážkou? Odpověď můžeme hledat hned v § 67 odst.2 tr.zák. (dosud socialistického): „Do promlčecí lhůty se nezapočítává doba, po kterou nebylo možno pachatele postavit před soud pro zákonnou překážku.“ Komentář k trestnímu zákonu jen příkladmo za takovou překážku považuje např. poslaneckou imunitu, avšak není důvod za ni nepovažovat něco jiného - jde o otázku výkladu zákona. Ten může být učiněn novým zákonem, npř. specielním zákonem stanovujícím neproml- čitelnost určité kategorie trestných činů nebo cestou judikatury. Předpokládalo by to, že odsuzující" nebo zproštújící rozsudek by se cestou odvolání a mimořádných opravných prostředků dostal až k nejvyššímu soudu a ten by svým rozhodnutím vyřešil otázku existence či neexistence zákonné překážky v daném konkrétním případě. To by však trvalo několik let a navíc by se tento precedens týkal jen určitého trestného činu či souvisících a vytvoření související judikatury pokrývající celou oblast spáchaných trestných činů proti lidskosti by trvalo neúměrnou dobu, o níž by se prodlužovala již tak dlouhá doba, která uplynula od spáchání trestných činů. Proto se zdá, že metoda lex specialis je schůdnější a hlavně rychlejší ^právní způsob vypořádání se s minulostí a tento způsob zvolila i Spolková republika Německo k vypořádání se se zločiny SED v bývalé NDR. Jak tedy kvalifikovat onu překážku, která zabránila běhu promlčecích lhůt? a) Takovouto překážkou mohl by být sám fakt zničení demokratického právního řádu a právního státu v důsledku komunistického puče 25.2.1948. Protože pučem rozumíme obvykle spíše nepodařený pokus o převrat, bylo by lépe mluvit o spiknutí či o násilném převratu. Odůvodnění zastavení běhu promlčecí lhůty tímto argumentem, jakkoli je z hlediska politického, morálního a historického oprávněný, však může způsobit potíže z hlediska právního. „Vítězný únor“ však měl skutečně stín ústavnosti. I když některé akční výbory začaly fungovat už před tímto datem, pak přece jen hlavní atribut nezákonnosti a protiústavnosti, akční čistky a použití LM bylo možné také proto, že nešťastná absence hlasu Jana Masaryka, chybějícího demokratickým ministrům, umožnila ono známé score 12:12, což dovolilo Gottwaldovi přinutit s použitím hrubého nátlaku nešťastného a nemocného prezidenta Beneše k podpisu demise. Spiknutí tak získalo punc ústavnosti a legality, jak nám to také komunističtí historici celá desetiletí vtloukali do hlavy. Z tohoto důvodu a také s ohledem na učené právní traktáty komunistic- POLYGON 2/93 5 [pageend7]kých historiků a právníků i dnes nepovažují odůvodnění zastavení běhu promlčecích lhůt argumentací o neústav- nosti komunistického převratu za optimální řešení. b) Daleko jednodušší a logičtější je pro odůvodnění zastavení běhu promlčecích lhůt použít již nyní užívaný argument, tj. vedoucí úlohu KSČ. Toto privilegium, jímž KSČ ozdobila i ústavu, je však nutno posoudit nejen z hlediska politického a morálního, ale především je nutno se zabývat právními důsledky v oblasti trestního práva a trestní politiky, které tato adorace komunistické moci přinesla. Souvislost promlčení resp. nepromlče- ní vyplývá z toho, že předmětné trestné činy byly spáchány buď 1) z podnětu KSČ, 2) se svolením jejího politického vedení a 3) či tak, že trestní orgány a soudy zůstaly nečinné a nepostihly její pachatele z příkazu KSČ. Komunistický režim totiž sám stanovil, co je trestné a co zůstalo nepostiže- né. Ty trestné činy, které byly vykonány s výslovným nebo tichým souhlasem komunistických mocipánů, byly vyňaty z pravomoci orgánů trestního řízení. To v praxi znamenalo, že postižený jedinec byl komunistickou státní vůlí oloupen o jakoukoliv ochranu trestního práva, které již v dobách svého římského vzniku a rozkvětu bylo formulováno na ochranu občana a celé společnosti před zásahem či útokem pachatele, nerespektujícího uznané a kodifikované normy toho kterého společenského zřízení. Po tisíciletí obecně uznávané normy byly nahrazeny vůlí stranického vedení (viz „Základní otázky socialistického práva a zákonnosti“, Praha 1964, Zdeněk Jičínský). Při právním výkladu vedoucí úlohy strany neexistovala jiná možnost, než že státní nebo státem podnícené či trpěné bezpráví nebylo jako imanentní tomuto systému stíháno - vůle stranického politbyra se rovnala absolutistické vůli panovníka z Boží milosti. Tuto skutečnost dokumentovaly nejen nástěnky na chodbách soudů, ale i ostatní tirády soudců - převodových pák - hlásajících, že závěry ixtého sjezdu budou beze zbytku plněny i v justici. Promlčecí lhůta se nutně zastavila v okamžiku spáchání trestného činu či spíše nezačala vůbec běžet, protože zde chyběla vůle státu (režimu) potrestat zločiny. Tento pseudostát, ztělesňovaný mocí komunistické strany, tak vyloučil celou kategorii trestných činů - trestných činů spáchaných representanty režimu v prospěch režimu a jeho udržení u moci. Tak z politicky účelových důvodů nedocházelo ke stíhání a tyto důvody byly neslučitelné se základními principy právního řádu demokratického právního státu a základními principy civilizovaného trestního práva vůbec. Ne každý pachatel má výčitky svědomí. ZLOČIN A TREST spojil ve svém slavném románu mučivými úvahami Raskolnikova a Soničky Dostojevskij. Potrestání zločinu je základem i trestního práva. Od Chamurappi- ho zákonů až po trestné zákony socialistické. Zánik trestnosti promlčením je možný tam, kde trestný čin mohl být potrestán, kde vůle trestních orgánů nechyběla, ale chyběl pachatel, protože se o něm nevědělo nebo na něj zapomnělo. Na zločiny proti lidskosti, spáchané komunistickými zločinci, se ale nezapomnělo. Nezapomněly oběti, nezapomněli viníci, ani Konfederace politických vězňů ani někteří politici. Zapomněli ale politici-právníci, jimž bylo dáno nastoupit do vysokých a nejvyšších funkcí státní moci a státního aparátu po 17. listopadu 1989. Ti, jejichž jména byla obklopena aureolou statečnosti z období disentu a i někteří jejich obhájci. Proklamovaná a programová slušnost, zejména stane-li se programem politické strany, se může stát i hrubou neslušností a zjevnou neúctou vůči právu, vůči zavražděným, vůči žijícím obětem. Je hořké konstatovat, že tomu tak bylo a dosud je po třech letech od změny režimu — je hořké konstatovat, že ti, od kterých se očekávala spravedlnost, nás poučovali, že spravedlnost není z tohoto světa. Odmítali vyslyšet první volání po spravedlnosti a slyšeli jen šelest trávy. Slyšeli jej tak dlouho, až je odvál z politického života. Nakolik jejich právní ochrana promlčení komunistických zločinů byla důsledkem jejich pocitu odpovědnosti vůči své vlastní minulosti nebo jen projevem čirého právního purismu, je jejich věcí. Otázka smazání tlusté čáry je aktuálnější dnes více než dříve, protože je stále více těch, kdo si uvědomují, že odpustit může jen oběť. Odpustit za jiné je kapitulace před zlem a nepotrestané zlo, navíc dokonce zlo nepojmenované, je zhoubná nemoc, která Vážený pan 3UDr. Jiří Novák ministr spravedlnosti České republiky Praha V Praze dne 13.1.1993 Vážený pane ministře, dne 15.3.1992 Vám VONS předal seznam soudců, jejichž další setrvávání v justici považoval za neúnosné. Od této doby s Vámi v této věci bez zjevného výsledku několikrát jednal. ' Řada z těchto soudců i přes naše námitky byla na Váš návrh mezitím jmenována. Protože už nemáme jinou možnost, žádáme Vás, abyste podal návrh na odvolání soudců uvedených v příloze tohoto dopisu, a to podle § 44 odst. 2 a 67 odst. 1 zákona č. 335/1991 Sb., nebát v době "od 25.2.1948 do 31.12.1989 svým rozhodováním porušili povinnosti, které měli jako nezávislí soudci plnit". Přílohy: 1/ seznam soudců 2/ Sdělení VONS VONS může ničit stejně rychle a jistě, jako rakovina nebo AIDS. MINISTR, MINISTERSTVO SPRAVEDLNOSTI A SPRAVEDLNOST Že pojem SPRAVEDLNOST ve spojení s ministrem nebo ministerstvem spravedlnosti nemá se skutečnou spravedlností nic společného, nevědí všichni, že toto vznešené pojmenování označuje jen správu soudů a věznic, vědí nemnozí a právníci, laická veřejnost si tvrdošíjně spojuje název s vlastním významem tohoto slova. Na adresu současného ministra spravedlnosti bylo vysloveno již mnoho kritiky. Je skoro neuvěřitelné, že pouhé tři roky po svržení totalitního režimu musí VONS, o jehož morálním kreditu a statečnosti jeho členů za totality není po- ‘chyb, svádět doslova boj s ministrem, aby jím doporučených soudců bylo doživotně jmenováno co nejméně, když už tomu nelze zabránit vůbec. Ve svém interview v časopise REFLEX č.3 se vyjádřil pan ministr Jiří Novák o těchto soudcích následovně: „Já jako advokát jsem si vždy vážil spíše soudců, kteří od takovýchto politických procesů neutekli, neonemocněli 6 POLYGON 2/93 [pageend8]náhle, ale snažili se soudit slušně..., ale vážil jsem si právě těch soudců, kteří přes okolní tlak respektovali veškerá práva obžalovaného a uložili mu mírný trest.“ „A je jasno“, jak říkával Jan Werich. Stateční a slušníjsou tedy ti, kdo odsuzovali nevinné, většinou podle šablony ÚV KSČ nebo nižších sekretariátů. Nevím, kolik z těchto klientů pan ministr tehdy jako obhájce obhajoval, ale je pozoruhodné, že neví, že tito „slušní a stateční soudci“ byli většinou nomenklaturními kádry, vysloužili si funkce trestních náměstků nebo předsedů soudů nebo k těmto funkcím svou servilností a ochotou posluhovat totalitní moci směřovali. Odsuzující rozsudky, posílající nevinné lidi na léta do kriminálů (ti nejslušnější soudci podle kritérií pana ministra je tam posílali jenom na měsíce) sloužily zřejmě jako krytí těchto neohrožených soudců, kteří takto kamuflováni bojovali proti totalitě. Pan ministr se bohužel nezmínil o těch, kteří odmítli soudit nejen pro nemoc či jinou výmluvu (ale i tato nemoc vyžadovala odvahu), ale kteří odešli raději z justice, než aby se zpronevěřili svému svědomí a přísaze a už vůbec se nezmínil o těch, kteří dokázali i tehdy zprostit viny, překvalifikovat na přestupek nebo trestní stíhání zastavit. Podle logiky pana ministra by byli slušní i ti soudci, kteří sice dr. Miladu Horákovou a její tři druhy poslali na po- praviště, zatímco u dalších obžalovaných vynesli mírné tresty doživotí nebo 25 let vězení. Každý trest, pokud to není trest absolutní, můžeme považovat za mírný, protože jej lze porovnat s trestem horším nebo vyšším, ostatně málokdy se vynáší tresty na samé horní hranici trestní sazby. VONS se neztotožňuje s názorem pana ministra („nevyčítejme soudcům, že odsuzovali nevinné, vždyť pro ně dělali co mohli“). Ostatně nebylo to poprvé, co se jen v tomto století soudilo na politickou objednávku „seshora“. Bylo tomu tak i v režimu nacistickém. Rád bych panu ministrovi připomněl jednu scénu z amerického filmu „Norimberský proces“, kde se souzeného nacistického soudce, působícího a přednášejícího dokonce právo v přednacistickém Německu, ptá jeho americký kolega, proč se propůjčil k takovým hanebnostem, které poskvrnily jeho pověst a přivedly jej až před jeho soud. But Lancaster v této roli odpovídá svému hereckému kolegovi Spenceru Tracymu, že nevěděl, jak daleko to dojde. Tak daleko to došlo už tehdy, když jste odsoudil prvního člověka, o kterém jste věděl, že je nevinen, odpověděl mu americký soudce. A zbývá dodat, že je úplně jedno, jestli to byl mírný trest odnětí svobody nebo jen trest podmíněný. Také v ČR to došlo daleko! Skoro dvě desítky takovýchto soudců byly již přes protest VONSu jmenovány na základě doporučení p. ministra. Soudci sé stali i někteří prokurátoři, kteří neobstáli v resortu prokuratury. Jak známo, soudců je málo a každý je dobrý. Dobrý k doplnění počtu, a proto dobrý i morálně. To je i jedno z vysvětlení, proč spravedlnost je jen takovým slovíčkem v označení ministerstva, nemajícím se skutečnou SPRAVEDLNOSTÍ co dělat. Ale je možno se zeptat těch prvých či druhých, nebo i pana ministra: QUO VADIS? 12. února 1993 ■ Jsou zase na scéně RUDOLF STRÖBINGER Není žádným tajemstvím, kdo je autorem „Dějin Všesvazové komunistické strany (bolševiků)“, které vyšly poprvé v roce 1938 a staly se doslova biblí všech komunistů: Josef Džugašvili, zvaný též Stalin. Tento „geniální vůdce“ - jak mu říkali čeští a slovenští soudruzi - ve svém veledíle používá, když hovoří o svých politických protivnících, pozoruhodný slovník. Jsou to pro něho „zlosyni“, „vyvrhelové lidstva“, „padouši“, „ubožáčtí lokajové“, „zmetci“, „nicotné hnidy“, „nepotřebná veteš“, „banda nepřátel lidu“, „spiklenci“, „škůdci“ ... (vše na stranách 352 a 353 „Dějin“). Stalinovi pohrobci mají ovšem štěstí. Stalinův slovník - ostatně nemálo podobný tomu, kterým častovali své odpůrce i nacisté - je pro slušné lidi nepřijatelný. Jinak by se soudruzi Miroslav Štěpán nebo Jaromír Obzina, Václav Papež či soudružka Miroslava Kunšta- tová nemohli divit, kdyby je v hromadných sdělovacích prostředcích pojednou nazývali „nicotné hnidy“ nebo „nepotřebnou veteší“. Patří totiž k iniciátorům platformy „Za socialismus“ v Komunistické straně Čech a Moravy. A ti, kteří se za ni staví, nechtějí nic jiného než „obnovit“ v Československu socialismus stalinsko-leninského ražení. Tak v týdeníku komunistů, jak si říká v Ostravě vycházející „Naše pravda“, se nedávno o cílech signatářů manifestu rozepsal Jaromír Obzina. Ano, ten, který byl v letech 1973 až 1983 federálním ministrem vnitra a tedy zodpovědný za šikanování, pronásledování, vyobcování z občanství těch, kteří nesouhlasili s komunistickým režimem. „V současnosti stojí před ... komunistickými stranami historický ... úkol ..., a to: V nových podmínkách ... přetvořit marxis- mus-leninismus ve všech směrech a základech, odpovídajících historickým podmínkám konce XX. a počátku XXI. století v soudobý stupeň vědeckého socialismu. Politicky pak v novou programovou koncepci a organizaci komunistického hnutí, schopného vést dělnickou třídu, všechny pracující a národy novými cestami k renesanci socialismu...“ Ne - to není vtip ani pokus o satiru, který uveřejnil soudruh Obzina. To je pokus o vážný, byť staronovými frázemi oplývající program všech těch byvších dogmatiků, kteří ještě přežívají v Čechách a na Moravě. Přitom se Jaromír Obzina hlásí veřejně a ostentativně ke svým vzorům - ke komunistické Číně s několika miliony politických vězňů v čínských táborech GULAGu, k Severní Koreji a především pak ke Castrově Kubě, jejíž „politické postoje“ soudruh Obzina oceňuje, aniž by mu vadilo, že tam denně porušují základní lidská práva a věznice jsou plné Castrových kritiků. Inu, hezké vzory si to vybral ex-minis- tr vnitra Obzina, ex-člen předsednictva ÚV KSČ a ex-šéf pražských komunistů Miroslav Štěpán, který jako jeden z odpovědných za masakr studentů 17. listopadu 1989 si odseděl několik měsíců ve vězení, soudruh Václav Papež nebo soudružka Miroslava Kunštatová, která v roce 1952 - jak dokazují dokumenty z archivu ÚV KSČ, žádala trest smrti pro „zrádce Slánského a spol.“ a kritizovala dokonce krvelačného žalobce Ur- válka, že se spokojil „pouze“ s 11 rozsudky smrti. Člověku, který čte jména signatářů platformy „Za socialismus“, je někdy skoro až líto, že slušní lidé nemohou používat slovník soudruha Stalina. Ale pak zlobu nad troufalostí těch byvších potlačí. Neboť právě v politické kultuře a slušnosti je síla demokracie. Mávnout rukou nad těmi, kteří znovu vyzývají k boji za reálně existující socialismus však tak zcela přece jen nelze. Ukažme již nyní, v době, kdy se staří dogmatici opět odvažují vystoupit na politickou scénu, co si o těch Štěpánech a Obzi- nech a všem jim podobných myslíme. A pošleme je tam, kam patří. Jejich soudruh Karel Marx tomu říkal „smetiště dějin“. POLYGON 2/93 7 [pageend9]POHLEDY NA DOMOV I NA SVĚT VLADIMÍR VALENTA Ústavní porovnávání Filosoficko-psychologickou základnou demokracie je víra v původní obsah lidského nitra. Během doby ta lidská podstata, ve kterou demokracie věří, dostávala různá jména: byla nazývána duchem, duší, vůlí, energií, libido, životním činitelem nebo životním elánem. Tato různá jména snažila se vždy vyjádřit touž věc: cestu hledající, chtění a toužení schopný, hmotnou skutečnost přetvářející, proti překážkám bojující, v nepříznivých okolnostech trpící původní element v člověku. Demokracie je ono politické zřízení, které této autonomní, ne pouze reflexivní podstatě člověk dává příležitost se projevit. Ferdinand Peroutka, Demokratický manifest, 1959. Ještě před rozdělením státu Česká národní rada přijala ústavu České republiky a tak zakončila tříletou neschopnost polistopadových politiků dáti státu demokratickou ústavu. Ukazuje se, že právě tato neschopnost předznamenala snad dočasný, snad trvalý konec československého státu. Nový český stát v tuto chvíli prochází ideovým procesem a Masarykova státotvorná idea se po dvouletém mlčení opět dostává do popředí politických úvah. Už v preambuli nové ústavy je odkaz na tradici československého státu a je chována naděje, že, i když nikoli geograficky, tak duchovně a politicky bude možnost pro západní část Československa zachovat humanitně demokratické dědictví. Podzimní pokus na Vyšehradě, naroubovat české státnosti jiný charakter než Masarykův, vyzněl směšně a ukazuje se, že politici se mohou stejně shodit v očích veřejnosti, když fušují do náboženství, jako kněží, když se pletou do politiky. Proto můžeme být jen vděčni pražskému arcibiskupovi Vlkovi, že odmítl se účastnit vyšehradského shromáždění a tak vyloučil možnost zbytečných kontroversí, které by k ničemu dobrému nevedly. Ovšem, hlásit se k Masarykovi a vědomě se odtahovat od jeho československého státotvorného díla, by bylo pokrytectvím. Ne-li zradou. Budeme ovšem potřebovat v tomto směru nalézt vhodnou formu, která bude odpovídat současné realitě a bude pomáhat Slovensku humanitně demokratickému. To je úkolem nejen občanů, ale především politiků, tvořících zákony a ústavu. Jde tedy o to, aby byly drženy otevřené dveře a uchována naděje našich spoluobčanů, kteří si rozpad Masarykova státu nepřáli. Co je však zarážející, je skutečnost, že ani před, ani po sepsání a přijetí nové ústavy nedošlo k veřejné diskusi a dodnes jsem se ani nedoslechl, že by alespoň odborně bylo o ní veřejně diskutováno. Vzpomeneme-li si na to, jak často je opakována česká láska k demokracii, je to udivující. Zákon o nových dopravních a silničních předpisech by se dočkal nepochybně větší pozornosti. Zda je to zasloužené, nebo ne, bude snad možno posoudit i z tohoto skromného laického pokusu o rozbor a porovnání s Ustavní listinou Československé republiky z 29. února 1920, která má v čele signatářů podpis Masarykův. Nejednou jsem se zmiňoval o této ústavě, která byla v minulosti znásilněna, a že toto násilí má přímou souvislost s půlstoletím temna, kterým naše republika, a my s ní, procházela. Pro porovnání je tato ústava Československé republiky vhodná také proto, že autoři nové ústavy si ji vzali jako předlohu. Někdy doslovně přebírají některé paragrafy anebo ještě častěji ponechávají výraz, půl věty, některých článků. Navíc celá stavba této ústavy je převzata do ústavy nové. Je zajímavé zauvažovat, proč se tak stalo a co bylo vynecháno. Ale ze všeho nejzajímavější je pro mne to, že cítím smutnou osobní satis- fakci nad tím, že moje volání po vrácení se k ústavě z r. 1920 bylo na místě a že nová ústava je zbytečným dílem, které ovšem už nelze odčinit a nutno ji uznat. S uspokojením můžeme vzít na vědomí, že československá ústava byla dobrým dílem, která jako vzor obstála po více než sedmdesáti létech od svého sepsání ve volné konkurenci jiných vzorů. To je o důvod více k hrdosti na československou demokracii, jejíž tradici tato ústava založila. Pokud se preambule ústavy týče - uveřejnil jsem obě, starou i novou, v posledním čísle Polygonu 1/93 v článku „Ještě za dobré paměti“ - dávám přednost ústavě z roku 1920. Její jazyk je čistčí a monumentálnější. Jako student jsem musel tuto preambuli znát a její text ve mně vzbudil úctu a lásku k této republice. Proto považuji literární hodnotu preambule za důležitou. Zda tytéž pocity vyvolá v dnešních a zítřejších studentech nová ústavní preambule, je pro mne těžké posoudit. „Lid je jediný zdroj veškeré státní moci,“ praví stará ústava. „Lid je zdrojem státní moci,“ praví se dnes a hlavou mi vrtá, proč autoři československé ústavy, která není tak mnohomluvná a váží každé slovo, použili adjektivum Jediný“ a proč autoři nové ústavy to slůvko vynechali. „Svoboda osobní se zaručuje... Omezení nebo odnětí osobní svobody je možné jen na základě zákona... Rovněž jen na základě zákona může veřejná moc od občana požadovati osobních výkonů,“ praví se ve staré ústavě. „Každý občan může činit, co není zakázáno, a nikdo nesmí být nucen činit, co zákon neukládá,“ praví nová ústava. § 4/3 čs. ústavy stanovil, že „příslušník cizího státu nemůže býti zároveň příslušníkem Československé republiky“. V nové ústavě to není. V čl. 12 se praví: (1) Nabývání a pozbývání státního občanství České republiky stanoví zákon. (2) Nikdo nemůže být proti své vůli zbaven státního občanství. § 92 z r. 1920 praví: „Pokud stát ručí za škodu způsobenou nezákonným výkonem veřejné moci, určuje zákon.“ Nová ústava se o postižitelnosti veřejné moci nezmiňuje. Je ovšem správné, že nová ústava obsahuje nové paragrafy o ochraně životního prostředí a o mezinárodní platnosti lidských práv, které nadřazuje zákonům státu. „Politický systém je založen na svobodném a dobrovolném vzniku a volné soutěži politických stran respektujících základní demokratické principy a odmítajících násilí jako prostředek k prosazování svých zájmů,“ je uvedeno v nové ústavě, ale o třídním boji nic. Co je ovšem povážlivější, je to, že si takto partaje upevňují svůj monopol a znemožňují se volby nezávislých kandidátů, což zejména pro většinovým systémem volené senátory je závažný problém. Nechají si voliči diktovat od stranických sekretariátů, kdo bude kandidovat a koho smějí volit? Protože senátor zvolený většinovým systémem má závazky vůči celému volebnímu okrsku, ke všem voličům. Ne jen k těm, kteří ho zvolili. Jeho loyalita vůči politické straně je jiná než loyalita poslance zvoleného systémem poměrného zastoupení. Dnešní parlament se skládá z poslanecké sněmovny s 200 poslanci volenými na 4 roky systémem poměrného zastoupení a senátu s 81 senátory volený8 POLYGON 2/93 [pageend10]mi na 6 let systémem většinovým, ale postupně: každé dva roky se vymění jedna třetina senátorů jako v USA. (Proti 300 poslancům voleným na 6 let a 150 senátorům voleným na 8 let za první republiky.) Ovšem Česká republika nemá dosud senát ustavený. Vládě se nepodařilo dodržet slib, že poslanci z českých zemí z Federálního shromáždění budou převedeni do prozatímního senátu. Poslanci České národní rady poznali správně svoji příležitost, chopili se jí a prakticky vyřadili celou garnituru polistopadových politiků, pokud už je nevyřadili voliči v červnu 1992. Není jich žádná škoda. Poslanecká sněmovna, včerejší ČNR, se senátem zřejmě nepospíchá. V ústavě si přidělila takové pravomoci, že může jakkoli dlouho vykonávat i funkci senátu. Už takto zvolila presidenta, asi také najmenuje soudce Ústavního soudu a bude sama řešit problém ustavení volebních okrsků pro většinovou volbu senátorů. Určí, která třetina takto zvolených senátorů za dva, resp. čtyři roky bude muset jít do nových voleb. Bude to podle abecedy, stáří nebo losu? Zdá se mi, že nejspravedlivější by bylo roztřídění buď podle absolutního čísla hlasů, které senátoři ve volbách obdrží, nebo podle velikosti procenta odevzdaných hlasů v jednotlivých volebních okrscích. Ať tak či onak, otázka senátu se stane brzo středem politické konfrontace mezi stranami bez ohledu na to, zda jsou ve vládní koalici nebo v opozici. V nové ústavě je zajímavý věkový předpis. Volit má právo každý občan starší 18 let (za první republiky to bylo 21 let). Poslancem může být zvolena osoba starší 30 let (stejné). Být senátorem je třeba stáří aspoň 40 let - v r. 1920 do senátu mohli volit pouze občané starší 26 roků a senátor musel mít 45 let, zatímco president mohl být mladší, starý alespoň 35 roků. Nyní presidentem může být zvolena pouze osoba senátorského věku, tedy starší 40 roků. Vysvětlení této záhady je v tom, že TGM si přál, aby jeho nástupcem mohl být zvolen, kdyby to bylo zapotřebí, tenkrát příliš mladý Eduard Beneš. Později Masaryk svoji poslední vůli změnil na Antonína Švehlu, ale ten brzy nato zemřel a Masaryk se vrátil k svému původnímu přání. Slib, který skládají poslanci i senátoři, se mnoho neliší od ústavy z r. 1920: „Slibuji, že budu věren Republice československé a že budu zachovávati zákony a mandát svůj zastávati podle svého nejlepšího vědomí a svědomí.“ Dnes budou přísahat senátoři a poslanci slovy: „Slibuji věrnost České republice. Slibuji, že budu zachovávat její Ústavu a zákony. Slibuji na svou čest, že svůj mandát budu vykonávat v zájmu všeho lidu a podle svého nejlepšího vědomí a svědomí.“ Zdá se mi, že to je mnoho slov a zejména slova „svůj mandát budu vykonávat v zájmu všeho lidu“ jsou zavádějící. Poslanec a senátor jsou voleni občany, kteří chtějí, aby zastupoval je a hájil jejich zájmy nebo zájmy jejich volebního okrsku uvnitř národního a státního kolektivu. V minulosti se příliš dlouho „hájily zájmy všeho lidu“, takže víme, jak politická demagogie může pracovat. Také president republiky, volený na pět let (dříve na sedm let), slibuje: „Slibuji věrnost České republice. Slibuji, že budu zachovávat její Ústavu a zákony. Slibuji na svou čest, že svůj úřad budu zastávat v zájmu všeho lidu a podle svého nejlepšího vědomí a svědomí.“ Tady je ve smyslu presidentské nad- stranickosti „zájem všeho lidu“ srozumitelný a přijatelný. V r. 1920 § 65 Ústavní listiny pravil: „President republiky slibuje před Národním shromážděním na svou Čest a svědomí, že bude dbáti blaha republiky i lidu a šetřiti ústavních a jiných zákonů.“ To se mi zdá nejen výstižnější, ale je tak projeven i výrazněji zájem o stát: bude dbáti blaha republiky i lidu. I to slovo „blaho“ se mi jeví výstižněji než „zájem“. Volba presidenta je značně komplikovaná. K návrhu kandidáta je třeba deseti poslanců nebo senátorů. Není-li nadpoloviční většina, následuje výběr kandidátů do dalšího kola. A to kandidáta s největším počtem hlasů v poslanecké sněmovně a kandidátů s největším počtem hlasů v senátu. Když ani tak žádný kandidát nedosáhne nadpoloviční většiny, začínají presidentské volby znova. Zřejmě s jinými kandidáty. Jaká se z toho může stát fraška, to jsme zažili v Praze už loni v létě, když nám Vladimír Mečiar zakázal Václava Havla. Presidentovy pravomoci jsou pod větší kontrolou a i udělení milosti musí nyní spolupodepsat předseda vlády. Za prvé republiky bylo presidentovo právo na udělení milosti omezené jen tehdy, když by chtěl omilostnit odsouzeného člena vlády. Takový případ však za první republiky nenastal. Za pozornost v nové ústavě stojí tyto novinky v čl. 3: (3) „K přijetí usnesení o vyhlášení válečného stavu a k přijetí usnesení o souhlasu s pobytem cizích vojsk na území České republiky je třeba souhlasu nadpoloviční většiny všech poslanců a nadpoloviční většiny všech senátorů.“ Doufejme, že to bude použito jen když se staneme členy NATO. Dále: (4) „K přijetí ústavního zákona a ke schválení mezinárodní smlouvy podle čl. 10 je třeba souhlasu třípětinové většiny všech poslanců a třípětinové většiny přítomných senátorů.“ Článek 10 praví toto: „Ratifikované a vyhlášené mezinárodní smlouvy o lidských právech a základních svobodách, jimiž je Česká republika vázána, jsou bezprostředně závazné a mají přednost před zákonem.“ Dlouhé tahanice posledních let o případné celostátní referendum se smrsklo na jediný paragraf, který svojí formulací naznačuje, že o tom není stále jasno. Hlava prvá nové ústavy zní: čl. l-(2) „Ústavní zákon může stanovit, kdy lid může vykonávat státní moc přímo.“ To je dobře, protože v každém státě je zdravé se rozhodnout pro určitý systém vlády. Čím jasnější je to, tím lépe. Jestliže tedy občané vládnou prostřednictvím zvolených zástupců, tak ať tomu tak je. Jestli politik rozhodne špatně, ať jej občané příště nevolí. Občané stejně nemohou proniknout do hloubky problematiky celostátního zákonodárství, aby byla jistota, že referendum je kvalifikovanější než rozhodnutí parlamentu. Referendum je jako když se taháte za jízdy s řidičem o volant. V r. 1920 bylo o tom napsáno v § 46: 1. Zamítlo-li Národní shromáždění vládní návrh zákona, může se vláda usnésti, aby hlasováním lidu bylo rozhodnuto, má-li se zamítnutý vládní návrh státi zákonem. Usnesení vlády musí býti jednomyslné. 4. Hlasování lidu není přípustné o vládních návrzích zákonů, jimiž má býti měněna nebo doplněna ústavní listina a její součásti. Nemyslím, že kdy bylo tohoto paragrafu použito. Ale i tak to ukazuje, že Masaryk a ostatní tvůrci ústavy neměli zájem o nějaké pokusy převalit odpovědnost za republiku ze zvolených zástupců přímo na voliče. Slib člena vlády zní: „Slibuji věrnost České republice. Slibuji, že budu zachovávat její Ústavu a že budu zastávat svůj úřad svědomitě a nezneužiji svého postavení.“ § 71 staré ústavy zněl: „Členové vlády skládají do rukou presidenta republiky slib na svou čest a své svědomí, že budou svědomitě a nestranně ko- nati své povinnosti a budou šetřiti ústavních a jiných zákonů.“ „Nezneužiti svého postavení“ a „vyko- návati úřad nestranně“ nejsou dva stejné pojmy. § 72 čs. ústavy pravil: „Žádný člen vlády nesmí býti členem představenstva nebo dozorčí rady, ani zástupcem akciových společností a společností s ručením omezeným, pokud tyto společnosti se zabývají činností výdělkovou.“ Hlava třetí, čl. 70 nové ústavy praví: „Člen vlády nesmí vykonávat činnosti, jejichž povaha odporuje výkonu jeho funkce. Podrobnosti stanoví zákon.“ Přísnost za první republiky byla, i když by šlo o presidenta Masaryka: § POLYGON 2/93 9 [pageend11]34: „Usnesení poslanecké sněmovny na obžalobu presidenta republiky, předsedy vlády a členů vlády může se státi toliko většinou dvou třetin za přítomnosti dvou třetin poslanců.“ O takovém postihu se nová ústava nezmiňuje, třebaže jsme měli za těch posledních 45 roků presidentů a ministrů, kteří by se na Pankráci pěkně vyjímali, víc než dost. Praví jen toto: ČI. 64 (2): „Prezident může být stihán jen pro velezradu, a to před Ústavním soudem na základě žaloby Senátu. Trestem může být ztráta prezidentského úřadu a způsobilosti jej znovu nabýt.“ O vztazích parlamentu a vlády bych se chtěl zmínit o tom, že proti anglo-saské demokracii není požadavek, aby ministr byl poslancem nebo senátorem. Právě naopak. Nezdá se mi to správné. Ministr nemá být natolik závislý na předsedovi vlády, aby musel počítat až do nových voleb s úplným vyřazením z politického života, jestliže odejde nebo je propuštěn z vlády. Jinak postup ve jmenování vlády presidentem, vyslovení důvěry nebo nedůvěry poslaneckou sněmovnou a tak dále, se celkem neliší od předchozí praxe. V hlavě čtvrté nové ústavy o soudní moci se výslovně stanoví, že soudce musí mít vysokoškolské právnické vzdělání. To, doufejme, znamená konec soudců z lidu. Bude ustaven Ústavní soud s 15 soudci staršími více než 40 let (čs. ústava předpisovala pouze sedm soudců Ústavního soudu). Jejich slib zní: „Slibuji na svou čest a svědomí, že budu chránit neporušitelnost přirozených práv člověka a práv občana, řídit se ústavními zákony a rozhodovat podle svého nejlepšího přesvědčení nezávisle a nestranně.“ Ústavní soud rozhoduje o platnosti zákonů a nařízení, o rozporech mezi vládními institucemi (president, vláda, parlament, orgány samosprávy). Neprojednává spory mezi občany nebo trestní případy. Tuto funkci vykonávají Nejvyšší soud, Nejvyšší správní soud, vrchní, krajské a okresní soudy. Nová ústava také ustavuje Nejvyšší kontrolní úřad, který vykonává kontrolu hospodaření se státním majetkem a plnění státního rozpočtu. Presidenta a vicepresidenta úřadu jmenuje president republiky na návrh Poslanecké sněmovny. Nová ústava se také snaží vyhnout konfliktům v určení územní samosprávy. „Vyššími celky jsou země nebo kraje,“ praví. A že o názvu vyššího samosprávného celku rozhoduje jeho zastupitelstvo. Ve staré ústavě z r. 1920 byla kapitola o právech a svobodách, jakož povinnostech občanských: Svoboda osobní a majetková, svoboda domovní, svoboda tisku, právo shromažďovací a spolkové, právo petiční, tajemství listovní, svoboda učení a svědomí. Svoboda projevu mínění. Manželství a rodina. Branná povinnost. V poslední hlavě šesté čs. ústavy se mluvilo o ochraně menšin národních, náboženských a rasových. Nepochybně nové zákonodárství se uspokojivě vypořádává, nebo vypořádá, s touto problematikou. Ale je škoda, že to není zahrnuto přímo do ústavy České republiky. Takto ústava působí dojmem nedodělanosti a neucelenosti. I když i tak můžeme být spokojeni, že byla učiněna definitivní tečka za tříletým ústavním provisoriem. Faktor očekávání „V Moskvě jsme začali točit tři dny před pučem. Když to vypuklo, tak jsem si řekl, že skončím na Sibiři. Ale dopadlo to tak, že Gorbačov byl zavřenej na Krymu, Jelcin stál na tanku a já byl v Kremlu - za dvacet dolarů, jsem si koupil KGB a mohl jsem tam dělat, co chtěl. Poslední filmovací den jsme měli v prosinci na Stalinovy narozeniny. Točili jsme ve Stalinově dače. Stál jsem zrovna na koberci, na který Stalin padl, když ho klepla pepka, a představ si, že do toho sem vtrhnou ožrali Rusové a jásají, že se zrovna rozpadl Sovětský svaz! Celý život jsem na to čekal - a takhle mi to vyšlo! Potřeboval jsem udělat ještě jeden záběr, ale už jsem nemohl, docela mě opustily síly...“ Ivan Passer, režisér amerického filmu „Stalin“. (Telefonický rozhovor v únoru 1993.) Styridsatšest dní trvalo slovenské pátranie po mužovi, ktorý podľa parlamentu znesie pomenovanie „slovenský prezident“. Včera pred šestnástou hodinou sa ním z vôle 106 poslancov stal Michal Kováč. Slovenská republika má teda svoju hlavu. Aká je? Pre dnešné Slovensko je nesporne charakteristické, že jeho hlavou je bývalý komunista. Tento fakt ešte umocnil samotný akt volby. Predsedala mu totiž hlava Národnej rady SR — exkomunista Ivan Gašparovič, prítomná bola hlava vlády SR - exkomunista Vladimír Me- čiar, do sály uviedla Michala Kováča druhá hlava NR SR - exkomunista Peter Weiss, s postupom volby potom oboznámil parlament predseda volebnej komisie — exkomunista Milan Sečan- ský... Štefan Hřib, LN, 16.2.1993. S nástupem nového presidenta USA Billa Clintona do úřadu spojovali Američané mnohé naděje na zlepšení své osobní i obecné hospodářské situace. To se také projevilo jejich větší ochotou nakupovat za peníze, které budou příznivě ovlivňovat oživený obchod a výrobu. Clintonovi hospodářští poradci popírají, že by s tím měla co činit předcházející Bushova politika, která se přepočítala v načasování tohoto zlepšení na dobu před volbami a teprve nyní se to projevuje jako dar nové administrativě, se kterým se nepočítalo. Ještě před několika týdny byly vyslovovány pochybnosti, že by to znamenalo skutečné zlepšení, ale nyní už o tom nikdo nepochybuje. Ovšem, nová administrativa ve Washingtonu to nepřijímá radostně. Je to sice nečekaný příspěvek, ale na druhé straně se může objevit otázka, proč tedy dělat nějakou reformu, když ta stará, republikánská hospodářská politika vlastně funguje. Proto Clintonovi odborníci přicházejí s novým termínem: Expectation factor - faktor očekávání. Američané z radosti nad nástupem nové demokratické garnitury a v očekávání lepších zítřků vyhrabali z peněženek svoje kreditkarty a nakupují - vysvětlují Clintonovi ekonomové. To prý nemá nic co dělat s tím, že Bushova ekonomie pozdě, ale přece, zapracovala. Nyní president Clinton předstoupil před Kongres se svým ekonomickým plánem a všichni si v zájmu celé země i demokratického světa přejí, aby uspěl. Nebude to ale lehké. Pokud to není nemožné. Tento plán porušuje slib kandidáta Clintona, že nebude zvyšovat daně osob s příjmem pod 200.000 dolarů ročně. To se teď scvrklo na 30.000 dolarů. To je příjem dost nízký. Prostě reforma směřuje k většímu daňovému zatížení všech občanů, kteří mají zaměstnání. Což, jak jsme se za posledních dvanáct let poučili především od presidenta Reagana, je špatné pro ekonomický rozvoj. Republikáni, kteří jsou dnes v dosti bezmocné oposici, neradi míchají politiku do ekonomie, která podle nich patří do soukromých rukou. Poukazují na to, že právě proto mají v Americe podmínky pro hospodářský rozvoj jako žádná jiná země. Lpění na svobodě podnikání skýtá podmínky pro uplatnění silných jedinců. Je to magnet, který přitahuje odvážné a podnikavé z celého světa. Co znamená těžká ruka státu, který ‘nastavuje dlaň, aby si vybral svoje desátky, poznávají nyní i podnikatelé a živnostníci v Čechách a jistě vzdychají, proč vloni v červnu pečlivěji nevy- zpovídali své kandidáty do parlamentu, co si myslí o daních. Výsledkem je pak také to, že Američané nemají nemocenské ani sociální pojištění garantované státem. Ti ekonomicky nejslabší v USA mají ochranu, 10 POLYGON 2/93 [pageend12]ale ne takovou, aby byli spokojeni. Ostatní, middle class (střední třída), jsou ekonomicky ruinováni, kdykoliv na ně padne neštěstí. Ať už je to nemoc nebo ztráta zaměstnání. Obchodu a průmyslu však tato drsnost poskytuje možnost se přeformovat a přizpůsobit novým podmínkám bez ohledu na důsledky. A to pak přináší užitek a zaměstnanost všem. Je to kyvadlo, kývající se zleva doprava a nazpět, ale kdyby zůstalo uprostřed, celý život by se zastavil. USA, stejně jako Rusko, stojí před problémem, jak odzbrojit, jak předělat zbrojní fabriky na továrny pro výrobu zboží, které potřebuje civilní mírová společnost, nebo ty továrny zavřít. Ale přitom mají uspokojit poptávku po americké armádě, ať už je to v Kuwajtu, Somálsku nebo Bosně. Je to těžká volba. Ti, kdo nejsou hybnými pákami ve společnosti, chtějí svoje malé jistoty a bezpečí. Ti druzí vidí, že president Bush měl pravdu s těmi peněženkami, když řekl na adresu svého protikandidáta: „Když se začne mluvit o tom, že je třeba zdanit bohaté, Američané, pozor na peněženky!“ Celou tuto problematiku komplikuje státní deficit tří trilionů - v Evropě se říká bilionů — dolarů, který Clinton chce umazávat spíše novými daněmi než omezením státních výdajů, které tak, jak jsou zatím vyčísleny, v porovnání s gigantickým rozpočtem USA mnoho neznamenají. To jsou dnes, ovšem, jen domněnky. Záleží na tom, komu věříme a komu nikoliv. Až se veřejnost seznámí s konkrétními a úplnými číslicemi, budeme moci posoudit, co je seriosní a co je jen gesto. Přesto Clintonova popularita dočasně roste. Jednak je to tradice, že se dává novému presidentovi čas sto dnů na to, aby se rozkoukal. Ale je to i Clintonova zásluha. Jeho výřečnost, šarm, energie a propagační schopnosti nadchly Američany, kteří se rádi dávají uchvátit proklamacemi kypícími ušlechtilostí. Nejsou cynici a jsou vlastenci. Protože jejich životním zákonem je tvrdost a bezohlednost, milují altruismus, který jim dává možnost se vidět v ušlechtilém světle. Věk nevinnosti na americkém kontinentě ještě neskončil. Clintonova agenda se snaží řešit především vnitřní problémy USA, ale pod povrchem bublá mezinárodní krise, jejíž rozsah dosud nemůžeme odhadnout. Jako kandidát Clinton kriticky vystoupil ve prospěch Bosny a nyní jeho nový ministr zahraničí, státní tajemník Waren Christopher, zacouval a ztotožnil se s plánem národnostní kantonisa- ce malé Bosny, prosazovaným vyjednavači Spojených národů, americkým a britským býv. ministrem zahraničí Vancem a Owenem. Je těžké uhádnout, proč Clinton tak rychle obrátil. Napadlo mne nejdříve, že teď zřejmě ví, co my nevíme. Nebo je to jednoduché? Jsme zase tam, kde už jsme byli v posledním půlstoletí? Christopherův zplnomocně- nec, velvyslanec USA v NATO Bartholomew, odletěl do Moskvy. Přihřívat jaltskou polívku? Jsme také tam, kde byla Evropa, když měla balkánskou rozcvičku před první světovou válkou. A možná, že se vojáci začli ptát, proč mají riskovat svoje životy tam, kde západní velmoci tak lehkomyslně připustily likvidaci versaillského mírového uspořádání, za které těžce krvácely dvě generace jejich předchůdců. Balkán dnes už neláká. Zájmy velmocí z počátku století už pominuly. Bude střední Evropě dovoleno se konsolidovat nebo bude opět rozporcována podle jaltského vzoru? Nesmíme zapomenout, že president Wilson dal souhlas k rozbití Rakousko-Uherska jen tehdy, když nabyl přesvědčení, nebo aspoň měl naději, že uspokojením utlačovaných Slovanů staví základ k přetvoření střední Evropy. Nikoli k jejímu trvalému rozštěpení. To přišlo o čtvrt století později, protože svět je nedočkavý a nedal střední Evropě tolik času, kolik potřebovala. Rooseveltova a Stalinova Jalta — stejně jako předtím Mnichov - napravila Wil- sonův „omyl“. A trvalo půl století, než jsme dostali - před dvěma, třemi léty - ve střední Evropě šanci. Pak se to vysmeklo, ovšem i vinou těch Středoevropanů, kteří mohli, ale nechtěli vidět. A nemylme se: mnohým na Západě více vyhovovala včerejší studená válka než dnešní etnické rvačky ve střední Evropě. Nedávno mluvil bývalý státní tajemník USA gen. Alexander Haig o tom, že utečenci z Východu nepřišli na Západ kvůli demokracii, ale kvůli příležitosti. Nikoli demokracie a její mravní hodnoty, ale systém - svobodné podnikání, tržní hospodářství, soukromé vlastnictví i svoboda vyjadřování jsou těmi magnety. Amerika se tedy nemá pyšnit svým vítězstvím ve studené válce jako vítězstvím převahy demokratických kvalit, ale má se nyní snažit tyto mravní kvality ještě více prohlubovat. Ne tvoření materiálního dostatku, ale mravní základy demokracie jsou to hlavní. Také celé státy bývalého komunistického bloku, myslím, jdou především za příležitostí, ne za demokracií. Jestli jim jde o demokracii, tak především proto, protože jim demokratický nátěr přináší materiální výhody, členství v lukrativních mezinárodních ekonomických společnostech, jako je Světová banka a Mezinárodní měnový fond, které poskytují úvěry, když tyto státy budou vypadat jako demokratické. Dostanou celní výjimky na vývoz svého zboží. Budóu zahraniční investice. To je, ovšem, ve svých důsledcích velmi špatné. Západ je lhostejný k osudu těch, kteří nejsou perspektivními spojenci v boji za lepší svět. A opravdu, mnohým státům a vládám ve střední Evropě nejde o demokratické hodnoty. Dokazují to poslední volby v Litvě, ex- komunistická garnitura vládnoucí na Slovensku, vítězství komunisty Miloše- viče - všechno bylo ustaveno ve svobodných volbách (s tolerovaným množstvím volebních podvodů). Západní velmoci přestávají vidět svou mravní povinnost ochránit je, pomáhat obnovovat střední Evropu, ale raději se rozpomínají, jaký pořádek tam vládl, když tam naposledy nehořelo. Čtení znamení ze dna šálku po vypité černé kávě není tedy po nástupu Billa Clintona do presidentského úřadu radostné. Snad to jasněji vystupuje ne kvůli osobě nového presidenta, ale proto, že výměna demokratické vládní garnitury za republikánskou bezděčně nám ukázala svět v trochu jiném světle a nemohla se nedotknout věcí, které by zůstaly jinak ještě nějaký čas ututlány. Ve hře je opět střední Evropa. Historie se opakuje a Rusko, třebaže totálně zbankrotované - což, ovšem, také není v dějinách poprvé - vstoupí brzo opět na scénu. A jako vždycky ne proto, aby se něco vyřešilo, ale proto, aby se nevyřešilo. Faktor očekávání, ale jiný než jsme očekávali. Edmonton, 24. února 1993 ■ POLYGON 2/93 [pageend13]Život v našich republikách (8. 1. - 18. 2. 1993) JAROSLAV BOHANES Dnem 1. ledna 1993 nabyly platnosti česká a slovenská ústava. Veškerá zákonodárná, výkonná i soudní moc přešly na příslušné české a slovenské státní orgány. 741etá existence společného státu skončila. Československo vstoupilo do historie. Česká republika a Slovenská republika vstoupily do života. ČESKO-SLOVENSKÉ VZTAHY Česká republika má rozlohu 78.862 čtv.kilometrů, na kterých žije 10,298.731 obyvatel. Slovenská republika má rozlohu 49.014 čtv.kilometrů, na kterých žije 5,268.935 obyvatel. Vzájemné vztahy si nové státy upravily pro první dobu 25 mezinárodními smlouvami, které se vztahují na všechny oblasti života a styků mezi sousedy. Zájem občanů obou novorozených států vyžaduje, aby tyto smlouvy byly co nejlépe naplňovány a aby vydržely co nejdéle. Že to nebude lehké a samozřejmé, to ukázaly již první týdny nového roku. Po celý leden přežívalo mezi českou a slovenskou stranou „politické příměří“ z prvních slavnostních dnů ustavujících zasedání nejvyšších státních orgánů. Nebezpečí nových sporů ovšem zůstalo a brzo se také projevilo. Jde o hospodářské a finanční otázky, o majetkové vypořádání a o podmínky budoucích hospodářských styků. Lze téměř s jistotou prohlásit, že česko-slovenské vztahy budou v příštích letech podstatně závislé na vývoji a obsahu vztahů hospodářských. Klidné a úspěšné obchodování, dobré platební vztahy a pokračující výměna zboží oběma směry budou nepochybně doprovázeny i dobrými a přátelskými vztahy politickými, i kdyby se vnitropolitický vývoj ubíral v každé republice jinými směry. Zde je největší naděje na racionální přístup, největší předpoklad pro dohodu a spolupráci - ale také největší nebezpečí neúspěchu s velmi nedobrými důsledky pro obě strany i v politické oblasti. V politickém vývoji bude zřejmě zapotřebí vyčkat určitou dobu, než se obě strany plně vyrovnají s novou situací a uvědomí si váhu a význam společného nekonfron- tačního přístupu k sobě navzájem a odpovědnosti za případné jeho porušení. Majetková jednání Leden byl svědkem prvních kroků obou vlád na cestě k hospodářské spolupráci v nových státoprávních poměrech. 18.1ed- na jednali zástupci vlád v Bratislavě a schválili statut Rady celní unie. Předsedou Rady byl zvolen český ministr průmyslu a obchodu V.Dlouhý, generálním ředitelem sekretariátu Rady se stal Slovák Rudolf Běsík. Rada Unie doporučila oběma vládám schválit návrh smlouvy na vytvoření celních přechodů společných hranic, návrh smlouvy na pohraniční odbavování v železniční a silniční dopravě a další opatření pro usnadnění obchodního a hospodářského styku. 21.ledna se finanční ministři a další odborníci radili v jihomoravských Čejkovi- cích o dělení majetku, což patří k nejchoulostivějším a nej výbušnějším otázkám vzájemných česko-slovenských vztahů. Během lednových dnů vykrystalizovaly první „horké“ problémy: měnová odluka a platební styk po ní, vyrovnání rozdílu v kupónové privatizaci v České republice a ve Slovenské republice, vyrovnání bilance bývalé federální banky a další. První z těchto problémů, měnová unie, resp. její ukončení, dozrál velmi brzo. Ještě před koncem měsíce bylo rozhodnuto a odluka české od slovenské koruny byla připravena na první únorové dny. Po přijetí příslušných zákonů o měnové odluce v českém i ve slovenském parlamentě byla odluka stanovena na pondělí 8.úncra. Připravené okolkované peníze se v obou státech začaly vyměňovat od čtvrtka 5.února. Celá akce byla mimořádně dobře připravena, takže proběhla neočekávaně klidně, bez front a jakýchkoliv organizačních potíží. Začátek nových vztahů Zvolení prezidentů v obou republikách dokončilo ustavení všech vrcholných státních orgánů. Nově zvolené hlavy států mohou teď i oficiálně navázat styky a začít budovat vzájemné česko-slovenské vztahy na zcela novém základě. V.Havel již oznámil úmysl uskutečnit svoji první zahraniční cestu právě na Slovensko. Michal Kováč po svém zvolení potvrdil, že se s českým prezidentem sejde, ale jejich setkání má předcházet schůzka obou premiérů. Ta se má konat již v pondělí 22.února v Bratislavě. Půjde o všeobecné otázky spolupráce, ale nepochybně se bude věnovat hodně času hospodářským a finančním problémům, které v posledních týdnech nepříjemně rostou a mohly by vážně ovlivnit i vzájemné politické styky. Je známá snaha českého premiéra o maximální vstřícnost vůči slovenské straně. Je nutno vyčkat, zda a jak se mu podaří vytvořit základnu pro dobré obchodní styky, které by byly pro obě strany výhodné, nebo alespoň přijatelné. Tato cesta bude mít pro česko-slovenské soužití v nejbližších letech mimořádný a zásadní význam. Následné setkání prezidentů - věříme, že k němu dojde - by její výsledky mělo potvrdit. ČESKÁ REPUBLIKA Druhý vznik českého státu ve 20. století Roky 1918 a 1993 vešly do české historie jako léta vzniku samostatného českého státu. I když okolnosti ani podmínky nejsou srovnatelné, dá se přece jen najít několik analogií. K rozpadu Rakousko- Uherska přispělo obecné uznání Wilsono- va práva na sebeurčení národů a stejná zásada byla také jedním z důvodů, které uplatňovala slovenská strana pro rozdělení státu. V roce 1918 přistoupilo Československo k měnové odluce od rakouské koruny. Měna se odděluje i v roce 1993 velmi brzo po rozpadu státu. Další analogií je otázka ustavení druhé komory parlamentu. Národní shromáždění první republiky vzniklo doplněním tehdejšího Národního výboru o poslance, zvolené r.1911 do již neexistující říšské rady. V r.1993 jde o konstituování senátu z poslanců, zvolených v r.1992 do federálního, tehdy také již neexistujícího parlamentu. Oproti hladkému a nespornému „transformování“ říšských poslanců v r.1918 naráží nynější transformace federálních poslanců na odpor jak některých politických stran - i vládních, tak také u značné části veřejnosti. Ustavení a tvorba vrcholných orgánů Česká národní rada převzala přijetím zákona č. 4/1993 z 15.12.92 ústavní a jiné zákony a předpisy ČSFR do právního řádu České republiky. Článek 2 tohoto zákona stanoví, že v případě rozporu mezi právními předpisy České republiky a federálního státu má vyšší právní sílu předpis ČR. To znamená, že zákonodárná moc českého parlamentu není zpochybnitelná, je zcela suverénní. Po Novém roce se ČNR stala poslaneckou sněmovnou parlamentu, jehož druhá komora, senát, není zatím ustavena. Poslanecká sněmovna tedy zůstává jediným zákonodárným sborem. V jeho čele stojí předseda Milan Uhde z ODS a nově zvolení místopředsedové - J.Kasal za KDU-ČSL, K.Ledvinka za ODA, P.Tollner za KDS a A.Hrazdíra za Levý blok. Také česká vláda ukončila svoje konstituování. V.Klaus doplnil svůj tým o Ing.A.Baudyše z KDU-ČSL do funkce ministra obrany a J.Stráského z ODS do funkce ministra dopravy. Zbývalo doplnit vrcholné státní orgány o poslední - hlavu státu. Volba prezidenta České republiky Všichni považovali zvolení prezidenta nového státu za prvořadý úkol dne. Zahraničí signalizovalo stále zřetelněji, že neobsazené místo prezidenta českým zájmům škodí stále více. Koaliční strany proto postupně opustily svoje původní požadavky, aby před zvolením hlavy státu byl ustaven senát. Začalo jednání o kandidátovi, resp. o kandidátech. . Přesto, že vládní strany několikrát opakovaly, že jejich kandidátem je Havel, naznačovaly některé z nich (npř. KDU-ČSL), že by to mohl být i někdo jiný. Ozvalo se jméno J.Stráského, který se osvědčil jako předseda poslední „likvidační“ federální vlády. Zdrženlivost yůči Havlovi zdůvodňovala kromě KDU-ČSL také ODS obavou z opakování chyb, jichž se Havel dopustil během svého předchozího prezidentování. Kritický vztah měla i další koaliční strana, Bendova KDS, která zpočátku prefero12 POLYGON 2/93 [pageend14]vala ustavení senátu před volbou prezidenta. Jediná ODA jednoznačně kandidovala V.Havla a svoji kandidaturu také sama, bez dohody s koalicí, navrhovala. Proběhla řada jednání mezi stranami i jednotlivých stran s Havlem, z nichž nakonec vyšla dohoda. Havel se stal oficiálním kandidátem koalice a 18.1edna předložily koaliční strany společný návrh poslanecké sněmovně. Opoziční strany měly také různý přístup. ČSSD a LSU postupně ustoupily od vlastních kandidátů, ČSSD Havlovu kandidaturu nakonec zásadně podpořila. Ponechala však svým poslancům svobodné rozhodnutí. Stejně rozhodlo i vedení LSU a HSD-SMS. Komunisté předložili vlastní kandidátku, doc. M.Stiborovou z UK a sládkovci navrhli svého předsedu. Volba se konala 26.1edna 1993. Přítomni byli všichni členové sněmovny, tedy 200 poslanců. Ke zvolení byl zapotřebí 101 hlas. V parlamentní debatě před volebním aktem se republikáni M.Sládka pokusili o parlamentní obstrukci. Všech 14 poslanců této strany se jeden po druhém hlásili o slovo, někteří z nich i vícekráte. Jejich vystoupení překonalo svou sprostotou a nízkým, špinavým hulvátstvím ty nejpesimističtější obavy. Svou šokující nekultúrností však dosáhli pravého opaku toho, co zamýšleli. Přiměli některé z poslanců, kteří původně nemínili dát svůj hlas Havlovi, aby svůj úmysl změnili. Ačkoliv pro Havla nehlasovali ani všichni koaliční poslanci, byl přesto zvolen již v prvním kole, díky právě odporné ukázce politické nenávisti naší krajně pravicové falangy. V tajném hlasování získal 109 hlasů, komunistická kandidátka Stiborová 49 a Sládek 14 od svých věrných. Veřejnost si oddechla, i politikové pocítili zjevně ulehčení, že stát má opět svoji hlavu. V ovzduší této úlevy vzbudila málo pozornosti skutečnost, že kandidátka komunistické strany získala téměř čtvrtinu hlasů - více, než má tato strana poslanců. Je to signál, který by demokratické strany od pravice až po levici měly velmi pozorně vzít na vědomí a věnovat pozornost příčinám. Václav Havel přišel do sněmovny a poděkoval za důvěru. Večer téhož dne na své první tiskové konferenci stručně formuloval svoje zásady, s nimiž nastupuje do své staronové funkce. Bylo na něm vidět, že je ještě pod dojmem nízkých útoků republikánů, odpovídal na otázky velmi stručně a věcně. 2 .února složil předepsaný slib opět ve Vladislavském sále na mimořádné schůzi parlamentu. Pozváni byli a slib společně s parlamentem vyslechli prezidenti všech sousedních států a Maďarska — T.Klestil z Rakouska, H. Weizsäcker z Německa, L.Walesa z Polska a A.Goncz z Maďarska. Jen ze Slovenska přijel místo Mečia- ra, který vykonával některé funkce prezidenta, nezvolený prezidentský kandidát Roman Kováč, místopředseda slovenské vlády. Havel ve svém inauguračním projevu z balkonu Hradu opětovně zdůraznil, že v české historii vždy znovu a znovu zaznívá jeden „světlý motiv“ z díla našich velikých osobností, i když jde o osobnosti zcela odlišného a protikladného charakteru, od Cyrila a Metoděje přes sv.Václava, Karla IV., Jana Husa, Jiřího z Poděbrad, J.A.Komenského, F.Palackého, T.G.Masa- ryka až k J. Patočkovi - víra v pravdu, „za kterou je třeba osobně ručit, tedy pravdu jako hodnotu mravní, vůle k porozumění, slušnosti a toleranci, úcta k člověku jako jedinečné bytosti a pokora před vznešeným řádem stvoření, pocit spoluodpovědnosti za obecné věci lidského společenství...“ Naznačil tak smysl úlohy, kterou by chtěl ve svém úřadě hlavy státu plnit. Mnoho lidí doma i za hranicemi oprávněně vidí v tandému Havel Klaus dobré spojení dvou osobností, které může být českému státu velice užitečné. Politické strany Vládní strany přivítaly počátkem roku republiku jako pokračovatelku staré historické tradice českého státu i první Československé republiky z let 1918-1938. Opozice měla skeptické a kritické připomínky a stejně i mimoparlamentní strany. Občanské hnutí vyzvalo k formulování demokratických a humanistických cílů jako alternativy k současným převládajícím pragmatickým tendencím. HSD-SMS kritizovalo „pokračující hospodářský rozklad a nekontrolovanou manipulaci s majetkem státu“. Demokratická jevíce prohlásila, že sice zanikl společný stát, ale česko-slovenská vzájemnost žije dále. Uvádí, že Československo nezaniklo z vůle občanů, ale z rozhodnutí vítězných politických stran ve volbách 1992. I další strany se vyjadřovaly ke konci společného státu a všechny se postupně vyrovnávaly s koncem federace a s novou Českou republikou jako s nezvratnou realitou. Vládní koalice • ODS konala uprostřed ledna Výkonnou radu. Ta rozhodla, že nebude preferovat senát před zvolením prezidenta, ale že druhá komora zůstává dále prvořadým politickým úkolem. Projevily se názorové rozdíly mezi členy poslanecké sněmovny a býv. federálními poslanci. Situace v nejsilnější české straně byla značně ovlivněna případem býv. místopředsedy M.Macka, který se zdiskreditoval přímou účastí v hospodářském podnikání a v privatizačním procesu knižního velkoobchodu v Praze. Vynucený odchod tohoto velmi schopného organizátora z vedení strany je pro ni jistě nepříjemný, ale zachránil její dobré jméno. Svědčí také o tom, že demokratická svoboda informací už přináší ovoce. Dokáže vyvolat veřejný tlak na respektování aspoň těch základních etických postulátů i v současné převratné době, jaká vždy přeje dobrodružným a morálně málo vnímavým jedincům. • KDU-ČSL zůstává zatím bez vnitřních názorových sporů a snaží se o vlastní tvář především iniciativní přípravou některých důležitých zákonů, týkajících se nápravy komunistických křivd (restituce církevního majetku a třetí odboj). • ODA na své konferenci 16. -17. ledna rozšířila svoje vedení o dalšího místopředsedu, V.Dlouhého. Její členská základna vzrostla o bývalé členy Liberálně-demo- kratické strany, která za předsednictví V.Hradské rozhodla o svém rozpuštění a včlenění do ODA. • KDS měla určité vnitrostranické spory, ale podle předsedy V.Bendy jsou překonány. Strana chce zvýšit svou aktivitu, aby dosáhla lepších výsledků v příštích volbách. Koalice tvoří přes své občasné spory dojem relativně kompaktního politického bloku, který zatím ovládá politickou scénu v České republice bez větších potíží. Opoziční strany zdaleka nepůsobí takovým dojmem shody. Jsou to jednotlivé, od sebe izolované strany s vlastními vnitřními problémy. Intenzivní tříbení názorů a příprava na boj o moc probíhá zvláště v ČSSD. Nastávající sjezd strany na konci února má zvolit nové vedení. Rozhodne tím o dalším kursu. Buď to bude demokratická státotvorná opozice nebo radikální levicová strana. V čele prvního proudu stojí skupina P.Novák, J.Fišera, J. Buzková a V.Mo- rávek. Druhý, radikální proud vedou M.Zeman a bývalý federální ministr práce a sociálních věcí J.Miller. Dosavadní předseda J.Horák již nebude kandidovat, uvažuje o svém návratu do USA. V KSČM také probíhá tříbení a boj o další politický kurs. Bývalý městský tajemník v Praze M.Štěpán, který se nedávno vrátil z vězení, spolu s bývalým komunistickým ministrem vnitra Obzinou založili ve straně skupinu „Za socialismus“, která se hlásí ke komunismu a odmítá současné transformační procesy. Výkonný výbor KSČM tento program odmítl a označil vznik skupiny za pokus o novou stranu. Podle J.Mečia, člena výboru, jde o pokus ovládnout stranu lidmi, kteří jsou spoluzodpovědni za ztrátu důvěry, tedy o „staré struktury“ v plném smyslu slova. SLOVENSKÁ REPUBLIKA Vstup do samostatnosti Slovensko vstoupilo do nového roku a do samostatnosti na rozdíl od České republiky nikoli s pocity historické návaznosti na tisíciletý vývoj, ale s pocitem, že začíná „od nuly“, avšak také s hrdostí nad získáním své „národnej dospelosti“. Nadšení nad touto skutečností však nebylo bezvýhradné a všeobecné. Podle některých komentátorů bylo dokonce jen ojedinělé. Vědomí značného rizika i těžkých problémů tlumilo podle nich spontánní projevy radosti. Vrcholné státní orgány Brzo po Novém roce přešly i slovenské politické strany k „dennímu pořádku“. Zákonodárný orgán, Národná Rada Slovenské republiky, také převzal veškeré zákonodárné pravomoci a vláda byla doplněna o nová ministerstva, jejichž kompetence byly dříve vykonávány ministerstvy federálními. Problém utvoření druhé komory má na Slovensku jinou podobu. Slovenská ústava se dvěma komorami nepočítá a musila by být změněna. Problém senátu sice přechodně vznikl a po určitou dobu se zdálo, že dojde k jeho vytvoření i k odpovídající změně ústavy, ale již za několik dnů se NR SR rozhodla, že se ústava měnit nebude. Tím byl vyřešen i problém senátu. Volba slovenského prezidenta Slovensko stálo také před úkolem dokončit ustavování vrcholných orgánů, i tam bylo zapotřebí zvolit prezidenta. Slovenská reprezentace byla v přípravě tohoPOLYGON 2/93 13 [pageend15]to státního aktu dále než česká a měla v úmyslu provést volbu již v první polovině ledna. Původní počet 6 kandidátů - Roman Kováč a Michal Kováč za HZDS, J.Prokeš za SNS, L.Ťažký za SDL, J.Mar- kuš z Matice Slovenskej a J.Klepáč za SKDH - se po popravných jednáních zmenšil na tři - R.Kováč, R.Ftáčník (SDL) a nové jméno A.Neuwirth za KDH. HZDS však neprojevilo ochotu vyjít vstříc druhým stranám v žádném z požadavků, kterými podmiňovaly podporu R.Kováčovi. Nedošlo ke kompromisu, V.Mečiar stál tvrdě na svém a prosazoval svého kandidáta. Ten však získal z potřebných 90 hlasů jen 76. První volba slovenského prezidenta tedy nebyla pro HZDS úspěšná. Posloužila však jako katalyzátor politické scény. Předpokládalo se, že neúspěch R.Kováče by mohl být i prvním neúspěchem V.Mečiara a prvním důkazem, že demokracie přece jen na Slovensku není bez šance. To se splnilo. Příprava volby a její průběh také poprvé otevřeně ukázaly rozpory v HZDS mezi Mečiarem a Kňažkem, k němuž se přidal i R.Filkus. Kňažko byl pro nadstranického kandidáta a doporučoval poslancům, aby nevolili R.Kováče. Mečiar ho obvinil z rozbíjení HZDS, Kňažko zase hovořil o autoritář- ství V.Mečiara. Druhé kolo volby bylo stanoveno na 15.února. HZDS se poučilo a postupovalo již mnohem vstřícněji k jiným stranám. Novým kandidátem HZDS se stal Michal Kováč, poslední předseda federálního shromáždění. Před volbou přislíbil, že vystoupí z HZDS v případě zvolení a že bude nadstranickým prezidentem. Volební akt proběhl hladce. Slovensko má od 15.února 1993 svého prvního demokraticky zvoleného prezidenta. Dostal 106 hlasů, tedy o 16 více než potřeboval. Slovenská „specifika“ Prvním výrazným charakteristickým rysem současné slovenské politické scény je dominantní postavení HZDS a jmenovitě osoby jeho předsedy a premiéra vlády Me- čiara. Jeho popularita, která stále převyšuje 34% i po posledním poklesu o 10%, mu dává velice silné postavení. Jeho razantní způsoby a metody politické práce se však těžko srovnávají s demokratickými pravidly. Již od voleb v červnu 1992 vyvíjí HZDS a především Mečiar tlak na hromadné sdělovací prostředky - televizi, rozhlas a tisk - ve snaze zbavit se nepříjemné kritiky. HZDS postupně získalo rozhodující vliv v televizi a v lednu probíhal boj s redakcemi deníků a časopisů, které pokračují ve svém kritickém postoji. Hned po Novém roce se vláda „vypořádala“ s neposlušným deníkem SMĚNA. Odvolala jeho šéfredaktora K.Ježíka a donutila tak většinu redaktorů odejít. Dalším postiženým je renomovaný literární měsíčník „Slovenské pohľady“, který představoval řadu roků i před 1989 tribunu pro nezávislé slovenské intelektuály. Jeho postoj v současné době překážel Markušově Matici Slovenskej. Vláda odepřela „protisloven- ským“ pohľadúm finanční dotaci, čímž tento kulturní časopis vážně ohrožuje. Postiženy jsou však i další slovenské časopisy- Od prvních dnů samostatného Slovenska tedy probíhá boj o jeho demokratickou tvář, k níž neodmyslitelně patří svoboda slova a hromadných sdělovacích prostředků. Maďarská otázka tvoří další specifický a živý problém samostatného Slovenska. Nový rok 1993 nepřinesl zmírnění napětí. Třecí plochy zůstávají a spíše se zvětšují i zdrsňují. Největší představuje vodní dílo Gabčíkovo-N agymaros. Představitelé maďarské menšiny jsou velice ostražití, kritizují Mečiara, že nehovoří o smíření, ale o extrémních požadavcích Maďarů. Maďaři by se podle předsedy Maďarského hnutí za spolužití M.Du- raye chtěli podílet na slovenské státnosti, ale za podmínky, že dosáhnou rovnoprávnosti. Problematika maďarské menšiny na Slovensku bude hrát důležitou úlohu pro mezinárodní postavení Slovenska. Její uspokojivé vyřešení by novému státu podstatně pomohlo získat politickou vážnost a uznání a ve spojení s tím i větší ochotu evropských demokracií k hospodářské pomoci. Politické strany • Slovenská národná strana nemá po dosažení samostatnosti jasno o svém postavení ve slovenské politice. HZDS odmítlo její koaliční návrhy. SNS kritizuje také Mečiarovu snahu koncentrovat politickou moc. V.Miškovský veřejně kritizoval HZDS za to, že 1) „bolo do samostatnosti dokopané a ešte sa tým chválí“, 2) „robí privatizáciu spôsobom, ktorí mu umožní uchopiť ekonomickou moc“, 3) „obnovuje gerontokratický princíp v politike“. SNS překvapila také svým odmítavým postojem k návrhu na zrušení lustračního zákona. • Strana demokratickej lavice zachovala i v lednu „konstruktivní opozici“. Výkonný výbor v Žilině 9.ledna zdůraznil, že preferuje demokratické řešení všech problémů a odmítá nesnášenlivost zvláště v kultuře, žurnalistice a v pedagogické oblasti. Kritizoval postup HZDS a vlády proti deníku Směna, žádá odbornost a ne- stranickost při rozhodování o důležitých celospolečenských otázkách. • Sociálno-demokratická strana Slovenska je viditelná, ačkoliv je mimo parlament. Zdůrazňuje demokracii, pluralitu, svobodu slova a právní jistotu jako základní principy pro Slovensko. SDSS se shoduje s SD v opozičním postoji k vládě a kritizuje koncentrování moci v rukou HZDS. Zabývá se úvahami o vytvoření širokého proudu s SDL a případně i se sociálně demokratickým křídlem v HZDS a o společném vstupu do Socialistické internacionály. • Demokratická strana, Strana zelených, Hnutí čs. porozumění a Demokrati ‘92 oznámili vytvoření společného Demokratického bloku. Mění se veřejné mínění na Slovensku? Na Slovensku se podle četných komentářů začínají měnit názory veřejnosti na řadu otázek. Vzniká rozporné stanovisko jak u zastánců tak i odpůrců samostatného státu. Stále zřetelněji se ukazuje, že rozpad Československa přináší mnoho nepříznivých změn, které se nepříjemně dotýkají všech obyvatelů osobně. Všichni občané tyto změny cítí ve svém životě a jsou to vesměs změny negativní. To však zdaleka nemusí znamenat, že by se měla očekávat i změna celkového vztahu slovenské veřejnosti ke státní samostatnosti. S úsudkem podobného druhuje zapotřebí počkat a uváženě hodnotit projevy nespokojenosti i ty druhé. Mínění občanů slovenského státu se může a jistě bude vyvíjet v obou směrech a může mít i velmi složitý průběh, než dosáhne určité relativní stálosti. Obecně lze již dnes říci, že by nebylo dobré, kdyby se hospodářská situace tak prudce zhoršila, že by vytvářela podmínky pro různá radikální jednoduchá řešení. Stále platí, že demokracii se nejlépe daří v hospodářsky prosperujícím státě, který si dovede vytvořit a udržet dobré vztahy se zahraničím a především s nej- bližšími sousedy. Všechny úvahy na toto téma jsou podle mého soudu zatím předčasné. Slovenský občan se teprve rozhlíží a je třeba poskytnout mu potřebný čas, aby mohl zhodnotit důsledky svého rozhodnutí a vývoj, který po něm následoval a ještě bude následovat. Patříme do Evropy? Na rozdíl od Jugoslávie se náš rozchod uskutečnil naprosto civilizovaně, takže překvapil všechny doma i v zahraničí. Češi a Slováci prokázali svoji civilizační a kulturní úroveň a neztratili svou tvář. Nicméně tento důstojný způsob nemohl změnit skutečnost, že se naše národy vydaly opačným směrem, než kterým chce jít a stále jde vyspělá Evropa. Posunuli jsme se tím k východním zemím, které představují otevřené i latentní nebezpečí destabi- lizace a ohrožení míru a demokracie. I když jistě mnozí nebudou se mnou souhlasit, rozpad Československa ukázal, že naše současná politická úroveň nedosáhla ještě takového stupně kultury, aby byla schopna vytvořit společnou demokratickou střechu pro soužití dvou tak blízkých národů, jakými nesporně Češi a Slováci jsou. Jsme na tom rozhodně nesrovnatelně lépe, než národy těžce zkoušené Jugoslávie a všechny národy zemí bývalého Sovětského svazu. Máme reálné vyhlídky dostat se na první místo i ve středoevropském prostoru v hospodářské stabilitě. Musíme si však stále připomínat, že samotné přání vrátit se do společenství vyspělých západních demokracií nestačí, musí být podepřeno nejen hospodářskou, ale především politickou schopností přispívat ke stabilitě a integraci evropského společenství, ne k jeho oslabení nebo dokonce ohrožení. Tady jsme zatím plně neobstáli. Nepropadli jsme sice úplně při zkoušce a Evropa to oceňuje, ale čeká nás ještě hodně práce, a to nejen ve vztahu ke slovenskému národu, ale i k ostatním sousedům. 14 POLYGON 2/93 [pageend16]Malé povídání o národu, Chartě a Císaři s lidskou tváří ALEXEJ ŽÁK Jak víme z historie, každý národ měl ve svých dějinách období prosperity i úpadku, obětavosti i špinavosti, vítězství i hořké prohry. Naše doba od listopadu 1989 se však nese ve znamení lidové hlouposti, pýchy, chamtivosti, nesnášenlivosti a arogance. Jak už jsem se zmiňoval ve svém minulém příspěvku, hloupost je vlastnost ryze individuální stejně jako zbabělost, statečnost či slušnost. Žádný národ proto nelze posuzovat jenom na základě součtu všech jedinců a jeho rysy či povahu stanovit aritmetickým průměrem jejich vlastností, neboť národ, stejně jako jeho stát, je velmi složitý společenský organismus, kde lidé na špici mocenské pyramidy formují rámec a základní pravidla života celé společnosti. Výběr lidí do vedení státu je proto tím hlavním a nejtěžším úkolem. Ideálem byl a vždy zůstane výběr těch nejlepších. Ovšem to je pouze ideál, ve skutečném světě nedokonalých lidí je hlavním kritériem výběru schopnost, zabránit těm nejhorším dostat se k moci. Historická zkušenost evropských národů je v tomto ohledu jednoznačná, neboť jak Němci tak i Rusové ukázali celému světu snadnost přechodu k masové zhovadilosti, jež po sobě zanechala miliony mrtvých a zmrzačených, vdov i sirotků, stejně jako obrovské materiální škody, protože se jim podařilo na základě určité ideologie pod praporem nenávisti a opovržení k jiným národům a lidem s odlišnými názory otevřít brány k moci mravnímu balastu a lidským bestiím. Existuje mnoho cest, jež vedou k výběru těch nejhorších do čela každého národa, ve všech totiž číhají na svou příležitost nejrůznější Stalinové, hitlerové, berijové, himmlerové, tukové, frankové, aminové i polpotové. Jugoslávská tragedie je toho všeho důkazem. V dnešním moderním světě, doslova přecpaném zbraněmi hromadného ničení, již nelze připustit za žádnou cenu, aby někdo po rozpoutání katastrofy prohlašoval: „Myšlenka to byla krásná, chyba se stala pouze při její realizaci.“ Nesmíme zapomenout na to, že lidská hloupost je nesmrtelná, číhá všude, i v myslích velkých intelektuálů, a dokáže se šířit rychlostí světla. Proto by měla mít trvalou platnost jedna zásada, a tou je, že každá společnost musí být založena na převaze slušných lidí nad darebáky. Pokud by tomu tak nebylo, tato společnost dříve či později zanikne. Když se podíváme kolem sebe a trochu zpět, zjistíme, že všechno zlé a špatné vzniklo většinou zcela nenápadně a díky tomu, že určitá společnost umožnila proniknout lidem s pochybnou morálkou, ale zato vybavených silnou touhou po moci, do politiky a na ty se postupně nabalili další, jim podobní, a ti se pak dokázali postarat o „pořádek“ ve společnosti i jinde. Nejinak tomu bylo u nás i v období tzv. sametové revoluce. Jak kdysi moudře pravil mar- kýz Maurepas: „Stačí, aby bylo koryto, prasata si už k němu najdou cestu sama.“ Tato krátká věta v sobě skrývá hlubokou pravdu a má platnost fyzikálního zákona. Uveďme si to na příkladu. Koncem dubna 1991 předal ve Štrasburku do rukou generální tajemnice madame Catherine Lalumiérové své pověřovací listiny dr. Čestmír CÍSAŘ. Proti jeho jmenování se ve federálním parlamentu zvtdla bouře nevole a skoro 150 poslanců podalo písemný protest proti tomuto svévolnému, jednostrannému a hlavně ostudnému rozhodnutí Jiřího Dienstbiera a žádalo presidenta Václava Havla o revidování tohoto rozhodnutí. Samozřejmě marně, neboť dr. Císař se stal po úspěšné „sametové revoluci“ poradcem ministra zahraničních věcí J. Dienstbiera. Presidentův tiskový mluvčí p. Michael Žantovský tehdy prohlásil něco v tom smyslu, že pan president nevidí důvodu na věci něco měnit, neboť taková jmenování jsou v Evropě - tedy v její civilizované a demokratické části - zcela normální, takže není důvodu se nad tímto aktem pohoršovat. Tím byla celá záležitost uzavřena a úsměv dr. Císaře se rozzářil nad celou Evropou. Nyní zalistujme v historii, abychom si osvěžili paměť a zjistili, čím se to vlastně dr. Císař kvalifikoval na toto prestižní místo. Nemusíme nijak dlouho hledat. Hned po podpisech známých potupných moskevských protokolů, pod něž se podepsali naši nejvyšší straničtí a státní představitelé, vyjma starého španěláka dr. Františka Kriegla, soudruh Císař dne 18.9.1968 prohlašuje: „Považuji za historicky logické, politicky realistické, lidsky šťastné a oboustranně prospěšné, že došlo ke známým moskevským jednáním našich a sovětských představitelů a že tato jednání dospěla k závěrům, k jakým dospěla.“ Takže vojenskou okupaci ČSSR s. Císař považuje za lidsky šťastnou a oboustranně prospěšnou záležitost. Za tato slova měl již dávno stát před soudním tribunálem s obžalobou pro schvalování trestného činu vlastizrady. President Havel a ministr Dienstbier však byli jiného názoru a „statečné“, jakož i nepochybně „vlastenecké“ postoje dr. Císaře z tohoto období náležitě ocenili. Životopis „persekvovaného“ dr. Císaře je neméně zajímavý. Narodil se 2.1.1920 v Hostomicích nad Bílinou (okr. Teplice). Středoškolská studia ukončil bakalářskou zkouškou na universitě v Dijonu ve Francii (1939) a poté začal studovat na filosofické fakultě UK v Praze, ale nedostudoval, protože došlo k „lidsky šťastné a oboustranně prospěšné“ německé okupaci naší republiky. Za okupace na práce do Reichu povolán nebyl, neboť pracoval jako úředník v obchodě, pak v pojišťovně a nakonec skončil ve vinných sklepích, kde zcela jistě provozoval „odbojovou“ činnost a způsoboval nacistům nemalé škody. Hned po osvobození republiky vstupuje do KSČ a nastupuje jako odborný pracovník do Sociologického ústavu. Zde se však dlouho neohřál, neboť mu kynula stranická kariéra. V roce 1946 se stal pracovníkem KV KSČ v Praze a už v r. 1947 postoupil díky mimořádné píli do ÚV, kde se podílel na přípravě vítězného února. Hned po vítězství získal doktorát, aby si buržuové a imperialisti nemysleli, že v aparátu strany pracují nějací hňupové. V aparátu ÚV KSČ pracoval až do r. 1952, kdy jej strana poslala do Plzně na krajský výbor, aby tu vedl oddělení propagace a agitace, a posléze se tu stal tajemníkem. V této době se nutně musel Císař angažovat v represivních akcích KSČ proti známým plzeňským demonstracím v roce 1953, jež vyvolala měnová reforma. Jsem přesvědčen, že právě on by mohl podat kvalifikovanou informaci o tom, kdo dal příkaz k odstranění sochy T. G. Masaryka z plzeňského náměstí a kdo se nejvíce angažoval za její sešrotování ve Škodových závodech. Považuji za silně nepravděpodobné, že mu takové otázky byly kladeny před jeho jmenováním za čs. představitele v Radě Evropy. Pojďme však dále. V r. 1957 se Císař stává zástupcem šéfredaktora orgánu ÚV KSČ s názvem „Rudé právo“ a v r. 1961 je dokonce šéfredaktorem časopisu ÚV „Nová mysl“. Zde získal bohaté zkušenosti z ohlupování lidí i potřebnou ideovou náplň, a tak se 1963 probojovává do funkce tajemníka ÚV KSČ, ne však na dlouho, neboť jej soudruzi pověřili řízením ministerstva školství a kultury, kde působil až do 10.11.1965. (Jeho nástupcem se stal náš budoucí disident Jiří Hájek. Viz příspěvek dr. Roberta F. Lamberga „Mezi rudými diplomaty“ - Polygon č. 7/92.) POLYGON 2/93 15 [pageend17]Potom si Císař sbalil pruty na ryby a odcestoval coby velvyslanec do Rumunska. V dubnu 1968 se stal znovu tajemníkem ÚV KSČ a členem jeho sekretariátu. V lednu 1969 se ještě preboxoval do předsednictva FS ČSSR, ale pak přichází rok 1970, s ním stranické prověrky i normalizační proces, ve kterém soudruh Císař se svou lidskou tváří neobstál a uvízl v normalizační síti jako jedna z obětí své vlastní práce i bystřejších kamarádů, stejně jako dříve před ním s. Slánský a celé „spiklenecké centrum“, jehož členové — na rozdíl od něj - přišli o své životy v inscenovaných procesech své rodné KSČ. Pro dr. Císaře, jenž si tak potrpěl na luxus, pěkné oblečení a neustálý zájem zpravodajů, začínají léta těžkého šikanu, neboťje „persekvován“ tím, že může pracovat jako vědecký pracovník ve Státním ústavu památkové péče a ochrany přírody v Praze, kde nastoupil v r. 1970 a z tohoto teplého místečka s žádnou odpovědností pak v r. 1982 odchází do důchodu. V roce 1989 již opět začíná intrikovat v klubu pro zasloužilé osmašedesátní- ky, zvaném OBRODA, a společně s Jakešovou administrativou jakož i vedením StB připravuje půdu pro další modifikaci socialismu s lidskou tváří. A tak v době, kdy mladí lidé, studenti a učni v ulicích měst nadšeně dělají „revoluci“, aby to nakonec náležitě pocítili na Národní třídě dne 17.11.1989, tak dr. Císař pěkně v teple, společně s dalšími jemu podobnými osmašedesátníky spřádá plány. 24. listopadu se v bytě Evžena ERB ANA schází obrozený disident Věnek ŠILHÁN (dnes člen správní rady a. s. Preciosa Jablonec) ke skoro hodinovému rozhovoru s „reformátorem“ Lubomírem ŠTROUGALEM. Současně se rozehrává celá série dalších schůzek, jichž se za ÚV KSČ zúčastňovali soudruzi Miroslav ZAJÍC (od prosince 89 člen představenstva a.s. MORAGRO Slušovice), Bouchal, Adamec, Čalfa apod., za OBRODU pak Ša- bata, Císař, Hájek, Jičínský ad. 28.11.89 se zástupci OBRODY sešli za přítomnosti funkcionářů StB k jednání se samotným šéfem 13. odd. ÚV KSČ s. Rudolfem HEGENBARTEM (jenž se v r. 1990 stal vítanou posilou slušovic- kého týmu odborníků) a dne 1.12.89 vystupuje dr. Císař s celou plejádou osma- šedesátníků v televizi a zahajuje dialog ve společnosti podle naplánovaného scénáře, aby v létě 1990 se představil už jako kandidát na presidenta ČSFR. Myslím si, že Císař je zejména pro naši mladou generaci skvělou ukázkou morálky proklamované V. Havlem a konkrétním příkladem dosažených polistopadových změn ve společnosti do voleb v roce 1992. Nevím jak kdo, ale já osobně jsem toho názoru, že tato persona byla jedním z hřebíčků do rakve Dienstbierova OH, protože občany u nás doma nelze donekonečna ohlupovat. Vyjádřeno slovy tohoto „klasika“ tzv. sametové revoluce, lze považovat za lidsky šťastné, historicky logické a zejména pro celou naši společnost nesmírně prospěšné, že Dienstbierův klan včetně exsoudruha Císaře skončil po volbách tam, kde to oni ani v tom nejhorším snu nepředpokládali. Lidé u nás doma by ale zejména teď neměli polevovat ve své ostražitosti a nadále by měli velmi pečlivě analyzovat jednání svých volených zástupců, neboť tací politici, jsou—li vyhozeni dveřmi, vrátí se zpět klidně oknem, třeba s požehnáním samotného presidenta. K tomu už jenom perličku, pro mnohé neznámou. 13. prosince 1989 se schází Havlem pověření zástupci OF k tajnému jednání se zástupci KSČ, které začíná v 18 hod. ve Valdštejnském paláci. Skupinu OF vedl exsou- druh Věnek Šilhán a v čele skupiny KSČ stál Vasil Mohorita. Hlavním bodem tohoto jednání byly podmínky komunistů ke zvolení Václava Havla do pre- sidentské funkce. Ty spočívaly v zachování celistvosti a nedotknutelnosti armády, ministerstev vnitra republik i federálu a samozřejmě v nepostižitelnosti funkcionářů v nomenklatuře ÚV KSČ v souvislosti s výkonem jejich funkcí, což Šilhán (dnes člen správní rady a.s. Preciosa Jablonec) slíbil dodržet. Zápis o dohodě z tohoto jednání byl vyhotoven ve dvou exemplářích a na obou je podpis V. Havla, přičemž jedno vyhotovení bylo neprodleně doručeno do Moskvy ke schválení, což p. Havel dodnes zapírá, ale to není podstatné, důležité je, že Gorbačov s touto smlouvou uzavřenou mezi delegací OF a KSČ souhlasil a staví tím Havla do úplně jiného světla. Podmínky této dohody byly plněny do puntíku, takže titíž poslanci, kteří v únoru 89 hlasovali pro Indrův a Čal- fův tzv. pendrekový zákon, odhlasovali po této dohodě Havla za presidenta ČSFR. Pro úplnost ještě podotýkám, že při popisovaném jednání byli přítomni rovněž pánové Michael Kocáb, Jiří Kři- žan a Saša Vondra, takže případné dotazy stran této doposud utajované smlouvy můžete směrovat přímo na ně. V této souvislosti nelze přehlédnout, že zcela nepochopitelně zůstává mimo diskusi či pozornost tisku (vč. exilového) fakt naprosto nezanedbatelný, a to: snaha či pokus o zrušení činnosti CHARTY 77 hrstkou jejich bývalých prominentů v čele s V. Havlem, kteří se začali dostávat naprosto oprávněně do palby kritiky jejich četných signatářů. Nezdá se to podivné? Ještě před listopadem 89 se tito lidé vydávali za demokraty a ve svých prohlášeních či relacích radia Svobodné Evropy zdůrazňovali, jak velký počet signatářů Charta 77 má, přičemž jednali jejich jménem. V závěru roku 1992 se pojednou sešlo pár bývalých mluvčích Charty 77 (kde nechyběli Šilhán ani Dienstbier) v jednom bytě a naprosto nedemokraticky prohlásili, že Charta 77 už ztratila svůj smysl a proto její další činnost ukon- Inspekce minia tra .vnitra §8R Qj. IMČ- 218/St-1985 Z á p i b o seznámení s výsledky Setření' ke stíŽnosti-podnětu sepsaný dne .ř'13 W.. v........................................... podle §11 vládní vyhlážliy ä. IJO/JS Ú.l. ■ příjmení, mio mJ ,i, í í X 0^.1.4.1955) Zaměstnání i funkce k i gt ftamSotnaneo BydllfitS bT Uh.Hradištš Stěpnické 100 Bodáno následující.vysvětlení i • Jmenovaný byl seznámen s výlsodky prošetření jeho opakované stížnosti adresovaní tninisztřu vnitra ČSRT Býl jsem seznámen s tín^ ke.po profietření části stížnosti poukazující na neobjektivnost a nesprávnost mého potrestání i neobjektivnost původního šetření provedeného inspekcí ministra.vnitra-tfSR-byla mojxi ..stížnost vyhodnocena jako oprávněná. Oprávněnost spočívá ve ^vadách kázeňského řízení, které předcházelo mému potrestání a Y itóm. Že při uzavření mé první stížnosti nebyly správné zhodnoceny všechny získané důkazy. Byl jsem seznámen stínu že-.ministr. vnitra ČSR rozhodl zrušit kázeňský rozkaz 8.32 X 03 8KB Uh,Hradišti vydaný 28.8.1984. Dále jsem byl seznámen i tím, že druhá část stížnosti,ve které poukazují na nezákonný postup .příslušníků 00 VB Vh.Brod proti; Jaroslavu URBANCOYI je řeSena vyšetřovatelem inspekce náčelníka - ZS BUB'-Brno jako oznámení-o-trestnómčlnu. Se sdělením ke stížnosti;jsem byl v plném znění seznámen, nemám k-němu připomínek. ajríříllr. Václav ViMX čují. Vůbec se nezeptali na názor lidí - signatářů Charty, co si o tom myslí a zda se vůbec ztotožňují s tím, co hodlají provést. Tomu se říká demokracie a morálka v praxi - dokud tě potřebuju v době zlé, tak se o tebe opírám a říkám MY. Jak doba pro mne zlá pomine a náhodou mě začneš kritizovat za to, co dělám špatně, tak tě prostě kopnu do zadku a prohlásím, že tvoje názory se přežily, označím tě za nekompetentního a nadále vystupuju už jenom sám jako ztělesnění mravnosti. Jak pozoruji dění v naší vlasti, tak jsem přesvědčen, že Charta 77 svůj 16 POLYGON 2/93 [pageend18]smysl neztratila a její činnost či existence nebyla nijak zpochybněna. Naopak, její myšlenky i obsah zůstávají i nadále v platnosti, pouze v některých málo bodech potřebuje nepatrnou modifikaci, která však nemění její podstatu. Mám za to, že duchovním otcům a tvůrcům Charty 77, prof. Václavu Černému, Patočkovi apod., šlo o něco víc, o něco poctivějšího, než je našim občanům předkládáno jejími likvidátory, a proto mne zaráží, že tento naprosto bezprecedentní krok zůstává bez patřičné odezvy u takových institucí, jako např. radio Svobodná Evropa, ale i u lidí či exilových spolků, kteří Chartu 77 a její myšlenky dříve všemožně podporovali. Dnes, stejně jako včera, zůstává holým faktem, že mnozí poctiví a slušní lidé v bývalé ČSFR jsou opět propouštěni z práce či jinak persekvováni za své názory, připomínky či oprávněnou kritiku. Opět je zpochybňována motivace jejich jednání a dnešními „demokraty“ jsou opět - stejně jako dříve - prohlašováni za kverulanty, za osoby nedostatečně informované, nekompetentní, které pouze závidí těm úspěšnějším na špici, nebo za přímo psychicky narušené persony. Celá kampaň proti těmto lidem, stejně jako dřív, se začíná spouštět v okamžiku, kdy poukáží na podvody, nezákonnosti, zlodějny či protekcionářství. Velmi silně pochybuji o tom, že o dosažení tohoto stavu v naší polistopadové společnosti šlo právě prof. Černému či jemu podobným lidem v Chartě 77. On silně nenáviděl lež, a proto byl nenáviděn notorickými lháři. Vždy říkal, že pravdomluvnost není žádná zásluha, nýbrž nevyhnutelnost či nezbytné minimum ve společnosti alespoň trochu slušných lidí. Z toho důvodu jednal vždy čestně a upřímně, stal se nezranitelným ve veřejném i ve svém soukromém životě a tedy nebezpečným pro každý režim, kde právě lež a korupce slaví své triumfy. * * * Na závěr bych se rád zmínil o dopisu, který obdržela redakce Polygonu od p. Liberdy z Ostravy. Pan Liberda se pozastavuje nad tím, jak rychle jsem se stal stálým dopisovatelem Polygonu a zároveň zdůrazňuje, že mne nemůže počítat mezi poctivé policisty, protože hážu do jednoho pytle bývalé komunistické prominenty s těmi, kteří sice ve svém mládí komunisty byli, ale po svém vyloučení z řad KSČ po r. 1970 proti režimu vystupovali a odnesli to i vězením. Jako příklady uvádí ss. Šabatu a Dienstbiera. Dále uvádí, že žádný rozumný člověk nemůže brát vážně to, co píšu o V. Havlovi a jeho přátelích, protože mu to připomíná plnění pokynů pro známou akci StB, zvanou „Klín“. Já sice nevím, co je na tom špatného, když člověk publikuje svoje názory, zkušenosti a v neposlední řadě i fakta doposud před čs. veřejností utajovaná těmi, kteří dříve hlásali pro život v pravdě, což jim teď činí značné potíže, ale to je zřejmě pro p. Liberdu záležitost okrajová. On je přesvědčen o opaku a abych jej utvrdil v jeho názoru na mou osobu, předkládám k posouzení jeden dokument z Inspekce MV ČSR, vyhotovený 26.6.85, který mě přímo usvědčuje z kolaborace a plodné spolupráce s StB. Ten flastr, o němž se tam píše, jsem dostal jako odměnu za kolaboraci a plodnou spolupráci s StB od lidí stejných kvalit, s nimiž si ONI v době své sametové vlády plácali po ramenou a označovali je za nepostradatelné odborníky. Jenom na vysvětlenou: Potrestán jsem byl za to, že jsem se jako vyšetřovatel VB odmítl podílet na akci StB zaměřené proti občanu SRN p. Eduardu BUBLIKOVI, býv. čs. emigrantu. Trest mi byl udělen na základě vykonstruovaného obvinění po doporučení pplk. Lauckého z S-StB Brno (viz Polygon č.8/92) mými nadřízenými, kteří neváhali ani falšovat důkazy. Celá věc byla řešena Inspekcí MV ČSR pod č.j. IMČ-556/20-1984, přičemž mi bylo náčelníkem mjr. Ticháčkem dne 1.3.1985 písemně sděleno, že rozhodnutí mých nadřízených je pravomocné, že opakovaným prošetřením mé stížnosti pro porušení zákona nebyly zjištěny důvody ke zrušení tohoto trestu, ani prokázáno zasahování do mé procesní samostatnosti jako vyšetřovatele VB ze strany vedení StB. Na toto písemné sdělení jsem reagoval hodně tvrdým dopisem ministru vnitra a výsledkem byl onen zápis ze dne 26.6.1985. Na této věci je nejpodivuhodnější fakt, že aniž by byla na celé cause změněna čárka či provedeno nové šetření, tak tentýž mjr. Ticháček konstatuje v rozporu se svým dřívějším tvrzením neob- jektivnost a nesprávnost mého potrestání, stejně jako neobjektivnost původního šetření provedeného Inspekcí MV ČSR. Ovšem ti, co celé provinění vykonstruovali, nebyli nikdy vzati za své jednání k odpovědnosti. Snad nebude pro nikoho překvapením, když stejná Inspekce se pak pokusila už definitivně se mnou vypořádat ve spojení se slušovic- kými gaunery v r. 1991, tj. v době panování sametového „revolucionáře“ dr. Sokola na MV ČR (v současné době je předsedou poradního sboru Dienstbie- rova OH). Ani tentokrát jim ale štěstí nepřálo a tak jsem se řízením osudu ocitnul ve Švýcarsku, jemuž chtěli čs. revolucionáři a právní umělci dávat lekce z práva. Takže po tom všem bych měl být vlastně vděčný oné velké sametové revoluci za to, že moje rodina (a rodina dalšího „estébáka“ Čima) dnes může žít v této krásné demokratické zemi. Je možné, že se někomu bude zdát můj článek nepříjemně tvrdý. Bohužel, jsem již takový. Už velký čínský myslitel ze 6. století př. Kr., Lao-c‘, řekl: „Pravdivá slova nebývají příjemná, příjemná slova nebývají pravdivá.“ Pohádkám o tom, že láska a pravda musí vždy zvítězit nad lží a nenávistí, jsem byl ochoten věřit jako malý kluk. Ve špatném a úskočném světě lidí pravda a láska většinou svůj souboj se lží a nenávistí prohrává, pokud zůstává osamocena a není ničím a nikým podpořena. Taková je aspoň moje zkušenost. Píši proto tak, jak cítím a jak věci korespondují s fakty. Že je to někdy tvrdé, s tím už se nedá nic dělat, ale je to aspoň upřímné a pravdivé. Při té příležitosti si vzpomínám na předvolební reklamní šot Občanského hnutí k volbám v roce 1992, v němž se Jiří Dienstbier obrací od okna, za nímž jsou zástupy jásajících lidí k televizním divákům a říká pevným hlasem a s lišáckým úsměvem: „My jdeme po správné cestě!“ Nezbývá než dodat: Ano, hoši, běžte po ní dál a už se zpátky nevracejte! ■ 9. února 1993 vydala vojenská prokuratura v Brně usnesení dle § 173 /1 tr.ř. o přerušení trestního stíhání kpt. Alexeje Žáka. Proti tomuto rozhodnutí podal 11.2.93 JUDr Jiří Machourek, žákův právní zástupce a známý brněnský obhájce disidentů a signatářů CHARTY 77, stížnost, v níž zdůrazňuje soustavné porušování zákonů ze strany voj. prokuratury v neprospěch kpt. Žáka a snahu celý případ odložit ad acta bez odpovídajícího rozhodnutí v souladu s právem a jejich vlastním předchozím tvrzením. Ve stížnosti žádá, aby byla na kpt. Žáka buď vypracována nová žaloba, když tu první jim odmítl soud přijmout pro zjevné vady, pokud je prokuratura přesvědčena o vině kpt. Žáka a má pro tyto závěry důkazy, jak dříve tvrdila v čs. sdělovacích prostředcích, a nebo ať trestné stíhání zastaví, jestliže tyto důkazy nemá - což je zcela evidentní. Z vyjádření dr. Machourka plyne, že trestné stíhání bylo zcela účelové a jeho hlavním cílem bylo odstavení kpt. Žáka od vyšetřovací causy Slušovice, a proto byla jeho osoba v čs. sdělovacích prostředcích soustavně skandalizována. Není třeba zdůrazňovat, že kpt. Žák společně se svým obhájcem chtějí vyčerpat všechny dostupné právní prostředky ke zjednání nápravy, které jim poskytuje čs. legislativa, což jim v konečné fázi umožní podat žalobu na čs. stát u Evropského soudního dvora ve Štrasburku. To by mělo negativní dopad pro nově vzniklou CR a její představitele. Komentář k této záležitosti přineseme v příštím čísle. POLYGON 2/93 17 [pageend19]MRTVÉ DUŠE ARNOŠT WAGNER Po listopadové „revoluci" mi napsal šéfredaktor obnoveného pražského Reportéra Dušan Mrňa dopis s návrhem, abych s časopisem spolupracoval. Po uveřejnění mého prvního článku jsem dostal autorský výtisk, ale více než to, jak dopadl můj článek, mě zajímalo složení redakční rady a spolupracovníci časopisu, neboť jsou lidé, se kterými bych nerad seděl v jedné místnosti anebo se k nim tisknul v tiráži. Po přečtení jmen členů redakční rady onoho pražského Reportéra jsem dostal komplex méněcennosti, který se mnou lomcuje ještě dnes. Mezi téměř dvěma tucty „redakčníků" byli: jeden bratr presidenta ČSFR, jeden kandidát na presidenta ČSFR, jeden ministr, jeden exministr, čtyři poslanci, několik profesorů, jeden akademik a dva „nositelé". Nejkratší titul tam měli PhDr, CSc. Snad také proto byly honoráře královské. Za každý článek jsem dostal od 600 do 800 Kčs (Literární noviny mi zaplatily za celou novinovou stránku honorář 450 Kčs). Snad proto literárky ještě existují, kdežto Reportér již nevychází. Tento trend - ohromit čtenáře slavnými jmény v tiráži - zastává mnoho domácích novin a časopisů, ale i některé exilové noviny a časopisy roztahují své páví ocasy do neskutečného vějíře. Někteří redaktoři, jako nenasycení Čičikovové, zapisují mrtvé duše do stále narůstající tiráže, nebo přebírají materiály bez uvedení zdroje, aby vzbudili dojem, že článek je psán výhradně pro jejich časopis nebo noviny. Například článek A. Březiny v Západu— TODAY, číslo 4 roč. 1. Tentýž („exilový" v Praze vycházející) časopis uvádí v tiráži lidi, kteří o tom ani nevědí, spolupracovníky, kteří nespolupracují, nebo dokonce ty, kteří si písemně vyžádali, aby jejich jména nebyla v seznamu spolupracovníků uváděna. Sám jsem s mnohými o tom hovořil a korespondoval. Když porovnáme 27 spolupracovníků našeho Polygonu se 47 (plus redakce) spolupracovníky Západu- TODAY a obsah obou časopisů, zjistíme, že polygonští se mnohem častěji podílejí na obsahu časopisu, který vychází včas a pravidelně osmkrát do roka, spolehlivě jako sluníčko. Na druhé straně jsou v exilu noviny, jejichž redaktor již neví, pod jakou značkou nebo pseudonymem by psal, aby vzbudil zdání rohu hojnosti a vážnosti. Z těch několika málo týdeníků, půlměsíčníků, dvouměsíčníků a čtvrtletníků, které po listopadu 89 v exilu ještě existují, se mnohé dostaly do jakéhosi politického tance svátého Víta, v jehož průběhu naprosto ztratily orientaci. Mnohé z nich se dají „přečíst" za pět minut (kromě inserátů), jiné zase přetiskují celé stránky domácího tisku a nebo otrocky přepisují staré zprávy z domova. Některé se dají číst jenom na prázdný žaludek (např. Nedělní hlasatel (USA), Kanadský Slovák (Toronto), Moravský výběr (Ottawa). Po zániku výborného čtvrtletníku Jiřího Loewyho PÓL a Tigridova SVĚDECTVÍ („Listy" nejsou pro „našince") zůstal do dubna 1992 Západ a POLYGONreportér. Vydavatel Polygonu došel k přesvědčení, že přemístění redakce, výroby a distribuce časopisu do Československa by byla sebevražda. Redaktor Západu-TODAY Karel Helmich se našel na seznamu agentů StB, stejně jako René Mucha, pražský vydavatel Západu-TODAY. Lidé kolem Polygonu si také uvědomují, že je celkem snadné sklouznout na úroveň Květů nebo Vlasty, zavést rubriku zahrádkářů nebo psát o sběru odpadků, k čemuž vyzývá své čtenáře Západ-TODAY dopisem St. Reiniše. Autoři Polygonu, i když se tiráž nechlubí jejich akademickými tituly, jsou zárukou toho, že to bude vždy převážně politický exilový časopis, hlavně pro potřeby exilu a jeho „vzkazy" domů. A koho zajímají výsledky čtvrté ligy v české házené mezi Pazourkovém a Kocourkovem s dvoutýdenním zpožděním - předplatí si torontský Satellite. Na nedostatek informací a zpráv z Čech a Slovenska si v zahraničí nemůžeme stěžovat. Výběr novin a časopisů je vynikající. Proto zaráží, mne dokonce šokuje, snaha některých českých periodik, určených nám „krajanům", proniknout k emigrantům. Konkrétně mám na mysli měsíčník Postilion, vydávaný v Praze jako „časopis pro české a slovenské krajany v zahraničí". Tento časopis má 24 stránek malého A5 formátu. Po odečtení fotografií, celostránkové tiráže, oznámení, dopisů a přihlášek k odběru (časopis nemá reklamy), zbývá 12 stránek textu. I toto číslo musíme dělit dvěma, neboť text je v češtině a v angličtině. Zbývá tedy 6 stránek obsahu určeného krajanům. Na těchto šesti stránkách je výkvět pitomostí, sepsaných vedoucím redaktorem Mgr Janem Pištěkem na témata: „Hej krajané!", „Zámek Konopiště" a „Rozhovor s lékařem", v němž se vyskytují otázky jako: „Prosím pěkně, pane doktore..., co je, pane doktore, prosím, nejsilnějším ostnem ve Vašem vztahu..." atd. Na konci poznamenáno: otázky kladl sám Mgr Pištěk. Jan Pištěk je v tiráži uveden jako vedoucí redaktor (těch šesti stránek!). Jeho nadřízený, šéfredaktor PhDr Tomáš Grulich, zatím neuznal za vhodné do celkem luxusně vybaveného časopisu přispět. V exilu jsme zvyklí na hloupé i nevkusné publikace, které různí fanatici vyráběli po nocích a jejich manželky vydělávaly na poštovné, ale s dobře a draze vybaveným kýčem pro krajany jsme se mohli setkat jenom v čekárnách velvyslanectví komunistického Československa. Tím více překvapuje na jedné straně dobrá kvalita tisku, papíru, zalomení Postilionu, a na straně druhé nesmírná stupidita obsahu. Neboť za tou blbostí stojí dalších přinejmenším deset lidí. A ne lecjakých blbců a nevzdělanců, ale za dělnické a rolnické peníze vystudovaných členů redakční rady: PhDr Stanislav Brouček CSc., ředitel Ústavu pro etnografii a folkloristiku ČSAV, PhDr Jaromír Kalus, poslanec ČNR, člen zahraničního výboru ČNR, dr Ivan Elyjiw, PhDr Tomáš Haišman, PhDr Jiří Kořalka DrCs., předseda komise pro dějiny krajanů při ÚEF ČSAV v Praze, PhDr Petr Mateš atd. atd. Co mají za lubem tito akademici, kteří s pomocí adresáře Společnosti pro vědy a umění (SVU) nabízejí za US$21.60 naivním krajánkům informaci, že v areálu zámku Konopiště je vinárna „Zámecká"!? Nevím, ale než Postilion, to si raději předplatím Západ-TODAY a začtu se do několik let staré a upatlané tvorby Anny Slovákové-Vackové, jejíž rukopisy rozumně schovával ještě kdysi Miloš Šuch- ma až na dno redakčního šuplíku. PS: Z čísla 2 Postilionu mi včera vypadl letáček. Již vím, co mají akademici za lubem: chtějí pomoct krajanům. Chtějí, aby krajané neutráceli své marky a dolary v podnicích pochybné pověsti, ale aby při návštěvě Čech nechali své peníze v podnicích a ubytovnách patřících ART DECORATIVE a. s., sesterské společnosti při- blblého (jak jsem se domníval) bratříčka Postiliona, jehož předplatitelé v zahraničí vytvoří „volné sdružení předplatitelů" a mohou využívat i cenových výhod, poskytovaných společností ART DECORATIVE a. s. A já tu jejich redakční radu podezíral z blbosti! Ottawa, únor 1993 ■ 18 POLYGON 2/93 [pageend20]Země česká, domov můj! (II) JINDŘICH STIKAROVSKÝ Květen roku devadesátého druhého byl horký. Díky „skleníkovému efektu“ a nadcházejícím volbám hospůdky a lokály v okruhu pěti kilometrů od ulice Italské praskaly ve švech. Protože žízeň je věc hrozná. Když tahle lapálie člověka přepadne, musí okamžitě něco podniknout, jinak by dehydroval a zhynul. Zažil jsem to párkrát sám při občasných procházkách angolskou buší, sponsorovaných jihoafrickou armádou. Tam se bralo za vděk i lecjakou kaluží, do níž se nasypaly různé chemikálie. Po doplnění hladiny tekutin v těle, případně vyschlých feldflašek, mašírovalo se dál a za případné zhynutí nenesla rozhodně odpovědnost dehydrace. Spíš nějaká mina, obvykle československé výroby. V Praze je podstatně lépe, neb není doposud zaminována a vedle občasných kališť je k dispozici nepřeberné množství nápojů, jimiž lze žízeň paci- fikovat. Je-li člověk movitý, lze tak učinit i na Václaváku. Vstoupí pak do evidentně zrenovovaného restaurantu, plného bodrých Helmutů a Sieg- friedů, které padesátikoruna za jednu „plzeň“ nemůže rozházet. Chová-li se tiše a neruší příjemně evropské prostředí zbytečnými českými výkřiky, je před něho hbitě postavena napěněná sklenice. Číšníci úslužně kmitají a nezkoumají národnost hostů. Stává se proto zhusta, že finální inkaso je vedeno v německých číslovkách, spolu s milým dodatkem: „Danke schön, kommen Sie wieder, bitte!“ Mnozí ne- důtklivci, zejména předáci Levého bloku, masírují v Rudém právu skoro obden vymetené mozky svých klientů chmurnými předpověďmi vracejícího se „Protektorátu“ a velkoprodeje českého bohatství, včetně vymletých silnic a hornických odborů, „markami nabité“ bundesříši. Tržně zainteresovaný pingl restaurantu Evropa bere však svou němčinu docela pragmaticky, neboť by mu ani ve snu nenapadlo, že si normální Pražák zajde na pivo do lokálu, kde i sklenice vody stojí „pětku“. Podobně je tomu i s nasycením. Neznaje dosud místních pravidel, pozval jsem jednoho sobotního odpoledne švagrovou Mářu a babičku na večeři. Vyrazili jsme kolem třetí, cournout se Prahou a pak si dát do nosu v „Ma- karsce“. Tento milý podnik jest vinárnou a dělají tam výborné minutky. Chodíval jsem tam již jako školák, pouze o patro výš. Tam zase bydlela teta Anežka, která dělala neméně výborné bábovky. Obě tyto instituce se nalézaly na Malostranském náměstí, což těšilo zejména maminku, protože nemusela zbytečně lítat po Praze. Když totiž tatínek dopil kafe, zjistil obvykle, že mu došly cigarety a šel si je koupit do Makarsky. Za hodinu poté usoudila maminka, že už je té návštěvy dost, políbila tetu, vyzvedla otce z Makarsky a jelo se domů. Každý tedy jistě pochopí, s jakým rozechvěním jsem stanul před mému srdci drahou tavernou. Přivítala mne však tepaná mříž, na níž visela cedule s nápisem „Plně obsazeno“! Šlo se dál a tentokrát ke Schnelům. Od Makarsky je to pár kroků a kromě proslulé kuchyně tam točí řízné pivo. Místo však bzučení ventilátorů, ze kterých se vždy linuly vzrušující pachy omáček a znojemské pečeně, zela na nás osleplá okna pokecaná maltou, a celkovou pochmurnost pustého exteriéru završoval nápis „V adaptaci“. Mohli jsme jít klidně do Malostranské kavárny, kde otevřeno bylo, ale já pozval dámy na večeři, nikoliv na kafe s rakvičkou. Takže se jelo zpátky do města. Vystoupili jsme na Národní, kde je nóbl restauranty napěchováno. Stačil však pohled na vyvěšená menu, která prozřetelní hostinští umisťují již u vchodu na ulici, abych briskní kalkulací zjistil, že tahle večeře ve třech by stála kolem tisícovky, tuzéra nepočítaje. Neboť řízek s novými brambory a okurkovým salátem stál bratru skoro dvě stovky. Zato biftek s oblohou a „brambůrky“, ten už byl o padesát korun dražší. Co mne však fascinovalo nejvíc, když jsem zjistil, že „specialita závodu“ - čočka s volským okem a bramborem - byla Jen“ za rovných 95,-Kčs. Babička i Mářa trpí cukrovkou. Normálně si nosí v kabelce kus chleba se sejrem nebo jinou pokroutku, když to na ně přijde. Představa omdlelé tchýně na frekventované ulici se každou minutou měnila v děsivou realitu, neboť jak babička, tak Mářa, v očekávání slíbených hodů, nevzaly s sebou ani suchý rohlík. Fra- pantní situaci vyřešil automat Metro, jenž neadaptován, nerezervován a tudíž stále mile ušmudlán, stojí tak, jak před lety dvaceti pěti, se svými aluminiovými příbory a okoralými chlebíčky, jak milá Popeluška uprostřed panských večeřadel. Poněkud utahaná dáma, jež tam pendlovala s kýblem a jakýmsi hadrem, ošmrncla dvěma profesionálními tahy značně již ulepený stolek a já zatím stál ve frontě na svíčkovou. Měli tam také maďarský guláš, ale ten se zdál babičce moc kořeněný. Mně se zas zdál spíš od včerejška a Mářa gulášům neholduje. Všechno to pak spravila stovka a ještě nám pár drobných vrátili. Je docela možné, že leckdo, jenž se prokousal epickou šíří tohoto vyprávění, dospěje k závěru, že blbnu. I já jsem občas propadal těmto úvahám, zejména jednoho dne, kdy při náhodné cestě k Černínskému paláci procházel jsem Pohořelcem, kde kromě jiných nádherností nalézá se establishment zvaný „Cala Furia Kafete- ria“. Co je „Cala Furia“, to prosím nemohu posloužit. „Kafeteria“, to už mi došlo, a tak jsem vstoupil, neboť skleněnými dveřmi bylo vidět mísy nádherných českých koláčů, štrůdlů a podobných dobrot, patrně importovaných z Milána či Venezuely. Křupavé a ještě teplé, rozplývaly se v ústech, a já si dal čtyři. Taky jedno kafe, aby se to spláchlo. Když přišlo placení, POLYGON 2/93 19 [pageend21]myslel jsem, že vlasatý mladík, co kasíroval, je bud’ absolventem pomocné školy nebo naturálním bláznem. Konečná částka činila totiž 160,-Kčs! Čuměl jsem hodnou chvíli na účtenku a pak se opatrně zeptal, jakou formou permutací dospěl dotyčný k této cifře. Dospěl jednoduše a bystře. Neboť čtyři koláčky po třiceti korunách je rovných sto dvacet a ten zbytek je to kafe se šlehačkou. Zaplatil jsem a beze slova odešel. Kousek od „Kafeterie“ zelo další lákadlo s nápisem „Restaurace u Dvou zlatých hvězd“, ale tu jsem minul bez povšimnutí. Doménou „Hvězd“ jsou „indonézské speciality“, jak důrazně upozorňovala cedule na vratech a já už měl sotva čtyři stovky. Podivné skleslosti mne zbavila procházka Pohořelcem, takže když jsem se doploužil na druhý konec směrem k Loretě, mohl jsem už bez obav vstoupit do titěrného krámku s nadpisem „Antiques“. Tam, uprostřed rozličných hasičských helem a roztomilých trpaslíků, seděla docela fešná dáma a pletla svetr. To mi sdělila docela nenuceně, když jsem se jí přímo otázal, co to dělá. Pak jsme zavedli debatu o specifikách tržních poměrů na Pohořelci. Během půlhodiny mi bylo leccos jasnějším. Ta dáma mi totiž sdělila, že už jen ona platí činži za svůj krámek Obvodnímu bytovému podniku, což činí doposud pár tisíc měsíčně. „Ale až to zprivatizujou, pak to asi zabalím... Vidíte támhle ten pisoár?“, ukázala okénkem naproti. Viděl jsem nápis „Toaletten“, tedy onen pisoár, nevěda, kam dáma míří. Vysvětlení se dostavilo vzápětí: „Víte, kolik ten, co si to pronajal, za to platí? Dvacet papírů, milej pane!“ „To je dost,“ připustil jsem, „to je skoro sedmnáct stovek měsíčně“ a v duchu jsem si hmotnil nepřehledné zástupy klientů, jejichž potřeba vylulat se musí je přepadnout nutně na Pohořelci. „Ste šílenej?“, vpadla mi do řeči nepochopitelně rozčílená obchodnice. „Dvacet tisíc měsíčně, né za rok!!! Za dvacet táců ročně bych to brala sama, člověče!“ Záchodová thematika a opětovně se zvyšující tlak ve mně vyvolaly ony pocity, při nichž člověk podvědomě kříží nožičky. Spěšně jsem se odporoučel a mazal na elektriku. Inkriminovaného sociálního zařízení jsem se zdráhal použít, neboť představa, že buď najdu nešťastného hajzlfotra pověšeného na klice, nebo ze mne za několikavteřinové postání nad žlábkem stáhne nejméně padesát korun. Pro uklidnění čtenářů konstatuji, že v tramvaji jsem našel místo k sezení, čímž jsem dojel bez závad až na Vinohrady. * * * Koukám však, že jsem chtěl hovořit o volbách, poslancích a stranách a přitom se tu bavím o hajzlících. Což je trestuhodné rozpolcení thematu i souvislostí, dalo by se říci. Ale mo- mentama si tím nejsem úplně jistý. Ještě minulého roku, než jsem odejel z Jižní Afriky, navštívil mne přítel Hanek, jemuž jsme před léty prodali statné štěně obřího kníráče. Pan Hanek je povoláním konstruktér, ale taky si koupil farmu, kde pěstoval ovečky. Na ní vypustil hravého psíka a odjel zpět do Johannesburgu, kde si klidně konstruoval dál. Po několika měsících obdržel zmatenou zprávu od jistého Lukáše Ndlovo, který mu tu farmu hlídal, že oveček očividně ubývá. Hodil na prkno hadr, uklidil pera a jel se podívat, o co jde. Když po sedmihodinové jízdě dorazil na místo, našel tam zabarikádovaného Lukáše a ubohé zbytky oveček, mezi nimiž se proháněla šedesátikilová bestie. Nevěda jiného řešení, naládoval a když bylo po všem, vyplatil Lukáše a dal farmu na prodej. Pak si usmyslil podívat se na maminku a odletěl do Československa. Po svém návratu mě tedy navštívil a s nelíčeným nadšením se rozhovořil o připravovaných volbách, ve kterých tentokrát dostanou bolševici zahulit. „Klaus je jediný rozumný člověk mezi těma idiotama, a musíme ho podpořit!“, dodal zaníceně a vytáhl z kufříku modře zabarvené přihlášky ke členství v ODS. Souhlasil jsem s ním do písmene a během několika dnů šla do hlavního stanu ODS v Praze jásavá zpráva, že v Jižní Africe byla založena odnož této děsila strany. Do čtrnácti dnů jsme dostali vlastnoruční dopis od pana Klause, v němž nám popřál mnoho úspěchů v práci pro stranu a hojnost zdraví a štěstí. Božího požehnání nepopřál. To by zas popřál pan Lux. Měli jsme pochopitelně radost a začali shánět další příznivce, kterých se již v prvních dvou týdnech ohlásilo asi šedesát. První zakládající schůzi jsme hodlali spojit s proponovanou návštěvou ministra Čalfy, v jehož doprovodu mělo být několik poslanců z ODS, jak nám bylo v další korespondenci sděleno. Pan Čalfa však nejel a nejel. Asi měl jiné starosti. Pochopitelně jsme panu Klausovi za jeho milý dopis poděkovali a apelovali na něho i stranu ODS, aby se v připravované novele volebního zákona kategoricky zasadil o možnost Čechů a Slováků, žijících v zahraničí, volit v místě svého pobytu prostřednictvím českých a slovenských zastupitelských úřadů. Píši zde o „apelu“, ale byla to vlastně zoufalá prosba za něco, na co jsme jako legální občané naší republiky měli právo. Doufali jsme a věřili, že tentokrát bude jinak, že nebudeme odbyti blahosklonným mávnutím ruky, jak se stalo při návštěvě ministra Dienstbiera několik měsíců předtím, kdy nám tímto pánem, i jeho tajemníkem pro africké záležitosti Zacharem, bylo nakecává- no, že „to by způsobilo nesmírné ad20 POLYGON 2/93 [pageend22]ministrativní a jiné komplikace“. Jaké komplikace, pane Dienstbiere? Jsme snad národem blbců? Nebo byl jste vy a vaše tisícihlavá mašinérie „nepostradatelných expertů“ v Černínu neschopen nechat postavit zapečetěnou škatuli na to či ono vyslanectví a dát inserát do novin, že se bude v sobotu ráno volit? A pakliže ano, proč jste se nezeptal Poláků či dokonce Bulharů, kteří tohle přesně udělali - a bez komplikací! Přišel kýžený leden a s ním schválení „novely“ volebního zákona. Novely velmi povedené, která třemi záludnými slovy „na území ČSFR“ učinila ze statisíců Čechoslováků žijících v cizině bezprizorný houfec jakýchsi druhořadých subjektů, o kterých si milý „král Ludvík“ může dále hovořit jako o těch, „kteří odešli, aniž bychom věděli proď. A mezi těmi, kdož zvedli ruku k odsouhlasení tohoto svinstva, byli poslanci ODS! S těmito a podobnými myšlenkami jsem nyní procházel Prahou, kde ze všech koutů jukali z plakátů politikové a kandidáti stran, slibující hory a doly, důchodcům větší důchody, nájemníkům ochranu proti domácím, frustrantům víc sexu a republikánům naházení celé vlády do Vltavy. Černý les nesliboval nikdo, neboť s lesy jsme na tom prachšpatně, jak známo. Díky Vladimíru Valentovi, který se též v Praze objevil, seznámil jsem se s lidmi, jimž republika dluží nejvíc. „Muklové“, členové Konfederace, lidé prolezlí chorobami a neduhy, jež jim zůstaly jako prakticky jediná „odměna“ za léta strávená v komunistických lágrech a věznicích. Mnozí z nich dělají co mohou, hovoří, píší, bojují, ale často už není sil a hlavně prostředků, vždyť sami většinou živoří za mizernou penzičku, zatímco soudruzi Lorencové, Štěpánové a Bilako- vé sepisují v klidu a pohodlí svých vil nestoudné memoáry, jež jsou dokonce vydávány... Bylo dost těžké rozhodovat se v den voleb. Všemi deseti jsem chtěl dát hlas těm, kteří jediní se postavili proti diskriminačnímu volebnímu zákonu, kteří dodnes bojují (nyní již s KDU-ČSL, abychom byli spravedliví) za uznání „třetího odboje“, Klubu angažovaných nestraníků. Po zevrubnějším průzkumu jsem však tušil věci nedobré. Proto jsem volil ODS. A babičku, která chtěla volit „důchodce“, jsem přemluvil, aby neblbla a vsadila na Klause. Doufám, že pan Klaus má ze mne radost. Radost však ze mne nebude mít páně Klausův kolega Čermák, se kterým jsem měl před několika týdny čest se seznámit. Je to asi měsíc, co ODS pořádala v Liberci takový menší sněm, kterého se zúčastnil tento pán. Liberec je totiž jeho volebním rajónem. Agenda schůze byla tato: 1) Volba revizní komise, 2) volba smírčí komise, 3) diskuse. První dva body programu se sfoukly během pěti minut. Pak nastala diskuse, jíž započal jakýsi mládenec, kterému když dali mikrofon, dostal takovou trému, že v první chvíli nikdo nevěděl, co chce. Pak se konečně sebral a otázal se pana Čermáka, „proč ještě dodnes na významných a kritických postech sedí bývalí komunisté?“. Pan Čermák se shovívavě usmál, neboť šlo o otázku vcelku naivní, ale pak si odkašlal a sytým hlasem spustil: „Je dosti těžké vyměnit dva miliony lidí, kteří byli ve straně. Mnozí z nich jsou též odborníci, za něž nemáme náhradu. Je nutno dát jim šanci. Němci v bývalé NDR mají tytéž problémy. Mají však také výhodu, že bývalé komunistické kádry mohou vyměnit za Němce ze západu. My však žádné “západní Če- chy„ nemáme. Takže se často musí vzít to, co je.“ Po této replice byl tazatel patrně spokojen, neboť se schoulil do židle a zaujal pozici mrtvého brouka. Na pódiu se však předsednictvo briskně dohodlo, že bude lepší, budou-li diskutéři svoje dotazy psát a pan Čermák na ně postupně odpoví. Nevím, proč se tak stalo, asi měli krátký kabel u mikrofonu. Z diskuse se však obratem stala statická „tiskovka“, při které padne otázka - bum, pak přijde jakákoliv odpověď - bum, a je po parádě. Pakliže byl tazatel nespokojený s odpovědí, začal vykřikovat, mikrofonu nemaje, mohlo by to být považováno za pokus o provokaci či škandál a dotyčný by mohl být vyveden. Ale to je jen moje subjektivní úvaha, nechci nikomu křivdit. Faktem zůstává, že mne odpověď pana Čermáka neuspokojila. Já nevím, co to do mne zas vjelo, asi jsem praštěnej, ale hmátl jsem po čtvrtce papíru, který tam kdosi nařezal ze školního sešitu, a odeslal na tribunu dvě jednoduché otázky: 1) Proč strana ODS hlasovala pro schválení poslední novely volebního zákona, který jasně diskriminuje Čechy a Slováky žijící v zahraničí? 2) Proč, když nemáme ony „západní Čechy“ v tuzemsku, nepoužijeme Čechů žijících čtvrt století nebo i déle na Západě, u nichž by byla nejen záruka odborné způsobilosti, ale především způsobilost politicko-morální? Na otázku první odpověděl pan Čermák toto: „Jo, takovej ňákej zákon byl, ale to už je dlouho a dneska se to nedá řešit.“ Na druhou otázku byla odpověď ještě vtipnější: „Prosím vás, dovedete si představit, že by americkej Čech měl zájem tady něco dělat? Jo takhle nějakej kšeft, to jó, ale jinak pochybujú.“ Jelikož jsem nebyl schopen dále polemizovat (jinak bych se vystavil výše již zmíněným eventualitám), vstal jsem a se slovy „Tyhle ptákoviny poslouchat nehodlám!“ jsem odešel domů. Mohu jen dodat, že doposud jsem nebyl nikterak pronásledován, přestože svědků bylo přes pět set a já nijak nešeptal. Takže asi už snad máme jakous-takous demokracii. Máme však také nepříjemně velké množství mladých a ambiciózních politiků, jimž chybí ona příslovečná „Kinderstube“ a jejichž způsoby při řešení zásadních problémů hraničí s neskrývanou arogancí. Neboť v kterém demokratickém a slušném státě by si mohl politik a dokonce nedávný ministr vnitra, kteroužto funkci pan Čermák před pár měsíci zastával, dovolit říci, že „takovej nějakej zákon tu byl, ale to už je dávno“? Ono „dávno“ bylo v lednu 1992! Ještě méně „dávno“ bylo, kdy strana, jejímž je dnes pan Čermák čelným pilířem, hovořila ve svém volebním programu o vyřešení otázky „Třetího odboje“, o konečném vypořádání se s komunismem a spravedlivém potrestání těch, kteří ve jménu této zrůdné ideologie zničili totálně vše dobré, co v této zemi existovalo. Před mnoha léty, ještě za císaře pána, pronesl jakýsi rakouský politik na adresu českých poslanců ve vídeňském parlamentu, že Jsou buď slouhové nebo hulváti“. I dnes se jako POLYGON 2/93 21 [pageend23]Čech tomuto výroku vzpírám. Před několika dny jsem však viděl v české televizi pana Čermáka, jak kterémusi reportérovi řekl, že „koho chleba jíš, toho píseň zpívej“. Volil jsem stranu ODS, neboť jsem souhlasil s jejím programem a také proto, že si velice vážím pana Klause - jako člověka nejen moudrého, ale především slušného. Nemohu tedy pochopit, proč si nechá kazit „image“ strany ODS lidmi, kteří by se svými manýry hodili spíš do nějaké jízdárny. Neboť mám občas pocit divné nejistoty, jsem-li svědkem, že přední zástupce strany, které jsem dal svou důvěru, trpí nebezpečnou ztrátou paměti a nedostatkem dobrého vychování. A velice se obávám, že nejsem sám! Jindřichovice pod Smrkem, 5.2.1993 ■ Čechie nebo Česko ? PAVEL STILLER Po nedemokratickém rozpadu ČSFR, poslední verze společného státu Čechů a Slováků, se znovu objevil starý a latentní problém, jak vlastně nové torzo v krátkosti nazvat, jak rychle a výstižně nový stát pojmenovat. Že většina Čechů doma a v zahraničí nebude v běžné řeči používat dlouhý úřední název Česká republika, je nabíledni. Ani neoficiální geografická označení České země (Země koruny české) nebo Čechy a Morava, vytvořená rovněž ze dvou slov, se neujmou. Pro všední den se zatím nabízejí dvě užitečné varianty, historicky vzniklé a opodstatněné: stará dobrá Čechie a novodobé, německou a sovětskou okupací podbarvené Česko. Oba názvy jsou krátké, praktické a gramaticky správné. Otazníky ovšem vyvolává různý přístup k oběma termínům, jejich emociál- ní náboj. Tradiční výraz Čechie, šířeji používaný teprve od dob obrození, hlavně v 19. století, v období boje za česko-němec- kou politickou a kulturní rovnoprávnost, bude dnešním generacím dost cizí. Po 40 létech komunistického praní mozků a prznění národních tradic se totiž klausovské Česko vyznačuje ahistorickým pragmatismem, ztrátou národní paměti a ohromující neúctou k zakladatelské práci minulých generací, k dílu Masaryka a Štefánika. Název Čechie nesly už v habsburské monarchii, v dobách „nesvobody“, četné kulturní, hospodářské a sportovní spolky či instituce, jež se tak jednoznačně hlásily do českého tábora, k národní práci Čechů a Moravanů. Čechie vznikla za Rakouska jako specifický pendant tehdy módních a romantických pojmů Slávie a Germánie, jež heslovitě zastupovaly soupeřící oblasti slovanské a německé. Čechie jednak označovala bájnou pravlast Čechů v horním Povislí nebo zakarpatském Pripjaťsku, jednak symbolizovala českou pramatku, bohyni popř. génia českého národa. Také jako dnešní zeměpisný termín je Čechie plně oprávněná: vedle přípony -sko je koncovka -ie, odvozená z latinské -ia, nejčastější tvo- rebnou částicí územních označení. V Evropě jsou příkladem Anglie, Belgie, Francie, Itálie, Albánie a Jugoslávie. Čechie zahrnuje neutrálně všechny země českého národa a české řeči, neuráží tedy autonomní pocity Moravanů nebo Slezanů, jejich specifické nároky. Název Česko, používaný po roce 1968 doma a v exilu, je zatížen emocemi ze dvou totalitních diktatur. Mimochodem, jako vše z období stranického temna, je také jedna Čechie v oboru pohostinství pokálena výskytem jakýchsi Jo- dasovců, nechutné to sekty stalinských pohrobků na počátku sovětské okupace a husákovské normalizace. Pojem Česko se znovu vynořil před 55 léty jako hanlivý překlad hitlerovské zplodiny „Rest-Tschechei“, jíž byly míněny Čechy a Morava, zmrzačené oddělením Sudet po Mnichovu 1938. Německá koncovka -ei, ačkoliv podobně odvozená z latinského -ia, je u zeměpisných jmen poměrně řídká a poněkud nešťastně označuje některé územní celky s „neurčitými“ hranicemi a „podezřelými“ národy, jako např. Tschechei, Slowakei, Valachei, Lombardei, Türkei a Mongolei, do češtiny převedené vesměs s příponou -sko. Není náhoda, že první čtyři výrazy označují země, sousedící s německou jazykovou oblastí: slovenský termín Němci pro „němé“, cizí řečí mluvící sousedy, není rovněž příliš lichotivý. Výraz Tschechei je dnes v západním Německu bohužel dost vžitý a rozšířený, i v seriózních novinách. Šalamounsky to rozřešili Rakušané, kteří od Nového roku 1993 zavedli nezatížený pojem „Tschechien“, tedy Čechie (rusky Čechija). Navázali tak na tradici let 1919 - 1920, kdy se pro Československo často používal název Tschechoslowakien namísto později vžitého Tschechoslowakei. Tehdy šlo o důležité, byť jemné politické rozdíly: ten první termín platil pro stát Čechů a Slováků s ústavně uznanou německou menšinou, ten druhý, „hanlivý“, pro tentýž stát, v němž byly po r. 1920 autonomní požadavky Němců osudně „ignorovány“. Po tisíci letech vývoje nemají Češi stále ještě souhrnný název pro svou zemi. Mají snad tuto záležitost přenechat cizincům? Ostatně, ani Slováci na tom nejsou lépe. Ve světě neznámé Slovensko se teď všude bude plést se Slovinskem a možná také se Slavonskem, východní částí Chorvatska. V rámci obnovení a uznání historických tradic by se proto měl pro Českou republiku oficiálně zavést pojem Čechie. Lid obecný, u piva a jinde, ovšem asi už zůstane u svého navyklého Česka. ■ □ □ □ Také švýcarský renomovaný deník „Neue Zürcher Zeitung“ se 22. ledna 1993 zabýval otázkou, zda „Tschechien“ nebo „Tschechei“. Úvodem poznamenává, že se jedná o název pro územní celek „Cechy a Morava“ po rozpadnutí Československa a dodává, že pro západního demokrata je zcela absurdní a nepochopitelné, že se stát může jednoduše rozdělit bez hlasování lidu a klade otázku, zda takové jednání politiků vůbec jen nasvědčuje tomu, že zde demokracie byla pochopena. — Specielně Švýcaři takovouto „demokracii“ nemohou pochopit a nepochopí. — (Pozn. redakce.) ■ 22 POLYGON 2/93 [pageend24]Operace "Ukryté dokumenty" VÁCLAV JAKOUBEK Jaro roku 1945. — Druhá světová válka se v Evropě blíží ke konci a německé okupační úřady Protektorátu Böhmen und Mähren jsou si této skutečnosti plně vědomy. 15.dubna, ve 3 hodiny ráno, vyjíždí z Prahy směrem na jih kolona vozů 1. roty elitních ženistů SS-divise Das Reich. Na korbě jednoho z vozů, na zapečetěných bednách, sedí mezi svými vojáky velitel 2. čety, SS-Scharfůhrer Günther Achsenbach. Poslání a cíl výpravy, která mizí v ranní temnotě, jsou přísně tajné: rozkaz přišel z Hlavního stanu v Berlíně. Praha, polovina května, o měsíc později. - Úřady právě osvobozených Čech začínají pátrat po německém okupačním archivu. Na jeho lokalizaci se mimo české StB, plně ovládané komunisty, zainteresuje také sovětská NKVD. Usilovné pátrání, které se postupně rozšíří na celý bývalý Protektorát, ani po několika měsících nikam nevede. Archiv jako by se do země propadl... Začátek září 1945, zajatecký tábor Mühlhausen, francouzská okupační zóna. - Po mnohadenní urgenci dosahuje soukromého slyšení u velitele jeden ze zajatých SS-manů, který tvrdí, že má přísně tajné informace, důležité pro vítězné spojence. Do kanceláře velitele je vstrčen muž v rozedrané uniformě SS bez signicií. Postaví se do pozoru a hlásí: Scharführer Günther Achsenbach. Pak podá veliteli stručnou zprávu o tajné misi SS ženistů v Čechách několik týdnů před koncem války, jejímž úkolem bylo ukrytí a zajištění dokumentů Protektorátu Čechy a Morava. Velitel po odvezení zajatce kontaktuje francouzskou zpravodajskou službu, která přebírá SS-mana do své péče. Druhá polovina září 1945. - Francouzský atašé předává na čs. ministerstvu zahraničí v Praze oficielní nótu. Mj. se v ní praví: válečný zajatec, příslušník zbraní SS, hodlá označit nedaleko Prahy místo, kde německé úřady zakopaly před koncem války důležité listiny.“ Hledaný archiv byl na světě. Co ale následuje po této notě, není do dnešního dne spolehlivě objasněno, dá se to však shrnout do několika slov: debakl komunistických špionážních služeb. Zatímco tyto služby po archivu stále usilovně pátraly, zapadla tato důležitá zpráva o něm do tresoru na čs. ministerstvu zahraničí. StB ani NKVD se o ní nedozvěděly! V čele ministerstva zahraničí stál tehdy Jan Masaryk, přesvědčený antikomunista. Dá se předpokládat, třebaže pro to nejsou důkazy, že právě on tuto zprávu dostal do ruky a že on byl hybnou silou za tím, co následovalo: navenek dokonalé mlčení - ale pod touto klidnou hladinou se rozjela supertajná akce, do které byla místo Francouzů a čs. ministerstva zahraničí zasvěcena strana třetí: americká vojenská výzvědná služba G-2. Koncem ledna 1946 obdržel od generálního štábu USFET (United States Forces European Theater) nadporučík americké intelligence G-2 v Norimberku William Owen rozkaz, připravit co- vert-misi do sovětské okupační zóny. Název mise: Operation Hidden documents. Rozkaz oznamoval, že půjde o nebezpečnou akci s možnými ztrátami na životech a proto musí jít o dobrovolníky. Nutný požadavek: členem výpravy musí být kvalifikovaný pyrotechnik, protože bude nutno zjednat si přístup do místa zabezpečeného větším množstvím výbušnin SS původu. Dále tři nákladní vozy s výkopovou technikou. Čas ke splnění - jeden týden. Poručík Owen se nejprve soustředil na nejdůležitější osobu mise, na které bude záviset její úspěch - na pyrotechnika. Po několika dnech padla volba na bomb disposal officer 26. pěchotní divise Třetí armády gen. George S. Pattona, kapitána Stephena M. Richardse, proslulého chladnokrevností, odvahou a dokonalou znalostí německé explosivní techniky. Kpt. Richards, který se nikdy žádné nebezpečné akci nevyhnul, ihned souhlasil, vyžádal si jen dva pomocníky své vlastní volby. Členy pyrotechnického oddílu mise se tak stali štábní seržant Taylor R. Fulton a seržant Philip J. Urquhart. Čtvrtek 7. února. - Kpt. Richards obdržel ve Frankfurtu n/M rozkaz, odejet se svými dvěma muži do Norimberku a ohlásit se na velitelství. Tam se dozvěděli podrobnější údaje o úkolu, který je očekával na neznámém místě ve vnitru Čech: zneškodnit výbušniny, chránící štolu s důležitými dokumenty. Výbušniny, o které se jedná: cca 50 pro- tipěchotních a protitankových min, větší množství tzv. crater charge, německé speciality, pro názornost zvané takto proto, že po sobě zanechávala několikametrový kráter, a asi půl tuny plameno- metného oleje se zápalnými rozbuškami. Schema odpalovacího zařízení neexistuje. Odjezd na misi v několika dnech. Kpt. Richards byl se svými dvěma muži ubytován v budově štábu a npor. Owen odejel do Riensburgu, hlavního velitelství oddělení G-2, pro další instrukce. Kpt. Richards využil situaci a navštívil soud s válečnými zločinci, který probíhal v Norimberku. Neděle, 10. února, 7 hodin ráno. - Z Norimberka vyjíždějí tři nákladní vozy, pick-up a Jeep a zamíří k hraniční čáře americko-sovětské okupační zóny. Výpravu tvoří 13 mužů. Velitel mise nadporučík Owen a kpt. Richards s jeho dvěma muži. Dále francouzští vojáci nadporučík A. Silberbauer a seržant A. Vital a zajatec SS-Scharführer Günther Achsenbach. Armádní fotograf poručík Wayne Leeman a válečný korespondent Lionel S. B. Shapiro, plus čtyři příslušníci Pattonovy armády (jejichž jména a hodnosti se mi nepodařilo zjistit). Na hraničním přechodu se nadporučík Owen vykázal anglicko-českým dokladem vystaveným čs. ministerstvem zahraničí, které opravňovalo kolonu k překročení hranic. V 9 hodin, za husté chumelenice, vjela výprava do nitra Čech a po 10. hodině se zastavila v Plzni. Účastníci mise tam strávili několik hodin a mimo jiné navštívili světoznámý pivovar a ochutnali proslavené pivo. Vojáci Pattonovy armády byli v Plzni velice populární. Odpoledne se výprava vydala do Prahy, kam přijela pozdě večer. Po ubytování v hotelu Alc- ron npor. Owen s kpt. Richardsem vyšli na Václavské náměstí, kde, nedaleko Můstku, se k nim připojil civilista. Byl to příslušník OSS, americké rozvědky, a ústně jim předal další rozkazy: zítra ráno před rozedněním odejet na místo nedaleko Štěchovic, jižně od Prahy, kde zajatec Achsenbach určí místo zakopaných dokumentů. Tyto vykopat a urychleně dopravit do US-zóny. Pondělí, 11. února. - Brzy ráno, za tmy, odjíždí tichými pražskými ulicemi americká kolona do Štěchovic. Tam zahne na polní cestu, která několik kilometrů sleduje koryto potoka. Zastaví a zajatec Achsenbach se s npor. Owe- nem a svými dvěma strážci vydá pěšky do terénu, který vypadá, jako by se ho nikdy nedotkla lidská ruka a studuje okolí. Pak přistoupí k malé jedli a bez námahy ji i s kořeny vytáhne ze země. „Zde to je,“ prohlásil. „Sám jsem tento stromek zde zasadil, když jsme loni toto místo maskovali.“ Celá výprava se dá do práce. Během hodiny narazí lopata kpt. Richardse na roh dřevěného bednění a veškeré práce okamžitě ustanou a všichni, kromě pyrotechniků a zajatce, opustí místo výkopu. Richards, Futon a Urquhart znovu podrobují zajatce důkladnému výslechu o všem, co si o zaminování pamatuje. Pak, po dalších dvou hodinách opatrné práce, mají před sebou obnažený čtverec roubeného vchodu šachty rozměrů 2x2 metry. Kpt. Richards posílá své pomocníky pryč a bere na sebe risiko otePOLYGON 2/93 23 [pageend25]vření štoly. Z bezpečné vzdálenosti na vrchu strže účastníci mise s napětím sledují činnost odvážlivce. Lionel Shapiro později ve své zprávě napíše: „... v tu chvíli nám všem tuhla v žilách krev...“ Kpt. Richards opatrně vypáčí fošnu ze stropu štoly. Do malého otvoru vsune ruku a nahmátne tenký, napjatý drát, o kterém ví, že vede k detonační rozbušce náloží v nitru štoly. Vyjme ruku a dá znamení, aby se všichni ukryli. Ti, mimo Shapira, který dalekohledem sleduje pyrotechnika, uposlechnou. Kpt. Richards vsune ruku s malými štípačkami do otvoru. Nahmátne znovu drát a na vteřinu zaváhá. Pak se nadechne a stiskne. K výbuchu nedošlo! Nastražená past byla zneškodněna. Na uvolněné prkno je upevněno lano navijáku a z bezpečné vzdálenosti je vyrváno ze stropu šachty. Pyrotechnici zjistili, že ke každému prknu bednění přední Zleva: kpt. STEPHEN RICHARDS, neznámý nálezce, policisté LÍPA a NOVÁK (Foto: WAYNE LEEMAN - xeroxová kopie) stěny je upevněn drát vedoucí k odpalovacímu zařízení. Neodborné vyjmutí kteréhokoliv prkna vchodu by vedlo k explosi. Po dalších třech hodinách opatrné práce se před kpt. Richardsem a seržanty Fultonem a Urquhartem otevřel jícen štoly. Spatřili dvě řady beden s malou uličkou uprostřed a zjistili, že i každá z nich je individuelně zaminovaná. Zneškodnit tuto nástrahu bylo už hračkou. Během doby, kdy pyrotechnici zneškodňovali nálože, začala se rozvíjet další část dramatu. Jeden občan Štěchovic objevil nezvyklou činnost v rokli a na stanici SNB ohlásil, co viděl. Na místo byli s ním odesláni svobodníci Karel Lípa a František Novák, kam přišli ve chvíli, kdy se po zneškodnění trhavin členové mise připravovali k vyjmutí beden. Krátce před tím velitel mise npor. Owen odejel spojit se s ambasádou a hlídka u vozů zavolala kpt. Ri- chardse. Lípa a Novák, kteří do rokle k výkopu nesestoupili, o tomto setkání napsali v hlášení: „Na otázku, co zde děláte, odpověděl přivolaný důstojník, že hledají hroby amerických vojáků. Předložil průkaz, který ho identifikoval jako amerického kapitána a česko-an- glický doklad, který umožňoval jejich pobyt v místě na dobu 14 dnů. Mluvil s námi německy...“ Protože policisté věděli, že za války zde nacisté po nocích stříleli, s odpovědí se spokojili a odešli. Kpt. Richards mně podal trochu jiný obraz tohoto setkání: „Když oba policisté přišli, byl jsem svými lidmi zavolán a odebral jsem se k nim. Oba se zdržovali na vrchu strže, tak 350 stop od výkopu. Dali jsme se do řeči, ale bylo to obtížné. Anglicky neuměli a já zase ne česky, tak jsem se snažil lámanou němčinou. Jestli něco rozuměli, to nevím. Vykouřili jsme si cigaretu, dal jsem jim tabulku čokolády a tak. Ohledně anglic- ko-českého dokladu, tak nic takového jsem vůbec neměl, tento doklad měl u sebe npr. Owen. Já jim jen ukázal služební průkaz a kopii mého rozkazu, která byla v angličtině...“ Na poznámku, že se to rozchází s hlášením policistů, reagoval kpt. Richards: „Do hlášení si může každý napsat co chce, já ti jen říkám, jak to tehdy bylo.“ Po odchodu policistů se Američani pustili horlivě do díla. Nastal boj o čas. Velitel stanice SNB o zjištěné akci informoval okresní velitelství v Jílovém, odkud pod č.j. 320/46 bylo odesláno na vnitro. Druhý den ráno telefonoval na velitelství ženijního praporu a mluvil se zástupcem velitele npr. Kočvarou, který se ještě to dopoledne rozjel ke strži. Ani on neshledal nic podezřelého. Kočvar se večer o případu zmínil v kantině a tuto zmínku zaslechl důstojník, komunista (bývalý člen armádního sboru v SSSR, jméno a hodnost se mi nepodařilo zjistit). Ihned se ohlásil u velitele a naléhal, aby se proti Američanům bezodkladně zakročilo. Velitel to odmítl, věc ale nahlásil na ministerstvo obrany. Důstojník-komunista se tím nespokojil a kontaktoval „někoho nahoře“, na velitelství StB v Praze. Ten „někdo“ si okamžitě uvědomil závažnost zprávy a svolal operační poradu: zrodila se operace Alma, jejímž cílem bylo zadržet Američany a zabavit jim to, co mají, ať je to cokoliv. Bylo úterý, 12. února večer. Ale ani Američané nemámili čas. Všichni, bez výjimky, pracovali bez oddechu plných 38 hodin „za fučení severáku a sněhové vánice“, napsal Shapiro a přibližně v době, kdy se rozbíhala operace Alma, byli s prací hotovi. K americké zóně vyjely náklaďáky s 30 tonami beden dokumentů, ale pick-up s kpt. Richardsem a seržanty Fultonem a Urquhartem se rozjel do Prahy. Kpt. Richards se pro tento tah rozhodl proto, aby případné pronásledovatele svedli na svou stopu a tak získali vozům s dokumenty čas k přejezdu hranic. Za sebou zanechali prázdnou štolu s hromadou zneškodněných výbušnin. Kolona překročila kolem jedné hodiny ráno ve středu 13. února hranice a vjela do US zóny. O několik hodin později dostávají hraniční přechody rozkaz: „Okamžitě uzavřít hranice - zadržet transport amerických vozidel - v případě potřeby povoleno použít zbraně.“ Rozkaz o uzavření hranic se týkal i letišť a na Ruzyni byl v této souvislosti 13. února dopoledne zadržen anglo-americký výbor Palestinské komise, který cestoval z Londýna do Vídně, což způsobilo mezinárodní diplomatický incident. A večer toho dne byli v hotelu Alcron zatčeni kpt. Richards a seržanti Fulton a Urquhart. * * * O jaké dokumenty šlo? Lionel S. B. Shapiro ve své zprávě podává jejich výčet: □ kompletní archiv Protektorátu mezi 'léty 1940 - 1945 s veškerou usvědčující evidencí o německých okupačních metodách, □ archiv elitní gardy pro Cechy a Moravu, □ tajné denní zprávy gestapa v létech 1940 - 1945, □ seznam českých kolaborantů a konfidentů gestapa, vč. tzv. českých špionážních vůdců, 24 POLYGON 2/93 [pageend26]□ směrnice pro německé tajné výzkumné projekty, □ osobní archivy velitelů gestapa, □ osobní archiv Reinharda Heydricha, □ historické české státní dokumenty, □ inventární seznam zabavených pokladů vč. českých korunovačních klenotů. Operaci Hidden documents v kombinaci s operací Alma lze zhodnotit jako fiasko komunistických bezpečnostních služeb StB a NKVD. Něco takového komunisté nikomu a nikdy nezapomněli. To, že českou stranu v této aféře zastupoval Jan Masaryk, lze pouze z okolností vydedukovat, důkazy v tomto směru chybí. Fakt je, že Francouzi o lokalizaci archivu oficielně informovali čs. ministerstvo zahraničí a tam jejich nota zapadla bez odezvy do trezoru, i když se vědělo, že se po archivu intensivně pátrá. Dalším faktem je, že se americká mise vykazovala doklady, které vystavila česká strana. A tou mohlo být jen ministerstvo zahraničí, v jehož čele tehdy Jan Masaryk stál. Ale ať už to takto bylo nebo ne, dá se usoudit, že komunistické vedení v Praze a Moskvě k tomuto závěru došlo také a do „Akta Masaryk“ přibyl další záznam. Za dva roky, když komunisté pučem uchvátili moc, účtovali: 10. března 1948 ráno byl na nádvoří Černínského paláce na Hradčanech nalezen mrtvý Jan Masaryk. Stráží přivolaná kriminálka byla Gottwaldem a Clementisem ihned odvolána a případu se ujala komunistická StB. Během několika hodin případ uzavřela: sebevražda!, třebaže téměř všechna známá fakta svědčí proti. Netvrdím, že Jan Masaryk byl zavražděn za neprokázanou účast na „Štěchovické misi“. Tvrdím ale, že zavražděn byl a že Stěchovická mise při rozhodování o jeho likvidaci kdesi v temných komunistických doupatech hrála svou roli. Je s podivem, že čs. sametová vláda více než tři roky po revoluci a i po pádu samotného SSSR odmítá případ Masaryk znovu otevřít. Velvyslanec ČSFR v USA, Michael Žantov- ský, kterého jsem se na veřejné schůzi v Clevelandu osobně ptal, zda se uvažuje o otevření případu Masaryk, odpověděl, že nikoliv, protože vláda je s komunistickým nálezem v plné míře spokojena!!! (Na adresu tohoto „nálezu“ prohlásil dr. Zd. Borkovec, kriminalista, od kterého StB případ v roce 1948 „přebrala“, že ... za tři hodiny nelze řádně uzavřít ani krádež slepic!) Ptám se zde tedy: Dočkáme se kdy o smrti Jana Masaryka, velikána moderních českých dějin, pravdu? Reformátoři, odpůrci režimu, disidenti a nebo agenti? JIŘÍ ŘÍHA Tak se bude jmenovat již téměř hotový knižní titul, jehož autor působil v tzv. oficiálních strukturách a současně i v di- sentu. Z mého pohledu, jak jsem měl možnost seznámit se s jednotlivými kapitolami připravované publikace, hodnotím tuto knihu jako velmi dobrou protiváhu onomu „morálnímu zrcadlu“, jež je nastavováno čs. veřejnosti ze strany lidí, kteří sice velmi rádi o morálce, pravdě a poctivosti hovoří, ale sami se ve svém životě těmito hodnotami neřídí, nebo si je vykládají po svém. Autor není profesionálním spisovatelem, ale na podkladě vlastní autobiografie a s použitím autentických dokumentů, se snaží předložit čtenáři objektivní obraz o některých skutečnostech a osobách politického spektra od r. 1968 až do r. 1992. Snaží se o kvalifikaci termínu „vnitřní nepřítel“, přejatého z názvosloví pracovníků StB a z pohledu praktik této organizace, zejména její 11. a X. správy, hodnotí „kvality“ disentu v předlistopadovém období a jeho jednotlivé vůdčí osobnosti. Kniha bude vydána pod pseudonymem, resp. krycím jménem autora, jež obdržel od Václava HAVLA při jedné ze schůzek v roce 1987: „ŘÍHA“. Tímto jménem pak byly podepisovány dokumenty čs. disentu, na jejichž zpracování se podílel. Tak, jako se bývalý místopředseda federální vlády, ODS a „podnikatel“ p. Miroslav MACEK dočkal zveřejnění zfalšovaných dokladů v privatizačním projektu ke Knižnímu velkoobchodu (na němž se přímo podílel) v televizi a v novinách, dočkají se jemu podobní lidé něčeho podobného v této publikaci. Byly doby, kdy jsem disidentu Havlovi fandil pro jeho skromnost, schopnost naslouchat druhým, smysl pro spravedlnost a názory na negativní jevy v naší společnosti. Bohužel, ty doby jsou už pryč, neboť nečekaná sláva, korumpující moc a v neposlední řadě „kamarádi“ vykonali své a změnili jej k nepoznání. Kdyby se nyní Havel podíval do onoho zrcadla mravnosti a pravdy, jež se snaží nastavovat jiným, zřejmě by se v něm nepoznal, pokud by přitom zůstal tím starým Havlem. Tato knížka by mu měla poskytnout možnost vrátit se k sobě samému, pokud už není pozdě a v jeho těle nesídlí nějaký jiný Havel — místo toho původního disidenta. Pana „Říhu“ znám už dlouho, dost dlouho na to, abych poznal, co jej trápí a co chce svou knihou lidem říci v dnešní převratné době, kdy staré bylo zbořeno a nové ještě nebylo postaveno. Dnes si tedy budou moci čtenáři Polygonu přečíst část prologu k této knize, který je zpracován v literární podobě, avšak další příspěvky, které bude Polygon publikovat, již budou psány v obvyklé zpravodajské formě. A. Z. PROLOG: Setkání s Havlem - zrození Říhy Na prostudování nakresleného plánku domu, ve kterém jsem se měl setkat s Václavem Havlem, jsem mnoho času neměl. Jsem nyní nějakých dvě stě metrů před ulicí, ve které je hned za rohem onen dům. Opakuji si v duchu plánek. Zahnu doprava, poté třetí dům vlevo, do průjezdu, vpravo po točitých schodech do patra, výklenek se soškou, pár metrů po pavlači a opět doprava, vlevo první byt se jménem...... Podle avizované dohody tam měl být Havel o 15 minut dříve. Přicházím k domu, rychlý pohled po okolních domech a ulici. Všude liduprázdno. Vyhrnuji si límec kabátu již řádně provlhlého. Otáčím se zpět a vidím Oldřicha, jak si zapaluje cigaretu - vše v pořádku. Kdyby naši šéfové věděli, tak si tu cigaretu již nezapálil. Vcházím do domu, ruce v kapsách, ve kterých kromě kapesníku a poslaneckého průkazu nemám vůbec nic. I peněženku jsem nechal doma. Přicházím ke dveřím udaného bytu a chci se ujistit, že jsem na správném místě. V okamžiku, kdy se připravuji k přečtení vizitky na dveřích, slyším kroky, které svědčí o tom, že do těchto míst jde ještě někdo jiný. Rychle odcházím od dveří, tvářím se, že hledám nějaké jiné. Vzápětí se však rozhoduji zazvonit u těch správných. POLYGON 2/93 25 [pageend27]Příchozí se zastavuje za mými zády, otáčím se a poznávám Václava Havla. Stál v již rozepnutém, mírně provlhlém zeleném tříčtvrťáku s našitými kapsami, již za mnou. „Zdá se, že jdeme oba najedno místo,“ řekl. „Vypadá to tak, - již jsem zvonil,“ odpovídám. Obyvatel bytu otevírá a zve nás do malého, poněkud neuspořádaného bytu, podle všech kriterií nejspíše čtvrté kategorie. Svlékáme provlhlé kabáty. „Já jsem Havel,“ - podává ruku a usedá na připravenou židli. „Poznal jsem vás,“ odpovídám, „a jsem .... “, předkládám svoji vizitku. „To si vezměte nazpět, nebylo by dobré, kdyby ji u mne někdo našel. - Byl jsem informován, že si přeje někdo se mnou hovořit, ale přesně nevím, co by mělo být předmětem tohoto rozhovoru a snad byste měl začít,“ říká Havel a vyndává z kapes dvě krabičky cigaret Petra, pokládá je na stůl a jednu si zapaluje. „Dovolte, pane Havel, abych vás nejprve v obecné podobě seznámil s tím, kam patřím a koho representuji. Poté bych si dovolil vám předložit jisté návrhy k vaší laskavé úvaze a posouzení s přáním, aby předmětem vaší úvahy byla i možná určitá konkrétní spolupráce, a to buď vaše a nebo z okruhu vašich přátel. Vaše vyjádření není nutné nyní, myslím tím teď hned, ale prosil bych o vyjádření v každém případě, a to i když bude negativní.“ Po tomto úvodu přistupuji k zevrubné informaci o vznikajících strukturách tzv. „disentu v oficiálních strukturách“ a o názorovém proudu, který by podpořil jakýsi vznik jisté kooperace, jejímž cílem by měl být kvalifikovaný dialog se současnou mocí. Tento dialog, který je požadován „oficielním disentem“ a současnou mocí vytrvale odmítán, by tak mohl mít naději na úspěch. Současně mu sděluji své dosavadní poznatky, vesměs negativní, na možnost takového dialogu, pouze s viditelnou a „čitelnou opozicí“. Na to současná moc nikdy nebude ochotna přistoupit. Nabízím konkrétní spolupráci při vypracování konkrétních materiálů, které jsou již z některých oblastí v hrubé podobě zpracovány, - současně i nabízím i eventuelní recenzi a doplnění. Pokud bude přáním, lze zaručit anonymitu této spolupráce. (Konkrétní obsah a autentičnost původních materiálů uvedu v dalších kapitolách této publikace.) Havel naslouchal, nepokládal příliš mnoho doplňujících dotazů, ale zapaloval jednu Petru od druhé, což si vynutilo vyvětrání malého bytu. Po ukončení mého monologu krátce mlčel. „Za svou osobu vám mohu odpovědět už teď,“ začal svou řeč a pokračoval: „Jsem již značnou dobu mimo veškeré společenské dění a tato má isolace mně neumožňuje, abych se jakkoliv podílel na čemkoliv, poněvadž by to bylo nekvalifikované a nevycházelo by to ze znalosti současného stavu věcí, ale mohu pro vás udělat jednu věc, že to prohovořím se svými přáteli, kteří, pokud vím, se podobnými věcmi rovněž zabývají. Ne že bych nechtěl, ale mí přátelé rozumějí těmto věcem lépe než já. Řekněme, že tak do čtrnácti dnů vám opět obvyklou cestou doručím, na koho a jak se s kým spojit. Představte se jim jako Říha. Nyní mě omluvte, nemám mnoho času a snad bude lepší, když půjdete dříve než já.“ Při loučení se vzájemně ujišťujeme o tom, že nám jde o společnou věc. Po opuštění domu se od protější budovy odlepil promočený Oldřich, který zapálením obligátní cigarety signalisuje, že je vše OK. Při cestě domů se několikrát přesvědčuji o tom, že nemám žádný jiný stín než ten svůj. Přemýšlím o mnoha věcech, ale i o tom, co bezděky Havel řekl, aniž si to možná uvědomil. Z rozhovoru vyplynulo, že byl a nebo je ve styku s další osobou od nás, mnohem výše postavenou, která dle mých poznatků není zrovna v této hře tou nejlepší postavou. Kdo a co je všechno v této hře a kdo s kým hraje? Odpověď na tuto otázku jsem dostal až mnohem později a pochopil to, čemu jsem v této chvíli nerozuměl. V duchu probírám své dosavadní putování v této době. Kdy jsem vlastně vsedl na tohoto koně? Jakými cestami jsem se na něm trmácel? Jel jsem vždy rovně a nebo jsem volil cesty klikaté? Jak to vlastně v mém životě bylo a hlavně jaké to bude? Je třeba si všechno srovnat a začít od samého počátku, aby se v tom vyznali i ti, kterým je náš svět neznámý, cizí, ale který ovlivňuje jejich způsob života. Tak tedy od začátku — sobě jako vyznání a těm druhým pro poučení. Prosinec 1992 Situace ve společnosti několik let před listopadem 1989 Analýzy, které průběžně prováděla StB na nejrůznějších úrovních, zejména však 1. a 2. správa této instituce, zcela jednoznačně potvrzují aktivizaci jednotlivců a nejrůznějších seskupení. K této aktivizaci dochází velmi výrazně v období Gorbačovovy perestrojky, kdy je nad vší pochybnost oslabeno sovětské protektorství nad normalizačním režimem v ČSSR. Normalizátoři v tomto období činí zoufalé pokusy o udržení své moci a oddálení jakýchkoliv reforem v bláhovém očekávání, že v SSSR dojde ke změně kursu. V podstatě se stávají obětmi své vlastní politiky „odmítání“ pravdy. Lze jenom potvrdit, že v tomto období vedení KSČ nedostává zprávy od StB o skutečném stavu věcí jenom proto, že je předem odmítá a dokonce je schopno toho, kdo by tyto zprávy předložil, podrobit neobjektivní kritice a stranickému řízení se všemi důsledky. Dochází ke stavu, kdy se informace získané od agentů sice zpracovávají, ale do souhrnných zpráv se přepracovávají do přijatelné podoby. Za tohoto stavu má skutečný obraz o stavu ve společnosti pouze elita StB a několik málo jednotlivců ve vedení KSČ a ve vládách. Poskytování pravdivých a objektivních zpráv se stává v podstatě „privátní“ záležitostí. V červenci 1989 některé vedoucí osobnosti StB zcela otevřeně připouštějí zhroucení režimu a zajišťují přechod a zaměření své práce pro tuto eventualitu, která se jeví již jako neod- vratitelná. Je uvažováno s více variantami, z nichž jednou je orientace a kon- taktace na disidentská seskupení, a to jak do oblasti tzv. „oficielního disentu“, tak i do „disentu v oficielních strukturách“. V tomto období se rovněž pracuje s termínem „disent řízený StB“. Dochází k využití informačního fondu z mapování této oblasti, které bylo prováděno po mnoho let zpětně. Práce v této oblasti je velmi intenzivní a využívá se v podstatě vše, co slibuje i sebemenší naději na úspěch, a to kolikrát i za cenu zanedbání předchozího prověřování. Tato činnost nemá oficielní požehnání vedoucích garnitur KSČ vzhledem k tomu, že se s nimi v podstatě již pro eventuální pozdější vývoj vůbec nepočítá. Konečné a cílové řešení je provedení a podpora změn ve vedení KSČ tak, aby byla v každém případě zachována podstata zřízení pro event, zhroucení reformních procesů. Nevylučovalo se využití, z našeho pohledu lépe řečeno zneužití armády, ale to jako poslední možnost. Po 17. listopadu 1989 je již represivní akceschopnost StB natolik ochromena, že nezbývá nic jiného, než vydat svým agentům prvé kategorie pokyn k zahájení Jakékoliv“ aktivní činnosti, která bude dostatečným krytím pro budoucí čas. Je nadmíru důležité se zmínit o té okolnosti, že agenti prvé kategorie byli a jsou dosud chráněni před dekonspira- cí, a to jednak skartací materiálů, pokud vůbec v některých případech na ně byly založeny a vedeny. Dovoluji si citovat slova vysokého důstojníka 2. správy StB, která pronesl v červenci 1989: „Dříve než se eventuelně potopí loď, tak se musí potopit sejf, a to na označeném místě!“ Ochrana před dekonspirací šla dokonce tak daleko, že pokud se agent prvé kategorie dostal v minulosti do něja- 26 POLYGON 2/93 [pageend28]kých potíží a byl stíhán na úrovni kraje, nemohl počítat s pomocí federálu. Preventivní vazba na 24 hodin i déle, a to v období demonstrací a masových projevů nespokojenosti mohla být pro ně více ochranou než represí. Úvahy se vedly o těchto osobnostech a seskupeních jako zájmových subjektech: Občan Václav HAVEL, chemický laborant, večerní gymnasista, „divadelní technik“, „dramatik“, především však chartista. Úvodem je nutno říci, že Havel byl z úrovně 2. správy StB ceněn velmi vysoko, a to jako protivník. Tato jeho hodnota byla dána popularitou, zejména na Západě, a podporou, která mu z této strany byla vyjadřována. Tedy okolnost, která zvyšovala jeho prestiž u disentu doma a nebylo v podstatě vůbec možné jeho osobu v opozičních seskupeních opominout, i když v rámci opozice byly osobnosti erudovanější a byly v rámci jisté historické rivality snahy, význam Václava Havla snížit a případně i elimitovat. Václav Havel, kdyby se rozhodl pro spolupráci s StB, bylo by to rozhodně významné, ale z hlediska ideologického třídění společnosti by mu to nikdy nepřineslo prospěch a je třeba popravdě říci, že by to bylo proti jeho zásadám, které nikdy nezastíral a které otevřeně obhajoval. Nikdy se v rámci disentu nepřiklonil k žádnému vyhraněnému seskupení. Udržoval si komunikovatel- nost s celou šíří nejrůznějších opozičních proudů. Pochopitelně měl výhrady k některým representantům opozice, avšak ty vyjadřoval čistě osobně. V podstatě byl hodnocen jako silná i slabá osobnost zároveň. Jeho silná stránka spočívala především v jeho popularitě, jak uvedeno, slabá stránka byla spatřována v jeho humanismu, tolerantnosti k sobě samému i jiným, velkorysému pojímání politiky, někdy až za hranicemi respektování reality. Málokdy a nebo téměř vůbec se nemínil zbavit svého práva vlastního názoru, i když jeho projevení bylo ke škodě věci i jemu samému. Všechny tyto vlastnosti v podstatě pramení z filosofického, někdy i pseu- dofilosofického založení jeho osobnosti. Tyto vlastnosti by měly patřit víceméně ke kladům, než k záporům, již jenom proto, že jsou a patří k demokracii a liberálnímu nazírání. Je třeba si uvědomit, že takto se na něho dívali jiní, kterým demokracie a liberalismus byly cizí - proto tedy klasifikace slabosti. I když měl schopnosti organizační a velmi nerad cokoliv ponechával náhodě a živelnosti, přece jenom tuto vlastnost oslabovala menší erudovanost a nebo až di- letantismus v čistě odborných záležitostech. Sám se k této své vlastnosti i přiznával, ale opět se i přes tento fakt nemínil zbavit vlastní účasti. Důvěra v každého se někdy nevyplácí. Tento fakt snad již dnes pochopil. Dalo se logicky usoudit, že pravděpodobně to bude Václav Havel, který bude ve vrchlíku event, společenských změn. Dalo se předpokládat, že své jisté slabé stránky se bude snažit překlenout obklopením se řadou odborníků, a to buď ze svého, rovněž nepříliš zkušeného okolí, a nebo odjinud a nemuselo by být příliš obtížné jeho ovlivnění s výjimkou jeho zásadních postojů, které se ovšem pohybují mimo rozhodující oblasti'. Bylo by možno dále shrnout debaty kolem Havla, které byly vedeny pracovníky 2. správy StB a obohatit je o další detaily. Víceméně by bylo pouze potvrzeno to, co již stručně řečeno bylo. Osobně jsem měl dojem, že Václav Havel je jako protivník přijatelný a vyhovující i pro velmi úzký okruh lidí z nomenklatury ÚV KSČ, což se potvrdilo i jmenováním s. ČALFYdo čela federální vlády. Byl to právě Čalfa, kdo udržoval úzké styky s elitou StB a s nimi provázanými funkcionáři DAK Slušovice, nyní DAK MOVA Bratislava, což se velmi negativně projevilo v celé společnosti a zejména v jejím vývoji po volbách v roce 1990. ■ (Pokračování) Z nových knih: DESET ŘÁDŮ Karla Kukala Přísná zbraň paměti aneb EXEGI MONUMENTŮM MILENA WAHLENOVÄ Kdo někdy musel jít v bezměsíční noci neznámým lesem, pochopí. A navíc s vědomím, že jsme se stali zvěří, jejíž odstřel je nejen povolen, ale i žádoucí. - Karel Kukal Nejsem přítelem lágrové literatury. Kdo by byl... A přece jsou výpovědi lidí, kteří prošli bez újmy na charakteru nacistickým nebo komunistickým peklem, spolehlivými orientačními majáky pro ty, kteří žili anebo žijí v totalitních systémech - aťuž je totalita diktována shora anebo utvářena zdola (mám na mysli ony současné „mechanické demokracie“, které se obejdou bez tajných, neboť obyvatelstvo se pilně a dobrovolně vzájemně samo udává). Právě v těch druhých, kovaných, lze i dnes s úspěchem použít proti oblíbenému psychoteroru primitivů na pracovišti metody á la Kukal: „Podpíral mě nějaký neznámý mukl, který mi šeptem sděloval sympatie celého tábora a dodával odvahy. V takové chvíli to přišlo opravdu vhod. Je důležité myšlenkově prolomit vyšetřovací metodu estébáků. Ti se z vás snaží udělat vyvrhela a vsugerovat vám, že jste beznadějně sám a všichni vás odsuzují...“ Autentická výpověď mukla Karla Kukala o skupině mučedníků, kteří se ozbrojili a pokusili o útěk z komunistického lágru a byli téměř všichni zavražděni - v této souvislosti nelze nevzpomenout antického konce hrdinů atentátu na Heydricha - je významným a stále ještě ojedinělým pomníkem těm, kteří se nedali zlomit. („Ten nekonečný apel vyvolal ve mně vzpomínku na kdysi oblíbenou koncentráčnickou literaturu. V ní se o apelech mluvilo s hrůzou a na zlotřilé esesáky se svolávaly hromy a blesky. Nepamatuji se však na jediný případ, že by některý sadista z našeho vězeňství skončil ve vězení, o šibenici ani nemluvě. Ta byla přece pro nacisty, že? Komunistické zločiny se měří jiným metrem, i když se přiznává — já tvrdím téměř vždy že byly brutálnější, masovější a dlouhodobější, než nacistické. Ale třeba je v té rozličné míře viny a trestu skryt nějaký, pro mne zatím nepochopitelný úradek či úmysl...“) Výpověď je obdivuhodným svědectvím odporu, statečnosti a nezlomitelnosti ducha. Je prostou a upřímnou apoteózou samozřejmé člověčí touhy po svobodě. Autorův humor dokazuje, že ani když se ocitl na prahu smrti, nestali se jeho mučitelé vítězi - nikdy se jimi nestali, nikdy se jimi ani nemohli stát: komunisté a nacisté mohli vládnout jen těm, kteří jejich nadvládu sami uznali. Zároveň je Kukalova kniha i přesnou diagnózou doby - našeho století koncentračních táborů. Rozhodně ji nelze označit za knihu vzpomínkovou: na to je až příliš zakotvena v dnešku, vyzbrojena pro literaturu faktu tím nejdůležitějším viděním: viděním souvislostí. („Možná že některý z diváků, který tenkrát volal po krvi, je dnes ’demokratem nejdemokratičtějšírn a snad dokonce i antikomunistou...“). Kniha o jáchymovských koncentrácích je až bolestně současná, i když popisuje události, které se udály před čtyřmi desetiletími: což nezůstala vina neodpykána? Sameťáčtí vládcové se sami zasloužili POLYGON 2/93 27 [pageend29]o to, že výpověď svědka Kukala ve věci zločinů proti lidskosti se stala i jejich obžalobou. Příběh, který je tak „napínavý“, že jej čtenář přečte jedním dechem, vypovídá však ještě o čemsi: o obdivuhodné morální síle mučeného vypovídat o mučitelích bez nenávisti, bez zášti. Jeho mravní převaha je tak veliká, že nemusí ani ukazovat prstem, poučovat, dokazovat. Stačí mu pouhé konstatování skutečnosti („Uvážíme-li miliardy, které tyto doly vynášely, vysvítá zločinnost pražské a moskevské vlády a hlavně organizací, které tyto vyhlazovací tábory provozovaly. Netroufám si odhadnout, o kolik miliard bylo Československo oloupeno. Vyčíslení přenechávám odborníkům. Aby se totiž nezapomně- lo...“). Aby se nezapomnělo: „Bylo by potřeba důkladně prohlédnout archivy... Naše historiografie by tak odčinila hříchy svých ’kolegu, kteří s houževnatostí vepřů na hnojišti s chutí ryli v osudech všech těch Fučíků, pseudopartyzánů, pohůnků Moskvy a podivných odbojá- řů...“. Jenomže stejně jako bylo nutné likvidovat historiky v nacistickém Německu či komunistickém Československu, je třeba pomlčet o těch, kteří leccos pamatují i v dnešních postkomunistických Čechách. „Cenzuru už nemáme, víme? - Avšak jsou jakási tabutémata!“ - poučil mě nedávno šéfredaktor jednoho zaručeně nezávislého pražského listu, dokonce ani ne levicového. Co je tím „tabutématem“, je jasné. Jsou jím zmlácení, umlácení či rozstřílení kamarádi. Jsou jimi nejkrásnější desetiletí vlastního života, ukradená a prožitá na mučidlech. Tabutématem je vědět, že „Kdo prožil tento tábor v roce 1951, může prohlásit, že byl v nacistickém táboře“ - jak se vyjadřovali o Jáchymově svědci, kteří si předtím už užili dobrodiní německých lágrů. Je tabutématem vědět, že mnohým z těch, kteří dantovské peklo přežili fyzicky, byla mučením anebo pentonalem zlikvidována duše. A snad je i tabutématem vědomí, že bez nesčetných mrňavých slouhů, posluhů a šplhavců všeho druhu by to nelidský režim v Čechách dlouho nevydržel. Laskavý čtenáři, spanilomyslná čtenářko, představ si onen nevlídný, zima- vý sedmnáctý leden 1946 v městě Norimberku: Kaltenbrunner právě pronesl, že se necítí vinen za válečné zločiny, neboť plnil jen svou povinnost. Rosenberg obvinění rovnou odmítl a útlocitný Sauckel, generální zplnomocněnec pro nucené práce, prohlásil dojemně: „Propast mezi ideálem socialistické společnosti, jak jsem si ji představoval, za niž jsem bojoval jako bývalý námořník a dělník, a hroznými událostmi v koncentračních táborech, mnou hluboce otřásla“ (vymáčkne slzu v oku). Schacht, prezident to Říšské banky, vlastně vůbec nechápe, z čeho by měl být obžalován a jeho zástupce Funk se domnívá, že nikdy vědomě neučinil nic, co by nějakou obžalobu opravňovalo. Pokud se vůbec něčeho dopustil, pak je jeho vina lidskou tragédií a nikoli zločinem. Von Neurath přísahá, že byl odjakživa proti trestu bez možnosti obhajoby... A tak tedy se ti přítomní, kteří náhodou nevyletěli komínem krematorií, rovnou tak nějak lidsky pobratří s raději neobžalovatelnými nacisty. Jde přece o to, navázat na starou německou humanistickou tradici porozumění, slušnosti a tolerance. O úctu k člověku jako jedinečné bytosti. O spoluodpovědnost za obecné věci lidského společenství. O nezlomnou, vskutku nezlomnou! vůli k pokud možno nenásilnému řešení sporu. V tu chvíli sir Hartley Shawcross hluboce pohnut strčí do kapsy neprozřetelně připravenou obžalobu („Dnes bych vám chtěl dokázat, že celá tato organizovaná a rozsáhlá zločinnost vznikla ... ze zločinu proti duchu, neboli z oné zločinecké doktríny, která zavrhla všechny duchovní, rozumové a mravní hodnoty, jimiž se národy snažily po celá tisíciletí vytvářet lidské podmínky. Toto učení si vytklo za cíl uvrhnout lidstvo do barbarství, které uvědoměle užívá pro své cíle všechny materiální vymoženosti, jež současná věda dává do služeb lidstva. Tento zločin proti duchu je národní socialismus, z něhož pramení všechny ostatní zločiny...“ atd.) A spolu se spojenci jim požehná a slíbí účinnou pomoc při znovuvybudování demokratického Německa. Všeobecné nadšení nebere konce. Zločinci i oběti (slzíce) zanotují Deutschland, Deutschland über alles a líbají se, setrvávajíce v dojatém objetí. Zbylé zvony zbylých katedrál vyzvánějí, zatímco pilné učitelky zručně od- párávají hakenkrajcy z rudých praporů. Rozhodnuto, že nacističtí soudcové dostanou od prvního funglnové paruky: nic nesmí připomínat dobu prožitých hrůz a bezpráví! Mezitím jednotky SS v rojnicích horečně pročesávají obě Německa (míněno to včerejší i to dnešní), objevujíce poschovávané štůčky sametu kdysi židovských obchodníků (z nichž ale stejně zbyl jen popel). V bleskové tajné akci „Nacht und Nebel“ pokrývají pod velením generála Jodla látkou plochy Ravensbrůcku, Bergen-Belsenu a podobných nechutných míst. To již nacistická elita snaživě tančí kozáčka a přitom se domlouvá, jak nejúčinněji využít majetku oněch vyletělých komínem pro všeobecné dobro, tj. k zakládání společností s ručením omezeným pod vlastní správou. Její bystřejší příslušníci prozřetelně vezmou do kola pár důvěřivých dobráků, kteří dosud okouněli kolem, poplácají je po zádech a za radostného zpěvu kalamaj- ky a budoucího hitu „Cojsmesi-tojsme- si“ a nadšeného provolávání všeho národa odposkakují svorně ustavit novou, tentokráte už zaručeně demokratickou vládu, která bude vládnout novému, neboť zaručeně svobodnému lidu. Naštěstí nepopravený berlínský arcibiskup slouží slavnostní Te Deum v naštěstí nevy- bombardovaném berlínském dómu. Oko nezůstane suché. Schacht promptně založí banky na praní peněz. Rosenberg a Sauckel se dobrovolně ujmou břemena starosti o továrny na výrobu exportní bižuterie, kde původně pracovali heftlinci za žebrácký peníz, zatímco Kaltenbrunner s Funkern převezmou bývalé partajní hotely v Berlíně, Pomořansku a Bran- denbursku a rozjedou tam kasina a službu služek lásky, starajíce se tak účinně, aby láska zvítězila nad nenávistí. Von Neurath se stane ministrem. Spravedlnosti anebo vnitra, to je jedno. Ceny letí nahoru a na nesmělé otázky ojedinělých šťouralů, kamže se poděly lidem údajně ukradené a z lidu údajně vydřené partajní miliardy, odpovědí páni, že národ sám sobě si je prožral v uzenkách. Oni že nic. Oni přece odjakživa kladli jen oběti na oltář republiky, ať již byla ona jakákoliv. Všichni tito pánové jsou totiž pány nevinnými: žádný z nich nikdy nezabil ani nepokradl vlastní rukou. A odkdypak je vinou věřit a účinně propagovat ideály??? Není scénář této absurdní komedie poněkud příliš absurdní? Ale ovšemže ne! Při pouhé troše cviku v opisování, při pouhé troše dramatického fištrónu a s malou záměnou jmenovatelů lze ji nejen opsat, ale i zinscenovať: samet snese všecko. Kukalova kniha DESET KŘÍŽŮ je nad jiné pádným vysvětlením, proč současní čeští mocipáni nemohou uznat III. odboj. Tváří v tvář mučednictví a hrdinství, tváří v tvář tragickým osudům tisíců ubitých poctivých Cechů a Slováků je jejich fraška, byť opentlená sebe- vznešenějšími či sebecyničtějšími frázemi, opovrženíhodným morálním skandálem. Neboť záměrné smazání hranic mezi dobrem a zlem je jím vždy. * * * PS: Podobnost mezi nacistickým Německem a sametovým Československem je čistě náhodná a nebyla záměrem autorky. Spíše ji lze přičíst dokumentu G.M.Gilberta „Norimberský proces“ (Mladá fronta, Praha 1969), z něhož je zde vícekráte citováno. 28 POLYGON 2/93 [pageend30]Imperialismus v Čechách RADIM BOHÁČEK Naštěstí jsem již zapomněl, co všechno říkal soudruh Lenin o imperialismu; jen pamatuji, že to byla kapitalismu fáze poslední, zahnívající, umírající, parazitující a bůhví co ještě. Nebozí domorodci v koloniích byli odírání z kůže, zatímco obézní kapitalisté třásli měšci plnými zl ataků... Přesně toto se děje v zemích českých. Jsme krůtě vykořisťováni. Všichni bur- žuové-parazité typu pánů Proctera a Gambia, Volkswagena, Henkela či Coly a Cocy z nás těžce tyjí a bezostyšně zneužívají naši levnou pracovní sílu a zdroje surovin. Hanba vládě, která je v této zlovolnosti ještě podporuje. Národní hrdost a marxismus velí k povstání a okamžitému skoncování s tímto bezprávím. Vždyť pan Procter (patrně po dohodě s panem Gambiern) mrzce předhazuje našim zajisté vzdělanějším a kulturnějším dělníkům jen nicotný zlomek toho, co musí platit průměrnému dělníku ve Spojených státech. Každý měsíc by měl čestně předat každému ze svých jihočeských zaměstnanců výplatní pásku se spravedlivými, dle kursu přepočítanými 40 000 Kč! Kdyby současný český „plat“ nabídl Joeovi v New Yorku, se zlou by se potázal! Takto bychom uvažovali v souladu s argumentem marxistických učebnic a ochránců lidských práv občanů rozvojových zemí. Až vlastní zkušenost nám poskytuje jasný důkaz zcestnosti takového myšlení. Všichni dnes na vlastní kůži zažíváme, jak zdravý a prospěšný je příliv zahraničního kapitálu. Zahraniční firmy přinášejí investice, na které sami prostředky nemáme a dlouho mít nebudeme, a zavádí na náš trh nejmodernější technologii a vybavení, ve které jsme ve srovnání se světem o dvacet let pozadu. Management zahraničních podniků a poradenské firmy seznamují naše ekonomy s tím, co se v minulosti ve školách nikdy nevyučovalo. Joint-ventures vyrábí zboží, o němž se nám - a ani našim podnikům - v minulosti ani nesnilo. Zahraniční kapitál přináší zaměstnání tisícům našich dělníků, kteří by byli jinak téměř jistě bez práce. Ba co více, imperialisté jim ve srovnání s domácí konkurencí nabízejí daleko vyšší platy i zdravější a bezpečnější pracovní podmínky. Rekne-li někdo, že pracuje pro tu a tu zahraniční firmu, ostatní mu jen závidí. Bez zahraniční spolupráce a kapitálu by velká část našich výrobců zbankrotovala. Téměř každý z nich usiluje o zahraniční investice, partnera, ba předhání se s ostatními, aby mohl pro nějakou cizí firmu vyrábět alespoň součástky do jejích výrobků. Zkusme si jen představit naši situaci bez zahraničního kapitálu - nemusíme chodit pro příklad příliš daleko: v jak zoufalé situaci je dnes Slovensko, kam proudí přibližně desetkrát méně kapitálu než do České republiky. Pětinásobně vyšší nezaměstnanost na Slovensku pak s sebou nese i tak tragické důsledky, jako byl výsledek tamních voleb v červnu 1992 a z nich vzešlá politická reprezentace. Tržní hospodářství, práva a svobody individuálního občana a otevřenost vůči světu přinášejí ekonomickou prosperitu a politickou stabilitu: nebývá u nás často doceňován fakt, že jediná Česká republika z bývalých komunistických zemí dokázala udržet směr i tempo své hospodářské a po/tické reformy - a nebýt času ztraceného hádáním se o pomlčky a kompetence, mohla být dnes už mnohem dále. Tyto pozitivní důsledky pro-tržně orientovaných reforem nejsou souzeny výhradně naší krásné zemi: takto fungoval kapitál v celé své historii. Kam kapitál doplul a kde volný trh nenarazil na cla, kvóty a daně, tam pokrok a bohatství vzkvétalo. Srovnejme dnešní životní úroveň bývalých rozvojových zemí věrných volnému trhu s těmi, které se snažily příliv cizího kapitálu a volnou směnu zboží omezit nebo zastavit; jak mnohonásobně výhodnější podmínky měla ve své době Indie oproti Japonsku, Jižní Korei, Hong Kongu, a kde je dnes ve srovnání s těmito zeměmi? S hospodářským a politickým liberalismem jde ruku v ruce nejen demokracie a prosperita, ale především porozumění a mír mezi národy a kulturami, dodržování lidských práv, zvýšená úroveň zdravotnictví a školství, omezení populačního růstu či příznivější stav životního prostředí (ne ekonomický růst, ale právě hospodářská zaostalost je hlavní příčinou jeho znečištění!). Samozřejmě, celý tento proces měl i své stinné stránky a býval v historii velmi často doprovázen bezprávím, násilím a utrpením, a to někdy i s nenapravitelnými důsledky. V mnoha případech lze právem vinit koloniální země z těžkých zločinů. Daleko častěji však nikoli: neměřme tehdejší společnost dnešními hodnotami - ať chceme či nechceme, taková už tehdy byla 'doba, politická kultura, mravy a úroveň lidských práv. A i kdyby bývala anglická vláda věnovala stejně velkou pozornost situaci obyvatelstva ve svých koloniích (o což se snažila - viz např. Hastingsův soud) jako svému vlastnímu, stěží mohla jeho úděl o mnoho vylepšit: ač nejvyspělejší v Evropě, angličtí dělníci v osmnáctém a devatenáctém století netrpěli o mnoho méně než jejich kolegové ve vykořisťované kolonii. Naštěstí, v moderní éře lidských práv, humanitárních pomocí OSN a světových organizací je naše situace podstatně příznivější: dnes by si pan Pepsi mohl jen stěží dovolit tlouci českého dělníka na továrním dvoře bambusovou tyčí. Jak napsal již před stopadesáti lety John Stuart Mill, „laissez-fair by se mělo stát obecným principem: každá odchylka od laissez-faire, kromě případů prokazatelného a velkého dobra, je jistým zlem.“ Svobodný trh - kapitálu, zboží, pracovních sil či myšlenek - prospívá všem: nejen kapitalistům, ale především vykořisťovaným a pokroku celé civilizace. Ukončím celou úvahu připojením se k nadšenému volání dělnických mas: „Kapitalisté všech zemí, podnikejte!“ (The University of Chicago, únor 1993) ■ POLYGON 2/93 29 [pageend31]Stalin a Gottwald mají výročí ANTONÍN MĚŠŤAN V Rusku i jinde se teď bude připomínat 40. výročí smrti Josifa Vissarionovi- če Džugašviliho-Stalina neblahé paměti. Půl století hrál stále významnější úlohu v dějinách Ruska, pak i Evropy a celého světa. Jeho život a činnost zkoumali, zkoumají a budou zkoumat odborníci a tak se dá počítat s tím, že vyjde najevo ledacos překvapivého. Historikové, psychologové, sociologové, odborníci na vojenství a ekonomii se budou snažit představit Stalina bez příkras. Stalin ovlivnil v Rusku a později i v komunistických satelitních státech kdeco. Ačkoli začal studovat pravoslavnou teologii a jinak většího vzdělání zrovna nepobral, mluvil do všeho — přitom čím dál tím arogantněji. Někdy se mu mimoděk podařilo říct i něco rozumného, ve svých takzvaných jazykovědných pracích osvobodil lingvisty celého východního bloku od skurilních názorů Nikolaje Marra o tzv. stadiálním vývoji jazyků. Se Stalinovým jménem je spjat tzv. socialistický realismus, který se v letech 1932 až 1934 zakořenil v Sovětském svazu a otravoval atmosféru i v české literatuře a českém výtvarném umění zejména po roce 1948. Je těžké zjistit, nakolik Stalin sám sestavil těch několik nepříliš jasných a jinak nápaditých pouček, které navždy musely nahradit teorii socialistického realismu. Po dodatečném odsouzení Stalina v roce 1956 nikdo v SSSR nepřipomínal údajné Stalinovo autorství či spoluau- torství zásad socialistického realismu, takže jen necelé čtvrtstoletí bylo jeho jméno spojováno s touto primitivní normativní estetikou. Zdá se, že Stalin si socrealismus nevymyslel, nalezl však v něm velké zalíbení. Andrej Sinjavskij kdysi vtipně poznamenal, že socialistický realismus je vlastně novodobý klasicismus. Jako Napoleon, Hitler a Mussolini měl i Stalin zálibu v klasicistické architektuře, sochařství a malířství. Lenin ho naučil vynášet do nebe realismus a tak Stalin při každé příležitosti pochválil ty umělce, o nichž se domníval, že jsou nejen jeho přívrženci, ale také realisté. Jsou ovšem významné výjimky. Futuristu Majakovského Lenin nesnášel, byl to pro něho chuligán v literatuře. To samozřejmě Stalin věděl - a přesto několik let po sebevraždě Majakovského prohlásil tohoto autora za nejnadanějšího básníka sovětské epochy. Vladimír Ma- jakovskij se ze Stalinova rozhodnutí dodatečně stal socialistickým realistou a jeho díla mohla vycházet v milionových nákladech. Není sporu o tom, že Stalin sledoval činnost sovětských literátů, dramatiků a filmařů. Nesledoval ji soustavně a nedá se tvrdit, že by svým zájmem přiváděl umělce do vytržení. Kdo se diktátorovi znelíbil, mohl to těžce odnést. Stalin má na svědomí stažené knihy, divadelní hry a filmy z oběhu, nutil škrtat nebo měnit celé pasáže knih, her a filmů, dával umělce zavírat a má na svědomí i četné jejich životy. Sám se v mládí pokoušel básnit, ale brzy toho naštěstí nechal. Mluvil rusky se silným přízvukem a měl zvláštní styl, ovlivněný v mládí četbou pravoslavných textů, promíšených církevněslovanskými výrazy. Valentin Katajev, jinak vynikající stylista, překvapil v polovině 30. let své spisovatelské kolegy, když prohlásil, že se slohu učí z prací soudruha Stalina. Na vrcholu patolízalství tzv. kultu osobnosti byl Josif Vissarionovič označován za geniálního politika, filozofa, jazykovědce a vojevůdce, nikdo však nepřišel na myšlenku označit ho za geniálního umělce. Leonid Brežněv se dal zvolit za člena Svazu sovětských spisovatelů za memoárovou knížku o druhé světové válce, kterou možná aspoň zčásti napsal. Stalin se nedal do spisování polobeletristických děl, zato radil jiným, jak mají psát. Dějiny ruské literatury zejména třicátých a čtyřicátých let našeho století jsou těžce a neblaze poznamenány Stalinovou despocií a často i jeho nevybíravými osobními zásahy. Na Stalina psali oslavná díla nejrůznější autoři - nejčastěji ze snahy zalíbit se, občas ze zoufalství. Anna Achmatova vyrobila oslavnou báseň na diktátora, protože už si nevěděla rady, jak zachránit z mnohaletého vězení syna. Byli ovšem i autoři, kteří měli tu odvahu, že psali díla proti despotovi. Jestliže se na jejich autorství přišlo, zaplatili tuto odvahu nejčastěji životem - přítel Achmatové, Osip Man- delštam, se tomuto osudu nevyhnul. Kdysi se v Sovětském svazu psaly prolhané práce pod názvem „Stalin a literatura“, které měly dokázat blahodár- nost působení a přímých rad umělcům od Josifa Vissarionoviče. Jednou bude muset vyjít nová práce o Stalinovi a literatuře, která ukáže, co všechno krvavý diktátor zničil, čemu zabránil a co neblaze usměrnil v ruské literatuře sovětského období. Na českou literaturu měl jen nepřímý vliv. Přímo se ji snažil ovlivnit jeho úslužný napodobitel Klemet Gottwald, který svůj velký vzor o mnoho nepřežil. Diktátorsky mohl zasahovat do naší literatury jen pět let a nevyplatilo by se tématu „Gottwald a literatura“ věnovat celou knihu. Za obšírný článek by však celá věc stála, vždyť se jedná o nejtemnější období české literatury ve 20. století. Stalin a Gottwald jsou čtyřicet let minulostí. Naštěstí už navždy. ■ KAN OTAKAR ZOUFALÝ Od rozpadu Občanského fóra se v politickém dění stále něco mění. To je přirozený přechod z diktatury jedné strany k demokracii. Lidé se opět učí vládnout. V exilu se před volbami často psalo o Klubu angažovaných nestraníků (KAN). Protikomunistický postoj této strany byl sympatický, ale být „nestraník“ nezapadlo dobře do politického dění. Nestačí také jen „být proti něčemu“, každá strana musí mít program pro zahraniční politiku, hospodářské otázky atd. V tomto ohledu program jiných stran říkal jistě více. A tak se dalo počítat s tím, že KAN bude znamenat jen tříštění pravicově orientovaných voličů. Došlo k tomu a zisk pouhých 2% hlasů znamenal nedosažení 5%ní kvóty. Hlasy pro KAN se rozdělily všem, připadly i komunistům. Začátkem února bylo oznámeno, že předseda KANu Bohdan Dvořák se rozhodl tuto stranu opustit a přejít do ODS. Ministerský předseda Václav Klaus Dvořákovo rozhodnutí radostně přivítal. Proč tato noticka? Část exilového tisku propagovala před volbami KAN. Někteří exulanti, majitelé čs. pasu, jistě této propagandě uvěřili. Škoda těch hlasů! Pes udržuje vlastní pelíšek v čistotě. Tuto etiku zvířátek bohužel nemají všichni lidé. Máme jistě právo na kritiku, bez ní by nebylo demokracie, ale vše má mít určitou formu, etiku. Nechutné útoky republikánů při volbě presidenta způsobily, že asi tato politická strana ztratí slušné voliče. Někdy však ne kritika, ale útoky na Havla a Klause, které vycházejí z exilu, jsou spíše cynickými frázemi a postrádají věcnost. Slovensko se právě rozhodlo pro dva bývalé komu- histy, v čele státu stojí Michal Kováč a Vlado Mečiar. Byla by nám tato sestava milejší? Vládnoucí pravicová koalice má v parlamentě velmi těsnou většinu. Neměli bychom ji podporovat? Copak asi docílíme opakem? ■ 30 POLYGON 2/93 [pageend32]OTEVŘENÝ DOPIS PREZIDENTU VÁCLAVU HAVLOVI Vážený pane prezidente, připadám si, že jsem v obdobné situaci, jako jste byl Vy 8.4.1975, když jste psal dopis „generálnímu“ Husákovi. Tehdy jste byl, tak jako já dnes, deseti- miliontou částicí šedé masy našeho národa, jen s nepatrnou, téměř nulovou nadějí dosíci vyslyšení a tím i sebemenší pozitivní změny. Kromě toho jsem - možná tak jako Vy též - trochu snílek a idealista. Potud tedy obdobná situace. Vím, že tato paralela jinak nesouhlasí, a to nejen co do civilní odvahy, kterou jste k tomu musel mít, ale i co do intelektuální úrovně obsahu dopisu. Ale abych vysvětlil, proč se na Vás obracím: Jsem přesvědčen, že nepíši jenom za sebe, ale za všechny nás „zahraniční“, a ne-li za všechny, tedy určitě za většinu z nás. Za uplynulé tři roky se totiž zcela jasně ukázalo, že převážná část našich odpovědných politiků nás - tak říkajíc - „hodila přes palubu“. Zda se to stalo z důvodů konkurenčně-politických či jiných, nechci zde rozebírat, na věci se nic nezmění. Je faktem, že jsme zůstali občany druhé kategorie, právě tak, jak nás otaxovala komunistická nomenklatura. To znamená, že jsme občané, kteří jsou méně rovnoprávní než ti, kteří žijí doma, „ve vejci“. Tvrdá skořápka nás odděluje na vzdory „Evropě“ a i nadále deklasuje na „utečence“, „vykuky“ či „dobrodruhy“. Je to stejný nesmysl, jako když někdo zde tvrdí, že doma zůstali jenom „vrtichvostové“, „komunističtí prisluhovači“ a „partajní bonzové“. A já se ptám Vás, pane prezidente: Proč vůbec musí existovat tato polarizace na lidi „ve vejci“ a mimo? Proč nemáme stejná práva (npř. volební) jako jiní občané demokratických států? Proč je doposud rozhodujícím kriteriem pro navrácení komunisty ukradeného majetku nikoliv právo a charakter osoby, ale její adresa? Proč je tedy - populárně řečeno — kdejaký estébák státem zvýhodňován oproti všem, kdo bydlí na západ od Aše? Není daleko rozumnější, lidštější a vůbec normálnější, když už jsme byli rozděleni na Čechy a Slováky, abychom se alespoň přestali dále měnit podle poštovních adres? Neměli bychom teď skutečně začít „táhnout za jeden provaz“? Pane prezidente, věřte nám, že je mezi námi dostatek inteligentních a politicky nezkompromitovaných odborníků, kteří mají zájem a chuť pomoci „vytáhnout zabředlou káru z bláta“, a to v mnohých případech i za cenu zhoršení si vlastního životního standardu. Aniž chci snižovat kvalitu a schopnosti těch poctivých doma, máme my proti nim nejméně jednu, bohužel nedoceněnou, přednost, kterou oni zcela logicky ani nemohou mít - totiž dlouholeté zkušenosti s „kapitalismem“. Tím nemám na mysli jenom uplatnění v diplomatické službě a v obchodních zastoupeních, ale chci tím říci, že člověk, který prožil desítky let v zemi s asi patnáctiletým hospodářsko-technickým náskokem vůči naší vlasti, má přehled též o chybách, kterých se ta která země v průběhu let dopouštěla. Zná i jejich často pracné a finančně nákladné hledání východisek ze slepých uliček hospodářského rozvoje. Tyto vědomosti mohou pomoci vyvarovat se drahých „klopýtnutí“ v řízení našeho státu. Využít daleko lépe možností tržního hospodářství, nevyna- lézat znovu „kolo“, neinvestovat do neperspektivních pí jektů a tím podstatně zkrátit dobu dohánění náskoku západních sousedů. Pane prezidente, vycházím ze svého skálopevného přesvědčení, že máte dnes - právě tak jako my a jako měl kdysi T.G.Masaryk - před očima jeden hlavní cíl: zakotvit v naší zemi tentokrát definitivně veškeré demokratické svobody, vzájemnou lidskou úctu a toleranci, jakož i prosperitu, která však není namířena ani proti lidem, ani proti přírodě. Proto Vás prosím a ogakuji: NEHÁZEJTE NÁS (ZAHRANIČNÍ) PŘES PALUBU! Miroslav Toms, 6239 Eppstein 3, BRD NEJSTABILNÉJŠÍ MĚNA? Články MUDr Otakara Zoufalého vždy velice rád čtu a dokud jsem sám vydával exilový časopis, často jsem jeho úvahy tiskl. Obvykle s tímto autorem bezvýhradně souhlasím. Lituji proto, že mu dnes musím výjimečně oponovat. Nemohu totiž sdílet jeho nadšení nad stabilitou měny Kč(s), neboť je přinejmenším předčasné. Cituji z článku „Pětadvacátý listopad 1992“ {Polygon 1/93, strana 29): „... Výsledky práce politiků a národohospodářů v České republice jsou v nesmírně těžkých podmínkách obdivuhodné. Kurs koruny k německé marce je nejstabilnější z celé Evropy! Kampak se na korunu hrabe španělská peseta, italská lira nebo anglická libra! Tam všude by potřebovali českého Klause!“ Mám určité pochybnosti, že by zrovna Britové uvítali politika z vymírajícího rodu monetaristů. Všeobecně se v Albionu uznává, a to napříč všemi politickými tábory, že libra na monetarismus těžce doplatila a dlouho potrvá, než se z toho vzpamatuje. Ani Španělé a Italové, zdá se, nepociťují příliš naléhavou potřebu léčby Klausem. Cítí se docela zdrávi i bez něho. Především ale nutno namítnout, že pesety, liry a libry jsou měny nepochybně volně směnitelné, kdežto koruna má zatím pouze konvertibilitu takzvanou „vnitřní“. Což znamená, že její kurs vůči D-marce a jiným měnám je umělý, ne- tržní, jednostranně vládou stanovený. Jen a jedině proto tedy Kčs (ve vnitrostátních!) kursovních tabulkách září jako stálice, zatímco „měkké“ marky, dolary a yeny létají dolů-nahoru, o pesetách, lirách a librách ani nemluvě. Než ale bude možno posoudit skutečnou mezinárodní tržní hodnotu Kč, ještě nějaký čas uplyne. Zda i po nastolení směnitelnosti koruny bude důvod k jásotu, nelze dnes ještě předpovědět. Nechci sýčkovat, ale ani velice nemilá překvapení - dolar za padesát korun, marka za třicet — nejsou vyloučená. Velmi doufám, že se mýlím. Jiří Loewy, Wuppertal ČASOPIS TÉTO ČÁSTI PLANETY Jsem rád, že se pan Šuchma a ostatní připojili k Polygonu. Dávno je tomu, co si oba časopisy byly podobné. Západ čím dál tím víc připomínal Lidové noviny (Růžové právo). Polygon opravdu tne do živého a myslím, že zde na této části planety víme, že noviny nejsou od toho, aby chválily BSP, úrodu, splněný plán apod. Mnoho štěstí přejí Irena a Jiří Tůmovi, Fremont CA SEDÍ PÁN V RECEPCI, TĚŠÍ SE NA RECEPCI Časy se mění a my s nimi, praví lidová moudrost. Někteří se mění míň, někteří víc. Rád bych se zmínil o druhém extrému. Časopis POLYGON 8/92 se na straně 16 zmiňuje o novém (tehdy československém, dnes jen slovenském) velvyslanci v Kanadě Antonu Hykischovi. Autorem článku je Arnošt Wagner, člověk důvěryhodný, který už se prokázal v minulosti, a není třeba pochybovat o tom, co říká. Cituji: „Anton Hykisch je spisovatel. Je také tvůrcem Výzvy za samostatné Slovensko“ a jako budoucí slovenský velvyslanec samozřejmě vyhovuje Mečiarovi. Co je zajímavé na tomto ’diplomatovi“ s několikadenním školením, je jeho celkem neznámá osobnost a také to, že se jako spisovatel dostal do všeobecného naučného slovníku (ilustrovaný Encyklopedický slovník POLYGON 2/93 31 [pageend33]z r. 1980), ve kterém díky zeměpisu, fyzice, marxismu-leninismu a biologii je pro spisovatele jenom velice málo vzácného místa. Spisovatelů je tam tak málo, že se ve slovníku neuvádějí skuteční spisovatelé jako Dominik Tatarka a jiní. Anton Hykisch - náš československý velvyslanec v Kanadě - musel být tedy u vládců v sedmdesátých letech mimořádně dobře zapsán, když se dostal mezi laureáty a nositele Nobelových cen svou do té doby jedinou známou prózou ’Pravda neznámá'.“ Přečetl jsem si to a pomyslel: Co jinak taky můžeme od těch v Československu čekat? Přece nám sem nepošlou slušné lidi, no ne? A dál jsem na to nemyslel. Před pár dny jsem ale obdržel pozvánku na recepci v Torontě, pořádanou Ka- nadsko-slovenskou obchodní komorou (která je k mému překvapení součástí panem Baťou financované Kanadsko- československé obchodní komory) na počest téhož pana Hykische, tentokrát Jeho Excelence Velvyslance Slovenské Republiky Antona Hykische. A byl tam i krátký a dojemný životopis. Z angličtiny přeložen do češtiny zní takto: „Velvyslanec Anton Hykisch se narodil v roce 1932 a byl uvězněn komunistickými vládci, když mu bylo sedmnáct. Později vystudoval bratislavskou Vysokou školu ekonomickou a pracoval jako ekonom v různých podnicích. Poté věnoval svou pozornost literatuře. Jeho první kniha byla na příkaz cenzury zničena. Od té doby publikoval více než 15 knih. Jako novinář navštívil EXPO ‘67 v Montrealu a vydal knihu ’CANADA IS NO JOKE' (Kanada není žádný vtip) a byl kritizován komunistickými novinami za to, že chválil západní kapitalismus. V roce 1968 aktivně podporoval Dubčekovy reformy, pro což byl po ruské okupaci odvolán ze všech funkcí a neměl dovoleno vydávat žádné knihy a články. V listopadu 1989, po Sametové revoluci, se stal ředitelem vydavatelství, byl zvolen do Slovenského národního shromáždění v roce 1990, byl předsedou Výboru pro vzdělání, vědu a kulturu, Sdružení slovenských spisovatelů, Slovenského PEN Clubu.“ Toť vše - do slova a do písmene. Takže - napřed chudáka pana Hykische komunisti zavřeli, ale pak mu dovolili vystudovat Vysokou ekonomickou školu! Takových tedy nebylo moc! To je ale fikané! To mu to udělali obzvlášť těžké! Jak to ti komouši ty lidi trápili, že? Hned potom mu zcenzurovali a zničili jeho první knihu, ale pak mu dovolili publikovat ještě 15 dalších! Takové utrpení! Hotový mučedník! Pak ho donutili navštívit EXPO ‘67 (asi jako pomstu za tu první zcenzurovanou knihu) a uveřejnit pochvalnou knihu na západní kapitalismus. No to je strašné, co to tomu panu velvyslanci udělali! A já blbec si myslel, že jediní novináři, co měli před rokem 1968 dovoleno navštívit cizinu a pak o tom ještě napsat knihu, mohli být jen zatvrzelí komunisté (jako třeba pan Dienstbier v roce 1965 a jeho kniha o Indonésii). A vrcholem všeho jsou ta utrpení po ruské okupaci! To by člověk nevěřil! Oni vám mu zakážou publikovat knihy a články, a on ten geroj Hykisch nejen že se nacpe do encyklopedického slovníku, ale navíc ještě navzdory všemu napíše knihu „Pravda neznámá“ (protože je asi jediný, kdo ví, jaká ta pravda, nám neznámá, byla. Jak strašně byl pan Hykisch utiskován v sedmdesátých a osmdesátých letech, se asi (pro jistotu) nedozvíme. My si tu můžeme akorát rozpitvávat těžko stravitelný a neúplný životopis, v kterém 20 let chybí. Když jsem byl jako malý hoch ještě v Československu (zhruba v době, kdy komouši utiskovali pana Hykische tím, že ho posílali na EXPO do Montrealu), potkali jsme jednou na procházce s příbuzným předsedu místního JZD. Zeptal jsem se příbuzného, jaký ten „předseda“ je. Příbuzný byl starší člověk, leccos už viděl a poučil mne: „A tož to on je zas dobrý komunista! Za války byl u Hitlerjugend a u žlutých a teď je u komunistů. A kdyby to tu náhodou zase zabrali Turci a Tataři, tak z něho bude mohamedán.“ Výše uvedená epizoda se mi vybavila - ani nevím proč -, když jsem dostal pozvánku na recepci s panem velvyslancem. Jaké z toho plyne poučení? a) Pan Hykisch velvyslancuje pro Slovenskou republiku, jejíž občanem jsem nikdy nebyl, je tedy státním příslušníkem jiné země a mně je po tom houby, jak ho utiskovali. Copak jsem Amnesty International? b) I když je tedy pan Hykisch pro mne cizincem, přesto bych si z něho mohl vzít příklad a tvrdit, že jsem výšeuvede- né řádky nikdy nenapsal (když se mi to nebude hodit do krámu), nebo naopak že napsal (když se mi to bude hodit do krámu). c) Když se ještě časem naučím modlit po mohamedánsky a vykřikovat „Allah bismillah! Muhammad rassulu Allah! Allah akbar!“, mohl bych to třeba ještě někdy dotáhnout až na velvyslance. Třeba Irácké demokratické republiky. A pořád by se našlo dost zblbnutých a barvoslepých krajanů po celém severoamerickém kontinentu, co by se cítili poctěni, kdybych je pozval na recepci. Rostislav Hedvíček, Kanada Redakční dodatek k dopisu R. Hedvíč- ka: „Slovenská Národná Obroda“ uveřejnila 30. listopadu 1992 článek Antona Hykische „Sami“. Slovenský velvyslanec v Kanadě od 1.1.1993 Anton Hykisch po napsání článku přicestoval 7. prosince m. r. do Kanady jako československý velvyslanec na dobu 24 dní, aby na Silvestra oslavil Slovenský štát (viz článek A. Wagnera v min. čísle Polygonu). Otiskujeme z článku „Sami“: „Sebauvedomovací proces vo vnútri každého z nás je nevyhnutným predpokladom, aby sme sa dostali dopredu. Žiaľ, väčšina tých, čo formujú myslenie a názory státisícov jednoduchých ľudí, nerobia v tomto smere vôbec nič, resp. vytvárajú atmosféru strachu a defetizmu. Ani novinári, ani intelektuáli nevyvíjajú také úsilie, ktoré by pomohlo vyrovnať sa Slovensku s problémom samostatnosti - i samoty. Príčinou je predovšetkým názorová rozpoltenosť v základnej otázke existence štátu. Málokde na svete sa vyskytuje stav myslenia, že i vlastná štátnosť sa javí intelektuálnej špičke ako nežiadúca, nebezpečná. Pred odporcami vzniku českého a slovenského štátu stojí závažná otázka, či nepodľahnú nebezpečnému pokusu in- ternacionalizovať svoje pokusy o reštauráciu spoločného štátu, čo by ich vmanévrovalo do polohy zasahovania zvonka. Ak novinár, či intelektuál žijúci na Slovensku, slúžiaci záujmom svojej vlasti v najširšej miere, nevyvodí dôsledky z nového stavu vecí - je to na zamyslenie pre neho samého o ďalšom zmysle svojej práce. Novinár a publicista, ktorý sa stotožní so Slovenskou republikou a vníma ju ako svoju vlasť, môže a musí sa s vehemenciou a odvahou spolupodielať na diele vytvárania tohto nového štátu, bránit jeho občanov pred výstrelkami politických strán a hnutí, vládnucich či opozičných. Podobnú úlohu berie na seba slovenský inženier, podnikateľ, diplomat, obchodník, spisovateľ, hudobný skladateľ, kňaz, biskup, každý Maďar, Ukrajinec, Rusín, Róm i Nemec. Pre všetkých je a musí byť Slovensko vlasťou, jediným možným ihriskom, kde sa hrá o životné osudy každého z nás. Kto ešte dnes chce znova a znova drásať staré spomienky, city a pocity, dramatizovať a hysterizovať - ten neslúži dobru ani Slovákov, ani Cechov, ani Nemcov, Maďarov, Židov, dobru nikoho.“ OPRAVA TISKOVÉ CHYBY V minulém čísle na straně 27, střední sloupec, poslední řádek, je psáno: podle „Kompetentního seznamu spolupracovníků StB...“. V rukopisu dr. Lamberga je však správně psáno podle „Kompletního...“ Polygon se omlouvá za toto nedopatření. lili 32 POLYGON 2/93 [pageend34]für Versicherungs-, Finanz-, Unternehmens- und Rechtsberatung; rasnera Treuhandbüro sowie Handel mit und Vermittlu • Čtyř- a víceronásobné zvětšení kapitálu • Neutrální expertizy • Porady, týkající se pojištění, financí, podnikání, koupě a prodeje nemovitostí • Překlady z němčiny, francouzštiny, italštiny a obráceně, osobní doklady, technické překlady ♦ Tlumočení při obchodních jednáních • Budete dědit ve Švýcarsku, v Německu, v býv. Československu? Pozor na paragrafy! • Jak vysoký bude Váš důchod? • Jak dlouho budete pobírat svou výplatu v případě nemoci nebo úrazu? • Zajímáte se o koupi akcií, obligací apod.? • Znáte výhody „třetího sloupce jistoty“? • Chtěli byste vědět, co je bezpodmínečně nutné a co méně nutné v otázkách pojišťování se? • Vyřizujeme náhrady škod z pojišťoven ve Švýcarsku, Německu, v zemích býv. Československa ♦ Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyřizujeme dědictví českých a slovenských občanů v zemích býv. Československa a v zahraničí, náhrady škod z pojištění (Evropa), rehabilitaci majetku. Máme zástupce v advokátních kancelářích v býv. Československu. Provádíme POJIŠTĚNÍ NÁVŠTĚV Z BÝV. ČESKOSLOVENSKA i /ných zemí. Jistě uvítáte možnost uzavření výhodného pojištění nemoci, úrazu či úmrtí, event, převozu nemocného či zemřelého na náklady pojišťovny (i nad stáří 85 let). - Pojištění od 0.22 Fr. na osobu a den. WVWWWiWV raaaera Kreuzplatz 20, CH-8008 Zürich Telefon: (01) 932 32 22 - Fax: (01) 932 52 03 (předvolba z Německa 00411, z Velké Británie 010411) PRODEJNA ČESKÝCH W PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 Obrázkové knížky bohem press ve 42 jazycích a dnes i česky a slovensky K dostání u všech dobrých knihkupců Mgr. Eliška Kotrbová-Wagnerová advokátka České advokátní komory Právní porady, zastupování, obhajoby Kancelář v Kanadě a v ČSFR Adresa: RR1. KARS - Ottawa, Ont. K0A 2E0, Canada Telefon: (613) 692-1082 ÚŘEDNĚ OVĚŘENÉ PŘEKLADY z češtiny do němčiny a naopak provádí JUDr. Jana STUPECKÁ Übersetzungs- und Korrespondenzbüro D(W)-6520 LIMBURG 9, Tannenstrasse 2 Tel.: 06431/42363, Fax: 0643/47185 Estetická chirurgie na renomovaném pracovišti s 351etou tradicí v Praze. Špičkoví plastičtí chirurgové, kteří operují v ÚLK, mají i dlouhodobé zkušenosti z evropských i zámořských klinik. Operace horních a dolních víček • nosu ušních boltců • vrásek obličeje zvětšování prsů • zmenšování prsů operace povadlých prsů Nové ceny za operace jsou ve výši 30% ve srovnání s cenami v Německu. Naše adresa: Ústav lékařské kosmetiky Praha Jungmannova 31, 110 00 Praha 1 Telefon 26 00 96, 26 00 83 [pageend35]Ir W HOTEL GARNI A Majitelka: JANA ŠRÁMOVÁ OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. Těšíme se na Vaši milou návštěvu. RODINA LINKOVÁ Trádgárdsgatan 2 S-411 08 GÖTEBORG Telefon 031 /130129 D(W)-8500 NÜRNBERG 40 Comeniusstrasse 8 (přímo proti jižnímu východu hlav, nádraží) Telefon + fax: 0911 / 44 84 48 SEJDEME SE V PRAZE V EUROKLUBU DIVADLO • INFORMAČNÍ CENTRUM • DENNÍ BAR RESTAURACE EUROCLUBU • DIVADELNÍ BAR EUROCLUB OPLETALOVA 5 110 00 PRAHA 1 Tel: 22 40 91 Fax: 22 25 09 UREDNI PREKLADY Club HARMONY Vašich dokladů pro veškeré oficielní účely výhodně a do tří dnů provádí diplomovaný překladatel a soudní tlumočník Ing. Jiří KOMÁREK Tösstalstrasse 74 8636 WALD (ZH) Telefon (055) 95 52 73 zprostředkování partnera v mezinárodním měřítku odborné porady právní a pojišťovací mezinárodní manažérská činnost ukládání kapitálu v CH a FL zprostředkování investic realisace prodeje i koupě nemovitostí a pozemků Generalagentur CH, Dörflistr. 10, 8057 Zürich Tel. 0041-1-312 1819-23, Fax 0041-1-312 1833 [pageend36]