ZPRÁVY SPOLEČNOSTI PRO VÉDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. SVU ROČNÍK VIII. LISTOPAD 1966 ČÍSLO 9. DIRIGENT RAFAEL KUBELÍK Evropa i Amerika hodnotí dnes Rafaela Kubelíka jako jednoho z největších žijících dirigentů. A nejen to: také jako úspěšného skladatele. Kubelik, který byl od založení SVU místopředsedou, byl po útěku z ČSSR pět let hudebním ředitelem Filharmonie v Chicagu a později tři roky ředitelem Royal Covent Garden Opera v Londýně. Po té se stal hudebním ředitelem Süddeutsche Rundfunk v Mnichově po stařičkém Jochumovi — a za dva roky z rozhlasového orchestru vybudoval jedno z nejlepších orchestrálních těles v Evropě. Domovskou obci Kubelí- kovou je od počátku švýcarské město Luzern, kde chce, aby jeho syn studoval a kde je také nekorunovaným králem vynikajících hudebních festivalů, pořádaných každý rok. V posledním roce (v koncertní sezóně) měl Kubelík dovolenou od všech dirigentských povinností — jen tak, skorem na zapřenou — si odskočil do USA, aby dirigoval čtyři koncerty Filadelfské filharmonie. Ale jinak se věnoval jen komponování. Vídeňskému novináři jednou řekl: “Když nehraji šachy, tak komponuji, a když nekomponuji, hraji šachy. Rok prázdnin byl plodný, jak napsal Rafael pisateli těchto řádků. Za ten rok Kubelik zkomponoval novou ČESKOU operu na slova Dalibora Faltise, svého přítele, autora libret k prvním dvěma Ku- belíkovým operám. O Kubelíkově českém cítění i optimizmu svědčí, že RAFAEL KUBELÍK komponoval na český text, ač je si vědom, že v Západním světě nemůže být tato opera nikdy provedena. Opera se jmenuje “Cornelia Faroli” a dějstvuje v Benátkách v 16. století, kdy toto město bylo na vrcholu své renezanční slávy. Jeho první o- pera se jmenovala “Veronika“ a byla po roce 1945 hrána na Národním divadle v Praze; druhá opera se jmenuje “Chodská nevěsta“. Krom toho Kubelík zkomponoval na žádost festivalového orchestru v Luzernu pro letošní festival čtyř- větou skladbu pro smyčcový orchestr s názvem: “Quattro Forme per Archi”. Tuto skladbu sám v Luzernu dirigoval na světové premiéře 28 srpna t. r., a později ve Stockholmu. Ve Stockholmu byl Kubelík [pageend1]zvolen členem Královské Akademie. Ze Stockholmu odjel Kubelik do Kodaně, kde loni byl vyznamenán dánským králem vysokým řádem, aby tam dirigoval své velké a náročné Oratorium “Libera nos“ (Osvoboď nás), což je vroucí modlitba za osvobození Československa od komunistů. Tato skladba měla před ro- kem nesmírně úspěšnou premiéru v Západním Německu. Tuto svou skladbu dirigoval Kubelík v Kodani na, rozhlasovém koncertě, Veřejně přístupném, a vysílaném mnoha rozhlasovými stanicemi Evropy. Jak Kubelík píše autorovi těchto řádků, je jaka dirigent - kromě své povinnosti k Süddeutscher. Rundfunk - zadán na 2 roky napřed. Ňej- raději zajíždí do Izraele, kde s izraelskou Filharmonií už nahrál řadu gramofonových desek. “Cítím se tam jako doma, protože od dirigentského pultu mluvím skoro jen česky ; snad 80 procent hráčů je z Československa. Samí čeští muzikanti —- proto jsou tak dobří!“ Koncem tohoto roku přijede Rafael Kubelík se svou ženou (Elsie Morrison z Covent Garden Opera), která je rodem Australanka, ale pod Kubelíkovou taktovkou vytvořila roli Mařenky tak česky, jako snad žádná jiná česká zpěvačka, do Spojených států. Hned počátkem ledna bude dirigovat deset koncertů Bostonské filharmonie; není pamětníka, že by tento nej lepší americký orchestr kdy byl pozval hostujícího dirigenta na víc, než na jeden-dva koncerty. Po té bude Kubelik dirigovat dva koncerty v Chicagu s orchestrem, jehož byl kdysi šéfem, a snad také několik koncertů v New Yorku. Ale otom se ještě vyjednává. Krom toho má permanentní pozvání od Filharmonie v Los Angeles, kde hostoval loni a sklidil nesmírné ú- spěchy tím, že prvně na půdě Ameriky provedl na několika koncertech :elou Smetanovu “Má vlast”. K charakteristice Rafaela Kubelí- ka bych chtěl uvést ještě několik vět z jeho dopisu. Vyjednával jsem s ním totiž letos z jara a y létě, z pověření autorit, aby přijat předsednictví SVU — aby, vědci byli, vystřídáni umělci. Odpověděl mi “kubelíkov- sky” těmito slovy: “Nechci, šidit naši svátou věc v exilu. Nejsem ani organizátor, ani dobrý dopisovatel, ani předsednický talent. Jsem pouze prostý český mu zikant — a tak už také jednou zemru !’’ — I to svědčí o velkém a hlubokém charakteru Rafaela Ku- belíka. A my všichni v SVU mu přejeme,aby ten “prostý Český muzikant” žil ještě nejméně padesát let a Obohacoval svět krásou svého u- mění. Ivan Herben. CONGRESSIONAL RECORD Ve schůzi senátu Spojených států, konané dne 25. srpna t. r., upozornil jeho člen, Hon. Paul H. Douglas (Illinois), na kulturní přínos českých a slovenských přistěhovalců a v tomto rámci vyzvedl zejména aktivní činnost SVÜ na poli vzdělání, věd, literatury a umění. K jeho návrhu rozhodl senát, aby v oficielním věstníku kongresu Spojených států (Congressional Record) byla v plném znění otištěna podrobná informativní stať o vzniku, snahách a práci naší společnosti. S radosti a povděkem zaznamenáváme uznání se strany nejvyššího fora americké Unie a nepochybujeme, že tato pocta bude mohutnou vzpruhou našemu členstvu k další činorodé práci. Pro dokumentaci uvádíme, že stať o nás vyšla v Congressional Record No. 142, Vol. 112, z 25. srpna t. r. —68— [pageend2]OSLAVY 28. ŘÍJNA Jako každý rok, 28. říjen byl v A- merice a v Kanadě oslavován všude, kde jsou usazeni českoslovenští vystěhovaleci a exulanti. Sdružené spolky v Los Angeles, Cal. si pozvaly prof. Františka Schwarzenberga z Chicaga, předsedu Politické komise Čs. národní rady americké. Dr. Fr. Schwarzenberg se při té příležitosti účastnil také dvoudenní okázalé schůzky členů a příznivců SVU v Los Angeles, uspořádané Oblastním jednatelem inž. Lad. Krátkým. Čs. národní rada americká a Sokolská jednota v San Francisco, Calif. si pozvala jako slavnostního řečníka do Sokolovny redaktora Ivana Herbe- na z Carmel-by-the Sea, zakládajícího člena SVU. Herben vypracoval vzpomínky na Jana Masaryka k dodatečné oslavě jeho nedožité osmdesátky a po té předváděl ze zvukových záznamů na tapech hlas presidenta T. G. Masaryka, dva válečné projevy z Londýna od presidenta E. LEDNOVÉ PROMĚNY zahajující čtvrtý ročník tohoto čtvrtletníku SVU, přinášejí kromě obvyklých rozhovorů a polemik a kritických recenzí knih nás zajímajících básně Josefa Benáčka a Pavla Javora. František Rýpar přemýšlí o významu Vatikánského koncilu pro vztahy katolické církve k dnešnímu světu, Václav Hlavatý ve filoso- ficko-matematickém eseji se ptá po možnostech mechanického determinismu, Joža Procházka píše o doktríně indické karmy, Egon Hostov- ský “pro změnu" uvažuje o povinnostech veřejnosti ke spisovateli, Pavel Želivan se zamýšlí nad novou poezií Vladimíra Holana, Antonín Kratochvíl zkoumá situaci na československé literární frontě, A1. Rozehnal dokončuje svou studii o pohromě bytové výstavby v ČSSR Beneše a dva projevy čs. rozhlasu v Londýně od Jana Masaryka. V New Yorku byly oslavy pořádány Československou národní radou americkou za spolupráce Sdružení československých legionářů. Slavnostním řečníkem byl redaktor Karol Bednár. V Clevelandu se oslavy zúčastnilo na 1.000 osob a mezi řečníky byl i starosta města Locher. Slavnostním řeečníkem byl dr. Jozef Lettrich. Toronto si jako slavnostního řečníka pozvalo dr. Vl. Chalupu. Promluvil také dr. Ján Papánek, jehož sedmdesátky torontští dva dny před tím vzpomněli banketem a u- měleckým programem.. Oslavy se konaly také ve Winni- pegu, Washingtonu, Chicagu, Pitts- burgu, kde promluvil Ing. Adolf Pluhař, v Hamiltonu, kde byl přečten projev dr. Jiřího Škvora, v Ba- tawě a jinde. a Miroslav Rechcígl, ml. líčí stav a úkoly čs. zahraniční a krajanské bibliografie. Beletristická část přináší dvě povídky Otakara Machotky. Číslo lze koupit nebo Proměny abo- novat (roční předplatné $5.00, pro členy SVU $4.00) na adrese : Czechoslovak Society of Arts and Sciences, Room 914, 381 Park Avenue South, New York, N.Y., 10016, USA. RŮZNÉ Ing. Jiří Kvídera se odstěhoval z Chicaga na Hawai. —O— Slovanský filmový festival pořádá (v říjnu 1966 až březnu 1967) Southern Illinois University (Edwardsville Campus) ; v jeho rámci bude 8. prosince t. r. promítnut čsl. film o Jánošíkovi. —69— [pageend3]NÁŠ KULTURNÍ PŘÍNOS EGON HOSTOVSKÝ žil přes rok v Kodani a na samém začátku letošního léta se vrátil zpět do Spojených států. V Kodani napsal svou divadelní hru (zatím v rukopise)', nazvanou: “Osvoboditel se vrací”. Čtvrtletník “Svědectví” v letním čísle otiskuje jako ukázku třetí dějství této hry, která, jak se zdá, bude mít všechny přednosti Hostovského románu. Pražská revue “Plamen” o- tiskuje na pokračování český originál Hostovského románu “Všeobecné spiknutí” (The Plot)', vydané anglicky v New Yorku a v Londýně. Zatím co v “Příručním Slovníku Naučném”, vydávaném Československou Akademií věd, není ještě Hostovského jméno ani uvedeno . . . RUDOLF FIRKUŠNÝ na řadu měsíců zmizel z amerických koncertních síní, aby sklízel úspěchy v celé Evropě — s výjimkou zahájení Newyorského hudebního festivalu ve městě Sarasota, kde stát New York chce vybudovat podobné hudební středisko jako jsou letní koncerty v Tangelwoodu, Mass. a v Aspen, Colo. Na zahájení tohoto festivalu bylo pozváno jen několik málo vynikajících umělců — a Fir- kušný mezi nimi. Ihned se však vrátil do Evropy, aby koncertoval skoro ve všech svobodných zemích, od finského hlavního města Helsinki až po Italii a Londýn. V Anglii nahrával řadu gramofonových desek a měl smluveno s Rafaelem Kube- líkem i s gramofonovou společností, že v Mnichově společně nahrají klavírní koncerty Bohuslava Martinů a všechny komorní skladby Janáčkovy. Koncem října se vrátil do Spo- jených států, ale od prosince do poloviny února má už zas další koncertní turné v Evropě. Z jara roku 1967 podnikne koncertní cestu kolem Spojených států. V roce 1967 podnikne také turné, už podruhé, po Australii. Při tom v měsících a v týdnech, kdy je v USA, vyučuje na mistrovské škole jako profesor Jul- liardovy hudební konzervatoře v New Yorku. IVO FEIERABEND, profesor politických věd na státní koleji v San Diego, Calif. byl pozván na rok jako hostující profesor na universitu v St. Louis, a to i se svou ženou, která je v San Diegu profesorkou psychologie. Než nastoupil v St. Louis, účastnil se se ženou Rosalindou v New Yorku výročního sjezdu American Psychological Association, kde jeho žena předsedala jedné sekci a kde dr. Feierabend přednesl výňatky ze své velké studie, kterou napsal společně se svou ženou. Název jeho přednášky zněl: The Relationship of Systematic Frustration, Political Coercion, International Tension and Political Instability. Je to v podstatě jádro rozsáhlé studie, na které Ivo Feierabend začal se svými kolegy pracovat v San Diegu a ve kterém sleduje od roku 1945 vývoj v osmdesáti čtyřech zemích světa, zejména pokud jde o politickou, hospodářskou a sociální stabilitu. MILOŠ MIDLOCH, bývalý zástupce šéfredaktora Čs. rozhlasu pracuje již několik let pro jedno z největších nakladatelství světa McGraw-Hill, specializované na vydávání školních učebnic. Miloš Midloch napsal pro toto nakladatelství šest neobyčejně úspěšných učebnic a na základě tohoto úspěchu, o němž jsme už jednou referovali, byl nedávno jmenován generálním ředitelem pro propagandu a reklamu. Midloch zůstává v Monterey, kde má nakladatelství filiálku a odtud řídí propagaci v desítkách amerických měst, kde má jmenované nakladatelství pobočné závody. —70— [pageend4]JOSEF MARTÍNEK vydal v čilém a přičinlivém nakladatelství Universum Press v Perth Amboy, N.J., knihu svých Pohádek, které napsal pro svou dceru Hanu, když utíkal před nacisty z Prahy. Je to knížka hodná pozoru, jako vše, co Josef Martínek napíše: Jeho malou dcerušku Hanu sleduje od zastávky v Paříží zvědavý vrabčák až do Chicaga, kde se autor stal brzy gen. tajemníkem Čs. národní rady americké. A vrabčák čiřiká o osudech své Haničky i okolí, ve kterém je jí přisouzeno žít. Martínek i nakladatel dali rodičům s českými dětmi výborný dárek k Vánocům. Doporučujeme ! ZÁZNAMY: Tisk na pacifickém pobřeží Cali- fornie zaznamenal obšírně i s fotografiemi nezvyklou událost: V Monterey, Calif. se konala v luteránském kostele svatba dvou afrických domorodců, a to v jejich mateřském jazyce — swahili. Novomanžele oddával český farář a misionář dr. Milan de Lány, pocházející ze známé evangelické rodiny farářů, kteří se podepisovali “z Lány” a náleželi ke staré slovensko-madar- ské šlechtě. Neodnárodnili se, zůstali vždy věrnými Slováky a někteří z nich pracovali i v Čechách jako předváleční a věrní stoupenci T. G. Masaryka. Rev. Milan de Lány se narodil českému misionáři v Tan- ganjice pod horou Kilimandžáro a má vlastně dva mateřské jazyky: český, kterým se důsledně hovořilo v rodině a jazyk swahili, ve kterém studoval na afrických školách. Theologii později vystudoval ve Filadelfii, Penna. a pracoval dalších dvacet let mezi černochy v Africe jednak jako misionář, jednak jako učitel a inspektor škol. Nyní je Milan de Lány luteránským farářem v Monterey a kromě toho přednostou swahilské- ho oddělení Armádní školy jazyků v tomtéž městě. Tisk zdůraznil, že to byla první svatba v řeči swahili na americké pevnině. Ve státě Oklahoma, v samém sousedství hlavního města Oklahoma City, je městečko s exotickým jménem Yukon. Nikdo neví, jak ke jménu přišlo, ale každý ví, že je to měs- stečko s převážnou většinou českého obyvatelstva, kde mají dokonce i Sokolovnu, ve které cvičí ! Je dlouhé jako Lovosice, jak se u nás doma říkávalo, a vroubí po obou stranách klasickou jižní dálnici číslo 66. Je tu největší parní mlýn v USA, založený českým mlynářem a vedený dosud jeho potomky. Češi v Yukonu se letos rozhodli uspořádat velký “Český den”, a guvernér státu Oklahoma, Henry Bellmon, vydal proklamaci, kterou se vyhlašuje den českých oslav v Yukonu za “Český den’’ — a sám se také těchto oslav účastnil. Slavnostním řečníkem tu byl senátor Roman Hruška z Ne- brasky a o dějinách Yukonu promluvila ke shromáždění paní Alena Heenanová, vnučka spisovatele Jana Herbena. Jako upomínkový předmět na tuto slavnost byly prodávány talíře (celkem pět tisíc)', s českými lidovými ornamentálními motivy; talíře navrhla paní Heenanová, která vystudovala v Praze malířství. Dva krajani ze druhé nebo třetí vystěhovalecké generace na sebe u- pozornili v americkém i krajanském tisku. Především je to absolvent vysoké školy lesnické Gene Silovský, který dostal právě od univerzity státu Oregon stipendium 6 tisíc dolarů na dva roky, aby se mohl věnovat vědeckým výzkumům, jak zachovat ryby v amerických řekách a divokou zvěř v lesích. Gene Silovský je t. č. zaměstnán jako lesní inženýr státem Aljaška. — Druhým úspěšným krajanem je Jeffrey C. Král, —71— [pageend5]který byl právě jmenován poručíkem námořního letectva na Letecké akademii v Texasu — a leteckým odznakem ozdobil jeho stejnokroj otec, plukovník letectva William Král, jehož rodiče žijí v Chicagu. Poručík Král bude nyní ještě školen v Californii jako pilot výškových letadel s rychlostí větší než zvuk. V Chicagu oslavil nejstarší český deník “Denní Hlasatel” sedmdesáté páté narozeniny. K tomuto dni, dne 24. září, vydal číslo o 112 stranách. Už tento fakt je při stísněných poměrech krajanského tisku zcela ojedinělý. Litujeme jen dvou věcí: že v tomto slavnostním čísle kromě článku prof. Miloše Šebora nebyl pozván nikdo z exulantů a že “Denní Hlasatel” byl jediný demokratický list v USA, vycházející v českém jazyce, který docela ignoroval III. vědecký sjezd SVU. I přes tuto lítost bychom si však přáli, aby se “Denní Hlasatel” ve zdraví dočkal stého výročí. Vydavatelstvu i redaktorům mnoho zdaru ! Doporučujeme: Všem členům SVU, kteří by chtěli získat ve svém okolí nového člena, doporučujeme, aby si v newyorské kanceláři SVU objednali 20ti stránkovou brožuru TEN YEARS of the Czechoslovak Society of Arts and Sciences in A- merica, Inc. Autorem tohoto znamenitého spisku je předseda publikační komise SVU, dr. Míla Rech- cígl, Jr., a jako všechno, co vyjde od jeho psacího stolu, je to solidní, svědomitá a duchaplná práce. Nejen textem, ale také uspořádáním. Stejně důležitou a nepostradatelnou pomůckou je adresář členů SVU — (Directory), který obětavě zpracovala paní Eva Rechcíglová. NAŠI MRTVÍ: Ladislav Hlávka, ak. malíř, zemřel po dlouhé chorobě v San Franciscu. Newyorská pracovní skupina SVU V únorovém čísle ZPRÁV SVU z tohoto roku jsme uveřejnili přehled bohaté činnosti washingtonské pracovní skupiny. Dnes uveřejňujeme přehled neméně bohaté činnosti newyorské pracovní skupiny SVU, která byla ustavena 23. března 1960 na ustavující schůzi svolané redaktorem Ivanem Herbenem, prvním zakládajícím členem SVU. Za uplynulých šest let newyorská pracovní skupina SVU uspořádala 37 přednášek, panelů a hudebních večerů. Několik z nich bylo pořádáno společně s Národní radou žen svobodného Československa, s První odbočkou ČsNRA na Long Islandu a s jinými organisacemi. Témata přednášek, panelů a hudebních večerů byla tak rozmanitá a zajímavá, že jejich přehled může sloužit jako vodítko pro nově zakládané pracovní skupiny SVU. V dalším uvádíme seznam všech přednášek a ostatních podniků newyorské pracovní skupiny podle jejich obsahu s uvedením data a jména přednášejícího nebo účinkujícího. Přednášky historické a vzpomínkové: 9 27. 10. 60 Dr. Vratislav Bušek,. Ústavy ČSR a ČSSR. 8. 12. 60 Ing. Pavel Blaho, Slovensko v Československé republicee. 21. 10. 61 Espresso: Panelová diskuse o knize Dr. Ladislava Feier- abenda “Ve vládách druhé republiky” ; členové panelu: Autor, Karol Bednar, Dr. Jaroslav Drábek st., Ivan Herben. 18. 2. 62 Ivan Herben, “Bratr Josef”. _ 18. 4. 63 Ing. Pavel Blaho, 50té výročí zájezdu Dra. P. Blahu do USA. — *19.2. 64 Panel: 70 let Zdeňka Němečka. Účinkovali: Alexander Jan- —72— [pageend6]ta, Dr. Ján Papánek, Dr. Jaroslav Drábek st., Ivan Herben, Dr, Karel Steinbach, Joseph Daubenas. 29. 10. 64 Dr. Vratislav Bušek, Národní fronta 1945-48. 15. 10. 65 Dr. Vincent Shandor, Karpatská Ukrajina po druhé Světové válce. 11. 1. 66 Dr. Jaroslav Stránský, Od Mnichova do února... Přednášky cestopisné: 4 21. 7,, 61. Dr. Václav Hlavatý, S násobilkou kolení světa.: 26. 11. 61 Josef Zelenda, filmy o Hábeši a. zlatých dolech Šalamounových. . 17. 1. 63 Miloš Waldes, film “Zvířata východní Afriky’’. 20. 3. 64 Dr. Jiří. Glos, Malajsko a Singapore. Aktuální a politické otázky — ČSSR a poměr k domovu: 6 26. 3. 60 Dr. Mojmír Drvota, Dr. Miroslav Poseděl, Jak myslí domov. 1.2. 2. 63 Dr. Vratislav Bušek, Kultura svobodná a porobená. 17. 10. 63 Dr. Vratislav Bušek, Platí Mnichovská dohoda? 22. 1. 64' Otakar Richter, Muž s rudou hvězdou na kabátě... 20. 11. 64 Panel: Dnešní život v ČSSR. Účinkovali manželé Macháčkovi, Dr. Špaček, Ing. Tichý. 26. 5. 66 Dr. Jan Stránský, Stavění mostů. Literární kritika: 3 26. 1. 62 Dr. Ladislav Radimský, Esej jako literární forma. 15. 11. 63 Dr. Ladislav Radimský, “Dějiny české literatury’’ očima komunistů. 18. 3. 66 Dr. Ladislav Radimský, Masaryk a Dostojevský. Povídky a eseje: 2 *19. 2. 64 Zdeněk Němeček, Tania Grekova, Balada o zázraku v Budapešti. 25. 2. 66 Jan Snížek, Rozmarné úvahy o divadle. Filosofie a náboženství: 1 9.4. 65 Herbert Kruckman, Dějiny a vývoj moderního malířství. Technické: 1 23. 5. 63 Jiří Kallab, Elektronické počítací stroje v moderním podniká- ní. — Poezie : 5 15. 5. 61 Večer májové poezie a hudba Antonína Dvořáka, Bedřicha Smetany a Karla Bendlá. Účinkovali Dr. Vratislav Bušek, Čestmír Maňhal, Lada Hůlková, Loreta Novotná, Helena Stachová, Konstance Šelfová, Michael Barten, Milena Šust- rová a dr. Hanuš J. Lexa. 18. 5. 62 Pásmo české a anglické poezie Josefa Martínka. Účinkovali Ivan Herben, Vašek Šimek, Čestmír Maňhal, Barbara Colby. 29. 3. 63 Aurelia Jeníková: České překlady americké poezie; recitovali autorka, Oldřich Toman a Vašek Šimek. 3. 12. 65 Dr. Jaroslav Stránský, 80. výročí narozenin Františka Gell- nera. — 7. 5. 66 Poezie Pavla Javora, Recitovali autor, Božena Helclová-Sníž- ková, Čestmír Maňhal, Fr. Mucha, Oldřich Toman; a skladby Karla.B. Jiráka. Účinkovali Milada Javorová- Karasová, Joža Karas a dr. Hanuš J. Lexa. Programy hudební : 9 9. 4. 61 Večer hudby Antonína Dvořáka: Smyčcové kvarteto op, 96, 5 biblických písní op. 99, smyčcové kvinteto op. 97. Účinkovali Milada Šustrová, Paul Grotský, Max Brai- nin, Michael Barten, Michael Hry- nialwski, Leonora Schwartz. *15. 5. 61 skladby Antonína Dvořáka, B. Smetany a Karla Bendla (viz Poezie). —73— [pageend7]15. 6. 62 Komorní hudba českých skladatelů: Vaňhal, Vranický, Dusík, B. Smetana a Ant. Dvořák. — Účinkovali George Stalev, Mac Marlow, Leonora Schwartz, dr. Hanuš J. Lexa. 6. 12. 62 ,‘Čeští muzikanti v exilu" :Hudbu skladatelů K. Husy, J. ČSA STŘEŽÍ VAŠI budoucnost Jestliže jste členem bratrské a ses. terské podpůrné jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální plány, které vám zaručí nej- vyšší možnou ochranu pro vaši bu. doucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v jednotě ČSA opravňuje vás k řadě výhod jaké opět pouze bratrská jednota může poskytnouti. Kdo jednotu ČSA doporučuje? Téměř 113 let její Služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. ČSA, 2138 S. 61st Court, Cicero, Illinois, 60650. Ježka, K. B. Jiráka a B. Martinů na zv. pásech předvedl Ivan Herben. 12. 9. 63 Komorní hudba: Janáček, Skrjabin, Smetana, Suk. Účinkovali Slávka Mandlová a Tomáš Mandl. 3. 6. 64 České, moravské a slovenské písně: Karel Weis, Ant. Dvořák, Vítězslav Novák. Účinkovali Lada Hůlková, Konstance Šeflová, dr. Hanuš J. Lexa. Veselé bajky Eduarda Basse z Červené Sedmy: Václav Ka- louš. —• 17. 3. 65 Hudba Bohuslava Martinů. Předseda dr. Hanuš J. Lexa přečetl přednášku Vladimíra Vaňka o Bohuslavu Martinů; výběr skladeb B. M. ze zvukových záznamů (Otvírání studánek). 24. 4. 65 Klavírní koncert Igora Horského: Beethoven, Chopin, Pro- kofjev, Debussy. *7. 5. 66 skladby Karla B. Jiráka (viz Poezie). Přednášky označené hvězdičkou jsou uvedeny současně ve dvou skupinách. Vedle uvedených přednášek, panelů a hudebních nebo literárních večerů měla newyorská pracovní skupina každý rok řádnou výroční schůzi a několikrát se její členové sešli na společné večeři. Tato bohatá přednášková a umělecká žeň byla teprve v poslední době zachycena na zvukový záznam. Přednášející jistě mají ve svých archivech uloženy texty svých přednášek a bylo by nadmíru záslužné, kdyby některý funkcionář newyorské pracovní skupiny SVU se ujal té mravenčí a namahavé práce a postupně shromáždil do archivu texty přednesených přednášek, pokud ještě existují. Podaří-li se to, snad by se mohlo uvažovat v budoucnu o souborné vydání zmíněných přednášek, i kdyby jen ve formě cyklosti- lované. V. W. ZPRÁVY SVU, CSASA News Official organ of the Czechoslovak Society of Arts and Sciences in America, Inc., Š81 Park Avenue Souh, Room 914, New York, N. Y. 10016, USA. - Published monthly except July and August. - Editor: Josef Čermák. Contributing Editors: P. Felix Mikula, F. C. štěrba. - Printed by Litera Printing Co., Subscription for non-membres: $3.00 per year. [pageend8]