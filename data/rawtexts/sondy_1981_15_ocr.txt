SONDY [pageend1]OBSAH Petr Musílek - Prosba /Poznámky z četby/ Jiří Brixi - Na truc Tropy v mírných krajích Libuše Komárková - Láska Petr Musílek - První den jara Bohuslav Reynek - Sirka v louži Stanislav Zedníček - Jinovatka elegie Francoa Poncet - Chléb Julius Slowacki - O slovanském papež SONDY 15 / Březen 1981 / Chotěboř / [pageend2]PROSBA Rosteme do větru do větru vířivého Jen pane uchraň nás nás hříšné všeho zlého Dej cesty nám Dej světlo nám Dej víru nám i zánik Aby dál vyrůstal ten zázrak který vstal z hlubin tvých dlaní Dej sílu nám tu mízu hvězd k ní tiše dorůstáme v nocích kdy přetéká tma v očích člověka až po vrch plná klamem Dej odvahu té síle v nás ať sama sebe sváže tam kde jen pro nás ční tam kde jsme zbyteční Dej větru ať ji smaže Ať stanem se až předáme jemu - to co jest jeho zas lidmi lidskými nechť my jsme opět my Uchraň nás pane všeho zlého [pageend3]POZNÁMKY z četby Často není nouzový stav překonatelný na té rovině, kde vznikl, ale ja zapotřebí, aby se otevřela nová rovina, nadřazená životní sféra v níž se akt života pro člověka možný, zatímco se na rovině nouze zdál znemožněn anebo skutečně znemožněn byl v důsledku existenčního zúžení osobnosti právě na tuto rovinu. Jen v kontaktu s nějakými ideálně typickými obrazy vyrůstá člověk nad svou pouhou indi- viduální existenci. Jestliže takové normující obrazy chybí, je život jedince ohrožen, vývojové impulsy ztrácejí svůj směr, nelze je pořádat, nastává zmatek a chaos, rozplývá se substance člověka. /Victor Emil von Gebsattel O podstatě duševní pomoci/ I budoucnost se skládá z prchavých, nenávratných chvil a nic nebude nikdy dovršeno, kromě smrti. Proč mají chvíle, jež přijdou, větší práva něž chvíle, které už přišly? K čemu ta nespravedlnost, proč se tak krátkozrace okrádáme? Jsou lidé pro které jsou fanfáry o lepším příštím jen pohodlný způsob, jak se zbavit odpovědnosti za současnost. A je možné, že pro budoucnost má největší význam právě to, abychom se právě teč a tady naučili bez odkladu vytvářet a naplňovat chvíle lidského žití. /Vladimír Levi - Já a My/ [pageend4]Bože, dej mi klid, abych přijímal věci, které nemohu změnit, odvahu, abych změnil věci, které změnit mohu, a moudrost, abych je uměl od sebe rozlišit. /Paul de Kruif - Sám proti šílenství - Lístek s modlitbou anonymních alkoholiků/ [pageend5]NA TRUC VŠEM MOŽNOSTEM Na truc všem možnostem /které nemám/ Na truc všem mužům a všem ženám Na truc všem podivínům a všem prášilům Na truc všem snům a všem žvanilům Na truc všem novinám a televizi Na truc se usmívám a basta fidly [pageend6]TROPY V MÍRNÝCH KRAJÍCH Toužíme tu po oáze sla ké vlahé stinné Celá léta sčítáme to Sčítáme a ví: e Všichni lekají a žízní a k tomu dech tají Jak to vlastně Mistře vyzní - tropy v mírných krajích Zatím tváříme se klidně na březích své řeky Stále víc než slunce - pálí naše tajné vzteky Vztek pravda Vztek mlčení Vztek zakázaných dálek vložený do básní vložený do obálek vložený potichu potají odeslaný Není nám do smíchů - tropy v mírných krajích Tropy v tomto městě Lhaní Tropy v tomto městě Uslintání Tropy v tomto městě Pomluv Tropy v tomto městě Probůhl! Tropy v našich láskách tropy v našich duších [pageend7]Všechno které laskáš a ono tě dusí Tropy Vítání a tropy Zdravení Tropy uondáni tropy znaveni Tropy odhalují krásu! Marně v mírném pásu... Máme dost všech tropů! A jsme z tropů trop! Otočíme klopu a bude to! Tajní svého svědomí své vědomí tají Jsme to my a vládnou tropy v mírných krojích Rozežráni roztaveni kapičkami potu jsme tu neochvějně známe svoji notu Je to mlčení a zakázané dálky Je to bez obalu Je to bez obálky Je to tu a stále nezbývá než tajit tropy v mírném pásu Tropy v mírných krajích [pageend8]LÁSKA Včela mrtvá k zemi padla mrtvá včela hvězda svíce nezapne se nikdy více křídla zvadlá křídla zvadlá Mrtvá včela zemi sladí slunce pylem posypává málo jenom žebrák dává jenom zloděj dává kradí Mrtvá včela řeholnice suché oči suchá křídla nenaberu z tvého zřídla místo krve popelnice Mrtvá včela vroucí kámen slza cluncem upuštěná už dávno ne duňa žena jak dávno jak jeden plamen Mrtvá včela taká lehká méně než dech strnout stačí umyjí se noci v pláči rána jako ořech křehká Včelo mrtvá moje lásko mrtvá včelo mého žití zůstat nebo odejíti nemáš konce má otázko Mrtvá včela ve mně živá srdce moje bodnout zkusí a to srdce mrtvé zpívá a ta včela bodat musí [pageend9]PRVNÍ DEN JARA Začíná to již na podzim, ve chvíli dozrávání, kdy v plodu dovršeném ztmavnou jádra a stanou se samostatnými jiskrami nového života. Již v té chvíli existuje něco jako příslib, něco jako začátek logické řady, takže i kdyby to byl první podzim, kte ý potkáme, je cítit návaznost a síla nového vze ětí do budoucnosti. A možná, že je to ještě mnohem dříve, že se dny jara prolínají se vším časem, nebot začátek je vlastně jen pokračováním a konec vymezením jediného skupenství. Vždyť jdu-li po lesích nebo loukách této vysočiny, nikdy neprocházím prázdnotou. Tráva, květiny a stromy, které potkávám, nevědí nic o smrti, neznají slovo konec a o zimním spánku mohou vyprávět jen vnější ozdobou listů, vystavenou našim očím. Ale to, co se děje v ko- řenech, co se odehrává v rozkoukaných padáčcích pampelišek, to neustálé předávání, ta nikdy nekončící práce tolik podobná lásce, ta neví o smrti pranic. Je něco jako úsměv v tváři té jarní kra- jiny, v tom věčném dni jara, které má svůj vrchol i bod ozdobený červánky odcházejícího slunce. A jako ono, které mizíc za obzorem, žije dál v odlesku měsíčních paprsků, tak ani tento den nikdy neodchází docela, ničeho se nevzdává a ničemu neustupuje. A je i něco jako vítězství v tváři té krajiny, vítězství obsahující celý vesmír, vítězství sahající až za tajemství té síly, která nezná marnost ani v tom nejmenším zrnéčku života. Čím je tu bolest, prohry a úspěch vc smyslu který jim přisuzuje představa člověka? Vždyť co je věčné, nezná porážku a co je nezlomné, nemůže být zlomeno. I tato krajina je bita bouřemi, pálena mrazem i sluncem, bičována provazy divokých [pageend10]dešťů. Ale čas odklízí všechny stopy, vymleté břehy znovu naplňuje a tomu, čím jsi se honosil, navléká masku směšně schovívavou. Říkám ti, vrať se a neodvracej oči od těch kopců. Člověk nemůže na dlo ho zastavit, byl obraz, který se mu nabízí, nesl v sobě kouzlo krásy sebevětší. Někde uvnitř, možná, že to pocítíš dříve než budeš připraven, v tvém vesmíru rostou tytéž stromy, voní ta samá mateřídouška a poletují stejné padáčky pampelišek. I v tobě, hlu- boko zasutý, trvá první den jara a běžíš-li za ním, ztrácí se v krajině, a chceš-li jenom tak obyčejně žít, je s tebou. [pageend11]SIRKA V LOUŽI Černá půl, půl bílá bárka bídy muší Měla z ohně duši Už ji vysvítila Neví kdy a komu Třeba na hodiny mezi stíny viny Snad na cestu domů Černá, bílá pěna osten v dřímot máku Peří Kdo jsi ptáku? Sirka zahozená Smrtka po tabáku [pageend12]JINOVATKA ELEGIE Co jsi miloval to je již za Mrtvým mořem A sůl ti balzamuje chřípí pro smrt kterou ještě žiješ Co miluješ je v stromě poznání ještě bez hada Eva neúnavně svítá Všechno je v pravdě všechno je samozřejmé protože údiv je v tahu věčnosti Co budeš milovat má němý počátek jen zdánlivě Kořeny lásky jsou v očistné nejistotě nepaměti a samozřejmé svou přítomností u obětního rozzařování náruče Ženo kam až budeš patřit svému běsu kam až budeš patřit milosti pádu do bezmračných výšek jitřní hvězdy? [pageend13]JULIUS SLOWACKI O SLOVANSKÉM PAPEŽI Uprostřed neshod Pán Bůh udeří v ohromný zvon: to slovanskému papeži připraví trůn Ten před meči neuteče jak jeden Vlach, bát nebude se ani meče - vždyť svět je jen prach. Tvář jeho - Slovem planoucí: světlo v něm uzří bídy druh. Za ním půjdou národy bloudící do světla, kde je Bůh. A jeho modlitby, rozkazy poslechne nejenom lid - jestliže rozkáže, i slunce se zastaví, vždyť jeho moc je div. Hle, již se blíží obnovitel nový i pozemských sil. Ztiší se v cévách pod jeho slovy krev našich žil. V srdcích se vyleje světlostí boží pramenný ruch. Co myslí pochopí, to také stvoří neb jeho mocí je Duch. Síly je potřeba, abychom pozemský pozvedli svět, proto přichází papež slovanský jako bratr všech. Nalezne balzám léčivý na každou světa ránu. Andělé květy vyzdobí trůn pro jeho vládu. On rozdá lásku! Sluhové mocnáře dávají zbraň, zatímco svátostnou moc on ukáže, jakmile vezme svět ve svou dlaň. [pageend14]Holubice slova z úst mu vyletí, ponese hymnickou zvěst - novinu sladkou, že Duch už svítí a zjevná je jeho čest. Nebe krásné se nad ním otvírá v každou světa stranu. Na zemi stane a požehná svět i lidskou vládu. Národy sbratří hlasem svým a v jeho pojetí rádi půjdem za cílem posledním i za cenu velkých obětí. Svátostná noc mu sílu dá i podporu národů pozemskou - a moc ta bude duším patrná i před smrtí tmou. Toho muže uzříte brzy nejprve stín a potom tvář. Vyčistí světa rány, hrůzy vyvrhne červy a hady a obnoví zář. Zdraví on přinese, roznítí lásku a zachrání svět. Prach z círvke vymete, vyvrhne ven. Tvůrčí moc Boha ukáže ve světě jasně jak den! /ze sbírky Lyrika i ine Wiersze - 1848/ [pageend15][pageend16]Vydává pro své přátele PETR MUSÍLEK nákladem 12 výtisků Tento má Číslo 16 NEPRODEJNÉ [pageend17]