SBORNÍK Bohemia 3 1958 VL. PEKELSKÝ: Slovenský exilní tisk UNIV. PROF. Dr. R. WIERER: Rovnováha Evropy SIRIUS: Muž českého osudu (Dr. K. Kramář) DR. MICHAL ZIBRÍN: Vývoj a reflexe DR. O. K. OBERLAND: Odsun a čsl. právo (I.) FR. JANÍK-HORÁK: Naše problémy DR. JAN A. BAŤA: Poučení z čsl. tragedie SÁŠA GELL: O muzice a muzikantech ARNOŠT VÁVRA: Statistika obyvatelstva ČSR Cena DM 4.— (1.— $) BENEDIKT: Vzkaz na Sibiř [pageend1][pageend2]Slovenský exilní tisk (Zpracováno podle archivu „Bohemie“} VL. PEKELSKÝ Při přehledu slovenského exilního tisku, vydávaného jen ve slovenské řeči, je naprosto zřejmé smýšlení slovenského exilu pro samostatný Slovenský štát, včetně tendencí na federační vývoj ve svobodné Evropě. Od roku 1945 zahájilo vydávání celkem 54 slovenských časopisu. Z toho 51 zastupovalo myšlenku samostatného Slovenska (t. j. proti československému státnímu útvaru) a jen 3 obhajovaly Československo. Začátkem r. 1958 vychází 13 slovenských časopisu, z nichž pouze jediný, cyklostilovaný „Čas“ (Dr. J. Lettrich), staví se za ČSR. 7 časopisu vychází t.č. tiskem. Celkem vycházejí v r. 1958 slovenské časopisy v USA 4, Nemecké spolk. republice 3, Argentině 3, Austrálii 1, Kanade 1, Itálii 1. Od r. 1945 bylo založeno nejvíce časopisu v Argentině (10), v Německé spolk. republice (8), v USA (6), v Rakousku (4) a zbytek v dalších 10 zemích. V uprchlických táborech vycházely 4 cyklostilo- vané časopisy, které zanikly. Nej starším^ vycházejícím časopisem je mnichovské „Slobodné Slovensko“ (od 1946), „Čas“ (1950) a „Slovenský štít“ (1952). Tiskem začaly v r. 1949 první vycházeti „Slovenská Republika“ a „Slovenský Národ“. Do slovenského exilního tisku nepočítáme samozřejmě časopisy vydávané slovenskými starousedlíky („Jednota“, „Slovenská Obrana“, „Slovák v Amerike“, „Kanadský Slovák“, „New Yorský Denník“ atd.), i když se v nich uplatnil slovenský exil mnohem aktivněji, než v obdobném případě českém, což je důkazem mnohem užšího duševního spojení mezi slovenským politickým exilem a slovenskými starousedlíky. Podle stranického zaměření je asi 25 slovenských časopisů pro SNRvZ a asi 15 pro SOV. Výlučně propagandistických časopisů, financovaných RFE, slovenský exil nemá. Níže uvedený seznam je podle českého „BOHEMIA-archivu“ a zpracován námi Čechy. Neměli jsme žádných přehledných slovenských podkladů a proto nám slovenští přátelé prominou, když jsme něco vynechali. Ale podle informací i u slovenských organisací jsme asi nic podstatného neopomněli. S doplňky, ať již ohledně českého, slovenského nebo čsl. exilního tisku, obraťte se laskavě na redakci „Bohemie“. A nakonec poměr „oposičního“ českého a slovenského exilního, tisku k tisku, vydávanému „prominenty“ - kolaboranty s komunismem (v RSČ, RFE, nár. socialistické, Slov.demokratické straně atd.): 117 ku 75 ve prospěch odpůrců Dr. Ed. Beneše a Košického programu. SKUPINA NÁRODNĚ SLOVENSKÁ „Amerikánsko- slovenský kocúr“, cykl., 1957 měs., anonymně v USA. „Blcha“, cykl., 1948-49, Ludwigsburg, anonymně. „Bulletin SNRvZ“, tiskem, slov, a angl. Od r. 1953 měs., Middletown, USA. Vydává Výkonný výbor SNRvZ, red.: Dr. J.Paučo, spoluprác.: Dr. J. Mikuš, Dr. K. Piaček a j. 37 [pageend3]„Demokracia“, cykl., 1948/49 měs., Mnichov. Vyd.: Strana národnej obnovy. Red.: Dr. J. Janoščiak a Dr. Ct. Pokorný. „Domobrana“, cyklostil. a tiskem, 1945—57, šestkrát ročně, Toronto. Vyd. Unie slov, kombatantů, red.: Ján Doranský, spolupr.: min. m. s. Štefan Haššík, gen. Dr. J. Pare an, A.Banik, Dr. Michal Zibrin. „Domovina“, cykl., 1952. Vyd. SOV v Torojite/Ont., red.: Dr. Jul. Kšiňan, Dr. J. Spátnik, Dr. V. Kolařovič. „Informačník“, cykl., 1956. Vyd. SNRvZ (Windsor/Kanada), red. Dr. J. Zvonár. „Juhoamerický Slovák“, tiskem, 1950—56, més. Vyd. Slov, kulturný spolok v Buenos Aires, red. Dr. Arved Grebert, spolupr.: Vojtech Moježiš, J.E. Bor, Ján Dafčík, prof. ing. V. II- lenčík. „Listy zo Španielska“, cykl. (?). „Mladost“, cyklost., Buenos Aires, red. Vlado Dafčík. „Mladý bojovník“, cykl., 1953-55 měs., od 1956 nepravidelně, Mnichov. Vyd. Sdružení slov, studentů v zahr., red. Fr. Kollár, spolupr.: Jozef Ihnát, dříve Juraj Strompl, plinecký, Hubert Wolf, prof. Dr. Ferd. Durčanský. „Nástup", cykl., 1952 měs. Vyd. SOV v Paříži, red. P. Maulík, spolupr. A. Banás, Tibor Uškrt-Prekliatý. „Náš boj“, cykl., 1952/53, měs., Norimberk. Vyd. SOV-Valka tábor, red. Jpzef Kerak, spolupr.: prof. Dr. Ferd. Durčanský, J.Simora. „Náš úkol“, cyklostil., 1952. Vyd. Sdružení Slováků na N. Zélandě, red.: Z.Jakubec. „Náš život“, cykl., 1951 — ?. Vyd. Slovenský kruh v Torontě, red. Dr. F. Fundárek. „Naša zem“, tiskem 1948-52,měs., Buenos Aires. Vyd. Slov, rolnická strana, red. J. Wozár, spolupr.: V. M. Petrov, prof. V. Illenčík, J. Dafčík. „Nedela“, cykl., 1950, Londýn, red. F. B. Lorman. „Oběžník“, cykl., 1953. Vyd. Sdružení slov, katol. studentů v Madridě. „Obzor“, cykl., 1949—52, měsíčně, Innsbruck. Vyd. Rev. Ján Loidl, red. prof. Dr. H. Bartek, spolupr.: Ing. I. Bazovský, prof. Dr. Ferd. Durčanský. „Prehlad“, cykl., 1956/57. Vydává SNRvZ-Mnichov, red.Krištof Greiner. „Rozhľad“,cykl., 1950—52, Zurich. „Rozhľady“, tiskem, od 1956 čtvrtletně. Nezávislá polit, revue. V USA vydává Slov, studijní stredisko v N. Yorku, red. Jozef Barboriak a T. A. Holý. Redakční sbor: E. Böhm, Štefan Blažko, J. Gleiman, Arvéd Grébert, L. Kandra, Imrich Kružliak, Radúz Radlinský, Jul. Rudinský a Andrej Slovák. Spolupr.: Dr. J. Šrámek a Dr. J. Mrázek. „Rozvoj“, cykl., 1949-52, měs., Paříž—Toronto. Vyd. Sdružení slov, katol. studentů, red. Kornel Piaček, spolupr.: Dr.J.Mikuš, Dr.J. Šrámek, K. Strmen, K. Sidor, P. Rybár, K. Culen, Dr. Fr. Hrušovský. „Slobodné Slovensko“, tiskem, od 1946 stále, Mnichov. Vyd. SNRvZ, red.: 1946—48 Dr. J. Paučo-Jan Sekera, 1951—55 Matúš Cernák, od 1957 Dr. Št. Tiso, dále Krištof Greiner, prof. Dr. V. Bucko, spolupr.: prof. Dr. H.Bartek, J. C. Hronský, £. X. Hübner, Koloman Murgaš, Konst. Culen, Dr. J. Kirschbaum, Dr. J. Zvonár-Tien atd. „Slovák“, cykl., 1951/52 měs. Vyd. SOV-Londýn, red. Ing. Igor Bazovský a Peter Guňovský. „Slovák v slobodnom svete“, tiskem, od 1954 dosud, Mnichov. Vyd. SOV—prof. Dr. Ferd. Durčanský, red. Dr. Ctibor Pokorný, spolupr.: Dr. St. Mečiar, Št. Macek, Jozef Makovinský, Rev. R. Dillong, St. Hlinecký, J. Mráz. „Slovenská informační služba“, cykl., (?), New York. „Slovenská jednota“, cykl., (?), vyd. Strana slov, jednoty. 38 [pageend4]„Slovenská mládež“, tiskem, 1949 ^ž 1950, měs., Buenos Aires. Vyd. Ústředí slov, mládeže —SOV, red. A. Macek, spolupr.: Zlatica Horská, A. Štencl. „Slovenský národ“, tiskem, 1949 dvakrát měsíčně (SNRvZ), 1950/51 čtvrtletně (Strana slobody v zahraň.), Paříž. Red. Jozef Hanzel, spolupr.: Dr. Fr. Hrušovský, Dr. J. Kirschbaum, Dr.J. Paučo, Dr. J.Mikuš, K.Sidor — v r. 1950 Dr. J. Pauliny-Toth. „Slovenský Orel“, cykl., 1949, Mnichov. Vyd. Zahraň, župa slov. Orla, red. Dr. Ctibor Pokorný a K.Sedlický. „Slovenská ozvěna", cykl., 1951 — ? Vyd. SOV, Venezuela. „Slovenská republika“, tiskem, 1949—56, měs., Buenos Ajres. Vyd. SOV, spolupr.: Dr. Ferd. Durčanský, Ján, Bor, prof. Dr. A. Bugan, prof. Dr. E. Zátko, R.Dillong, Dr. A. Grébert, Dr. St. Polakovič, Dr. Stan. Mečiar, A. Macek, prof. Dr.Illenčík, I. Bazovský. „Slovenský štít“, tiskem, od 1951 stále, Sydney. Vyd. Scjružení Slováků v Austrálii, red. Jiří Cobanov, spoluprác.: prof. B. Navrátil, L. Kandra, Dr. A. Bošanský. „Slovenské zvesti“, od 1955 $tále, měs., Buenos Aires, red. Lad.Cižík. „Štít“, cykl., 1949, Buenos Aires. „Tisův národ“, cykl., 1953. Vyd. SNRvZ, Mnichov. Red. Jozef Baluška, spolupr. St. Kramár a Kr. Greiner. „Tvorivé síly“, cykl., 1950—52 měsíčně, 1953—55 nepravidelně, Ried- Wels. Vyd. Slov, odborové hnutí, red. P.G. Dobiš. „Vatra“, cykl. i tiskem, 1948-52, měs., Londýn. Vyd. Sdružení Slováků v Anglii, red. Ján Beljanský a Peter Prídavok, spolupr.: J. Prídavok, Dr. A. Slovák, St. Blaško, Dr. J.Cieker, Dr. E. Bohm, Dr. J. Pauliny-Toth. „Věrni sebe“, cyklostil., 1953-55, čtvrtletně, Aurolzmiinster/Rakousko. Vyd. SOV, red. řed. Aijton Malý, spoluprác. prof. Dr. Ferd. Durčanský, Dr. J. Podbielský, Hubert Wolf, Ant.Lon- gauer, Jozef Ihnát, plk. K. Wildner. „Zápisník SNRvZ“, cykl., od 1957 stále, měs. Vyd. SNRvZ, Buenos Aires. Red. Dr. Marián Dafčík a Ján Dafčík. „Zapravdu Jánošíka“, cykl., 1953, TB-sanatorium Gauting/Německo, red. J. Simora. „Zprávy“, cykl., 1952. Vyd. Slov, spolek v Montevideo. „Zrkadlo“, cykl., 1957, měsíčně v Buenos Aires. Orgán „triezvych Slovákov v emigrácii“. LISTY NÁBOŽENSKÉ A KULTURNÍ „Hlasy z Ríma“, tiskem, od 1952 st^le, měs. Vyd. Slov, katol. centrum v Římě. Red.: dř. Rev. Dr. Anton Botek, nyní Rev. Št. Náhalka, spolupr.: Msgr. M. K. Mlynarovič, opat J.Kojiš, dp. J.Lach, Rev. P. M. Lacko S. J. „Mária“, od 1955 stále, měs., Hamilton. Vyd. Slovenští řeckokatolíci v Kanadě, red. Rev. Chanát (zemřel). „Mladý katolík“, cykl., 1949-51 dvakrát měs., Murnau/Německo. Vyd. Sdružení slov, katol. mládeže v emigraci. Red. Dr. Juraj Getlík, spolupr.: Dr. J. Paučo, Rev. J. Dragoš-Alžbětín- čan, Rev. Aug. Števko, Dr. Kamil Harant, Jar. Mišuk. „Most“, tiskem, od 1954 stále, čtvrtletně, Wickliffe/USA. Vyd. Spolek slov, spisovatelů — Kult, fond P. J. Jurčáka — předs. Rev. Ján Lach. Red. Mikuláš Sprinc, spolupr.: Dr. E. Zátko, Karol Strmen, Dr. J. Kirsch- baiyn, Dr. Št. Náhalka, Dr.J. Paučo, K. Culen, G. Zvonický atd. „Rím“, 1949-55, měs., Řím. Red. Dr.Ignáz Zelenka, spolupr. Rev. M. Lacko S. J. „Výber z katolické svetové tlače“, cykl., 1949—?, v Buenos Aires. „Život“, cykl., 1952. Vyd. Sdružení slov, katolíků v Austrálii. Red. P. Senčík S. J. 39 [pageend5]SKUPINA ČSL.-KOŠICKÁ „Čas“, cykl., od 1950 stále, dvakrát měs., Washington. Vyd. Slov, demokrat. strana v exile. Spolupr.: Dr. M. Josko, Dr. J. Lettrich, Dr. J. Slávik. „Informator“, cykl., 1948—50, Ludwigsburg. Vyd. Sdružení slov, demokratů v exile. Spolupr.: Dr. Haviar, Ján Kučera. „Vlast volá“, cykl., 1953, měs. v Solnohrade. Vyd. Csl. novináři v Ra- ----------------------------------- * * kousku. Red. R. Topolanský, spolupr. K. Bujanovský. * * * Další použité zkratky: Slov.: Slovenský, -á, -é. SNRvZ: Slovenská národní rada v zahraničí (preds. J. C. Hronský, dř. Karol Sidor /zemřel/). SOV: Slovenský oslobodzovací yýbor (předs. prof. Dr. Ferd. Durčanský). * *------------------------------------ FEDERALISMUS Rovnováha Evropy UNIV. PROF. DR. R. WIERER V dnešní době pozorujeme různé pokusy udržeti v rámci koexistence, případně mimo její rámec, Sověty v mezích jejich mocenské a územní oblasti. Tyto pokusy různé, ba často protichůdné svým ideovým východiskem, pra- kticko-politickými metodami a často i stanoveným cílem navazují, povětšinou jistě nevědomky, na proslulý princip rovnováhy mocí v Evropě. Právě snahy pařížské konference po stránce praktické a nedávné teoretické návrhy G. F. Kennana by měly myslící evropskou a světovou veřejnost příměti k tomu, aby se tímto problémem zabývala v souvislosti s novými otázkami současné politiky a s ohledem na vývojové tendence rýsující se již světové politické budoucnosti. Myšlenka evropské rovnováhy, jež navazovala na starověké snahy udržeti rovnováhu sil v Řecku a později ve středomořském prostoru, určitě byla podnícena mocenskými snahami udržeti rovnováhu v Itálii kolem r. 1500. Veliký mocenský rozmach rodu habsburského v 16. a 17. století přiměl soupeřící státy, vedené Francií, aby vytvořily spojenecké vztahy dosti trvalého rázu, jejichž cílem bylo buď obmeziti moc jak habsburských císařů, tak i španělských králů ze starší větve téhož rodu, na jejich dosavadní mocenský rozsah anebo dokonce vytrhnouti určité země z poddanství vídeňských či madridských Habsburků. Tak si vysvětlíme anglickou a francouzskou podporu, poskytovanou tehdejšímu separatismu nizozemskému, portugalskému a částečně i katalonskému, jakož i spojenectví katolické Francie s luterskými knížaty německými a skandinávskými, ba i s kalvínskými republikány anglickými, ba dokonce i s moslimským Tureckem. V některých případech arci byla jistá tendence k monarchické solidaritě silnější než řevnivost mocenská 40 [pageend6]a tak si vysvětlíme zdrženlivý postoj králů francouzského a anglického k stavům české koruny, kteří povstali proti Ferdinandu II. Westfálský mír z r. 1648 poprvé byl přímo diktován snahou zajistiti evropskou rovnováhu. Na druhé straně právě tento mír ukázal problematiku evropské rovnováhy. Španělská větev habsburská počala po r. 1648 mocensky silně ustupovati před mocenským rozmachem Francie Ludvíka XIV., takže nastal „renversement des alliances“ — zvrat spojenecké soustavy. Nizozemí, protestantská knížata německá a po jisté době i Anglie počali proti francouzským snahám získati německý i belgický levý břeh. Rýna spojovati se s oběma větvemi habsburskými, zatím co valná část katolických knížat německých přešla na francouzskou stranu. Východiskem těchto snah a spolků byla zásada, vyslovená zvláště jasně anglickým králem a nizozemským místo- držícím Vilémem III. Oranžským, že je třeba, aby se proti rostoucí moci jednoho velikého evropského státu, po případě více spojených evropských států, spojily státy ostatní ve spolek, jenž by po dobrém — cestou diplomatickou, či po zlém — cestou mocenskou, zvláště válečnou, přiměl rozpínavý stát k zastavení expanse nebo docela k zmenšení územní državy. Slabinou této soustavy byla arci okolnost, že již tehdy se počala ukazovati — zatím nejasně — důležitá skutečnost, že mocenský rozmach či úpadek státu nebyl podmíněn jenom získáním nových území, po případě ztrátou starých území, nýbrž i rozmachem a úpadkem hospodářským nebo vzrůstem či úpadkem moci panovničí uprostřed toho kterého státu samotného. Tato skutečnost se ukázala zvláště v království polsko-litevském v 17. století, jehož úpadek postavil Evropu kolem r. 1700 před problém obírati se mocenským rozmachem ruským. K tomu ještě přistoupila další skutečnost: nerovný růst obyvatelstva jednotlivých států, jenž se — s výjimkou některých států — ukázal v pravém svém významu až v době pozdější. Po vymření madridské linie habsburské vypukla válka o dědictví španělské, která byla ukončena mírovými smlouvami z r. 1713/14, jež výslovně sledovaly cíl udržeti evropskou rovnováhu. Ovšem právě tehdy se ukázalo, že tato rovnováha byla zabezpečena pouze mezi válčícími státy, případně mezi partnery mírové smlouvy. V této době zatím pokračovala válka nordická, která srazila Švédsko z postavení velmoci na stát druhého řádu a ukázala rozmach nové velmoci ruské, zatlačující postupně Turecko a vměšující se silně do záležitostí upadajícího státu polsko-litevského. Století 18. bylo dobou uplatnění zásady mocenské rovnováhy, zvláště po vymření rodu habsburského ve Španělsku a při vstupu nové velmoci pruské do t. zv. koncertu (souhry) velmocí. V rámci této politické tendence, přímo ztělesněné státním kancléřem Marie Terezie Václavem knížetem Kounicem, došlo k novému zvratu spojenectví a později k dělení Polska, jež se arci ukázalo pro evropskou rovnováhu později velmi osudným, jak dokazoval již v r. 1806 proslulý publicista Friedrich Gentz. Podotknouti sluší, že zvrat spojenectví ve spolek francouzsko-rakouský, řevnící se spolkem britsko-pruským, nebyl širšími vrstvami, zvláště francouzskými, přijat bez určité vnitřní oposice, jež nakonec byla jistou druhotnou příčinou výbuchu francouzské revoluce. 41 [pageend7]Francouzská revoluce rozmetala vášnivým rozmachem revolučních a také podvědomých sil rozumářskou stavbu knížete Václava Kounice. Napoleon I. sledoval cíl nejen prvenství Francie, nýbrž i přímou nadvládu nového francouzského císařství v Evropě. Než Napoleonův imperialismus podlehl nakonec cílevědomé snaze anglické politiky obnoviti rovnováhu mocí, jež byla zabezpečena kongresem vídeňským, který zaručil řízení Evropy koncertem pěti velmocí: Ruska, Britanie, Francie, Rakouska a Pruska. Mírová úprava vídeňského kongresu byla příliš jednostranně monarchická a přehlížela národnostní tendence, podnícené francouzskou revolucí a směřující k sjednocení národů v národní státy podle národnostního principu. V Německu, organisovaném ve spolek států „Německý Bund“, došlo k nesnázím přímým o něco později, zatím co v Itálii, jejíž státy vůbec nebyly žádným nadstátním poutem spojeny, vzniklo revoluční hnutí, jež vedlo k vytvoření šesté evropské velmoci italské v letech 1859—1870. Zatím Prusko sjednotilo Německo v druhou německou říši Bismarckovu. Mírová úprava vídeňského kongresu, třebaže se v hrubých rysech udržela až do I. světové války, měla kromě své ideové slabiny dvě další slabiny v tom, že pochopitelně se netýkala balkánského poloostrova, do té doby výlučně ovládaného povlovně se rozkládající říší osmanských Turků, a že evropského koncertu se účastnily dvě velmoci neúměrně silné, jejichž moc získáváním nových držav ještě postupně rostla, a to Britanie na moři, případně v zámoří, a Rusko na pevnině, případně v severní polovině Asie. Národnostní princip vedl k imperialismu koloniálnímu i hospodářskému (zvláště v zahraničním obchodě) u národů velikých, zatím co národy malé tíhly nebo přímo směřovaly k vytvoření samostatných suverénních národních států. Obě tyto tendence vedly k výbuchu první světové války, jež rozmetala velmoc rakousko-uherskou a dočasně mocensky vyřídila poražené Německo a rozvrácené Rusko. Soustava koloniální, jejíž konec se začal v zámoří rýsovati od války americko-španělské a rusko-japonské, počala se rozkládati viditelným způsobem, třebaže tempo rozkladu bylo ještě povlovné. Na druhé straně poklesla Evropa mocensky velmi silně. Spojené státy severoamerické vystupovaly spolu s Britanií jako nesporné mocnosti světové; vedle nich se snažily o dosažení postavení světové mocnosti již ve dvacátých létech Sovětské Rusko, Japonsko a Francie, v třicátých létech fašistická Itálie a nacionali- sticko-socialistická Třetí říše. Mírová úprava let 1918—20 nemohla se udržeti při těchto uvedených protichůdných tendencích podle našeho názoru také proto, jelikož se vzdala principu rovnováhy mocí, jejž činila spoluzodpověd- ným (tak W. Wilson) za trvalé zbrojení, vedoucí k I. světové válce. Wilson sám chtěl nahraditi rovnováhu mocí pospolitostí mocí. Je zajímavé,, jak dokázal G. F. Kennan již v r. 1950, že ve Spojených státech severoamerických již před I. světovou válkou se ozývaly věcné hlasy, poukazující na nebezpečí vyřazení jednotlivých členů evropského a světového koncertu, zvláště členů velikých. Před II. světovou válkou byl mezinárodní poměr mocností zcela nepodobný starému koncertu mocností. Sovětové Rusko zřejmě aspirovalo, třeba v dočasně obratně maskovaných formách, na výlučnou svetovládu, zatím co Japonsko, Třetí říše a Itálie chtěly výslovně prosaditi oblastní nadvládu východo- 42 [pageend8]asijskou, případně evropskou nebo středozemní. Oblast balkánská a podunajská staly se hlavním působištěm těchto tří imperialistických mocností (mimo Japonska). Skutečnost, že v oblasti dunajsko-balkánské chyběla na místě Rakousko-Uherska vyrovnávající velmoc, nám také vysvětlí velké ústupky západních mocností evropských v r. 1938 a atlantských mocností v létech 1943—45. Západ měl (třebas zřídka vyslovenou) nedůvěru k balkánským a dunajským národním státům, vzniklým v letech 1918/19, respektive k jejich odolnosti a životaschopnosti. Z problematiky těchto států širší světová veřejnost znala ovšem jenom nedostatek totožnosti hranic rozhodující národnosti s přirozenými a státními hranicemi, zatím co nevyhraněnost určitých národů a konstruovaných dvoj- či trojnárodů byla celkem málo známa. Když pak došlo ke krisi, sáhlo se, v jistém způsobu obdobně jako při třech děleních Polska v 18. století, k přidělování malých částí států a později i států samotných do přímé nebo t. zv. nepřímé mocenské oblasti dynamických velmocí: v prvém případě Třetí říše, v druhém případě ve prospěch Sovětského svazu. Jak je nám tato skutečnost nepříjemná, tak si musíme při nejmenším předsta- viti — ne-li chápati — západní hledisko či východisko: tomuto skeptickému hledisku k dosavadnímu stavu (status quo) se neukazovala druhá jiná cesta, jelikož ona zmíněná vyrovnávající středoevropská velmoc, ať podstatně přetvořená či nově, na nových základech federativně konstruovaná, prostě neexistovala. V dnešní době evropský koncert velmocí neexistuje více. Evropa je rozdělena na část východní, ovládanou Sověty, a západní, v níž se rýsuje jakýsi západoevropský či maloevropský koncert mocností, z nichž podle mezinárodního práva Spojených národů mají Velká Britanie a Francie ještě postavení velmocí, V. Britanie dokonce fakticky požaduje postavení světové mocnosti. Ve světové politice stojí v čele svobodného světa nesporná světová mocnost USA proti sovětskému táboru, podporovanému zatím komunistickou Čínou. Snaha asijských mocností, více méně vedených Indií, o vytvoření třetího bloku mezi oběma tábory, má jisté úspěchy, třebas ne trvalého rázu. Je zcela pochopitelné, že se v této situaci stavem koexistence velmi málo zabezpečené, případně ustálené, uplatňují hlasy, které usilují o jakési vyrovnání nebo lépe řečeno zabezpečení existence a integrity existujících států. Rozhodně nejpozoruhodnějším je návrh uvedeného již G. F. Kennana, bývalého význačného amerického diplomata. Kennan navrhl v přednáškách, proslovených v BBC, smluvní úpravu takového rázu, že by evropská oblast mezi Rýnem a Bugem byla vyklizena od cizích vojsk a neutralisována, a přitom zabezpečena samostatnost a nezávislost existujících států. Kennan soudí, že v případě provedení jeho návrhů by bylo risiko pro výbojný sovětský imperialismus tak značné, že by se Sověty násilného kroku, jak prý ostatně tomu vcelku bylo po r. 1945, neodvážily. Máme-li zaujmouti stanovisko k nesporně vynikajícím návrhům Kennanovým, musíme vyjiti z vysoké a široké perspektivy nejen poznání sil mezinárodní politiky, nýbrž i poznání dynamických sil, jasně se uplatňujících ve východní polovině Evropy a ve světě „barevném“, zvláště v přední Asii a severní Africe. Hledisko oblastně evropské, celoevropské či atlantské není více 43 [pageend9]dostačujícím. Je arci možné, že mnohý bude považovati tuto perspektivu za utopistickou, ne-li fantastickou nebo aspoň příliš daleko jdoucí. Avšak skutečnost, že důsledky národnostního principu, které jsme u nás i v sousedství tak jasně poznali v dvacátých, třicátých a čtyřicátých létech, se ukazují v uvedených východních oblastech sice zcela v jiném prostředí, než přece ve velmi podobných formách, ba i skutečnostech, nás podle našeho soudu nutí k oné vysoké perspektivě. Kennan zřejmě sleduje cíl zabezpečení jakési rovnováhy mocí, po případě zřízení nové rovnováhy. Skutečnost, že Kennan nikdy neužívá ve svých návrzích tohoto názvu rovnováha (balance), není rozhodující neboť jeho politická směrnice t. zv. „containment“, volně přeloženo „udržení (rozuměj Sovětů) v šachu“, sleduje tytéž cíle, jež sledovali velcí teoretikové i praktikové klasického principu rovnováhy mocností, t. j. udržení imperialistické či výbojné mocnosti v šachu. Zdá se ovšem, že Kennan nedoceňuje plně imperialistický charakter sovětské soustavy, jenž není podmíněn jenom výbojným či orthodoxním výkladem marx-leninismu či osobní výbojností čelného předáka Stalinova formátu. Sovětská výbojnost plyne již z nároku komunistů na jedinečnou a výlučnou správnost Marxova výkladu ústrojí a dění lidské společnosti a z poslání sociálně-revolučního, internacionálního hnutí v praxi. Při celosvětovém rozsahu komunistických cílů, při centralistické a přísně disciplinované organisaci komunistických stran a na obou těchto skutečnostech vybudované výchově stranického, diplomatického a vojenského dorostu není zde v pravém slova smyslu mírová stabilisace vzájemných sil a mocí možná. Ideové nesnáze komunismu, jež se jeví zvláště jasně po smrti Stalinově v praktických nesnázích komunistických režimů, při nejmenším v některých satelitních státech, vedou Sověty jen ke změně metod staré výbojnosti, nikoli však ke zřeknutí se výbojnosti samotné. Ustoupilo se snad navenek a dočasně v Polsku, aby se tím brutálněji zasáhlo v Maďarsku v říjnu a listopadu 1956. Vojenské vyklizení určitých území či států znamená při tuhé organisaci komunistických stran a při svobodné organisaci západních sil politických na straně druhé, že by se tato „rovnováha“ projevovala v silné převaze přísně disciplinovaného a bezohledně propagujícího komunismu. Než nedosti na tom! Sověty zřejmě a vědomě počítají se silnějším přirozeným rozmnožováním národů své oblasti proti národům většiny svobodné západní poloviny Evropy. Nelze zde uváděti tato čísla, jež byla podrobně analyso- vána americkou Princeton University ve vědecké prognose z r. 1942, vydané v Zenevě r. 1944. Dále mají Sověty zřejmě připraven ještě jiný propagační argument, jenž občas bývá nevědomky užíván i od nekomunistů: rostoucí populace čínská a pravděpodobný hospodářský, populační, emigrační, pak i kolonisační a nakonec mocenský tlak čínský narazí v nedaleké budoucnosti na Sověty ve východní Sibiři. A zde je prý morální povinností všech Evropanů podpořiti „evropské“ Sověty alespoň tím, že by se západní Evropa vzdala všech snah na obmezení sovětského mocenského rozsahu. Všem těm, kteří kriticky zvážili praktický dosah komunistické ideologie a sovětské politiky, je jasné, že komunismus se nikdy opravdově nezřekne vrchního panství nad Podunajím, balkánskými vasaly a Polskem. Takové 44 [pageend10]zřeknutí formálního rázu by mohlo nanejvýše býti taktickým tahem ve smyslu francouzského úsloví „on recule pour mieux sauter“ (ustupuje, aby mohl lépe skočití). Převaha východní Evropy v populaci naopak zavazuje svobodný svět, aby byl nejen v přítomnosti ostražitý a ukázněný, nýbrž aby se i pro budoucnost snažil zreorganisovati v době případného zostření krise komunismu Evropu, zvláště pak její východní polovinu. Přitom je třeba zdůrazniti úseky, jež vyhovovaly ve starém systému evropské rovnováhy, případně v koncertu mocností, jen neúplně. Stará rovnováha sil byla příliš konservativní, novější uspořádání Evropy po r. 1918 pak ponechávalo docela celou východní Evropu stranou. S dynamickými silami budoucnosti, jež se v tehdejší přítomnosti rýsovaly, zřejmě nepočítal ani mírový kongres vídeňský 1814/15 ani mírová konference pařížská z let 1918/20 (tato zřejmě ještě méně). Nemělo by smyslu chtíti obnovovati přežitý starý systém rovnováhy z r. 1914 nebo stav z let 1919/20. V tomto směru nutí silné rozmnožování východoevropských národů k důkladné, ba zásadní revisi dřívějšího systému. Evropská rovnováha se kristalisovala v době, kdy koloniální vývoj začal, převládala, když se koloniální panství upevňovalo, a zanikla v době úpadku kolonialismu. Bylo by nesmyslné, aby se svobodná polovina Evropy dělila podle nějakého falešně pochopeného maloevropského systému v protichůdné tábory, podmíněné překonanými protiklady a beztoho již mizejícími zbytky kolonialismu, z nichž by mocensky kořistily Sověty. Případným cílem budoucnosti musí rozhodně býti osvobození satelitů a o samostatnost usilujících samorostlých národů sovětských: ukrajinského, běloruského, kavkazských a baltských. Tento postulát není výrazem nepřátelství k Rusům, nýbrž Rusové musí chápati snahy slovanských národů, neřku-li Kavkazanů a Baltů, o dosažení plné svébytnosti zrovna tak, jak svého času Francouzi pochopili obdobné snahy Belgie, španělé snahy Portugalska, a jak Německo dnes počítá se samozřejmou existencí Nizozemí a Švýcarska. Není třeba snad ani. zdůrazňovati, jak nezbytná je z hlediska přítomnosti a zvláště budoucnosti federalisace malých a středních národů a států dunajské neboli východně střední Evropy. Přitom je třeba závěrem zdůrazniti velmi důležitou skutečnost: vybudování nové rovnováhy sil a mocí v Evropě, případně v celém světě, nemá býti základem k novému tvoření ozbrojených či zbrojících spojeneckých bloků, nýbrž naopak základem k pravému koncertu, t. j. souhře či harmonii mocí v nadstátním federálním uspořádání. Vzájemná rovnováha sil je velmu důležitá pro založení odolné a vyvážené nadstátní federace, jak oblastní, tak i celoevropské, ba případně i celosvětové. Snad nadbytečně musíme zde připome- nouti drastický, ale přiléhový výrok C. Frantze: „Lev s myší nemohou uzaví- rati konfederaci.“ Je nesmyslné postaviti ve federované Evropě budoucnosti bezprostředně Albánii nebo dokonce Estonsko vedle Ruska. Proto je třeba stupňové výstavby oblastních federací. Má-li býti tato federalistická organi- sace pevná, musí se opírati o vyhraněné a usedlé územní a národní svazky obyvatelstva, nikoli však o nekonečně posunované zaměstnance kombinátů a velkokolchozů. I z tohoto hlediska dospějeme k uznání práva na vlast a k snaze navrátiti vyhnance všech jazyků a ras pokud možná jejich domovu a vlasti. Jenom takto vzájemně vyrovnaná a zorganisovaná Evropa nejen rovno- 45 [pageend11]právnych národu, nýbrž i vyrovnaných mocenských celků bude s to odolati snad již v osmdesátých létech možnému či pravdepodobnému náporu Dálného Východu na severní nížinaté oblasti Starého světa. Jakákoliv hegemonie kteréhokoliv národa, podepřená jakoukoliv ideologií, narazí nutně na vnitřní odpor nespokojených národů, táborů či sil a nebude moci splniti své poslání. V přítomnosti zdají se býti tyto perspektivy při nejmenším vzdálené. Než nezapomínejme, že nás Alžír, Maroko a Cyprus přes Španělsko, Francii a Řecko bezprostředně spojují s problémy „barevného“ světa, docela nemluvě o sovětském úzkém spojení s Asií. Přítomným — zatím prvním — reálným programem svobodné Evropy musí býti organisace svobodné Evropy, vyrovnání jejích někdy protichůdných zájmů politických, sociálních a hospodářských a tvořivá obrana proti sovětské výbojnosti. PRVNÍ REPUBLIKA Mu ž českého osudu SIRIUS Před čtyřiceti léty, dne 7. července 1917, byl propuštěn z vídeňského vězení dr. Karel Kramář. Jen čtyřicet let je tomu? Národ prý nezapomíná svých velkých lidí a dr. Karel Kramář patří zajisté k největším postavám českého politického života. Narozen ve Vysokém nad Jizerou dne 27. prosince 1860, studoval v Praze a byl tu 1884 prohlášen doktorem práv. Svá pražská studia doplnil v Berlíně a v Paříži na „Ecole libre des sciences politiques“. Jeho první větší práce z oblasti národního hospodářství vyšla r. 1886 v Lipsku a byla věnována otázce papírové měny („Papiergeld in Oesterreich seit 1848“). Roku 1891 je po prvé zvolen za mladočechy do říšské rady vídeňské, jejímž prvním místopředsedou se stává 26. října 1897. Roku 1910 je předsedou Slovanského sjezdu v Sofii. Od své první cesty do Ruska roku 1890 zabývá se po celý život studiem ruského problému a postavení Ruska v Evropě a spojuje se s Ruskem i manželstvím s ruskou aristokratkou, čímž získává hmotnou nezávislost. Vážen a uctíván celým národem, dr. Kramář po vypuknutí první světové války zdůrazňuje svůj postoj pro svobodu svého národa a je dne 29. května 1915 na rozkaz arcivévody Bedřicha zatčen. V prosinci téhož roku začíná ve Vídni proces proti němu pro velezradu a dne 5. června 1916 je nad ním vynesen rozsudek smrti. Mezitím umírá císař František Josef I. a nový císař Karel změnil dne 5. ledna 1917 trest dr. Kramáře na 20 let těžkého žaláře. Politické poměry se mění a dne 7. července 1917 vyhlašuje císař Karel amnestii a dr. Kramář vítán celým národem za nepopsatelného jásotu vrací se jako národní hrdina a symbol svobody do Prahy. 46 [pageend12]Předseda „Maffie“, hlavní osoba jubilejních oslav Národního divadfa roku 1918, předseda Národního výboru, vede dne 25. října 1918 českou delegaci do Ženevy na setkání s lidmi zahraničního odboje. Stává se prvním předsedou československé vlády. Dne 14. listopadu 1918 prohlašuje T. G. Masaryka prvním presidentem republiky. Zdálo by se, že muž těchto zásluh je doma mimo jakékoliv nebezpečí. Avšak když dne 8. ledna 1919 opouští dr. Kramář svou úřadovnu, žádá ještě o audienci mladý muž - komunista Šťastný. Dr. Kramář k němu přikročí chtěje mu podat ruku — Šťastný vystřelí. Kožené doutníkové pouzdro zachrání Kramářovi život. Dr. Kramář odchází na mírovou konferenci jako vedoucí čsl. delegace. V mezidobí jsou doma provedeny obecní volby, při nichž zvítězí sociální demokraté. Dr. Kramář se v Paříži doví z novin, že byl jednoduše sesazen a předsedou vlády že se stal Vlastimil Tusar. Dr. Kramář se však nevrací domů znechucen. Naopak, pouští se do řešení naléhavého problému: jak přivést domů ruské legie. Dr. Kramář je přesvědčen, že nejkratší cesta vede přes evropské Rusko a že ruské legie mají historický úkol: vrátit Rusku svobodu. V té době to bylo uskutečnitelné a to za daleko menších ztrát, než měla za následek pozdější anabase přes Sibiř. V době, kdy dr. Kramář odjíždí za gen. Denikinem, velitelem jižní protibolševické fronty, neví ovšem ani on ani česká veřejnost, že Dr. Edvard Beneš už dávno zahájil jednání s bolševickým komisařem pro zahraničí Cičerinem. Dr. Ed. Beneš nebyl nijak mužem západní demokracie, za jakého je omylem považován; byl to muž, toužící po uskutečnění socialismu — tedy po omezení občanských svobod nebo jejich úplném zničení. Dr. Ed. Beneš byl přece marxista, dopisovatel „Práva lidu“ z Paříže. Cičerin byl mu bližší než Kramář. Mužem českého osudu je Kramář — znalec Ruska. Ví, kam to všechno dospěje a ukládá své názory do knihy „Ruská krise“, která vychází roku 1921 česky, roku 1923 rusky a roku 1925 německy. Vlivem sovětofilské politiky Benešovy je dr. Kramář z veřejného života čím dál tím víc vytlačován. Svůj majetek dal národu, nikdy od nikoho nepřijímal peněz, žil ve své vile na Letné v ústraní, varoval a zapřísahal — marně. Jeho poslední řeč ve sněmovně byla výrazem jeho obav o naši budoucnost. Benešova strana se tomu smála — dr. Beneš přece všechno zařídí a pak: „Evropa o nás ví!“ Dnes je ovšem jasno, že dr. Kramář měl pravdu a dr. Beneš nikoliv. Dr. Kramář zemřel stoje už mimo události. Každý jiný národ by si byl vážil muže jeho rozhledu a zkušeností. U nás však byla u moci strana, která rozuměla všemu. Kam to dopracovala, je všeobecně známo. Tragické je, že to s ní musí prodělávat celý národ. Ještě tragičtější, že tato vrstva, uchýlivši se do exilu, vede národ do nových a ještě horších katastrof. Ze si tohle dá národ po dvou tak obrovských otřesech líbit, je ovšem otázka pro šebe. Dr. Kramář byl mužem západu. V bolševismu viděl nebezpečí pro lidskou civilisaci vůbec. První poznal, že nejde o řešení sociální otázky, ale o naprosté zničení lidských práv bezohlednou diktaturou. Věděl, že bolševismus je výsledkem totálního materialismu filosofického, že je to nauka, která člověka degraduje na součást hospodářské mašinérie, která vidí jen lidské 47 [pageend13]břicho, ale nebere na vědomí lidského ducha. Bolševismus také nikdy nevytvořil nějaké hodnotné a velké dílo umělecké, neboť nauka, která existenci duševních sil popírá, nemůže jim dát tvůrčí volnost. Dr. Kramář znal manévrovací techniku bolševismu. Koexistence byla přece hlásána už na počátcích bolševické vlády nad Ruskem — dr. Kramář věděl však také, že jediným cílem bolševismu je ovládnutí celého světa beze zbytku a kdyby se bolševismus vzdal tohoto cíle, přestal by být bolševismem. Jeho hospodářský plán je plánem svetovlády a bez ní není uskutečnitelný. Bolševici tvrdí, že až se zmocní vlády nad celým světem, pak teprve rozdělí světové bohatství a pro člověka nastane ráj. Štěstí člověka však nespočívá jen v kilogramech přidělených potravin, v odposlouchání propagačních řečí a v položení se do postele. Člověk není němý tvor, ale výrazem jeho duše je řeč. Bolševická teorie odporuje základním podmínkám biologie a je proto protipřirozená. Žádná protipřirozená teorie nemůže však změniti lidskou přirozenost. Žádné násilí nemůže lidem přinésti štěstí! Každý systém vládní má své chyby: i demokracie. Má proto chyby, protože člověk není tvor dokonalý, avšak má těchto chyb nejméně, protože neomezujíc lidskou svobodnou vůli, poskytuje jí rozvoj největší a největší pravděpodobnost poznání vlastních chyb. Proti bolševismu nejdou kapitalisté, aby se zmocnili majetku — exulanti jsou jistě příkladem proletariátu — proti bolševismu jdou zdravé lidské mozky — toť vše. Kromě toho je bolševismus umocňován jistými znaky ruské povahy. Dr. Kramář znal Rusko, dr. Beneš nikoliv. Dr. Beneš líčí sám v předmluvě ke svým válečným pamětem, jak se v Paříži pohyboval jen v prostředí ruských revolu- cionářů-bolševiků. Ti se mu velice líbili. Mladým lidem imponuje často politický romantismus. Bohužel, takové osobní záliby u politika, jenž je u moci, mohou uvést celý národ do záhuby. Spor Kramář—Beneš nebyl žádným sporem o křeslo — dr. Kramář věru žádného křesla nepotřeboval — byl to spor mezi idealistou a mužem zkušeným na jedné straně a arivistou a mužem pohybujícím se v schematech na druhé straně. Ideálem dr. Kramáře byla služba národu. Dr. Beneš žil ve fixní ideji pokrokovosti bolševismu — že na smrtelné posteli uznal, že se mýlil, je ovšem pozdní pokání. Jeho omyly zaplatily tisíce lidí svými životy a národ ztrátou své svobody. Dr. Kramář viděl jasně, že bolševismus změní člověka v robota. Jeho varování bylo marné. Jeho slova byla mluvena do větru. V názoru na bolševismus byl dr. Kramář blízko pozdějšímu názoru Masarykovu, jajc jej Masaryk vyjádřil v brožuře „Sur le bolchévisme“, vydané roku 19.26 v Ženevě. Masaryk tam dodatečně varuje národ před bolševismem a líčí hrůzy, které sám v Rusku zažil. Přesto však se Masaryk dal velmi ochotně ovlivnit Benešem a stal se rozhodným zastáncem názoru, že ruské legie mají sé vrátit cestou přes Sibiř. Už v té době vznikla koncepce Benešova „mostu“, která musila bezpodmínečně vést k tomu, že se „most“ zřítil. Mosty lze stavět jen mezi dvěma pevnými břehy. Ani dr. Kramář ani T. G. Masaryk nebyli nepřáteli Německa. Oba byli odpůrci rakousko-uherského vídeňského centralismu. T. G. Masaryk studoval v Lipsku, Dr. Kramář v Berlíně. Nešli tedy studovat do centralistické Vídně. Odboj 48 [pageend14]první světové války jiebyl původně namířen proti Německu, ale proti Vídni. V době, kdy Vídeň Cechy potřebovala, provedla řadu protičeských opatření, která český odboj tím více jitřila. Pověšení našich legionářů, zajatých na italské frontě, ačkoliv se jednalo o vojáky v řádných uniformách spojeneckého vojska, tedy požívající ochrany mezinárodních konvencí, proces proti dru. Kramářovi, zřízení krajského soudu v Trutnově - to vše v době války rozbíjelo samo Rakousko-Uhersko. Monarchie zanikla vlastní neschopností vypořádati se spravedlivě s požadavky svých národů. Dr. Kramář viděl obrodu evropské politiky v zásahu demokratického Ruska a jeho zařazení do Evropy. Když po březnové ruské revoluci (demokratické) zasedl v ruské vládě prof. Miljukov, autor známých „Obrazů z dějin ruské vzdělanosti“, které vydal česky pražský nakladatel Jan Laichter, zdálo se, že je dr. Kramář velmi blízko uskutečnění svého politického cíle. Avšak vláda demokratického Ruska se neudržela, neboť tehdy měl Západ zájem na tom, aby z první světové války vyšlo Rusko slabé. Jak se změnilo později, je všeobecně známo. Dr. Kramář byl člověk neobyčejně citlivý. Není pravda, že nechápal požadavků dělnictva. Chápal je rozhodně více a lépe než ti, kteří dělnictvu nemohli dát nic víc než fikci, že je samo majitelem továren. Dr. Kramář byl jedním z těch, kdož věděli, že základem politiky je vědecká průprava, znalost problému, lidská poctivost a neúplatnost. Jakou kariéru mohl udělat za Rakouska, kdyby byl osobní ctižádost postavil nad věc národa! Neučinil tak a byl ochoten za věc národa položit svůj život. Nešel do exilu, neměl „fondy“, netoužil po osobním prospěchu — šel do žaláře s hlavou vzpřímenou a s vědomím, že celý národ stojí za ním. Nebylo tehdy politických rozdílů za první světové války. Noviny, které byly ještě povoleny, sloužily všem. F. X. Šalda i Arne Novák psali do agrárního „Venkova“, Machar zahájil svým „Kriminálem“ literární časopis „Cesta“, který byl spočátku tištěn na novinovém papíře špatné jakosti a měl být náhradou za zastavené „Národní Listy“. Jak se ale tehdy čtlo! Národ byl sjednocen, měl jednotící cíl a ideu. A jen tak mohl svého cíle i dosáhnout. Po čtyřiceti létech si znovu uvědomujeme přítomnost Kramářova zjevu. Problém, který ho zajímal, kterému věnoval všechnu svou sílu, zůstal i problémem naším. Dnes národ nešťastný, který nezkoumal informace, jež mu byly předkládány, hledá východisko ze situace, kterou tak jasnozřivě viděl dr. Karel Kramář. Po čtyřiceti létech od chvíle, kdy se vracel nezlomen procesem do rozevřené náruče nadšeného národa, musíme přiznat, že dr. Karel Kramář pod zorným úhlem tohoto časového odstupu nic neztratil ze své velikosti lidské a politické. Byl to statečný, vzdělaný, poctivý muž, jehož srdce bylo naplněno velikou láskou: láskou k národu. A byl to politik, který viděl na desítiletí kupředu a k němuž se bude národ jednou zase svobodně vracet jako k jednomu z těch velkých českých politiků, kterými byli jeho předchůdci: Palacký, Rieger, Bráf, Kaizl. Česká politika nezačala teprve roku 1918. Vracet se ke kořenům a navazovat na dobrou českou tradici — zdaž to není úkolem všech, jimž svoboda a rozkvět našeho národa leží na srdci tak čistě a poctivě, jako obojí bylo velkou touhou a životním cílem dr. Karla Kramáře, velkého syna svého národa. 49 [pageend15]SLOVENSKÁ OTÁZKA Vývoj a reflexe DR. MICHAL ZIBRÍN Mám na mysli vývoj a reflexe česko-slovenského pomeru a soužití v minulosti a dnes jak doma, tak i v USA. Když pak posoudíme a analysujeme vývoj a všimneme si reflexí, můžeme jasně vytvořiti uzávěr pro budoucnost Když ke zjednodušení problému vezmeme Štúra jako východisko naší diskuse a všimneme si jen toho, co bylo po něm, pak naše téma nalezneme ve vývoji doma, zde v Americe je však téměř nenalezneme. Později, zatím co doma bylo jen slabé hnutí prudistů a začátkem tohoto století roční porady v Luhačovicích, jichž se zúčastňovalo kolem 50 osob, zde v Americe byl poměr mnohem intensivnější a to hlavně začátkem I. světové války. Zde byla svoboda, zatím co doma byl útisk. Doma ke sblížení mezi Cechy a Slováky nejvíce napomáhal právě maďarský útisk, neboť Praha při každém větším přehmatě dala ve Vídni svůj hlas slovenské věci, čímž nejednou rozhněvala Maďary a hlavně Dr. Tiszu. Při tom bylo zcela lhostejno, ve kterém slovenském táboře se takovýto útisk vyskytl. Praha se uměla stejně nadchnout pro Hlinku jako pro Slováky, kteří přišli na sokolský slet, anebo pro Šrobára v době jeho věznění. Zde v Americe začalo sbližování za I. světové války. Bez něj a bez zdejších Slováků by asi těžko přišlo k součinnosti v legiích v Rusku a ve Francii. Tak se stalo, že zatím co domov byl za I. světové války téměř němý, Amerika, ať již slovenská nebo česká, byla silně aktivní a často i jednotná. Tak tedy došlo i ke dvěma dohodám a to ke Clevelandské a Pittsburské, z nichž ona poslední zůstala nejen důležitější a známější, ale dá se říci, že i osudovější. Její nedodržení mělo doma ve vlasti velký vliv nejen na osud státu, nýbrž i na vývoj myšlení a přesvědčení slovenského národa. Snad podpis a jeho porušení a nezávaznost pro Masaryka, později jako presidenta republiky, přiměly Slovač, že přestala slovům úplně věřit, čímž se zhoršoval poměr mezi Slováky a Cechy. Americká Slovač těžko nesla nesplnění závazku a pokoušela se přivést jak T. G. Masaryka, tak i pražskou vládu, na správnou cestu. Za tím účelem vysílala do Prahy deputace a podávala memoranda, na která však většinou dostávala urážlivé odpovědi. Pražská vláda nepovažovala Masarykův podpis za závazný a na Slovensku šmahem zaváděla situaci, jež byla v příkrém rozporu se sliby a dohodami T. G. Masaryka. Je pravda, že v tomto boji Masarykovi pomáhali i někteří slovenští činitelé a to hlavně Dérer a Markovič, oba sociální demokrati. Jejich přehnanost a nenávist vůči slovenským požadavkům jen přilívala oleje do ohně a stupňovala pozdější persekuci Slováků podle zákona na ochranu republiky. V zásadě to však byla hradní politika, jíž oba poslanci naprosto slepě sloužili, při čemž ukazovali silnou protikatolickou nenávist. V tom směru jen zvětšovali 50 [pageend16]sílu odporu a zaváděli boj ua pole náboženské, kde Hlinka musel zůstati neporazitelný. Asistoval jim poslanec Hrušovský, zvolený českými hlasy na Slovensku, ovšem až mu potřebné hlasy strana darovala z Cech, neboť na Slovensku národní socialisté nikdy neměli půdu. Když vezmeme první Národní shromáždění, kde byla rada poslanců-Cechů jmenována na účet Slováků (jako na př. i Dr. Ed. Beneš), není divu, že tito Masarykovi poslanci podnikali- ještě ostřejší protislovenské akce. Pak se ale není ani co divit potomnímu vývoji. Slovenské dohody, jež byly za I. světové války uzavřeny v Americe, vzala si Hlinková ludová strana do svého programu a bila se za jejich uzákonění. Tak strana, stejně jako její členstvo, prošla léty šikanování a procesů, a Praha se domnívala, že pomocí peněz a policie bude moci do nekonečna zdolávat slovenské požadavky. Křivda za křivdou byla páchána na těle slovenského národa a našlo se jen velmi málo Cechů, kteří se ozvali ve prospěch slovenských požadavků. Čeští politikové bez ohledu na stranickou příslušnost stáli za hradní politikou — samozřejmě až na komunisty. Ti z důvodů politické taktiky nesli slovenské požadavky před parlament, ale jak to vývoj dokázal a dokazuje, byli a jsou stejně tak šovinistický založeni, jako byl třeba takový Šrámek nebo Bechyně. Zvláště Bechyňova soc. demokratická strana a národní socialisté, to byli ti nejzuřivější odpůrci každé slovenské snahy o nápravu, ač udržovali největší kádr svých příslušníků na Slovensku jako exponované úředníky s dvojím platem a trojnásobnou nenávistí vůči všemu slovenskému. To byla tragédie politiky Pražského hradu, ale i nevysvětlitelná soudržnost téměř všech českých stran (až na malé výjimky) vůči požadavkům Slovenska. Když se tak díváme na minulost, nemůžeme se divit, že při nejbližším shluku událostí stát nevydržel a celá koncepce se zhroutila. Poslední záchrana po Mnichově, když slovenské požadavky byly narychlo uzákoněny, přišla pozdě a nemohla již zastaviti vývoj. Vývoj domova vrhal reflexe i na Ameriku a zdejší Slovač se v politickém smýšlení velmi podobala domovu. I zde se nalezly v r. 1938 a začátkem r. 1939 organisace, které protestovaly proti rozbití ČSR, jako na př. zde v Chicagu, když na protestním shromáždění mluvil Msgre. Mlynarovič a odsuzoval to, co se doma uskutečnilo. V době vypuknutí II. světové války se i zde dali representanti organisací oklamati Benešovou propagandou, takže odsoudili vývoj doma a vyhlásili i nepravdy za pravdy a odsoudili vládu Dr. Tisy pro její činy, jež jim byly více méně sděleny opět jen propagandou Dr. Beneše. V prohlášení, jež v r. 1942 učinili a podepsali v Pittsburghu a zaslali americkým úřadům, mluvili o vrazích a zlosynech na Slovensku. Právě v tom Pittsburghu, kde před léty T. G. Masaryk zrádně podpisoval Pittsburskou dohodu. Jedním z podpisovatelů byl právě dnešní předseda Slovenské ligy Filip Hrobák a asistoval mu již jmenovaný Msgre. Mlynarovič. Jestliže si benešovci myslili, že tímto nastrojeným podvodem si zajistili americké Slováky, velmi se zmýlili. Právě podpisovatelé prohlášení z r. 1942 jsou dnes téměř bez výjimky stoupenci Slovenského státu a to bez ohledu, zda se jedná o Mlynaroviče či Hrobáka. Uvádím to jen z toho důvodu, abych ukázal, že i když se po r. 1938 podařilo čsl. propagandě někoho nakloniti k 51 [pageend17]formálnímu pro-československému prohlášení, bylo to jen na krátkou dobu. Od žilinských událostí v r. 1938, a zejména později, idea československého soužití v jednom státě zapadla a upadla tak, že ani pozdější zásah velmocí nemohl v nazírání Slováků docíliti žádné změny. Nejlépe je to poznat v tom, že uvedení podpisovatelé Pittsburského prohlášení dnes téměř bez výjimky stojí v prvním šiku boje za samostatný Slovenský stát. Dr. Ed. Benešovi, který za poslední války využíval mezinárodní situace a podpory Spojenců, se sice podařilo obnoviti CSR, velmi rychle však upadl do starých chyb a kráčel starou cestou svého předchůdce. Starými způsoby si začal vynucovati — tak jako před ním T. G. Masaryk — odvolání všeho, co dříve slíbil. V Londýně, když byl v situaci, že musel hovořiti s delegací Slovenské národní rady, nasliboval všechno — ale ze slibů nechtěl splniti ani to nejmenší. V Moskvě byl ve věci slovenské shovívavý, ale jakmile se dostal do Prahy, začal cílevědomě oklešťovat všechno, čím lákal a ubezpečoval Slováky, a opět pomocí svých čs. soc. demokratů a za vydatné pomoci Ripky a Zenkla začal nutit Slováky, aby se zřekli toho, co jim bylo naslibováno. Právě nové porušování závazků a slavnostních slibů a nové bestiality Beneše a jeho poradců a stoupenců musely míti jak doma, tak i v Americe, ten jediný výsledek, že i ti, kteří s ním šli z přesvědčení a kterých bylo stejně pořídku, museli opustiti ideu, která byla prosazována násilím, a museli se rozejiti s myšlenkou československé státnosti. V Americe se to stalo mnohem dříve než ve vlasti. Když vyslanec Národní rady, vrcholného to útvaru slovenského, odejel k úřední návštěvě krajanů v Americe, ani zdaleka nemohl utišit revoltu. Krajané se dověděli, jak šalebně byli v r. 1942 oklamáni a svedeni a rovněž se dověděli i o bezpráví ve vlasti. Ani výřečnost Dr. Lettricha a jeho náhončích nestačila k uklidnění rozbouřených myslí amerických Slováků, stejně jako o rok později Slováků ve vlasti. Lettricha vítali komunisté a úřední propagandisté, jakož i několik lidí, kteří chtěli věřiti, že je aspoň bývalým učněm zesnulého Dr. Milana Hodže. Když si ale pročítám referáty v novinách dnes, kdy znám slovenskou sílu v Americe, vidím, že ani tehdy zde neuměl vzbuditi nadšení. Však všemu nebyl jen on vinen. Zdaleka by se to nedalo tvrditi a ani to by neobstálo, kdybychom ponechali myšlenku, že snad odpůrcové měli ve všem pravdu. Neustále dnes pročítám úvahy z tehdejší doby: nese se jimi citelná protibenešovská a protičeská nedůvěra. Lidé neuměli věřit. Beneš a jeho skupina ztratili důvěru slovenského národa a to nejen doma ve vlasti, ale ještě dříve zde v Americe. Před Lettrichovým příchodem do Ameriky měly slovenské časopisy silnou výměnu názorů, zda pozdravit a uznat Slovenskou národní radu v Bratislavě. Tehdejší články a projevy jsou zajímavou studií česko-slovenského poměru a jeho vývoje. Je však třeba si všimnouti a částečně odpočítati to, co psali Benešovi placení propagandisté, jako Papánek, Benau atd... Po Lettrichově návratu nastalo ještě větší zhoršení a bylo Lettrichovým štěstím, že si svoji návštěvu, při níž ho pověřenec slovenské komunistické strany Laco Novomestský odepřel doprovázet, již odbyl a měl za sebou. Nastala kritická doba soudního procesu s Dr. Jos. Tisou, o němž bývalý poslanec Torn prohlásil v projevu na l.máje 1947 v Berouně: „Byl zatlučen první hřeb do rakve česko-slovenského soužití!“ Bohužel, celý proces s Dr. 52 [pageend18]Tisou, včetně jeho aranžovaní, vedený proti vůli jak slovenského národa (i komunistu), tak i politických představitelů v Bratislave (až na malé výjimky) ten hřeb do rakve skutečně zatloukl. Dnes není úkolem a ani nemůže býti něčím cílem ony události a chyby znovu přetřásat. Ty jsou známy. Kdo neviděl doma ve vlasti politické následky celé popravy a kdo je nepocítil a necítí ani dnes zde v zahraničí, nuže, ten ať o sobě netvrdí, že má politický cit nebo jakékoli jiné politické schopnosti. Po hanebné popravě Dr. Tisy se dostaly na veřejnost ale rovněž i zprávy o Benešových slibech, že Dr. Tisu zachrání. Tyto zprávy se dostaly i do i Ameriky. Benešovo podivné nedodržení slova vůči Slovákům vzbudilo všeobecnou nedůvěru vůči Cechům a nenávist proti všemu českému, tedy i proti spolužití ve vlasti a ještě více v Americe. Všichni věděli, že nebýt Dr.Tisy, Dr. Beneš by nikdy nebyl dostal dost hlasů při presidentské volbě po abdikaci T. G. Masaryka, a mimo toho de facto Dr. Tiso byl ministrem ČSR. Poměry se zhoršovaly pokračováním lidových.a národních soudů, kde bez práva a rozvahy byly vynášeny rozsudky, jež ani Slovenská národní rada nezměnila. Tak se SNR zakopala. A když postoupila všechny své výdobytky Praze, důvěra v ni upadla na minimum, zejména důvěra politická. Dr. Beneš dostal nazpět od SNR nejen právo udělovati amnestii (za slib amnestování právě Dr. Tisy), ale téměř všechna slovenská práva, udělená a uznaná v Košické dohodě, byla asi za rok zrušena a Slovenská národní rada v Bratislavě pomalu neměla ani pravomoc ani program. Samozřejmě, že toto poznala hlavně dorůstající mládež, která — znovu obelstěna o naslibovaná práva — začala své akce. Zda se jednalo o akce té či jiné povahy, je zbytečné dnes analysovati, skutečností však zůstává, že vycházely z porušení svobod. Je přirozené, že to všechno vzbuzovalo nedůvěru jak ve stát, tak i v budoucnost, a není divu, že se v roce 1947 začaly tvořit kroužky, jež o těchto problémech. více než debatovaly. Do toho období zasáhla velmi nevhodně a neschopně a hlavně bestiálně ruka Benešova milce gen. Dr. Ferjenčíka, jakož i policejní orgány z Prahy. Vše, co bylo pácháno na Slovensku, odporovalo zdravému rozumu. Člověk 1 však těžko nalezl porozumění i u nekomunistických poslanců pražského parlamentu. Jejich panovačnost a slepá poslušnost k Benešovi hraničila servilností, a to i tehdy, když v jiné věci sami Beneše kritisovali. Tyto počiny ve vlasti znemožnily jakékoli slovensko-české vyrovnání a musely vést k současnému stavu. Jen policie udržuje Slováky tak či onak ve státní formě ČSR. Není však pochybností o tom, že tyto poměry se natrvalo nedají udržet ani násilně pomocí tanků. To dnes už nikdo nepopírá ani na americké straně. V létě 1947 přišlo k odmítnutí Marshallova plánu, což dostalo publicitu hlavně zde v USA. Současně to bylo pokynem zdejší' Slovači, že má opět začíti iniciativně — vždyť, jak píší i dnešní historikové, Československo je a bylo státem „made in USA“, a bez USA a jejich činitelů z let 1914—18 by nebylo nikdy vzniklo. V tom směru právě nyní vycházejí první studie opravdu už vědecké, v nichž jsou vyvraceny nepravdy, šířené T. G. Masarykem a Dr. Benešem. (Knihy, které i byly dříve v zahraničí vydány a nevyhovovaly hrad53 [pageend19]ním legendám, byly Masarykem a Benešem zavčas skoupeny a zničeny, takže dávno již nejsou k dostání.) Tak právě tyto dny vyšla kniha prof. Viktora Mamateye, v níž je po prve odhaleno mnoho zajímavých poznatků. Mamatey sám je synem historika té doby a má tedy k disposici mnoho soukromých informací a dokladů. Ale rovněž i Madar Dr. Štefan Kertész ve své knize dosti objektivně popisuje vznik a těžkosti CSR. Jsou to první práce bez Benešova finančního kouzla a na tomto úseku konečně odhalují pravdu. Odmítnutí Marshallova plánu Prahou, jež bylo provedeno za Benešova souhlasu, nesporně oslabilo jeho posici jak v Americe, tak i v demokratickém světě. Stejně tak ani prosovětské projevy čsl. zástupců v UNO nenapomáhaly k obnovení bývalého obdivu v očích Západu. Je jen podivné, že oba tito sekundanti pana Stalina, jako Juraj Slávik a Ján Papánek, žijí ještě i dnes z amerických peněz a jsou ve Washingtoně ještě stále občas i přijímáni. Po těchto křiklavých událostech koncem r. 1947 začajy se objevovati první obavy politických komentátorů o osud demokracie v CSR, a od té doby se slovenské snahy staly ve svobodném světě nesporně známějšími. Není divu. V roce 1945 odešla do exilu velká část politických činitelů a pokud nebyli pochytáni agenty Dr. Ečera, začali vyvíjeti značně silnou akci, aby světu ukázali slovensko-české diference, a současně ukazovali na Prahu jako na služebníka Moskvy. Přípisy na mezinárodní^ instituce, při čemž bylo často používáno i pomoci Vatikánu, síle Beneše a CSR mezinárodně jistě nepřidaly, a vzkazy do vlasti rozvracely i ty, kteří dosud mlčeli. Není proto divu, že Ferjenčíkova brutalita a bezohlednost způsobily rozbroj Ještě silnější, zejména, když nakonec zasáhla i policie z Prahy. I když se CSR udržela až dodnes a ještě se udrží, pokud budou komunisté vládnout ve východní Evropě, i přesto doma ve vlasti, stejně jako v Americe, kde podle někdejších řečí Dr. Lettricha žije celá třetina slovenského národa, převládá a denně vítězí jen idea Slovenského státu. To je skutečnost, která si pomalu vydobývá uznání v celém světě. Bylo by proto škoda, kdyby právě nejbližší národy — naši sousedi — si to vzájemně neuznali a neuvědomili. Všechny tyto vážné důvody byly příčinou, že dnes již řada slovenských poslanců a jiných činitelů definitivně opustila ideologii CSR a uznala jedině správný vývoj ke slovenské státnosti a k dobrému sousedskému poměru mezi našimi národy. Vedle nenávisti, jež vládne doma, musíme dnes pěstovat sousedskou soudržnost. Není to maličkost, neboť tuto snahu ještě ztěžují jak benešovci v exilu, tak komunisté v Praze. Je však nutno uvědomiti si tyto skutečnosti a tvořiti lepší, přátelské, sousedské soužití nejen možným, ale samozřejmým. Musíme přejiti přes zhroucenou minulost a budovati lepší budoucnost. J eden z nejhorších ničemů, které jsem v životě poznal, rozplýval se v slzách, kdykoli mluvil o své kanadské vlasti. Dr. Johnson dokonce řekl, že vlastenectví je posledním útočištěm darebáků, a ten doktor měl, pohříchu, v tisících případů pravdu. KENWORTHY v knize „ Will Civilisation crash?“ 54 [pageend20]SUDETŠTÍ NĚMCI Odsun a čsl. právo (I.) DR. O. K. OBERLAND Válečná léta oddelila sudetskoněmecké území od nepretržitého historického < svazku se zeměmi koruny české, jejichž bylo vždy neoddělitelnou součástí, s výjimkou několika celkem bezvýznamných malých okresů. Ona léta umožnila Slovákům zřízení samostatného státu a zbývající části zemí koruny české podrobila nesmírně kruté nadvládě nacismu, representovaného nejprve Neu- 1 rathem, později Heydrichem a jeho nástupci K. H. Frankem a Daluegem. Moře běd a utrpení, jímž procházeli Češi jako národ, nesmyla arciť ani smrt jmenovaných vládců. I když ostatní národy, najmě Poláci, trpěly pod okupací ještě více, po skončené válce se z koncentračních táborů přece jen vraceli svědkové, jejichž vypravování ke smíru česko-německému příliš nepřispívalo. Budiž však k jejich cti upřímně řečeno, že ^největšími hubiteli německých spoluobčanů nebyli ti, kdo prošli nacistickými koncentráky, nýbrž politikové, přišlí do země z londýnského exilu a z Moskvy. Z politiků, osvobozených z Hitlerových koncentračních táborů, vrátili se Dr. Petr Zenkl, Antonín Zápotocký, Ferd. Peroutka i legionář Dr. Lev Sychravá — kupodivu všichni bez podlomeného zdraví. Dr. Sychravá po návratu domů o sobě samém dokonce psal, že v koncentráku měl možnost nejen poslouchati londýnský a moskevský rozhlas, nýbrž i vydávati illegální noviny pro vězně v táboře. Začalo se s pronásledováním německých občanů státu, ale dny, kdy do Prahy přibyla košická vláda, počíná se pravá revoluce proti vlastní čsl. demokracii, representované dosud jménem Masaryk. V táboře vládců z milosti Stalina byl i býv. čsl. vyslanec v Londýně Jan Masaryk. Byl mezi nimi zřejmě proto, že věřil v Beneše, „žáka svého otce“, jak se sám vyslovil. f Idea národního socialismu Dr. Edvard Beneš, který se do Československa podle zákonů tohoto státu i nemohl vrátiti za života Háchova jako president, nýbrž nejvýše jako president prozatímní, trestal německé občany státu dle svého tvrzení za nacismus, správně zváno za národní socialismus. Avšak tragedií osudu byl i Dr. Beneš národním socialistou, což nám může trochu vysvětliti, že na vrcholu své osobní moci používal proti německým občanům státu tytéž metody persekuce, jaké v době válečné používali národní socialisté Hitlerovi, v mnoha případech ještě přímo vědecky zdokonalené. Totéž vyhladovování, tytéž koncentrační tábory, totéž nelidské zacházení s vězni, avšak daleko vyšší úmrtnost v koncentračních táborech, kde byli po válce umisťováni Němci. V době, kdy do Československa, válkou téměř nepoškozeného, proudily všemi směry dodávky potravin UNRRA, Němcům byly dávány hladové příděly, jaké dával nacismus Židům v době, kdy jim určil vyhlazení. Německé rodiny byly vy55 [pageend21]hnány z bytů a konfinovány ve sklepeních činžáků, odkud byly vyváděny do koncentračních (sběrných středisek, jmění zabavováno soukromníky i veřejnými svazky, zaváděny nucené práce pro všechno německé obyvatelstvo včetně žen, starců a dětí, a konečně vyhnány z vlasti, kde jejich předkové měli po tisíc let trvalý domov. President Beneš vydává pak pověstné dekrety o trestání Němců, Madarů, kolaborantů a zrádců. Rodiny roztrhány .bez možnosti vzájemného styku a korespondence zastavena. Takový byl osud tří milionů občanů svobodného a osvobozeného státu, státu, který nerozeznával rozdílu národnosti, náboženství či rasy, státu, který v r. 1918 vstupoval v život jakožto produkt odvěké lidské touhy po svobodě, volnosti a bratrství. Postupim a idea odsunu Po skončení II. světové války dohodli se zástupci vítězných států Anglie, USA a Sovětského svazu na tak zvaném humánním odsunu německých obyvatel ze zemí na východ od nové německé hranice, zejména z Polska, CSR a Madarska. Chtěli asi vyřešiti problémy, vyvolávané čas od času expansí německého tlaku na východ. Ze rozhodnutí nevzalo v potaz fakta historická ani hospodářská, ba že se uchýlilo od standardu, daného křesťanskému světu náboženskou mravností a že se neopíralo o přesvědčení lidu v samotných vítězných státech, nemohlo založiti poměry, vedoucí k trvalé spokojenosti a tím k očekávanému uklidnění středo- a východoevropského prostoru. Západ se honosí svým křesťanstvím, ale jeho materialistické pojetí života a individualistické pojetí křesťanství mu nedovolilo poznat, kde je cesta, požadovaná Kristem samým. Východ se honosí bratrstvím proletariátu a pracujících, aniž by si uvědomil, že bratrství vyžaduje lásky a nikoli nenávisti. Není divu, že v ovzduší, kde slovem demokracie přikrývá se diktátorská vláda jednotlivců a kde pod heslem svobody staví koncentrační tábory, celý svět šílí horečkou zmatení pojmů. Křesťanství, jež pronásledováním křesťanů šlape v prach samého Krista, není už přece žádným křesťanstvím, stejně jako demokracie, která šlape v prach zaručená práva lidu na život a svobodnou vládní formu, není už demokracií. Pokrok, který se vrací do dob Džingischána a středověké inkvisice, není pokrokem. Dialektický materialismus, který se udržuje fanatickou vírou v duchovní převahu zla, není dialektickým materialismem a komunismus sám už dávno není komunismem. Všichni se však svorně tváří, jako by věřili, že pojmy jsou používány správnými lidmi na správném místě. Taková je opravdu charakteristika naší doby v posledních dvaceti letech. Jaký potom div, že tato doba dala vznik problémům tak nelidským, jako vyhnání milionů přece jen lidských bytostí, mezi něž patří nejen Němci, nýbrž i političtí uprchlíci vůbec!? Osud sudetských Němců je zároveň osudem uprchlíků ze zemí za „železnou oponou“ a spravedlnost pro jednu skupinu je neodlučitelna od docílení spravedlivého řešení pro příslušníky skupiny druhé. Kam dospějeme, budou-li všichni, kdož se v minulosti provinili, i nadále odmítati doznání vlastního omylu a budou-li lpět na svých starých hříších Češi i Němci? 56 [pageend22]Bývalí politikové, kteří jsouce poslušní tehdejšího prozatímního presidenta Beneše, ve skutečnosti diktátora, opírajícího se o vládu menšiny, vytkli si přirozeně zajíkol bojovati o nemožnost návratu vyhnaných německých obyvatel zpět’ do CSR. S druhé strany vyhnaní němečtí občané položili si za úkol zajistiti sobě a svým potomkům právo na vlast předků. Otázka, řešená odsunem Němců z CSR v r. 1946, zůstává stále ještě otevřenou ranou v evropské a světové společnosti. Církevní činitelé jiných národností než české řekli již bezpočtukráte, že odsun sám i způsob jeho provedení odporují principům křesťanské mravnosti. V poslední době dochází ke změně názorů i u některých církevních činitelů katolických , v exilu z CSR a i tam se již ozývají hlasy, doznávající nutnost - jak říkají — řešení křesťanského. Tedy po stránce křesťansko-církevní je již všeobecně uznán princip, že člověk XX. století má míti zajištěné právo na vlast a domov, a z toho bývá občas vyvozováno oprávnění vysídlených Němců na návrat do své tisícileté vlasti. Je to však více méně právo zatím jen morální, u něhož od slov ke skutečnému uvedení v život je ještě velmi, velmi daleko. Existuje však pro sudetské Němce nějaké právo skutečné, {^ané zákony, o něž by bylo lze opříti provedené vysídlení nebo budoucí návrat? Tato otázka je důležitá nejen pro nás Cechy a Slováky, nýbrž i pro vysídlené Němce z naší vlasti, a v širším smyslu je otázkou, jejíž řešení musí býti jednou přijato v konečném znění nějakou organisací budoucích či dnešních Spojených národů či budoucí evropské a po ní i světové federace. Situace s hlediska čsl.práva Generální přehled situace, vzniklé odsunem Němců z CSR, podává pisatelova úvaha u příležitosti 10; výročí skončení války, uveřejněná v časopise „Bohemia“, odtud pak převzatá časopisem „Sudetendeutsche Zeitung“ a „Sborníkem Bohemia“ (1/56). Je bezesporu základním vyjádřením problému, který křesťané snaží se řešiti způsobem křesťanským, ale který po stránce právní nemůže býti řešen jinak, než s ohledem na čsl. právo, platné v době odsunu. Především nutno se po stránce ústavně-právní vypořádati se základní koncepcí, že odsun Němců z CSR byl proveden jakožto uložený trest za provinění. Byl-li odsun trestem, jaké trestné činnosti se sudetští Němci se svými dětmi a potomky dopustili a co jim bylo skutečně kladeno za vinu? Lze podle čsl. právního řádu potrestati dle principu kolektivní viny? Došlo-li k provinění, ať již kohokoli ze sudetských Němců, jaký trest lze podle čsl. práva uložiti? Lze dle tehdy platného právního řádu^vyslovováti kolektivní zabavení majetku cestou administrativní? Má vláda CSR zákonnou možnost prohlásiti a provádeti odnětí ústavou zaručené právní ochrany a lze vůbec za trvání právního stavu ve státě zbaviti právní ochrany všechny příslušníky určité národnosti? Má takové právo případně president republiky? Mají postižení nárok na restituci, a mají-li jej, jak ho lze uplatniti? Jaké důsledky by vznikly v případě, že by se postižení zřekli svého jediného zákonného východiska? Založí případný návrat z milosti — tak zvané řešení křesťanské — nějakých trvalých právních poměrů? 57 [pageend23]Nesporným faktem je, že někteří sudet. Němci se za Hitlerovy éry dopustili provinění proti zákonům státu, v němž byl jejich domov a jehož byli občany. V důsledku této činnosti měli býti po skončené válce postaveni všichni oni jednotlivci před řádné soudy — před zákonného soudce. Cs. zákonodárství bylo v roce okupace (1939) jedním z nejpokročilejších zákonodárství na světě. Pamatovalo téměř prorocky na každý čin proti bezpečnosti státu i občanů, jak jsme je během ztráty svobody viděli na různých stranách. Nebylo tedy potřeba žádných zvláštních lidových soudů se soudci z lidu, neboť na hrdelní delikty byly zákonem zřízeny soudy porotní, na ostatní pak soudní senáty, zaručující prostřednictvím nesesaditelných soudců nejlepší možnou aplikaci zákona v jednotlivých případech. Zavedení mimořádných lidových soudů (v r. 1945) protiústavní činností orgánů státní správy za souhlasu nevoleného, protiústavního, jednokomorového parlamentu, svědčí o nedůvěře vládních činitelů v tehdejší justiční aparát. Nedával totiž žádné záruky, že odsoudí osoby, jejichž odsouzení bylo žádoucí pro vládu a jejího presidenta, jako nezbytná součástka revolučního budování nové formy socialismu. Zbavení čestných práv občanských, převážně práva volebního, bylo nejvyšším trestem mravním, postihujícím provinilce v případech mimořádně vážných a provázelo odsuzující rozsudek, u něhož bylo soudně vyřčeno, že čin byl spáchán z pohnutek nízkých a nečestných. Zbavení čsl. státního občanství nebo dokonce vypovězení ze státu u občanů republiky, čsl. právo nezná. Nebylo lze je tudíž vysloviti ani v jediném případě, kdy provinilí se jedinci byli odsouzeni za dokázanou trestnou činnost, jakkoli kvalifikovanou. Kolektivní trest Postihl-li naše německé spoluobčany „kolektivní trest“ vyhnání z vlasti — viz už sám název tak zvaného „ústavního dekretu presidenta republiky o trestání Němců, Maďarů, kolaborantů a zrádců“ — muselo býti i provinění, neboť nikde v celém světě neexistuje v teorii trest bez předchozího provinění. Ve skutečnosti se v Československu po skončení II. světové války nikdo ani nenamáhal hledati u našich německy mluvících spoluobčanů jinou vinu, než právě jen kolektivní, totiž vinu za Hitlerovu okupaci a za nacistický režim v Československu. To postačilo k postavení všech sudetských Němců mimo zákon, a k vládou nadšeně prováděnému „humánnímu“ odsunu. Idea odsunu obyvatelstva jiné národnosti byla v moderní době zavedena Turky po nešťastné akci řeckého krále Konstantina v Malé Asii. Měla svůj původ v předkřesťanském, starořeckém ostrakismu, uplatňovaném ovšem jen na jednotlivcích a nikoli na celých skupinách obyvatelstva. V národnostně smíšeném území Evropy a zejména střední její části, nebyla tato idea násilného vystěhování prováděna nikdy. Pro střední Evropu byla postavena jako heslo v Hitlerově knize „Mein Kampf“, ovšem nebyla nikdy brána vážně, nýbrž odsuzována jako výstřelek maniaka. Pokud se vyskytl hromadný exil, byl vždy dobrovolný, a do exilu odcházející měli na vybranou, buď se přizpůsobit žádaným změnám nebo ze země odejít. To bylo ovšem v temných dobách útisku a nepokryto slavným rouchem demokracie. Zavedení kolektivní- 58 [pageend24]ho vyhnání milionů dosud nepobitých. spoluobčanů zůstává v historii lidstva vyhrazeno demokratům Dr. Edvarda Beneše. Rozpaky, jež působí německá otázka, po válce vyvolaná Benešem a jeho skupinou, zračí se na všech stranách. V poslední době hájené názory, že odsun sudetskoněmeckého obyvatelstva z CSR je opatřením povahy ryze mezinárodní, uložené čsl. vládě vítěznými spojenci ze II. světové války, a nijcoli tedy^trestem za nějaké kolektivní provinění, nemohou vysvětliti skutečnost, že Československo nebylo přece poraženým státem, nýbrž „osvobozeným státem vítězným“, a^že tudíž vítězní spojenci nemohli po skončené válce diktovati vítěznému Československu, které přece de jure bojovalo na jejich straně. K žádnému aktu diktátu spojenců vůči Československu také nedošlo a ani v rozhodnutí postupimském nelze spatřovati nic jiného, než pouhé schválení proponovaného opatření čsl. vlády v rámci čsl. platného zákonodárství. Názor, že odsun je povahy jen a jen mezinárodní, je v příkrém rozporu s dekretem presidenta Beneše o trestání.., jak byl již mnohokráte zmíněn a který je vlastním podkladem k neblahému osudu tří milionů státních občanů německé národnosti. Názor na kolektivní vinu a kolektivní trest je oficiálním názorem čs. vlády z let 1945, 1946 a 1947 a opírá se logicky o dekret právě citovaný. Je však podivné, že Beneš v době svého zvolení presidentem — za vydatné pomoci později popraveného předáka slovenské strany ludové Dr. Jozefa Tisa - prohlásil k redaktoru pražského německého časopisu: „Ich bin demokratischer Präsident von aller Ihnen und werde danach handeln.“ (Jsem demokratickým presidentem vás všech a budu podle toho jednati.) V době, kdy podepisoval své dekrety, se na vůli lidu neptal, předpokládaje, že lid, který má ve svém čele demokrata tak osvědčeného, musí souhlasiti se vším, co mu onen demokrat světového formátu naservíruje. President republiky však podle zákonů státu nemá práva trestati nikoho. Kolektivní trest čsl. ústavní právo ani právo trestní neznají a trestání jednotlivců za provinění individuální je vyhrazeno ústavou (§ 94 odst. 2) zákonnému soudci. Už samo vydání dekretů je činem protiústavním a platnost dekretu měl zkoumati ústavní soud. Beneš se jako prozatímní president prostě postavil do řad nepřátel čsl. demokratického právního řádu. Strhl s sebou i Masarykova syna, který prohlédl teprve až už bylo definitivně pozdě a spáchanou sebevraždou nemohl již odčiniti své těžké viny. I když Beneš nebyl právníkem, musel přece jako ministr zahraničí a pozdější president čs. ústavu znát a respektovat. Z toho však vyplývá, že jeho protiústavní činnost byla činností vědomou a že vědomé bylo tudíž i porušování přísahy, složené na čsl. ústavu. Byly zde tedy splněny všechny podmínky^pro trestní stihání presidenta republiky řízením, předepsaným v čs. ústavě. Ústavním trestním tribunálem byl v tomto případě senát. Benešova lidově-demokratická, shora řízená revoluce byla však kupodivu právnicky důkladně připravena, takže ani senát nebyl po válce znovu zřízen, a většina politických stran byla prohlášena za rozpuštěné. Faktem je, že Československo i jako vítězný stát nemohlo jiti dále, než byl jeho vlastní právní řád a že mohlo prostřednictvím své vlády činiti jen taková opatření, která byla v souladu s celkovým právním stavem. Řešení, 59 [pageend25]postihující určitou Část občanů odnětím jejich ústavních oprávnění, bylo v rozporu s ústavní listinou republiky, a vláda, která je prováděla, dopustila se zločinného porušování ústavy — a to i v tom případě, kdyby ani nebylo zákona na ochranu republiky, stanovícího trestv a trestní řízení v takovémto případě. EXIL Naše problémy FR. JANÍK-HORÁK Exil prošel za uplynulých 10 let různými vývojovými úseky. Je to naprosto přirozené. Jinak býti ani nemůže. Jsou ovšem i hlasy, které říkají, že se v exilu nic nezměnilo a že tudíž vývoji nepodléhá. Nelze řídi, že jsou to hlasy neupřímné. Jejich autoři jsou pevně přesvědčeni o tom, že jejich názor je správný. Je to jejich subjektivní názor, který je ovšem jen důkazem jakési agónie nebo blanického spánku oněch autorů. Víme, že na př. Dr. Beneš a Košický program byli v první době poúnorového exilu pro převážnou část exulantů tabu. Dnes jsou to již jen ojedinělé zbytky, které od Beneše a Košického programu dosud neutekly. Proto byla na př. úvaha býv. Benešova osobního tajemníka Ed. Táborského „Benešovy moskevské cesty“, již otisklo Tigridovo „Svědectví“ (3-4/1957), českou veřejností přijata celkem s trpkým úsměchem. Táborský se totiž ještě i dnes snaží omývati mouřenína Beneše způsobem tak směšně naivním, jak to bývalo zvykem v prvních letech našeho exilu. Tak o podepsání Moskevské smlouvy, jíž Beneš vědomě vydal osud národa zcela do rukou komunistů a Sovětského svazu, Táborský píše: „Nutno také dodat, že už před německým útokem na Rusko dostával Beneš od čsl. n ek o muni s ti ck éh o podzemí vzkazy naléhající na to, aby jel do Moskvy co nejdříve. ‘Byl již Beneš v Moskvě?’, zněl jeden takový typický vzkaz, který došel počátkem února 1940. ‘Proč ne? Jste si jisti, že má Anglie tolik trumfu v ruce, že její vliv stačí na úpravu střední Evropy?’ To byly hlavní důvody, jež vedly Dr. Beneše do Moskvy v prosinci 1943.“ Táborský se tak snaží předstírati, že Beneš byl nešťastnou obětí českého nekomunistického podzemí a že jen na popud a vlastně i zodpovědnost českých ne komunistů jel v listopadu 1943 do Moskvy. Je to nezodpovědné a hrubé falšování skutečnosti. Opírání se o anonymní vzkazy z domova, vyráběné — často dodatečně — v exilu, je klukovská hra, nad níž se rozvážný exulant pousměje, pokud ji provádějí' bezvýznamné osůbky, trpící komplexem důležitosti, někde v uprchlickém táboře. Jakmile tato hra však přesahuje svým vlivem přes plot tábora, přestává býti neškodnou hrou a stává se hrubým podvodem, sledujícím nekalé a v Benešově případě zločinné cíle. Beneš ostatně přiznal záměrnost svého jednání sám ve svém rozhlasovém projevu z Moskvy dne 21.12.1943, kdy o své moskevské cestě prohlásil, že v ní 60 [pageend26]spatřuje „samozřejmý důsledek, logický závěr a vývojové dokončení naší politiky celého století“ Boj o nový rád Desetiletý vývoj usměrnil myšlení našeho exilu na všech úsecích. Tedy nejen v názoru na Košický program a politiku Dr. Beneše, ale i v názoru na činnost čsl. odděl. Radia svob. Evropy, v názoru na činnost a význam polit, stran v exilu, na způsob exilová práce, na klady a zápory jednotlivých zjevů zde na Západě, a v názoru na tisíc dalších bodů, jež v celku znamenají náš problém, který je možno definovati slovy „boj o nový řád“. Lidé, kteří celou dobu svého exilu prospali blanickým spánkem, čas od času se probudí a upozorňují na sebe myšlenkami, které byly správné včera, ale dnes jsou zastaralé. Tito lidé žijí i myslí ve včerejšku. Rovněž i jejich programem je jen včerejšek. Včerejšek ve všem a do všech důsledků. Včerejšek v exilní taktice, včerejšek v představách o návratu do osvobozené vlasti na „bílých koních“, o obsazování vládních míst a ředitelských křesel a o přitlačení národa k povolnosti novými retribučními dekrety. Tak se na př. často ozval hlas, důležitě opakující starou frázi, že úkolem exilu je, aby se z čs. problému stal problém mezinárodní. Že čs. problém problémem mezinárodním již dávno je, to pocituje stále silněji jak Evropa, tak i Amerika a celý svobodný svět, a to při každé sovětské diplomatické notě, při každé sovětské politické či hospodářské akci, při nichž CSR hraje nemalou roli, ať již špionáží, propagandou proti Západu, budováním továren v zemích Východu i Západu, průmyslovou konkurencí na trzích Jižní Ameriky, Blízkého a Středního Východu atd., či dodávkami zbraní komunistickým povstalcům v Indočíně, Koreji, sev. Africe a prokomunistickým zemím v celém světě. Jedinými, kdo tuto skutečnost nepociťují a nevidí, jsou patrně oni exiloví frázisté. K zákazu polit, stran Lidé, kteří se po květnu 1945 dostali k moci pomocí popření a znásilnění demokracie, sledují i zde v exilu stejnou taktiku zítřejší cesty k moci. Tak je nutno rozuměti vš.em těm propagandistickým článkům a úvahám o omezení počtu politických stran (jejich zákazem) v osvobozené vlasti. Při tom je lhostejno, zda tyto návrhy jsou podávány pod tou či onou firmou, populárně či pseudovedecký. Zákaz svobodného zakládání politických stran (pokud by se ovšem nejednalo o stranu s cíli vyloženě nemravnými, rozkladnými a ohrožujícími svobodu a bezpečnost státního občana a společnosti) je sám o sobě hrubým porušením demokracie. Je prostě typickým příznakem totalitního režimu. Má-li být v naší jednou osvobozené vlasti zaručena občanská svoboda, je bezpodmínečně nutné, aby byla v první řadě uznána nezadatelná práva lidské osobnosti, jmenovitě pak svoboda svědomí, svoboda projevu názoru, svoboda osobní, dále svoboda shromaždovací a spolková, rovnost před zákonem, jakož i právo voliti svobodně zaměstnání, volně se usaditi a založiti rodinu. V demokratickém státě nemůže býti tudíž uzákoněn zákaz svobodného zakládání politických stran (až na shora uvedenou výjimku). Tam, kde takový zákaz uzákoněn je, tam není demokracie, nýbrž diktatura. 61 [pageend27]Je opravdu podivné a zarážející, že v našem politickém exilu je vůbec možné, aby někdo vystoupil s programovým návrhem, že v osvobozené vlasti by měly býti povoleny pouze dvě nebo tři politické strany. Košičtí socialisté v exilu již deset let opatrně a neúnavně propagují tento nedemokratický návrh, aniž by exil povstal a smetl je s tribuny. Naopak, nalézají v exilních nesocialistických řadách dosti hlupáčků, kteří si ve svém vypočítavém chytráctví myslí, že ta druhá nebo třetí povolená strana by byla právě ta jejich, a proto papouškují tento nedemokratický návrh. Operují při tom nesmyslným tvrzením, že i v USA jsou pouze dvě a v Anglii tři politické strany. V USA i v Anglii jsou desítky politických stran a v obou zemích je naprostá svoboda zakládání dalších polit, stran a hnutí. Jestliže tam během dlouhých desítiletí vynikly a prosadily se dvě, případně tři politické strany jako nejsilnější a tudíž ve vládě nejvlivnější, je jen výsledkem voleb a nemá to nic společného se zákazem politických stran. I v Záp. Německu vidíme po posledních parlamentních volbách, že vývoj směřuje k výraznému a rozhodnému prosazení se dvou největších stran (křesťansko demokratické a sociálně demokratické). Opět to však nemá nic společného se zákazem ani jediné demokratické polit, strany, neboť i v Záp. Německu existují desítky polit, stran a je naprostá svoboda v zakládání dalších. Řád pevného vedení Tak, jak jsou zde v exilu na jedné straně ve jménu demokracie hlásány a propagovány návrhy ryze totalitní, omezující lidské svobody, tak jsou na druhé straně ve jménu téže demokracie hlásány názory nejširšího liberalismu, až anarchie. Zde je nutno říci, že i demokratický řád znamená jistá omezení. Demokratický řád ani zdaleka neznamená anarchii či zvůli nebo volnost ve všem a do všech důsledků. Tak si jej opravdu nepředstavujeme. Demokratický řád znamená i jistá omezení - nikoli však omezení lidských svobod, nýbrž omezení zvůle jedinců a skupin jedinců (často skupin tajných), k zabezpečení právě lidských svobod pro každého občana státu. Demokratický řád nemusí být rozklížený, jak zde na Západě dosti často vidíme a jak je neprávem ustálená představa. Naopak, může býti řádem naprosto pevným, řádem pevného vedení a pevné vládní ruky, který by mohl účinně vzdorovati všem manévrům totalitního komunismu, a při tom by oproti řádům totalitním byl řádem spravedlivým, opírajícím se o pevné zákony, v němž by občané měli co nejširší stupnici lidských svobod, která je u totalitních řádů právě co nejužší. Je však žádoucí, aby omezení zvůle jedinců a skupin jedinců byla prováděna důsledně a nekompromisně. Aby oné zvůli byl vyhlášen bezohledný, vyhlazovací boj. Jedině tak lze zameziti nebezpečně se šířící odhodnocování hodnot. K provedení tohoto zásahu a tím k ozdravení demokracie a k upevnění svobodného světa je ovšem v první řadě potřeba lidské morálky, jakož i zavedení skutečné osobní zodpovědnosti do veřejného života. Toho si musíme býti vědomi pro budoucnost v osvobozené vlasti, kde je dnes morálka tak povážlivě rozleptána jednak nacismem, pak pokvětuovým vandalstvím a komunismem — rovněž však i působením předmnichovské hradní kliky, která vydávala čachry politických handlířů a Benešovo intrikánské 62 [pageend28]chytráctví za vzory občanských ctností. Proto bude nutno vymýtiti pozůstatky posledních desetiletí: nenávist národnostní, třídní, náboženskou i rasovou. A bude nutno školu vrátiti jejímu úkolu vychovávati osobnost za účinného spolupůsobení rodičů jak ve správě školské, tak i ve výchově náboženské a mravní. A konečně bude nutno kulturní život osvoboditi od politických, duchamorných vlivů. Pro tik atoli ck á tradice K těmto bodům vhodno poznamenati, že by bylo mylné domnívati se, že na * příklad protikatolické tažení v naší vlasti je vynálezem až teprve komunistů a že tedy pádem komunismu automaticky pomine. Protikatolická akce má u nás velkou tradici. Na sklonku 19. století se do protikatolického tábora, jenž se považoval za nástupce husitismu v otázce protiřímského a českého národ- ’ ního postoje, hlásili Jan Neruda, Jar. Vrchlický, AI. Jirásek, V. Hálek, J. Arbes, Kar. Světlá (předtím K. Havlíček, Palacký) a řada dalších mužů, jejichž jména jsou pro národ ještě i dnes výrazným pojmem. Připomeňme si jen prudké a nesmiřitelné boje realistů, seskupených kolem časopisu „Naše doba“, vedených T. G. Masarykem, Janem Herbenem a J. S. Macharem (kteří za svého patrona vyhlásili K. H. Máchu), proti „Katolické moderně", vedené jesuitou Karlem Dostálem-Lutinovem, která od r. 1896 vydávala časopis „Nový Život“. („Katolická moderna“ za svého patrona vyhlásila opět B. M. Kuldu, který byl v sedmdesátých létech minulého století vyšehradským kanovníkem.) A připomeňme si rovněž tehdejší ostře protikatolické psaní anarchistického „Nového Kultu“, vydávaného St. K. Neumannem. A v té době vydávaná protikatolická a protiřímská literatura byla tak ostře zahrocena, že daleko zastíní dnešní protikatolickou literaturu komunistickou. Jen namátkou připomínám Macharovu „Golgathu“ a knihu Dr. Jana Herbena „Jan Nepomucký — spor dějin českých s církví římskou“, v níž Herben dokazuje, že Jan Nepomucký, který byl Římem vyhlášen za svátého, v historii vůbec neexistoval. Kniha byla vydána v Praze r. 1893 již ve 2. vydání. Další namátkou vzatý příklad: V r. 1903 byla v Praze vydána knížka Č. Lanského „Hrôzovláda arcibiskupa Kohna a povaha klerikalismu“. O zahrocení tohoto spisu mluví dosti výrazně již titulní strana: „V jedenáctém roce panování THEODORA, z božího smilování a svaté op. stolice milosti arcibiskupa olomouckého, Vojvody, Knížete, královské české kaple Hrabete, Jeho c. a k. apošt. Veličenství, skutečného tajného rady, Doktora bohosloví atd., atd., atd., pána na zboží Olomouckém a Kromeřížském, Hukvaldském a Vyškovském, Kameneckém a Svitavském atd., atd., atd., vyslance všech tri Sněmoven atd., atd., atd., sepsal a k poučení jeho poddaných v Kristu a Mammonu podává Čeněk L anský. “ Ostatně, ve stejném duchu kráčela na sklonku 19. století i značná část české Ameriky, jak dokazuje na př. ostře protikatolický časopis „Duch času“, vydávaný v Chicagu, jakož i literatura, jako na př. kniha L.J. Paldy „Myšlénky o novém náboženství“, vydaná r. 1902 v Omaze/Nebr. Stejně tak i antisemitismus má v naší vlasti velkou tradici a nebyl tedy uměle naočkován až teprve za války Hitlerem, po květnu 1945 košickou vlá- 63 [pageend29]dou a v poslední době oživen komunismem. Na sklonku 19. a začátkem 20. století byl veřejně hlásán a velmi vášnivě propagován právě zmíněnou již „Katolickou modernou“. Zejména katolická Morava byla klasickou zemí rasového antisemitismu. Jen si připomeňme protižidovské bouře a pogromy, jež vypukly v Holešově, Vsetíně a Přerově, když byla rozdmýchána pověstná aféra v Polné. Omezení zvůle v hospodářství Zde je rovněž nutno připomenouti, že uvedené již omezení zvůle jedinců a skupin jedinců zasahuje i úsek hospodářský. Soukromé vlastnictví není totiž jen oprávněním, nýbrž i povinností. Je tedy nutno provésti tak rozsáhlé sociální reformy, aby podnikatel i zaměstnanci společně a rovnoprávně spolupracovali na zvýšení životní úrovně. To ovšem předpokládá, aby zaměstnancům byl zaručen podíl na zisku podniku a aby v nově budovaném velkoprů- myslu byla zabezpečena kapitálová spoluúčast veřejných svazků, stejně jako zaměstnanectva. Nezapomínejme totiž, že dějiny dnes kráčejí rychleji a hlasitěji, než tomu bylo ještě včera. Vývoj — nejen technický, ale i společenský — je stále rychlejší. Dříve lidé na příklad více šetřili na stáří, než je tomu dnes. A více se zabezpečovali v životě pro případy hospodářských krisí a katastrof. Dnes demokratický řád musí býti proto co nejpevnější. Nesmí sebou nechat vláčeti, nýbrž musí říditi a musí omezovati zvůli jedinců a skupin jedinců, která ohrožuje bezpečnost a svobodu ostatních spoluobčanů, co nejdůsledněji. Vždyť si jen představme, oč větší katastrofu by znamenalo hospodářské zhroucení dnes, kdy se každý spoléhá na státní sociální zřízení, nevychází ze splátkových povinností a žije vlastně z ruky do úst, než tomu bylo před takovými 25 lety, kdy lidé ještě pečlivě schraňovali reservy „pro každý případ“. A u nás ve vlasti komunistický režim tím, že všechny výrobní prostředky zestátnil, učí a navyká lid, aby spoléhal jen na stát a veřejné svazky. Náš současný úkol Tento vývoj a tento stav určuje politickému exilu, aby si již dnes uvědomil, že žádná politická strana a žádná skupina se nebude vraceti do osvobozené vlasti jako vláda, nýbrž že každá politická strana a skupina se bude muset prosaditi až teprve doma u národa. Rovněž je nutno si uvědomiti, že doba „jánošíkovských osvobozovacích akcí“ v exilu již pominula a že nastala doba, kdy k osvobození vlasti můžeme nejúčinněji přispěti poctivou, odbornou a na vědeckém základě prováděnou prací: odbornými rozbory komunistické taktiky a slabin komunismu a odbornými rozbory všech úseků života v CSR. Zde je náš současný velký úkol. Jeho plněním pomůžeme svobodnému světu zaceliti mezery, jež jsou právě v nynějším souboji s komunistickým Východem nanejvýš citelné, a současně uchráníme sami sebe před isolací od domova. Exil se nám nesmí stát ostrovem. To nesmíme dopustit. Musíme denně a neustále znát nejen potřeby a tužby, ale i možnosti národa doma. Musíme znát tep jeho srdce a rozumět jeho myšlení. Té národní společnosti, která tam dnes je — neboť s nikým jiným nemůžeme počítati, až se budeme po 64 [pageend30]osvobození prosazovati ve světě, než právě s onou národní společností, kterou doma nalezneme po pádu komunismu. A tu národní společnost — se všemi jejími přednostmi i chybami — osvobozenou od komunistů a očištěnou od vinníků současné poroby, musíme pak milovat, chránit a provádět úskalími, neboť je to náš národ, naše krev. HISTORIE Poučení z čsl. tragedie DR. JAN A. BAŤA Udála se kapitulací dne 30. září 1938. Nevím, zda se dají na prstech obou rukou spočítati ti, kdož věděli, rozuměli, chápali její příčinu. Snad jich byly tisíce. Nevím. Přiznávám se však, že já jsem mezi nimi nebyl a neznal je, ač před onou kapitulací, tak i po ní, až do nynějška jsem nikdy nepřestal po nich pátrati. Všechno, co mi přátelé i nepřátelé o tom kdy pověděli, nebylo ani zdaleka logickým, dostačujícím, platným vysvětlením. Mohl mně Jan Masaryk stokrát vyprávěti, jak francouzský a anglický velvyslanec vytáhli dr. Ed. Beneše ve tři hodiny ráno z postele a kterak ho donutili ke kapitulaci pohrůžkami, že jejich armády i s italskou budou mašírovat do případné války spolu s Němci, nevzdá-li dr. Beneš Sudety. Mohl mně gen. Spears vyprávěti pohádky o tom, kterak anglická armáda není připravena na válku a že to potrvá nejméně rok, než budou tak daleko. Mohl mně francouzský vojenský učenec Rimailho tvrditi, že nebylo naprosto žádné možnosti, aby Francouzi pomohli. Mohl mně gen. Husák vyprávěti o tom, kterak ho v Moskvě nabádali sovětští generálové, aby ČSR za žádnou cenu neválčila. Mohl mně vyprávět gen. Klecanda, kterak řekl presidentovi: „My zemřeme na Vašem prahu. Půjde o to, kam jej položíte!“ Mohl i ten či onen náš generál v panice vyprávěti Fauchérovi, šéfu francouzské vojenské misse, že než by si stačil při poplachu obléci kalhoty, padaly by mu už v Praze na hlavu nacistické bomby z Berlína. Souhlasil jsem srdečně s morálním pohlavkem, který mu starý voják Faucher uštědřil: „Vy myslíte, generále, že z Berlína do Prahy je blíže než z Prahy do Berlína.. .? A kolik mají oni a kolik my bojových letadel?“ Mohl... mohl bych pokračovati uváděje ještě dalších dvacet či padesát jiných „mohl bych. ..“ To všechno nestačilo pro vysvětlení, ba ani ne náznak vysvětlení naší kapitulace v r. 1938. Jako milovník dějin našeho národa a stejně nadšený mnoha stránkami mužnosti a odvahy našich velikých a hrdinných mužů, nemohl jsem nechati nepovšimnuty stinné stránky dějin, zejména ony desítky případů, kdy valná část porážek našeho národa byla způsobena zradou a zbabělostí těch, kdož stáli včele a nesplnili své povinnosti. 65 [pageend31]Tak jsem viděl události z roku 1938, před a po něm, jaksi pod zorným úhlem dějin. Z tohoto pohledu jevily se mi ony události jakožto jedinečná příležitost dějinná, v níž si náš národ, po 300 let takové příležitosti zbavený, měl a mohl vysloužiti své rytířské ostruhy. Nemysleme si, že se svět v některých ohledech tak nějak strašlivě změnil od dob, kdy se utkávali rytíři v boji. Síla, odvaha, zručnost, zbroj a výcvik, avšak především síla ducha a srdce, statečnost..., jak říká ve své touze po pravdě a statečnosti slovenský básník: „...komu nad statočnosť svetla v nebi niet...“, aby pokračoval: „pred ohnivým drakom kto vlast zacloní, tomu moja pieseň slávu zazvoní...“ Náš národ měl v moderní době první dějinnou příležitost, aby se ukázal před tváří celého světa opět národem hodným společenství samostatných, suverénních národů, když jeho samostatnost byla ohrožována a ohrožena onou pomyslnou „strašlivou přesilou“ nepřátel, jimiž hrozili býti nacisté. Mnichov byl první dějinnou příležitostí po 300 letech, abychom ukázali, že to naše sokolské nadšení a přísahy, že chceme „za obět vlasti i život klást“ a že heslo „za národ — drahou vlast. ..“ je míněno doopravdy. Politikové a diplomati mě kárali, když jsem zle kritisoval Benešovu politiku, a dodnes se mnozí z nich vracejí k otázce: „Jak jste mluvil s presidentem tehdy v roce 1938?“ Implikují při tom, že jsem s ním mluvil způsobem nehodným. Jednou se ještě k tomu vrátím. Rud. Kopecký v „Modré revui“ v článku „Zbabělý národ?“ na otázku „Proč jsme nebojovali za Mnichova“ říká: „Mnichovská kapitulace byla krachem, dlouholeté zahraniční politiky. — Můžete ji považovat za důkaz naší zahraničně-politické nezralosti, těžko však za zbabělost. — Vždyť co mel národ s kapitulací? — Vůdcové, ne národ kapitulovali.“ Neměli jsme vůdců. Byl jenom jeden president, nejvyšší velitel armády, který v této své funkci byl vázán slavnostní přísahou před tváří Všemohoucího a národa, že obětuje život svůj a třeba polovinu národa k obraně státu. Tak a nejinak tomu rozuměli králové a-presidenti od nepaměti u nás i kde jinde, jak dějiny nás poučují. Nelze vládnout bez odvahy, bez mužnosti, bez statečnosti. K té mužnosti, statečnosti a rozhodnosti v nezadatelnosti práv národa je vládce povolán. To je příčina, proč dostává výlučné, velitelské, rozhodčí postavení. V dějinách národa ani světa snad není známé příležitosti, kdy je vládce oprávněn nesplniti tohoto mravního příkazu, který béře na sebe slavnostní přísahou. S plným vědomím toho šel slavný „železný a zlatý“ král český Přemysl Otakar II. do boje proti přesile celé přemocné německé říše věda, že tam nechá na bojišti svůj skvělý a vznešený život. Slepý Jan Lucemburský vrhl se do bitvy, smrti v náruč, s památnými slovy: „Toho bohdá nebude, aby český král z boje utekl!“ Zemřít? Ano. — Vzdáti boj? Kapitulovat? Nikdy! Přemysl Otakar zahynul se ctí, jež znemožnila surovému vítězi Rudolfu Habsburskému, aby podlomil stát. 66 [pageend32]Jan Masaryk mně za války vyprávěl velmi hněvně o výroku Mussoliniho, jenž prý řekl: „Národ, který uhne od prolití krve za zachování své svobody, není jí hoden!“ Neshodli jsme se tehdy s Janem Masarykem. — Brzy nato byl jsem uvržen na černou listinu anglickou a jiné. — Odkráglován. .. Nikdo z nesocialistů neuměl pochopiti tu kapitulaci. Naši přátelé v cizině neměli ani slin k odplivnutí. Nejvýše se usmáli, když kdo opakoval, že jsme byli donuceni Anglií a Francií. Pravda: Kdo může donutiti zmobilisovaný, skvěle vyzbrojený a vycvičený stát, aby vzdal svoji zemi? Nejméně ze všech to chápali naši tehdejší prospektivní nepřátelé — Němci. Jejich generálové neměli z kapitulace radost. Teprve z dopisu, který zaslal dr. Ed. Beneš 22. října 1938 na rozloučenou Karlu Čapkovi, dostává se nám zřetelného vysvětlení celé té příšerné, děsné záhady, jež byla čs. tragedií. Tento Benešův dopis, který byl uveřejněn dne 13.6.1952 v „Novém světě“ (Cleveland/USA) v článku „Uvažujme objektivně o příčinách čs. pádu“, který však zůstal širší veřejnosti utajen a neznám, zní: „Mohl jsem ještě v září 1938 volit mezi dvěma cestami. Dobře jsem si uvědomoval, že mohu přijít před parlament, kde stálo onen krásný čtvrtek tolik desetitisíců lidí odhodlaných ke všemu, že mohu pomoci vojákům, kteří mi zůstali věrni, ozbrojit všechno obyvatelstvo odhodlané k boji, že mohu potřít vnitřní oposici, která si systematicky od ledna připravovala půdu, ale byl jsem poučen příkladem Španělska, proto jsem nechtěl, aby Čechové vykrváceli v neúčelném boji proti strašné přesile. Počítal jsem s tím, že se ještě jednou stanu psancem, bylo mi jasno od okamžiku, kdy jsem poznal, jak daleká je cesta od Bergsona k Marxovi. Kdybych byl jen profesorem sociologie, byl bych ji mohl nastoupiti i s ohledy mnohem menšími. Nemohl jsem to ovšem udělati ve státe, jehož struktura připouštěla domněnku, že ke skutečné t. j. hospodářské demokracii lze dospět cestou vývoje. Nemohl jsem to konečně udělat proto, že jsem se nechtěl státi despotou, který staví zeď. Dovolte, abych Vám se vší odpovědností řekl, že jsem své názory poněkud změnil. Neudělal jsem Československo Španělskem, ačkoli jsem přesvědčen, že československý lid by se hrdinností vyrovnal lidu španělskému. Nemyslete si, že se vzdávám. Nikdy. Do posledního dne a dechu, af jsem kde jsem, pracuji jako politik a vůdce určité části československého národa, která mně dala svůj akreditiv. Přijdou doby velmi zlé, kdy všechno bude v sázce, ale já jsem přesvědčen, že proces, který uvedl v život roku 1917 Sovětský svaz a který jsme konec konců i my podporovali, se neskončí v marasmu, nýbrž ve vítězství té světové třídy, která majíc nejvíce povinností tak jako tak pro sebe získá nejvíce práv. Mluvil bych špatně, myslil bych mechanicky, kdybych řekl, že chci pracovat pro československý národ. Chci a budu pracovat pro tu část národa, v jejíž budoucnost věřím a která ve spojení s obdobnými vrstvami ostatní Evropy bude míti dosti síly, aby se ujala vlády nad zasněnou Evropou. 67 [pageend33]Ještě jednou Vás prosím: nevěřte, že jsem resignoval. Jsem zase svěží, mám dosti síly a všechny roky svého života jsem ochoten dáti těm, kteří mi dali víru v nejtemnějších chvílích a s nimiž, s opravdovými staviteli nového světa, chci pracovati i na přestavbě, jejíž problémy se mně v poslední době nezvykle ujasnily.“ Dr. Beneš sám napsal: „Každá politická chyba se vždycky nějak platí. A stává se zločinem, když se opakuje.“ Ve svém dopise se Dr. Beneš přiznává k velezradě. Podívejme se však pod „zorným úhlem“ přiznaných a zjištěných skutečností, jaká byla situace v r. 1938 před kapitulací. Nikdo v celém národě neměl o tom tak přesné zprávy, jako právě a přirozeně president státu a vrchní velitel armády. Sir L. Namier v „Peace of our times'^ píše: „Německé vrchní velení bylo přesvědčeno, že nesmí riskovat válku (s CSR). Gen. Beck odmítl odpovědnost, řka, že by to bylo pro Německo fatální. Dne 16.7. 1938 řekl: ,Válka by byla pro Německo dnes katastrofou/ V srpnu svolal generalitu Brauchitsch. Beck a všichni velitelé byli proti válce. Beck resignoval na znamení protestu.“ Dne 22. září řekl dr. Beneš v radiu: „Mám svůj plán pro všechny případy a nedám se ničím mýlit... nebojím se ani dnes o náš stát. Vidím věci jasně a — mám svůj plán.“ Dne 26. září se němečtí generálové pokusili zadržeti Hitlera. Dne 30. září dr. Beneš podepisuje kapitulaci. Dne 5. října odstupuje. Dne 22. října píše dopis Čapkovi a odjíždí ze zrazené a prodané země. Gen. Harder v Norimberce vypověděl, že v r. 1938 si německý generální štáb netroufal ani na samotnou CSR a to ani výzbrojí ani výcvikem. Generalita měla přichystán puč a svržení Hitlera, který museli nahonem odvolat, když dr. Beneš CSR vzdal. Nepochopitelné se stává jasným. Dr. Beneš hledal způsob, jak přivésti národ do „hospodářské demokracie“, t. j. do komunismu. Shledal však, že náš národ nevěří komunistům. Nemohl zkomunisovati národ ve státě, jehož struktura připouštěla domněnku, že ke skutečné i hospodářské demokracii lze dospěti cestou vývoje... Rozhodl se proto vzdáti národ a stát nepřátelům tak, aby jej nakonec přivedl k tomu, že ve svém zoufalství přijme Rudou armádu za osvoboditele. Dr. Beneš se přiznává, že byl komunistou už od r. 1917, a považoval se za presidenta nikoli národa, ale oné třídy, jíž byl uveden v život Sovětský svaz (který ONI podporovali), a v jejíž vítězství věří. Odchází do exilu ne proto, aby napravil svůj zločin a vrátil národu svobodu, o kterou jej připravil, ale proto, aby do posledního dechu pracoval na vítězství oné třídy, která se ujme vlády nad celou „zasněnou“ Evropou. Dr. Beneš přísahal na ústavu všeho lidu CSR. Přiznává však, že byl a bude vůdcem jenom té jedné „třídy“. Zjevně byla pro něho - jako pro komunisty vůbec — slavnostní přísaha jen komunistickou dialektikou. O té napsal Ferdinand Peroutka kdysi dávno: „Dialektický materialismus je půda, na které se lhář považuje za filosofa. Lež se necítí lží, nýbrž vývojem.“ 68 [pageend34]Za války mně řekl spoluzakladatel KSČ dr. Jiří Udržal: „Po válce budete souzen a odsouzen. Milion svědků povedeme proti Vám a každý odpřisáhne, co se mu uloží. Tak se také stalo. Tak jsem byl odsouzen 3. května 1947 Národním soudem pomsty (retribuce), na základě dialektiky. Ač jsem byl obviněn ze 64 zločinů, přesto byl i tento „soud“ nucen mne ze všech 64 obvinění osvobodlti pro nedostatek důkazů. Avšak to nemohlo a nesmělo být. Proto sudí vynalezl sám další dva mé „zločiny“, z nichž jsem původně ani nebyl obžalován, a tak docílil, abych byl odsouzen na 15 let nucených. prací a takto tudíž i ke konfiskaci celého mého obrovského majetku. Lež — vývoj. Jednou ještě napíši, které to byly, ty dva „zločiny". Novinář-právník v cizině se chytil za hlavu, když zjistil, na jakém základě jsem byl odsouzen. Ostatní svět se tomu směje dodnes. — ^Tvorba“ z dubna 1957 píše, že jsem byl odsouzen „na výslovné přání presidenta dr. Edvarda Beneše“. Dr. Beneš, předseda nár. socialistické strany a vůdce socialistů v ČSR, je mrtev. Karel Čapek, jenž dne 22. října 1938 dostal do rukou onen děsný dokument Benešova bezostyšného přiznání se k velezradě na národě, od té doby chřadl a zemřel pár neděl později na „nezájem na životě“. Řekl bych, že neměl právo ani zemřít, dokud nepromluvil, dokud neuverejnil on, intelektuální vůdce národa, statečné slovo. Avšak dosud jdou živi Benešovi souputníci, spolupracovníci, z nichž z mnohých se stali jacísi exiloví 1 „svati“. Karel Čapek zemřel hanbou. Oni nezemřeli hanbou. Žijí v hanbě. As nimi žije duch Benešovy zrady na národě, jenž hrozí býti jeho prokletím. Abych předešel zbytečnému vymlouvání se, kdo všechno nevěděl... V r. 1938 za mobilisace vyšel v „Českém slově“ článek straníka, říkající totéž, co přiznává v dopise dr. Beneš: „Půjdu do války. Avšak nikoli za národ, nýbrž za s o c i a 1 i s m u s !“ Fr. Uhlíř píše skoto těmitéž slovy, jako dr. Beneš, že je třeba přestaviti svět na komunismus (0 nové Československo, 1943, Londýn). Že je třeba vyvlastniti podniky, velkostatky, banky, doly, lázně, Zlín... a tak to potom pokračovalo, až do posledního holiče.^ Dr. Edvard Beneš byl sám tragedií Československa! Napříště musíme býti opatrnější, když půjde o to, komu dáti důvěru, abychom se nedopustili zločinu, jenž by národ mohl přivésti do další třistaleté poroby — nejsme-li k ní ještě zcela na cestě. Poznámka: Benešův dopis Karlu Čapkovi přetiskl z ‘Nového světa’ i M. J. Brouček ve své knize ‘Československá tragedie’. Dopis byl prý uveřejněn i ve vlasti již v r. 1947 v časopise ‘Bibliofil’ a ještě před únorem 1948 v ‘Bulletinu zabraň. Čechoslováků’. Presto zůstal širší veřejnosti neznám. ^Tětšina těch, kdo oloupili republiky o jejich svobody, začali svou kariéru tím, že podlízavé lichotili lidu; začali jako demagogové a skončili jako tyrani. J. ST. MILL. 69 [pageend35]KULTURA O muzice a muzikantech Wolfgang Amadeus Mozart (1756—1791) SÁŠA GELL Je mnoho lidí, kteří nemají rádi „těžkou“ hudbu a dávají přednost jazzu, lehkým operetám nebo „kmochovkám“. Nikdy jsem se nepokoušel přemlouvat je a dokazovat, že se mýlí anebo že mají špatný vkus. Vždy však jsem je litoval, protože jim je navždy uzavřen přístup ke zdrojům nejčistší a nejniternější radosti ze života. Hudba má tu nepopiratelnou přednost před filosofií a politikou, že připouští dokonalou „koexistenci“ nejrůznějších směrů, stylů a škol. Na každém koncertě (není-li ovšem věnován jen určitému skladateli) figurují v programu skladby klasické, romantické, moderní a soudobé. Je tam Bach vedle Francka, Bartók vedle Beethovena a Grétry vedle Suka. Nikoho to neuráží, ba naopak žádáme od dirigenta orchestru neb od sólisty, aby svrchovaně ovládal všechny „styly“.Je též mnoho komponistů, kteří teprve Čekají na své objevení. Jana Šebestiána Bacha, který zemřel v r. 1750, tedy šest let před narozením W. A. Mozarta a dvacet let před narozením Beethovenovým, „objevil“ v první polovině minulého století Felix Mendelssohn-Bartholdy, a od té doby vládne Bach již natrvalo nad muzikantskými dušemi. Bach byl všeobecně pokládán za největšího skladatele všech dob až do konce 19. století. Na začátku tohoto století trůnil v hudební říši Ludvík van Beethoven, v naší době je to nejčastěji Mozart, který je prohlašován za prvního a největšího skladatele všech dob a národů. Bach, Beethoven, Mozart - je možné dávat přednost tomu neb jinému, je však jisté, že tito tři představují vrchol hudebního umění, a těžko bychom našli čtvrtého, jehož bychom mohli přiřaditi k této trojici jako rovnocenného partnera. Všechno záleží na tom, co vlastně hledáte v hudbě. Hledáte-li v hudbě výraz pohnuté pokory před Bohem, smutku z vlastní nicotnosti u porovnání s nekonečnou velebností Tvůrce, a nadčeného povznesení mysli k nadzemským výšinám, pak zajisté dáte přednost Bachovi a postavíte ho na první místo v naší nesmrtelné trojici. Hledáte-li však v hudbě zobrazení vnitřního života člověka, jeho bojů a utrpení, jeho pochybností, jeho pádů a vítězství, pak učiníte Beethovena králem králů hudebních skladatelů. Když však v hudbě obdivujete nejvíce ryzí a čistou krásu, bude to pak Mozart, jehož prohlásíte za největšího komponistu všech dob. Loňského roku se konal v jednom zápa- doněmeckém městě mezinárodní kongres katolické mládeže. Byl tam též přítomen - jako host — jeden učený profesor protestantské theologie. V jednom kroužku se mluvilo o Mozartovi, a všichni byli zajedno v tom, že zajisté Mozart řídí v nebi andělský sbor. Starý profesor-protestant se pousmál a jeho 70 [pageend36]dobrácky obličej se pokryl čtveráckými rýhami. „To ano“, souhlasil, „když však přichází Bůh-Otec, pak ihned hrají Bacha!“ Když někdo miluje hudbu, třebaže ji nestudoval odborně, pak každá krásná melodie, je-li k tomu přednesena umělecky, vzbuzuje v něm pocit vnitřní rozkoše. Ať je to ouvertura k „Oberonu“ od Webera, „Caprice viennois“ od Kreislera nebo árie z „Aidy“, zazpívané Giglim nebo Lanzou, posluchač je okouzlen. Cestujete-li v duchu nepřehledným polem hudebních skladeb, najdete tam nevyčerpatelné zdroje duchovní rozkoše. Ovšem, najdete dokonale krásné ukázky také v operetní, taneční a lidové hudbě. Rozdíl? Umělecká hudba je přece jen bohatší na melodickou invenci, je rozmanitější a pestřejší. Kolik pocitů a nálad vzbuzuje třeba „Devátá“ od Beethovena. Slyšíte, jak se člověk zmítá v neklidu, jak jako by se samo peklo otevřelo v démonické druhé větě, aby pak zazněly zasněné melodie třetí, pomalé věty. V závěru pak jásají orchestr a sbor v nadšené hymně Schillerově a oslavují bratrství všech lidí. Kdo jen jednou slyšel „Devátou“, nikdy na ni nezapomene. Kdo z nás nezná „Vltavu“, druhou symfonickou báseň z cyklu „Má vlast“ od B. Smetany? Kdo z nás neobdivoval geniální hudební vykreslení pramenů Vltavy, vyšehradských hradeb, Svatojanských proudů, širokého toku Vltavy? Nebo úchvatné „Largo" z páté („Novosvětské“) symfonie Dvořákovy, s jeho hlubokou intimností a steskem? Když posloucháte hudbu Mozarta, objevíte v ní všechno: klid a zmítání, jásot a smutek, avšak všechno nějak jinak, než u jiných skladatelů. U Čajkovského slyšíte, jak vášnivě žaluje na osud, pak mu podléhá. Beethoven vášnivě bojuje — a vždy vítězí. U Mozarta je to především krása. Jeho skladby jsou vystavěny průhledně a rovnovážně. Nejvíce u Mozarta překvapuje, jak geniálně spojuje několik různých melodií v jeden celek (t. zv. kontrapunkt). J. S. Bach byl a navždy zůstane nepřekonatelným mistrem fugy, a kontra- punktické umění Beethovenovo je taktéž vrcholné — poslechněte si třeba scherzo z osmého smyčcového kvarteta (druhý z cyklu „Razumovský“, opus 59.) U Mozarta však kontrapunkt je vždy neočekávaný, důvtipný a unáší svou lehkostí. Je tak rafinovaně „lehký“, že je třeba pilně studovat partituru Mozarta pro pochopení toho, jak je nedostižné Mozartovo umění. Třeba předehra ke „Kouzelné flétně“ — jaké umění fugy! Jaké vedení hlasů! A při tom, jako vždy (a jen u Mozarta), sem a tam nějaké to čtverácké „mrknutí okem“, po kterém se rozlévá teplo v srdci... Snad jen jediná předehra se vyrovná „Kouzelné flétně“ uměním fugy: je to předehra k „Prodané nevěstě“ od B. Smetany. Tento vášnivý hlasatel programové hudby se totiž přiblížil ke klasikovi Mozartovi! A abychom doplnili trojici veseloherných ouvertur, jmenujeme ještě rozkošnou předehru k „Veselým ženám windsorským“ od Nicolaiho. Velký ruský básník A. S. Puškin (1799—1837) napsal dramatický výjev „Mozart a Salieri“. Známá legenda tvrdí, že Salieri ze závisti otrávil 35 letého Mozarta. (Není to však pravda, Mozart zemřel na ledvinovou chorobu.) U Puškina Mozart hraje na klavír svou novou skladbu a Salieri nadšeně volá: „Jaká hloubka! Jaká smělost! A jaká ladnost!“ To je dokonalá charakteristika Mozartovy hudby — a všimněme si též pořadí „hloubka, smělost, ladnost“. . . 71 [pageend37]Není lehké hráti Mozarta. Je to snad nejtěžší komponista ve smyslu přednesu. Po technické stránce Mozart je mnohem snadnější než Liszt, Brahms, Schumann nebo Prokofiev. Každý snad slyšel a viděl, jak způsobné, dvanáctileté holčičky mlátí do piana Mozartovy sonáty, jež jim uložil pan učitel hudby. Netrvám na tom, aby tito páni učitelé byli trestáni doživotním žalářem, to ne. Mělo by se však něco podniknout! v této věci. V „Mozartu a Salieri“ hraje starý flašinetář jakousi melodii z Mozartovy opery. Mozart se vesele směje, avšak Salieri je hluboce pohoršen. Puškin mu vkládá do úst tato nesmrtelná slova: „Nět, mně ně směšnó, kogdá maliár negódný Mně páčkajet Madonu Rafaela! Mně ně směšnó, kogdá figliár prezrénný Paródijej besčéstit Alighiéri!“ („Ne, nesměji se, když nedůstojný paskal poskvrňuje Rafaelovu Madonu. Nesměji se, když podlý šašek parodií hanobí Alighierihol“) Proč je tak těžké hráti Mozartovy skladby? Protože jsou překrásné, a výkonný umělec musí zapomenouti na to, že má skvělou techniku, že dovede uchvacovat obecenstvo svou vášní, mohutností svého úhozu nebo vřelostí tónu: Musí sloužiti čisté kráse. Mozartova hudba je sladká, sladký je jeho smích i jeho slzy, jeho radost i jeho smutek — vzpomeňte si jen na „Lacri- mosa“ z jeho Rekviemu. Znal jsem mnoho koncertujících kumštýřů, avšak Mozarta hráli veřejně až v zralejším věku, po mnohých letech úspěšných koncertních zájezdů. Z našich umělců hrál Mozarta překrásně Jaroslav Kocián (zemřel v r. 1950 v Praze). Kocián byl též světovým interpretem houslových sonát Bachových. Vzpomínám si na něho, stál tehdy na pódiu ve fraku, plavovlasý a nevelký, a z jeho houslí, pevně přitisknutých k levému ramenu, proudily sladké zvuky Mozartova koncertu z D-dur. A my všichni, kdo jsme seděli v orchestru, prožívali jsme velký svátek čistého umění. Slyšel jsem a doprovázel v orchestru velké virtuosy v témže koncertu. Nešlo tu ovšem o technickou stránku, vždyť všichni velcí umělci ovládají dokonale svůj nástroj. Avšak u Bronislava Hubermanna cítil jsem spodní tón utajené vášně, a u velkého Henri Marteau-a příliš převládala aristokratičnost přednesu. Než u Jaroslava Kociána vyvstal před námi opravdový Mozart, v celé své duchovní velikosti. Nikdy nezapomenu pomalou druhou větu z tohoto koncertu v Kociánově podání: „nic se neděje“, čistý lyrismus přednesu, jako by se krása sama prohlížela v zrcadle a usmívala se dojatě. .. A na dotaz, co bude dělat, až zestárne, odpovídal Kocián: „No, budu učiti mladé, napíši nějaké pedagogické dílo o houslích, a hlavně — budu poslouchat Mozartovu hudbu.“ Jistě mnohý čtenář viděl „W. A. Mozart, symfonie číslo takové a takové, opus (následuje číslo), K (číslo)“. Mnozí známí se mě tázali hlavně na to tajemné „K“. Je to zkratka jména Koechel; byl to učený milovník Mozartovy hudby a pořídil úplný seznam Mozartových skladeb. A nejeden čtenář se podiví, když se třeba ve veřejné knihovně podívá do Koechlova seznamu a nenajde tam proslulou „Ukolébavku“. Nenajde ji, protože není od Mozarta, nýbrž od jednoho jeho současníka. 72 [pageend38]W. A. Mozart zemřel mlád, zanechal však po sobě velké množství skladeb. Koechelovi ovšem patří zásluha, že bezpečně identifikoval vše, co Mozart skutečně napsal. Když byl na koncertním zájezdu v Anglii, poznal Mozart v jedné rodině slepé děvčátko, a to hrálo na „skleněném harmoniu“ - byly to sklenice různě naplněné vodou a vydávaly všechny tóny chromatické stupnice. Mozart pro holčičku složil kvarteto — housle, flétna, čelo a „skleněné harmonium“. Slyšel jsem dvakrát tuto skladbu v rozhlase — je to tentýž dokonalý Mozart. Jaké neštěstí pro lidstvo, že ztratilo nejgeniálnějšího skladatele v tak mladém věku. W. A. Mozart složil několik oper: „Figarova svatba“, „Don Juan“, „Cosi fan tutti“, „Kouzelná flétna“ a j., nyní se „objevují“ také „Titus“ a „Idomeneus“. Kromě toho napsal Mozart mnoho symfonií, koncertů pro různé nástroje, klavírních sonát, sonát pro housle s klavírem, mnoho kvartet a kvintet, nečítaje různá „divertimenta“ a j. Jeho melodická invence byla prostě nevyčerpatelná. „Sypal to z rukávu“, řekli bychom lidově. Hudební skladba byla proň samozřejmost, jako vzduch pro dýchání. Skládal již ve věku, kdy ještě neuměl ani malou násobilku. Jeho dětské skladby nedosahují ovšem úrovně jeho G-moll symfonie, jsou však naprosto rovnovážné a ladné. U nás doma jsme vždy milovali Mozarta. Celý velký úsek Mozartova života byl spjat s Prahou, se Stavovským divadlem a s „Bertramkou“. Měli jsme Mozartovu obec a nechyběli nám ani velcí interpreti Mozartova umění, na př. Ema Destinová, Karel Burián, z dirigentů V. Talich, nyní Rafael Kubelik, proslulé České kvarteto, pak Ondříčkovo kvarteto (jeho býv. primarius a býv. koncertní mistr České Filharmonie, Jaroslav Pekelský, vyučuje nyní na pražské konservatoři) — není možné ani vypočítat všechny. Všichni ale tají dozajista touhu, aby po životě, věnovaném kumštu a tlumočení skladeb komponistů všech dob a národů, mohli zbytek svého života ztrávit v poslechu sladkých zvuků Mozartovy hudby. ČESKOSLOVENSKO Statistika obyvatelstva ARNOŠT VÁVRA Po Stalinově smrti a po XX. sjezdu KS SSSR v únoru 1956 začala se v komunistických publikacích objevovat místo dosavadních statistických údajů v procentech konkrétní čísla. Pro veřejnost byly uvolněny „přesné“ číselné údaje o výrobě, plánu, životním standardu atd. a statistiky se staly součástí komunistické propagandy, která má dokazovati vzestup komunistického hospodářství. Není to celkem nesnadné, neboť každý, kdo se statistikou obíral, ví, jak se dá s výrobními čísly žonglovat a jak těžko se dá zjistit, zda udaná stoupající výroba má vyhovující kvalitu, zda čísla nejsou přehnaná a pod. Největší nesnáz je v posuzování statistických údajů o životním standardu 73 [pageend39]aneb o cenovém indexu, což můžeme konečně kriticky sledovat i u údajů na Západě. Podobnými čísly se však zabývat nebudeme. V následujících údajích je pouze přehled o počtu a národnosti obyvatelstva, velikosti měst, zaměstnanosti, tedy vesměs jen ta statistika, která se nefalšuje a kterou není třeba ani příliš komentovat, i když v ní možno vyčíst mnoho zajímavého. CELKOVÝ POČET OBYVATELSTVA A NÁRODNOST 1930 1950 1956 Češi 7,426.284 8,383.923 8,774.982 Slováci 2,295.067 3,240.549 3,632.094 Ukrajinci a Rusové 118.440 67.615 73.940 Poláci 99.712 72.624 77.373 Němci 3,306.099 165.117 165.167 Maďaři 596.861 367.733 398.137 Ostatní 156.034 40.889 39.849 Celkem 13,99 8.497 12,338.450 13,161.542 Včetně Karpatské Ukrajiny 14,479.505 — — Přibližný údaj celkového počtu obyvatelstva k 1. 1. 1958: 13,410.000 ROČNÍ PŘÍRŮSTEK OBYVATELSTVA NA 1000 OSOB ČSR z toho České země Slovensko 1937 3,2 - - 1948 10,7 10,8 14,6 1956 10,2 7,3 17,6 SŇATKY na 100. 000 obyvatel Celkem v Českých zemích na Slovensku 1948 1070 1080 1040 1956 880 850 930 ROZVODY na 100. 000 obyvatel 1948 97,1 121,8 33,2 1956 110,1 135,7 46,5 POČET OBYVATEL V ČESKÝCH ZEMÍCH A NA SLOVENSKU 1930 1950 1956 České země 10,674.386 8,896.133 9,405.047 Slovensko 3,324.111 3,442.317 3,756.495 Češi žijící na Slovensku 121.696 40.365 36.899 Slováci žijící v Čechách 44.451 258.025 360.678 74 [pageend40]20 NEJVĚTŠÍCH MÉST V ČSR 15.11.1921 1. XII. 1930 1. III. 1950 1.1.1957. Praha 676.663 848.823 932.659 978.634 Brno 227.313 271.521 284.946 306.371 Bratislava 109.964 156.476 192.896 246.695 Ostrava 172.437 186.545 183.662 199.206 Plzeň 119.335 130.589 124.339 134.273 Košice 52.898 70.117 62.821 79.460 Olomouc 57.206 66.440 63.878 73.899 Liberec 67.442 76.181 56.898 66.796 Ústí n/L. 63.761 70.319 56.920 64.798 České Budějovice 58.876 60.225 56.832 64.104 Zlín (Gottwaldov) 8.574 27.334 53,014 57.974 Hradec Králové 28.759 37.519 44.809 55.250 Pardubice 27.402 31.893 39.080 54.077 Kladno 42.402 44.238 44.044 49.701 Karviná 33.593 35.408 36.172 44.190 Karlovy Vary 45.465 53.913 36.263 42.639 Opava 43.813 48.190 35.576 42.308 Teplice 43.377 47.350 35.466 37.940 Most 28.174 30.152 26.516 35.770 Jihlava 30.562 34.428 29.517 34.934 Města s neobvykle rychlým růstem Martin 5.734 8.615 14.711 23.855 Porubá 1.554 1.880 1.596 21.179 Havířov neexistoval 16.903 Vysoké Tatry 1.786 5.415 11.254 14.445 Povážská Bystrica 2.684 3.262 8.668 10.856 Zaměstnanost V roce 1957 bylo v průmyslu 1,991.000 zaměstnanců a „v socialistickém sektoru národního hospodářství“, mimo JZD, pracovalo v r. 1957 asi \/ milionu osob (1948: 2,527.000 osob). Účast žen v „čs. národním hospodářství“ činila koncem r. 1956 42%: ve stavebnictví 16%, v dopravě 15.3%, v průmyslu 35.2%, v sociální péči a zdravotnictví 71.9%, v obchodu a veřejném stravování 65.1%, v bytovém hospodářství 62.1%, ve školství a kultuře 56.9%, v komunálnídh službách 44.1%, v peněžnictví a pojišťovnictví 46.2%, ve správě a soudnictví 37.9% a v zemědělství 54.2%. LITERATURA! Statistická ročenka ČSR, Praha; Statistické zprávy r. 1957, Praha; Statistický obzor r. 1957, Praha; Rudé právo a Lidová demokracie ze 7. II. 1958; Archiv BOHEMIA. 75 [pageend41]BENEDIKT: Vzkaz na Sibiř Pro Vás, mrtví nerozpoznaných tváří, pro Vás, ubití bez věnců na rovech, pro Vás, žalářovaní v arénách lidských šelem, kteří čekáte, koho smrt dnes ubije, pro Vás, sklonění pod ostňami nahajek, pro Vás, umírající, jimž z hrudi prapor krve teče, pro Vás, pro všechny Vás, pro celou Sibiř, v oknech se spuštěnými žaluziemi, v oknech sebevrahů, v oknech květin lítosti, v oknech s dohasínající hromničkou, pro Vás, klečící před blížící se smrtí, pro Vás, prosící zkřehlými prsty o pomoc, pro Vás, hladovějící po svobodě, pro Vás, sužované kletbou, pro Vás, plačící do melancholických modliteb, pro Vás, pro všechny Vás, pro celou Sibiř, kde každý strom rozkvete hrozbou, kde každá tráva je blínem a bolestínem, chrám Boží svobody bude vystavěn! Na shledanou, rodící se dítě, jež podobáš se lístkům růže. Na shledanou, sněhu, jenž padáš s rozkvetlých trnek, padáš, padáš na nerozpoznané lidské tváře. Na shledanou, růže---- v semknutých pažích s granátem! Vzrůst třídy, která žije z politiky... znehodnocuje, ba přímo zvrhuje politiku, činíc z ní obchodní povolání, v němž snaha po osobním zisku převažuje motiv občanské povinnosti.“ BRYCE v ‘Modem Democracies’. 76 [pageend42][pageend43]Kdo chce být informován, Čte BOHEMII Chcete-li sledovat život našeho exilu a současně býti řádně informován o událostech v komunistickém Československu, předplaťte si měsíčník „Bohemii“, list Českých demokratických federalistu. Předplatné činí v Německu na 1 rok včetně poštovného DM9.24, mimo Německo DM 9.60, t. j. 214 dolaru. Kdo má zájem o letecké zasílání, nechť dopíše redakci „Bohemie“ (KÖln-Ehrenfeld, Hansemannstr. 54-58), která mu. sdělí výši leteckého příplatku, jenž na př. do USA a Kanady činí 214 dolaru na 1 rok. — „Bohemia“ je nejrozšířenější a nej informovanější list našeho exilu. Tento 3. svazek „Sborníku Bohemie“ stránkujeme tak, že pokračujeme od svazku č. 2. I u příštích svazků budeme při stránkování pokračovati, takže při několika svazcích bude pak možno „Sborník“ svázati v hodnotnou knihu. Kdo dosud nemá svazek č.l. a č.2., obratem mu je na požádání zašleme. Svým obsahem jsou stejně zajímavé a hodnotné, jako tento svazek č. 3. Jejich cena je rovněž DM 4.—. U svazku č. 1. poukazujeme zejména na podrobný přehled českého, slovenského a čsl. exilu, v němž je uvedeno 36 exilních organisací se sty jmen jejich funkcionářů od r. 1948. U svazku č. 2. pak poukazujeme zejména na podrobný přehled českého a čsl. exilního tisku (z doby 1946-1957), který na 9 stranách „Sborníku“ uvádí 162 exilních časopisů (i když vyšlo třeba jen jediné cyklostilované číslo někde v uprchlickém táboře) a uvádí sta a sta jmen spolupracovníků těchto časopisů. Přehled slovenského exilního tisku, uvedený v tomto čísle, je vlastně pokračováním přehledu exilního tisku z minulého svazku „Sborníku“. — Předplatné za „Bohemii“ i za „Sborník“ je v Německu možno uhradit přes pošt, šekový úřad konto číslo 1324-03, Postscheckamt Köln. Jinak je možno obnos poukázati na bankovní konto: Sparkasse der Stadt Köln, Zweigstelle Ehrenfeld (8), Konto Nr. 737. Z ciziny obnos poukažte v hotovosti nebo šekem. A kdo chce mít vlastní, přehledný a obsáhlý archiv o tom, co vše se v exilu i v ČSR od r. 1950 událo, nechť si objedná všech 78 dosud vyšlých čísel „Bohemie“ (cena DM 35.-). SBORNÍK BOHEMIA, vydavatel VI. Pekelský, vedoucí a odpovědný redaktor Fr.Janík-Horák. Redakce: Köln-Ehrenfeld, Hansemannstr. 54-58, telefon 55838. Toto číslo bylo vydáno v březnu 1958. Tiskem vlastním. [pageend44]