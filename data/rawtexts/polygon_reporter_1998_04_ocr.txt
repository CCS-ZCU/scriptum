český zahraniční časopis 4 POLYGON 22. června 1998 Vladimír Valenta a Václav Neckář se setkali v Edmontonu. Více o tom se dočtou čtenáři na strane 56. FOTO: JIŘINA ŠVAJGROVÁ komentáre • názory • informace [pageend1]ČESKÝ ZAHRANIČNÍ ČASOPIS ♦ ZEITSCHRIFT IN TSCHECHISCHER SPRACHE ♦ MAGAZINE IN CZECH LANGUAGE POLYGON je pokračovatelem sloučených exilových dvouměsíčníků REPORTÉR (Švýcarsko, roč.15.) a ZÁPAD (Kanada, roč.19.). Vychází 8krát ročně v časových úsecích 6 až 8 týdnů. VYDAVATEL: Polygon Verlag (Ludvík Friede), Postfach 1737, CH-8048 Zürich-Altstetten Telefon *41-1-432 1768 ♦ Fax *41-1-433 0620. OBSAZENÍ REDAKCÍ: Ladislav J. BERAN, tel./fax *41-52-316 1042 ♦ Adresa pro listovní zásilky: Polygon, Postfach 1737, CH-8048 Zürich-Altstetten Miloš ŠUCHMA, tel. *1-613-824 7439, fax *1-613-834 8757, e-mail: suchma@intranet.ca ♦ Adresa pro listovní zásilky: Polygon (Západ), Box 9021 Terminal P.O., Ottawa, Ontario, Canada K1G 3T8 Rudolf STRÖBINGER, tel *49-4931-7525, fax *49-4931-74680 ♦ Adresa pro listovní zásilky: Dr. Rudolf Ströbinger, Ansgaristr.29, D-26524 Hage Zastoupení pro Austrálii a Nový Zéland: Mrs. Marcela Cech, 65 Kiama A v., Yeppoon 4703 OLD, Australia, Tel. *61-7-4939 7624 - fax *61-79-397 552 Administrace a inzerce: POLYGON, Postfach 1737, CH-8048 Zürich-Altstetten. Tel. *41-1-432 1768, fax *41-1-433 0620 V České republice podává informace o Polygonu pan Viktor Mojžíš, telefon 02 - 855 3672 (v čase mimo normální pracovní dobu) POLYGON JE VYDÁVÁN v těsné spolupráci s týmem českých renomovaných publicistů, žijících v různých zemích všech světadílů. (A samozřejmě také v České republice.) Vedle příspěvků stálých dopisovatelů v něm vycházejí též články dalších autorů. ♦ Předsevzetím vydavatelství a jeho spolupracovníků je nestranné a nezávislé informování čtenářů. ♦ Vydavatel, redaktoři a dopisovatelé si nečiní nárok na honorář. OBSAH ČLÁNKŮ mnohdy nevyjadřuje souhlasný názor všech spolupracovníků. PŘETISK ČLÁNKŮ a kreseb je dovolen, ale musí mít poznámku "Převzato z časopisu Polygon, Curych". SAZBA a TISK: Kooperace: Polygon Zürich, Tiskárna Mníšek (CZ-25210 Mníšek pod Brdy) a Milan Cimburek, Zürich. ROČNÍ PŘEDPLATNÉ: normální poštou CHF 50,-, letecky CHF 55,- nebo ekvivalent jiné měny. Sponzované předplatné v ČR: CZK 172,- + poštovné (v současné době 120,-CZK). Prodej za koruny je limitován dostatkem sponzorských příspěvků.) OBJEDNÁVKY odběru, změny adres a reklamace dodávek adresujte výhradně administraci na centrální adresu do Cury- chu, t.j.: POLYGON, Postfach 1737, CH-8048 Zürich-Altstetten. DOSAVADNÍ ODBĚR je nutno vypovědět písemně nebo telefonicky nejpozději při obdržení posledního předplaceného čísla. Prosíme odběratele, aby tuto zásadu bezpodmínečně dodržovali. BANKOVNÍ SPOJENÍ: Postcheckamt Zürich, číslo konta 80-60451-5, název konta: Polygon Verlag. ♦ Volksbank Hochrhein, Waldshut, Bankleitzahl 684 922 00, číslo konta 2175380, název konta: Polygon Verlag ♦ Postgirot Sverige, číslo konta 59537-1, název konta: Polygon. ♦ The Bank of Nova Scotia, 110 Place d'Orleans, Orleans, Ontario, Canada K1C 2L9, číslo konta 61176 - 0047929, název konta: Polygon. PŘISPÍVAJÍCÍ PUBLICISTÉ A VÝTVARNÍCI: BENEŠ Jan, USA/CZ ■ BRADA Zbyněk, USA ■ ČECHOVÁ Marcela, AUS ■ CÍCHA Vladimír, Kanada FRÝBORT Luděk, D ■ HULÍK Milan, CZ ■ JAKOUBEK Václav, USA ■ KOLÁČEK Josef, Vatikán ■ KRISTOFORI Jan, N/CH KRYSTLÍK Tomáš, D ■ KUČERA Radek, NL ■ LAMBERG Robert F., Argentina ■ LAMBERT Jaroslav, CH LANDERGOTT Josef, CZ ■ LEINER Zdeněk F., F ■ LOEWY Jiří, D ■ MEČŮ Jára, USA/CZ ■ NOVÁK Dušan, CZ RADKOVICKÝ Vlastimil, D - STIKAROVSKÝ Jindřich, RSA/CZ ■ SWINKELS-NOVÁKOVÁ Michaela, B ■ ŠTILLER Pavel, D TEPLÝ Jaroslav, NL ■ VALENTA Vladimír, Kanada ■ VERNER Pavel, CZ ■ ZOUFALÝ Otakar, D. ZEMĚ, V NICHŽ MÁ POLYGON SVÉ ČTENÁŘE: Alžír, Argentina, Austrálie, Belgie, Bolivie, Botswana, Brazílie, ČR, Costa Rica, Chile, Dánsko, Ecuador, Filipíny, Francie, Guatemala, Holandsko, Indie, Irsko, Israel, Itálie, Japonsko, Jižní Afrika, Kanada, Kolumbie, Liechtenstein, Luxemburg, Maďarsko, Maroko, Mexiko, Německo, Nicaragua, Norsko, Nový Zéland, Peru, Polsko, Portugalsko, Rakousko, Řecko, Saudská Arábie, Singapur, Slovensko, Španělsko, Švédsko, Švýcarsko, Uruguay, USA, Velká Britanie, Venezuela OBSAH TOHOTO ČÍSLA, DATUM REDAKČNÍ UZÁVĚRKY A DATUM VYJITÍ ČÍSLA PŘÍŠTÍHO NAJDETE NA POSLEDNÍ STRÁNCE TEXTOVÉ ČÁSTI POLYGON reportér západ [pageend2]Duben a květen v České republice a) Politický přehled JOSEF LANDERGOTT Oba jarní měsíce, ostatně z nejteplejších v posledních několika desetiletích, byly v politice ve znamení posílení posic Klausovy ODS, Zeman si zahrál s novými podstrčenými papíry a parlament vyrobil precedens, když nevydal policii k vyšetřování bývalého ministra financí obviňovaného z nezákonného postupu při poskytnutí státní garance velkému, státem kontrolovanému bankovnímu domu. Romové si troufli na vůdce repů Sládka a pro nové onemocnění se na celou dobu dostal mimo politiku president Havel. Podle průzkumů veřejného mínění se předvolebním překvapením č. 1 stala strana Důchodci za životní jistoty. Parlament a vláda *** Poslanecká sněmovna zasedala na přelomu března a dubna, v polovině dubna a v polovině května (23. až 25. plenární schůze). Znovu převahou komunistických, republikánských a hlasů poslanců za ČSSD nepropustila právo zahraničních Čechů zúčastnit se voleb. Byla schválena nová podoba zákona o loteriích, jímž se obcím dostává širších kompetencí a státu vyššího příjmu z her. Zákon je ale nyní problematický v jiné své části, na kterou upozornili až senátoři. Novela totiž zakazuje zahraničním firmám kromě loterií také účast na tzv. spotřebitelských soutěžích. Poslanci tradičně opět nedali na senátory, neschválili ani pokus o novelisaci, která by diskriminaci odstranila a ani presidentovo veto, jako v případu novel trestního zákona a zákona o přestupcích týkajících se drobného držení drog, jak se zdá, nebude vyslyšeno. - Evropské sdružení pro značkové výrobky už stížnost v Bruselu u Evropské komise podalo; malostranský parlament funguje jako výrobna polotovarů mezinárodně politických obtíží. - Po jablkové válce tedy přijde válka kupónová a víčková, nebo krabičková... Sněmovna schválila ústavní zákon o bezpečnosti republiky, formulují přesněji kompetence např. v nouzovém stavu při katastrofách. Po šesti letech „příprav“ byl přijat zákon o vysokých školách, který nakonec školné nezavedl, pouze poplatek při pokračování ve studiu nad řádnou lhůtu. Zákon umožňuje vznik soukromých a dalších neuniversitních vysokých škol. V otázce školného se tedy prosadila ČSSD. Podle novely zákona o zdravotním pojištění doplatí pojišťovnám státní rozpočet schodek, který jim vznikne při případném rozhodnutí vlády o cenách zdravotních úkonů (nedohodnou-li se lékaři s pojišťováky). - Stínový ministr zdravotnictví Vladimír Špidla a s ním ČSSD opět zazářili - vláda a její kontrola rozpočtu dostaly nůž na krk a „ bílá mafie “ s VZP se smějí... Ve druhém čtení poslanci schválili vládní návrh na vyslovení souhlasu s přístupem ČR k Severoatlantické smlouvě. Pro bylo 154 (kompletní kluby ODS, ODA, lidovců a ČSSD), proti 38 (kluby komunistů a repů). - Humbuk kolem vztahu ČSSD k NATO splasknul, ale Zeman asi přišel o řadu voličů. Pokud nemlčeli, srovnávali politici rozhodnutí se vznikem CSR, nebo s Listopadem. Bezpochyby oprávněně. Až dojemný byl následný souhlas Senátu, kde proti Washingtonské smlouvě hlasovali jen tři senátoři, dva komunisté - členové KSČM, a jeden člen ČSSD, prý pacifista. V polovici května se nejvyšší dům české demokracie rozhodl vydat k trestnímu stíhání posl. Jiřího Paynea (ODS) za autonehodu z jeho viny (v posledních dvou letech už čtvrtá). Zato v precedenčním rozhodnutí nevydal posl. Ivana Kočárníka z téže strany, kterého policie obvinila pro porušení zákona, když jako ministr financí podepsal bez rozhodnutí vlády státní garanci pro Č. spořitelnu ve výši 4,1 mld. korun bez usnesení vlády (83 pro vydání - lidovci, ČSSD a komunisté, 70 proti vydání - ODS, ODA, US a pozoruhodně repové - to je dělnost, když o něco jde!). Tímto rozhodnutím lidovci dali najevo lehkost, s ja- POLYGON 4/1998 1 [pageend3]kou mohou opustit starou vládní garnituru, naopak US potvrdila sounáležitost k dědičným tajemstvím kabinetu Václava Klause. Bylo to osudové rozhodnutí sněmovny, schvalující porušení zákona, byť spáchané, možná, v dobré víře. Je ovšem pozoruhodné, proč právě v této kause policie pospíchala, když mohla počkat na rozpuštění PS a Kočárníka trestně stíhat, až nebude užívat poslaneckého mandátu. Takhle za tuto věc nebude moci být obviněn už nikdy. V tom případě to byl velmi dobře propracovaný a koordinovaný plán. Poslanci tak v krátké době po podrazu na zemědělce podruhé manifestovali svou ochotu dát přednost činům kabinetním, rodinkovým a protizákonným před veřejným projednáním. Ostatně kausa ČS z té doby je prostá: jako státní firma musela zachraňovat mj. také jednu ze „systémových obětí“ českého privátního bankovního sektoru, AB Banku. Celkové ztráty ČS by znamenaly v roce 1995/6 krach ústavu, který v zemi obhospodařuje nejvíce vkladů drobných klientů. Vláda se tehdy mlčením snažila chránit i svou kůžij neboť krach bank, jejich vytunelování, byl také krachem Klausovy vlády i úřadování guvernéra ČNB Tošovského. Sporné rozhodnutí o poskytnutí záruk České spořitelně učinila v roce 1995 tzv. „bankovní čtyřka“ ve složení Josef To- šovský jako guvernér ČNB, Roman Češka jako předseda FNM, Jiří Skalický jako ministr pro privatizaci a Ivan Kočárník jako ministr financí. Klaus přiznal, že o „tiché záruce státu“ na krytí ztrát ČS věděl a sdělil, že se tehdy vláda dohodla, aby se o záležitosti „nediskutovalo nahlas“, aby nevznikla panika kolem kont ČS. * Záruky bankovní „čtyřka“ poskytla i České pojišťovně, kde je dnes Kočárník gen. ředitelem. Klaus hovořil o politické odpovědnosti, předseda rozpočtového výboru PS Jozef Wagner raději o tom, že Kočárník jednal nad rámec zákonné odpovědnosti. Vláda pak koncem května rozhodla, že splátku státem garantované pohledávky spořitelně vyplatí, čímž ale zatíží schodek rozpočtu dalšími 4 miliard. Kč. *** Vládní kabinet v dubnu neuvítal výroční zprávu českého Helsinského výboru o stavu dodržování lidských práv. Ta totiž předhazuje vládě, že dělá jen málo na odstranění diskriminačního prostředí vůči Čikánům - Romům. Představitelé romských organisací později žádali u min. Mlynáře zákaz skinheads a republikánské strany a byli nespokojeni, když jim Mlynář nedokázal vyhovět s odůvodněním, že to není v kompetenci vlády. Cikánští aktivisté požadovali kromě toho speciální policejní útvar pro boj s rasismem (tj. s protiromskými skupinami). Místo skutečných kroků v otázce nesourodé romské menšiny se čeští politici raději zviditelňují účastí na pohřbech obětí konfliktů. Vláda konečně formulovala podporu domácím a zahraničním investorům daňovými úlevami, bezcelními zónami, bezúročnými půjčkami na zaměstnanecká školení atd., ale pouze u investic na zelené louce přesahující částku 25 milionů USD a které budou určeny k použití špičkových technologií ze seznamu OECD. Tím byli např. zcela vyloučeni domácí zájemci. Tošovského kabinet schválil začátkem května převod dalších 90 neužívaných vojenských objektů obcím. 13. května vláda zrušila sporné celní kvóty na dovoz jablek z EU (platily od konce ledna). Aby nevypadal jako strůjce diplomatické prohry, položil se ministr zemědělství Josef Lux do polohy vítěze. Kvóta prý splnila svou roli, neboť domácí producenti mohli na českém trhu umístit na 20 tisíc tun jablek a Unie jim z prostředků PHARE poskytne finanční pomoc. Kabinet se připojil k Evropské chartě o místní samosprávě, ale ratifikaci Evropské sociální charty znovu odložil. Ministryně spravedlnosti Vlasta Parkánová se rozhodla odvolat pražského státního zástupce za postup při zatčení bývalého výkonného místopředsedy ODS Libora Nováka či za vyšetřování případu údajného zvýhodňování jedné společnosti při privatisaci západočeské letecké záchranné služby bývalým ministrem zdravotnictví Janem Stráským, nebo Ivana Kočárníka, jak si myslí postižený Jan Křivánek. Parkánová politické pozadí odmítá, uvádí špatnou komunikaci s vrchním st. zastupitelstvím (Augustin Hrbotický), jemuž prý odmítal Křivánek předávat dokumenty k nahlédnutí. Asi věděl proč, a pak se v parlamentu, jak jsme viděli výše, vymýšlely allotrie. Novým mluvčím vlády se stal bývalý vedoucí zpravodajství v C. televisi Petr Studenovský, Vladimír Mlynář zůstal ministrem a věnoval se předvolební kampani své Unie. 2 POLYGON 4/1998 [pageend4]*** V pohybu bylo na jaře vedení ozbrojených a bezpečnostních složek. První zástupce náčelníka genštábu gen. Rostislav Kotil požádal v dubnu o propuštění z armády na protest proti způsobu, jakým bylo rozhodnuto o novém náčelníku genštábu a o obsazení funkce u NATO (dosavadní velitel pozemního vojska Jiří Šedivý a Jiří Nekvasil). Ministr Lobkowicz (US) mu s lítostí vyhověl. Za „odbornost“ exkomunistů Nekvasila a Šedivého se postavil omluvně i Václav Havel. Jiří Nekvasil, jeden z posledních absolventů sovětské vojenské akademie na vysokých místech v české armádě, odešel do Bruselu na ústředí NATO (sic). Šedivý (45) je sice odhlášeným komunistou, ale je prvním ve své funkci, kdo nemá akademii v Rusku, ale v USA. - Sám uvedl, že členství v KSČ dnes váhu nepřikládá. Dnes jistě ne, vyhráli přeci ti druzí, ale moc dobře ví, že vysokým důstojníkem se stal jen díky komunistické legitimaci... Gen. Jiří Nekvasil, který byl náčelníkem genštábu (vybral si ho lidovec Antonín Baudyš) shrnul svou roli slovy: „Beru to tak, že jsem odvedl špinavou práci a armádě už nemohu dát nic nového.“ Sdělil také, že o budoucí podobě české armády existuje dohoda s „Bruselem“, že „o tom zatím nebudeme veřejně diskutovat.“ Klasickým slovníkem reformního komunisty také říká: „Pochopte, tady přece nejde o to, kdo za komunismu trpěl či nikoli, ale o to, kdo to s armádou myslel dobře a kdo špatně.“ - Chápu. Armáda je v generálově pojetí armáda, ať slouží komukoli a čemukoli. Kdo papal v lidové armádě gulášek „ 730", viděl to všechno na vlastní oči. Byl zveřejněn obsah anonymního udání na ředitele BIS Karla Vulterina, podle kterého udržuje více než přátelský vztah ke své sekretářce, nehospodámě nakládá s prostředky, kupuje si alkohol apod. Udáním se zabývala komise pro kontrolu BIS, ale poslanci mu k překvapení všech nedůvěru nevyslovili: řešení problémů BIS bylo přehráno vládě budoucí. Stranou ostud v květnu nestálo ani Vojenské obranné zpravodajství, když jednomu ze zaměstnanců zmizely z automobilu tajné dokumenty. Prý lidské selhání. *** Vláda s platností od 1. června valorisovala starobní důchody v průměru o 7,3 %, tj. o 380 Kč (pro stát vyšší náklady o téměř 6 mld. korun). IPB se díky prudkému navýšení reserv dostala za loňský rok do ztráty 11 mld. korun a za rok '97 nebude platit daně. Obecně se soudí, že stejný osud potká i státem kontrolovanou Komerční banku s neúspěšným bankéřem Richardem Salzmannem: KB eviduje koncem 1997 podle auditu 28,3 mld. ztrátových úvěrů a 32,2 mld. korun ostatních tzv. klasifikovaných (tj. problematických) úvěrů. Což je více než 35 % všech úvěrů, které banka poskytla (v CS je to např. více než 20 %)! Richard Salzmann také oznámil, že v Komerční bance proběhne velký úklid (= přecenění zástavních nemovitostí), letos nebudou dividendy, protože se propadl zisk KB z 5 mld. na 450 mio Kč. - To je bankovní zázrak podle českého vzoru! V květnu pak náměstek ministra zemědělství Václav Slavíček obvinil banky, že se obohacují na účet státu na úrokových sazbách u půjček pro zemědělce, které garantuje vládní regulační a garanční fond. V sazbách jsou dokonce velké rozdíly v rámci jedné banky (např. v KB jsou rozdíly mezi jednotlivými pobočkami i deset procent). První krachující pojišťovnou v ČR se stala Pojišťovna Morava. Na účtech má 300 milionů, vyplatit ale má minimálně 470. Pojistné smlouvy chce od Moravy převzít Pojišťovna Universal. Podle odhadu Jiřího Brabce z Ochranného sdružení malých akcionářů přišli za poslední dva roky akcionáři z kupónové privatizace odhadem o 80 mld. korun. *** Po jednání představitelů členských zemí s kolegy z 11 států, usilujících o vstup do EU, byla 1. dubna v Bruselu zahájena roentgenovací fáze přijímacího rituálu Unie, tzv. screening legislativy uchazečů, který má trvat zhruba do konce tohoto roku. Obřad podstoupili ministři zahraničních věcí Polska, Maďarska, Slovinska, Estonska, Kypru a ČR. V Praze jednal komisař EU pro agrární otázky Franz Fischler a přislíbil pomoc pro sadaře postižené jablečnou válkou. Vyjednavač EU Klaus van der Pas v květnu otevřel praktické seznamování se s českou legislativou. Bruselskou diplomacii objevila také česká katolická církev. Arcibiskup Miroslav Vlk se v čele delegace církevních hodnostářů v Bruselu setkal s komisařem Hans van den Broekem a dal se informovat o roli církve při integraci ČR do EU. POLYGON 4/1998 3 [pageend5]Jako první polistopadový československý a český ministr zahraničí navštívil ve druhém týdnu dubna Jaroslav Šedivý Sofii, kde s protějškem Naděždou Michailovovou podepsal dohodu o zamezení dvojího zdanění. ČR prý bude podporovat Bulharsko při vstupu do CEFTA, zařadí prý ho do seznamu svých „prioritních zemí“ a přeje si prý také s Bulharskem udržet bezvisový styk. A to zrovna v době, kdy EU naléhá na zavedení visové povinnosti se zeměmi bývalého Sovětského svazu a se zeměmi balkánskými. Ministr Šedivý mj. navštívil také Litvu, země jihoamerického hospodářského seskupení MERCOSUR a několikrát byl v Bruselu. Naopak Prahu navštívili např. ministři zahraničí Slovinska Boris Frlec a Polska Bronislaw Geremek. Zintensivněly styky s Kazachstánem. Ministr průmyslu a obchodu Karel Kühnl ve Střední Asii dojednal v dubnu splácení dluhu ve výši 250 milionů dolarů dodávkami zemního plynu do ČR. Spolupráci v resortu vojenství pak s Kazachstánem v květnu v Praze podepsal Michal Lobkowicz s kazašským protějškem Muchtarem Altynbajevem. V polovině dubna konečně nastoupil v Bonnu nový velvyslanec František Černý. Česko- německé vztahy se mezitím posunuly do nové polohy. Správní rada Fondu budoucnosti uvolnila první finanční částky na odškodnění za věznění v nacistických táborech podle počtu měsíců, nejvýše ale 50 tisíc korun na osobu. Současně rada rozhodla o odškodnění některých nejtvrdších obětí vyhnání. Min. Šedivý přijal v Praze předsedu Adalbert-Stifter-Verein Petera Bechera, což bylo hodnoceno jako historicky první setkání představitele české diplomacie s tzv. sudetskými Němci (pres. Havel se setkal s představiteli Ackermann-Gemeinde již před čtyřmi roky, o rok později se Seliger-Gemeinde). Německý ministr zahraničí Klaus Kinkel opět vyzval Prahu, aby hovořila s vyhnanci. Šikovně navázal in laudatione k 75. narozeninám předsedy Seligerovy obce Volkmara Gaberta v mnichovském Maxmilianeu Klaus Hänsch, v letech '94 - '96 předseda Evropského parlamentu, nyní místopředseda frakce SPD v EP: „Diskriminační Benešovy dekrety musejí před vstupem ČR do EU »zastarat« (obsolet werden)“. Tak jednoduché to asi, jak víme, nebude. Kinkel v květnu potvrdil, že německá vláda nebude naléhat na EU, aby projednávala majetkové nároky vyhnanců z ČSR: „Majetkové otázky jsou jen bilaterálním problémem.“ Bundestag pak na podnět CDU/CSU vydal prohlášení, v němž se žádá EU o podporu práv vyhnanců na volné usídlovaní v budoucích nových členských státech EU. Den nato začaly v Norimberku 49. Sudetoněmecké dny, kde vedení Svazu vyhnanců i bavorský prem. Edmund Stoiber opět žádali zrušení tzv. Benešových dekretů a vyplacení odškodnění pro vyhnance z Fondu budoucnosti. Velvyslanec Černý, který se měl poprvé oficiálně zúčastnit setkání německých vyhnanců, nakonec do Norimberku nejel pro údajně „nepřijatelné výpady představitelů sudet- ských Němců“. - Pro Prahu přituhuje. Nelze opomenout, že o rozhodnutí Bundestagu informovala tuzemská media jen okrajově, politici jako by o problému nic nevěděli. Ze by opět pštrosí politika, nebo obavy z volebních ztrát? Strany V kalném rybníku tuzemské předvolební scény se stala štikou dosud jenom nejsilnější z mimo- parlamentních stran: Důchodci za životní jistoty. Na meetingy nejezdí autobusem Zemákem, jako ČSSD, ale minibusem Kremláčkem, zvaným obecně též „ kremáčkem “. Ať už bude volební výsledek partaje pensistů jakýkoli, už teď hnuli žlučí všem politikům i jejich positivně vyladěným politologům. ČSSD Miloš Zeman sice před jednáním UW ČSSD v prvním týdnu dubna nabídl svou resignaci na předsednický post, ale „s lítostí konstatoval, že to předsednictvo odmítlo“. Karel Machovec, kterého straničtí kolegové nepustili ani do voleb, v posici trpícího partajního psa s vlhkým čumákem dokonce shrnul: „Teď by odcházet neměl.“ Zemana pochopitelně neměl vůbec nikdo v úmyslu před volbami odvolávat, a tak po slavnostním zasedání ÚVV na Žofíně ke 120. výročí založení Čechoslovanské sociálně demokratické strany dělnické předsedou zůstal: „Pokud je člověk členem určité strany, musí respektovat roz4 POLYGON 4/1998 [pageend6]hodnutí jejích nejvyšších orgánů, ať se mu to líbí, nebo nelíbí.“ A s uvažováním člověka, třímajícího natažený samopal s plným magazínem, ihned zaútočil. Dal odhlasovat usnesení, kterým si ČSSD uzavírá možnost povolební koalice s Unií svobody. Podle Zemana jsou unionisté novým protivníkem ČSSD, který má v zásadě stejný program jako ODS, „ale ještě k tomu přidává rys neuvěřitelného pokrytectví, tvrzení, že ti, kdo sedm let zodpovídali za vládu v této zemi, za nic nemohou, že jsou čistí a svati.“ S tvrdostí monotheistických kazatelů odsoudil US k věčnému zatracení: US je nositelem všeho špatného, co v minulé vládě bylo. O Bambergu, lžích a pod. na UVV oficiálně řeč nebyla. Pro vedení ČSSD je vše v pořádku, Zeman mohl nabízet kolumbijským nebo moskevským mafiánům třeba klíče od svatováclavského pokladu, s partají nadrženou na vládní posty nehne už nic. To, jak političtí odpůrci ČSSD, a jejich plný parlament, vůbec nevyužili bamberského skandálu, je zarážející. Zeman, který vždy chtěl na všechno „komisi“, najednou, ačkoli si naběhl na vidle, nedostal žádnou. Při stoupajících procentech oblíbenosti Klausovy strany se Zemanova taktika vymezit úhlavního nepřítele v Rumlově US jeví jako předvolební chyba. Klaus, jak uvidíme níže, nezaváhal, a proklamoval ČSSD za svého hlavnílw volebního protivníka. Do boje s Unií svobody vytáhla ČSSD ústy svého předsedy na začátku května jakýmisi dokumenty z ministerstva vnitra. Ministr Ruml prý začátkem září 1997 písemně požádal šéfa zahraniční rozvědky, ředitele Úřadu pro zahraniční styky a informace Oldřicha Černého, aby vyhodnocoval informace ze zahraničí o reakcích na „případnou“ abdikaci premiéra, na kompromitující materiály o ODS, o provedení změn ve vedení PS a o očistě politiky od zkompromitovaných osob. Materiály Zeman předal policii a ještě předtím o tom telefonicky informoval Luxe. Jan Ruml tak byl obviněn z toho, z čeho před časem v bamberské aféře obvinili novináři Zemana, totiž ze spiknutí proti státu. Jan Ruml: „Je to provokace, je to absurdní, on prostě nedá pokoj, on bude stále republiku iritovat nějakými falešnými kufříky“ a „To je paranoia na druhou. Neumím si představit, že by takový člověk tady působil v politice. Budu se zabývat něčím positivním, pan Zeman ať si trhne nohou.“ Svou náklonnost opačným směrem později shrnul Miloš Zeman do ostrého nasměrování: „Jan Ruml patří na psychiatrickou kliniku.“ Zeman do hry zatáhl lidovce i agenta SIS na pražském Hradě. Podle jeho informací do Bratislavy se na pádu Klausovy vlády podílel i Havel. Lidovci Baudyš a Výborný si prý o celém spiknutí korespondovali a 20. dubna t. r. všechny materiály, které jim prý přišly také poštou, projednali s Luxem, Kasalem, Holáněm a Svobodou. Havel se prý - podle svého mluvčího - ve střešovické nemocnici Zemanovým obviněním dlouho smál. Kromě žurnalistů z CT se už nikdo Zemana na „bamberg" neptal, a co je ještě pozoruhodnější, ani nikdo z politiků. Nabízejí se snad jen dvě vysvětlení: buď je politika v Čechách postavena na jiných základech, než na soutěživosti, nebo má každá z parlamentních stran na krku také několik svých „ bambergů “, ale zřejmě průběžně plněných... Předáci ČSSD koncem května opětovně odmítli účast ve velké koalici s ODS. Předseda poslanecké frakce v PS Stanislav Gross: „ČSSD by se po volbách nemohla svým voličům podívat do očí.“ Někam se po volbách zcela určitě dívat bude muset, a pak se už dá vymyslet cokoli, i bez voliče. Positivní zprávou z Lidového domu je to, že strana splatila všechny své dluhy, které měla na daních u státu. Prý jich bylo na 44 milionů. *** Ve výroční den založení NATO rozpustil ve svém bytě Rudolf Battěk s několika přáteli Asociaci sociálních demokratů (ASD), kdysi konkurenční sociálně demokratické hnutí, které se neorientovalo na spolupráci s reformními komunisty. Jako KSD OF existovala od roku 1989, jako ASD od roku 1991. Od roku 1992, po zhoubném spojení s volebním uskupením D '92, Battěk straníčku, k jejímuž předsednictví se tu a tam i hlásil, nechával zaniknout. Nabízejících se politických možností a permanentních třenic v Lidovém domě odmítal politicky využít. Potřeba jiné, liberálně orientované sociálně demokratické strany v Čechách přesto stále trvá. POLYGON 4/1998 5 [pageend7]Důchodci Začátkem dubna se do nejvyšší hry české politiky dostala strana jménem Důchodci za životní jistoty (DŽJ). Strana, která byla v březnu 1990 zaregistrována pod původním názvem Hnutí důchodců ze životní jistoty, užívá dnešního názvu od dubna 1994. V této době udávala velikost své členské základny počtem 35 tisíc členů, dnes má údajně členů 55 tisíc. Je tak co do počtů největším polistopadovým subjektem české politiky, ačkoli byla neustále přehlížena. Komunálně je bohatě zastoupena, v parlamentních volbách 1992 a 1996 byla vždy nejsilnější mimoparlamentní stranou se zhruba tří procentním počtem hlasů. Po celou dobu se DŽJ, vedená předsedou Eduardem Kremličkou, dokázala samofinancovat ze státního příspěvku za volební hlasy a není tudíž na nikom závislá. Nejčastěji její členové sympatisují s ČSSD a vzhledem ke své členské základně neskrývají ochotu spolupracovat s Grebeníčkovými komunisty. Radu členů DŽJ lze podezřívat z dvojího členství ve stranách. Leadeři parlamentních stran mají jednomyslnou nechuť k DŽJ. Asi je to tím, že každému z nich berou procentická. Lidovci po volbách neuvažují o spolupráci s DŽJ, Miloslav Výborný „důchodcům“ nedůvěřuje. O povolební koalici s DŽJ se ale kladně vyjádřil Zeman. Loni ještě na volební výsledky DŽJ svrhl to, že ČSSD nevyhrála volby - „kdyby nebylo senilně ješitné DŽJ...“. Důchodci chtějí do roku 2000 hodnotu důchodů z roku 1989, valorisaci pensí již při pětiprocentní inflaci a v plné výši a po roku 2000 třináctý důchod ve výši šest až sedm tisíc Kč. Pro Petru Buzkovou a ČSSD to nejsou nepřijatelné cíle: „Je-li to reálné, jsme ochotni o tom jednat.“ Rovněž návrh na automatickou valorisaci důchodů dlouholetá místopředsedkyně ČSSD podporuje, odmítá však povolební spolupráci s důchodci a s KSČM, neboť vidí programové rozdíly a nevidí v komunistech důvěryhodné partnery. Vůdce českých komunistů Miroslav Grebeníček je připraven na povolební spolupráci s Kremličkou i se Zemanem. Jejich neochotu se k této spolupráci vyjadřovat kladně nyní prý vidí jen jako předvolební folklór - ve stranických programech prý panuje 70%ní shoda. ODS Po relativně klidném březnu udeřilo na ODS znovu a stejným způsobem jako na podzim: po zveřejnění nejnovějších finančních zpráv o hospodaření stran v loňském roce k 1. dubnu se klausiáni opět dostali do problémů. Mezi milionovými dárci byla uvedena jména dvou, kteří ale o ničem nevědí, ani na to nemají, ale v Hlavní kanceláři ODS prý podle bývalého manažera strany Ratibořského leží jejich darovací listiny. Policie se začala zabývat vyšetřováním i tohoto případu. Kongres ODS v Jihlavě začátkem dubna vyzval unionisty a lidovce k povolební koalici. Volební spolupráci s DELF, KAN a ODA se strana elegantně vyhnula tím, že nabídku na účast na kandidátkách odeslala v okamžiku, kdy už byly prakticky uzavřeny. Novým místopředsedou ODS zvolen posl. Ivan Langer, Zemanův volební protivník na severní Moravě. Pro klausiány v Jihlavě krise v partaji skončila. Po kongresu začaly do poštovních schránek chodit kreslené pohlednice s informací V. Klause: „Vážení a milí, chci Vám říci, že se ODS na svém kongresu v Jihlavě rozloučila se zimou - v sobě a kolem sebe - a je opět připravena ucházet se o Vaši důvěru. Jaro začíná.“ A měl pravdu. V půlce května zveřejnila ODS ústy Ivana Langera slibovaný forensní audit fy Deloitte & Touche. Existenci zahraničních kont neprokázal. Malversační klima a praktiky ve straně se však auditem prokázaly, ale strana před volbami reagovat nijak nebude. V účetnictví nebyly neuvedeny sponsorské dary v celkové výši 10 milionů korun a u 19 milionů korun jsou uvedeni fingovaní dárci. Podvody s vykazováním členských příspěvků (např. dar Petra Macha ve výši 100 tisíc korun byl zanesen jako mimořádný členský příspěvek jeho sparťanského kolegy a tehdy npř. strany Petra Čermáka). Klaus o týden později na předvolební konferenci v pražské Lucerně představil volební program s názvem „Hlavu vzhůru“. Klaus už nechce být jen nejsilnější na pravici, ale chce se pustit do boje s ČSSD přímo o volební vítězství. - Klausova vůle po úspěchu bere dech i zásadním odpůrcům. Z personálií ODS stojí za zmínku, že posl. Dušan Navrátil, který odešel z ODA, se stal členem ODS, naopak ze strany vystoupil předseda Rady Poláků v ČR Vavřinec Fójcik a odešel k lidovcům. Přišel prý na to, že jeho názory věřícího člověka jsou „spíše vzdáleny tomu liberalismu, 6 POLYGON 4/1998 [pageend8]který se prosazoval v ODS.“ * Bývalý druhý muž strany Josef Zieleniec se stal členem představenstva a. s. Pražské pivovary a Petr Kolář, který Zielencovi pomáhal s pokusem o politickou likvidaci Klause a musel pak odejít z diplomatických služeb, se stal poradcem presidenta Havla, ale zaměstnancem Černínu zůstal (že by šlo o způsob, jak zvýšit rozpočet Hradu na úkor jednoho ministerstva?). * Jindřich Vodička se po svém odchodu z US rozhodl pro návrat do ODS, zatím jako prostý člen v Čemošicích. Tam ho ale nechtějí. ODA Celostátní konferenci konala zdecimovaná ODA 5. dubna na Kladně. Daniel Kroupa byl na klidném sněmování zvolen novým předsedou strany, místopředsedy se stali Bořek Valvoda, Ivan Štem (náměstek min. Parkánové), senátorka Jitka Seitlová a Michael Žantovský jako předseda politického grémia. V polovině května v Rosicích u Brna se vedení strany rozhodlo, že pro malou podporu u voličů a nedostatku peněz nepůjde ODA do voleb a prý se soustředí na podzimní senátorky a na komunálky. ODA^ tak definitivně vypadla z vysoké české politiky. * Jeden z bývalých představitelů ODA Jan Sula, bývalý šéf hospodářské kontrarozvědky, se mezitím stal volebním leaderem - Č. strany národně sociální. Kuriosní je přelévání mezi ČSNS, resp. NSS: před třemi roky část národních sociálů odešla do ODA, nyní se vrátila a vzala s sebou nové tváře... Unionisté Při dubnové presentaci volebního programu „Nová volba“ Jan Ruml uvedl: „Rozhodli jsme se, že nebudem lhát, nelhat je normální... Nebudeme myslet jen na sebe... “ US není podle Rumia „strana Hradu“. Stanislav Gross z Lidového domu o unionistech: „Nová volba starých tváří.“ US prý má 2800 členů, a to je, na rozdíl od úvodních prohlášení protiklausiánských pučistů, překvapivě málo. Tzn. že v ODS by nyní mělo být stále ještě necelých 20 tisíc členů. Po počátečním rozletu „nového partajního koštěte“ nastal útlum, což se odráží i ve volebních preferencích, které vynesly ODS opět před „sarajevské atentátníky“. Unie svobody potvrzuje charakter spolku na jedno použití, totiž na uchovám osobní politické moci. Poslankyně Hana Marvanová, která konvertovala mezi unionisty, už zalitovala, že loni odešla z ODS: „Za problémy financování ODS přece mohou určitě někteří leadeři Unie zrovna tak, jako Václav Klaus. Pochopila jsem, že spor v ODS nebyl kvůli jejímu financování,“ ale protože rostlo politické napětí v koalici a ve straně. „Problém financování byl do jisté míry jen záminkou,“ potvrdila poslankyně živé theorie o sarajevském spiknutí. V květnu se Jan Ruml ostře pustil do svých bývalých stranických kolegů. Obvinil senátora za ODS Václava Bendu, že sliboval některým lidem z teamů ministrů za US setrvání ve funkcích, pokud vstoupí do ODS. Ruml navíc předhodil ODS, že se připravuje na povolební koalici s ČSSD. - Ruml se zaplétá do bojů s ODS čím dál tím více a jeho spolubojovníci jsou nespokojeni úměrně propadu oblíbenosti „Antiods“; připomíná to neúspěšné tažení DEU v roce 1996. Několik poslanců US už také koncem května vydalo prohlášení „21 záznamů o havárii české pravice“ (Milan Uhde, Milena Kolářová, Josef Ullmann, Andrej Gjurič, Stanislav Pěnička a Drahoslava Bartošková). „Literáti“ zůstávají přesto v US, Ruml sice nesouhlasí, ale zásadního neprohlásil nic. Lidovci Koncem dubna byl zpochybněn neúměrně vysoký nárůst členských příspěvků lidovců ve volebním roce 1996 (o minimálně 10 milionů korun) a bylo tak podpořeno podezření, které již před časem vyslovil Miroslav Macek (ODS), že miliony od sponsorů lidovci skrývají v této části finanční zprávy. Josef Lux, který tento útok předpověděl: „Je to cílená snaha diskreditovat stranu se 65 tisíci členy.“ Lux také odmítl obviňování z toho, že jeho ministerstvo rozdávalo dotace přednostně členům jeho partaje, kteří se pak „ukazovali“ svými stranickými příspěvky. Na celostátní konferenci v Jihlavě začátkem května lidovci definitivně uzavřeli své kandidátní listiny. Na nevolitelné čtvrté místo na středočeské kandidátce se dala zapsat ministryně spravedlnosti Vlasta Parkánová (dříve ODA). Bezpartijní ministr Martin Buršík (dříve OH, pak krátce SD OH) se sice stal kandidátem lidovců na post ministra životního prostředí, ale do strany POLYGON 4/1998 7 [pageend9]nevstoupil a ani nekandidoval. Na formulování programu lidovců se však podílí a jeho tvář bylo vidět i na předvolebních materiálech pražských lidovců. Josef Lux je pro koalici s ČSSD, ale třeba i s ODS. V případě Zemanovy strany by chtěl být „mantinelem ztřeštěných nápadů ČSSD z poslední doby“ a v případě ODS koalici vítá, pokud se bude chovat jako evropská pravice. - Sebevědomé prohlášení, ale volební preference na jaře neustále klesaly. Repové Jako pokaždé před volbami probíhala na jaře ve Sládkově straně čistka, během níž úzké vedení strany vylučovalo celé místní organisace (Liberec, Brno apod.). Začátkem dubna bývalí repové znovu otevřeli otázku finančních poměrů v SPR-RSČ a připomínali milionové směnky volebních kandidátů v tresoru předsedy strany jako pojistky na poslušnost, malversace s poslaneckými penězi atd. Zase se hovořilo o bezohledných methodách vůdcových. Ze strany vystoupila či spíše utekla bývalá redaktorka týdeníku Republika a od 1993 pracovnice sekretariátu partaje Andrea Cer- queirová (26). Dokonce vypovídala o praktikách poslanců Sládka a Vika na policii. Prý ve straně vládne atmosféra diktátu, vydírání a zastrašování, krácení na mzdách. Cerqueirová: „Sládkovi a jeho přátelům jde jenom o peníze.“ Sládek, Vik a Krejsa si z udání dělají legraci a hodnotí je jako lži, Cerqueirovou prohlašují za psychicky labilní. Začátkem května dostal Miroslav Sládek na předvolebním shromáždění v Novém Boru od jednoho z místních Cikánů silnou facku. Sládek podal trestní oznámení na rasově motivovaný zločin, dva z aktérů novoborské facky byli zatčeni. Představitel místních Romů Štefan Gorol: „Urážel presidentovu ženu a naše ženy potom začaly brečet a chlapi se pořádně naštvali. Kluci se s republikány jen přetahovali a postrkovali. Pak padli facky a Sládek spadl na chodník.“ Producent facky Josef Tancoš později uvedl, že to udělá kdykoli znovu, když bude někdo urážet presidentovu ženu. Hned o dva dny později president Havel udělil z nemocnice oběma zatčeným, bratrům Josefu a Janovi Tancošovým milost, jeho manželka Dagmar Romům veřejně poděkovala, že se jí zastali. Je pozoruhodné, že většina publicisticky činných „intelektuálů“ cikánskou násilnost přijala se zadostiučiněním. Verbální násilnosti vůdce Sládka, tolerování jeho strany, a fandění sládkovcům ze strany části justice a policie, se zúročily v měšťáckém souhlasu se „spravedlivým“ násilím. Policie ale později vyšetřila, že výroky, které tolik Cikány pobouřily (Sládek prý měl prohlásit, že Havel zaklepe bačkorami a jeho choť bude matrací pro nějakého nového presidenta), nebyly zřejmě vůbec proneseny. Havel se s amnestií unáhlil, dokonce se začalo prokazovat, že se Cikáni na akci připravovali a že Sládek byl romskými aktivisty uvítán pokřiky o bílých sviních apod. K tomu Jan Vik v PS: „Sněmovna se bude muset rozhodnout, zda má být tento stát republikou, nebo se změní na osvícenou monarchii, kde vládne monarcha a kde rozhodují rozmary jeho ženy.“ Odbory Hosty květnového sjezdu Českomoravské komory odborových svazů byli z politiků Miloš Zeman, Josef Lux a ministr práce Stanislav Volák. Radikální Odborový svaz železničářů zastoupen nebyl, nemá zaplacené příspěvky a ani neví, zda v centrále setrvá. Richard Falbr byl znovuzvolen jako jediný kandidát předsedou organisace, která se od nyní jmenuje Českomoravská konfederace odborových svazů (CMKOS). Konfederace zůstane nadstranická, ačkoli on sám je, jak uvedl, „přesvědčený socialista“ (Falbr má po dobu výkonu své odborářské funkce již několik let pozastavené členství v ČSSD, kde byl za předsednictví Jiřího Horáka jedním z místopředsedů). President Na velikonoce odjeli Havlovi do Tyrol. V polovině dubna však musel být Václav Havel v kritickém stavu operován v innsbrucké nemocnici na perforaci stěny tlustého střeva. Politici i veřejnost se pozastavovali nad tím, proč Havla na cestách nedoprovází osobní lékař. V několikadenních odstupech pak musel být operativně léčen ještě třikrát. Presidentův mluvčí Ladislav Špaček poté o celkové roli innsbruckého lékaře prof. Ernst Bodnera: „Nadneseně řečeno, prof. Bodner zachránil presidentovi Havlovi život.“ 8 POLYGON 4/1998 [pageend10]O případném Havlově nástupci se hovořilo jen neveřejně. Jako první z politiků doporučil Havlovi, aby po volbách ukončil výkon presidentské funkce, místopředseda PS MUDr. Jaroslav Zvěřina (ODS): „Jeho zdravotní stav této odpovědné funkci nevyhovuje, nebo neodpovídá“. Byl z toho mediální skandálek. Kuloárově ovšem spekulace o případném Havlově nástupci rozkvetly jako jabloň na jaře. Zjevovala se jména jako bývalý rektor UK Palouš, páter Halík, min. Sokol, senátor Pithart, dokonce premier Tošovský. - Petr Pithart později na setkání s českobudějovickým Konservativním klubem připustil, že by neodmítl presidentský úřad, pokud by se jednalo o řádný volební termín. - A zdá se, že je kandidátem nejžhavějším. Začátkem května Václav Havel v innsbrucké nemocnici podepsal povýšení sedmi českých generálů a v ne zcela jasných souvislostech oslovil občany: „Mám dojem, že i tentokrát přispěla vaše společná starost o mé zdraví k posílení občanské solidarity v naší zemi. Z toho mám samozřejmě radost největší, nejen pro pocit, že jsem nestonal úplně zbytečně, ale především proto, že vím, jak právě teď - v době předvolební - naše země potřebuje, aby v ní sílil duch společného zájmu o naši společnou budoucnost.“ Do republiky se vrátil po více než měsíci nepřítomnosti, v polovině května byl propuštěn do domácího ošetřování. Jeho právníci mezitím vyhráli soudní spor o platnost smlouvy s Chemapolem o prodeji poloviny Lucerny. Poražená švagrová Dagmar Havlová se domnívala, že má na polovinu komplexu u Václavského náměstí předkupní právo. Novým tajemníkem Dagmar Havlové na Hradě byl vybrán homeopat Miloš Rýc (za rok již šestý). Do aktivní politiky se Havel vrátil až na samém konci května. Legalisoval otázku svého nástupnictví a jako nového presidenta „by rád viděl“ P. Tomáše Halíka. Sám ale hned uznal, že to není příliš reálné přání. Hlavní představitel „nepolitické politiky“ kruhů přátel a úmluv u kavárenských stolků odsoudil „princip prudkého partajničení“, takže jeho nástupce bude buď „produktem“ silných stran, nebo „profesor egyptologie“, neškodný člověk bez autority „politické osobnosti“. Obecně lze říci, že český veřejný život v posledních dvou třetinách tohoto století neměl doma štěstí na výrazné osobnosti, které by později neproklínal. Tatíčkovských přístupů v interpretaci občanské společnosti jako klubu „těch lepších z nás“ jsme z polistopadového Hradu také zaznamenali hezkou řadu. Vybírat hlasitě, kdo by měl být nástupcem ve funkci vrchního kladeče věnců, kondolátora a nositele vyznamenání, je věru pošetilé. Neboť Ústava CR práva a povinnosti presidenta republiky vymezuje dosti úzce. Z textu ústavy, ale i ze současné politické praxe pak vyplývá velmi jednoduchý kalkul: presidentem může být kdokoli z deseti milionů občanů tohoto státu, kdokoli, komu už bylo čtyřicet. Praha, 31. května 1998 • Z průzkumů veřejného mínění *** Podle průzkumů IVVM a Sofres-Factum (údaje v závorce) se v dubnu dostali Důchodci za životní jistoty na deset procent oblíbenosti, kromě ODS ale všechny ostatní strany zaznamenaly lehký pokles: ČSSD po „bambergu" a hlasování pro vstup do NATO 22% (26,2), ODS 14 (13,7), DŽJ10 (11,2), US 9 (8,7), KSČM 8,5 (7,2), rep 4 (6,4) a lidovci 6 (5,5). * STEM dospěl k poněkud jiným výsledkům: ČSSD 25,4%, ODS 16,3, US 13,7, komunisté 10,5, lidovci 9, DŽJ 6,2 a rep. 5, %. *** Podle Sofres-Factum by v květnu ČSSD získala 26,3% voličských hlasů, ODS již 14,8, DŽJ 10,8%, komunisté 8,0, unionisté se propadli na 7,2%>, repové 6,4 a lidovci 5,4%. *** Podle IWM je pro dvě třetiny Čechů jednoslovné označení státu „Česko“ nepřijatelné. Přitom ale jen jedna desetina dotazovaných si přeje do názvu zahrnout i slovo Morava. Zcela převládá názor, že není jednoslovného názvu zapotřebí a preferuje se oficiální název státu Česká republika. Slovo „ Česko “ připadá většině nezvyklé a nedůstojné. - Přestože je propagováno silnými novinami a v nich především Moravany, jejich propaganda se zatím neujala. Akademičtí lobbyisté, především z Brna, přitom dokáží používat vskutku kuriosnich důkazů: ačkoli naprostá většina jazyků používá jednoslovné národní označení pro CR s koncovkou na -ia, -ie, -ien, vychází z toho moravským aktivistům koncovka -sko, a nikoli -ie (tedy Čechie). lnu, mají to lidé starosti. (Lgtt) POLYGON 4/1998 9 [pageend11]b) Hospodářský přehled DUŠAN NOVÁK Inflace a nezaměstnanost Inflace za březen překvapila ekonomy velmi nízkou hodnotou 0,1%, v dubnu vzrostly spotřebitelské ceny o 0,3%. Meziroční vzestup dosáhl 13,1% (pro srovnání: Slovensko 7,2%, Polsko 14,2%, Maďarsko 17,1%). Čistá inflace, tj. bez deregulací, činí meziročně 7,9%. Největší růst cen vykázaly brambory (o třetinu) a telefonní poplatky. Podle komentářů balíčková opatření tlumí růst domácí poptávky, a proto výrobci nemají dostatek prostoru pro zdražování. Podle analytiků by meziroční inflace již měla klesat, zvláště v druhé polovině roku. Červenec rozhodne, jak zapůsobí na cenovou hladinu zvýšení nájemného. Pražské zastupitelstvo stanovilo maximální zvýšení o 41%. majitelé domů např. městské části však mohou stanovit nižší úpravu. Podle Českého statistického úřadu domácnosti v loňském roce i při vyšší inflaci více spořily: míra úspor se zvýšila o 0,3% na 13%. Běžné příjmy domácností loni dosáhly 1,4 bilionu Kč a reálně vzrostly o 1,9%. Podle analytiků vede k větší spořivosti pokles přírůstku příjmů a zvýšená obava ze ztráty zaměstnání. Aby dosáhli vyšší úroky, převádějí občané svoje úspory na termínované vklady. Národní úspory, které zahrnují i zbytek hospodářství, poklesly ze 26 na 23%, neboť podniky nemají dostatečné příjmy .V lednu maloobchodní tržby klesly meziročně o 2,4% a v únoru již o 5,3%. Domácí poptávku tlumí snížená kupní síla obyvatelstva a nejistota, co přinesou předčasné volby i deregulace cen energií a nájemného. Menší tržby příznivě ovlivní inflaci i obchodní bilanci. V minulých letech zvýšené výdaje krylo dovezené zboží, nyní se zákazníci vracejí k tuzemským výrobkům. Ztráty však utrpí menší obchodníci i živnostníci a velké obchodní řetězce s možností levnějších nákupů získají. Některé plánují zeštíh- lení, jiné budou rozsah své činnosti dále rozšiřovat. Při rostoucí nezaměstnanosti snáze vybírají vhodné zaměstnance a snižují fluktuaci. V březnu i dubnu se nezaměstnanost mírně snižovala, v evidenci zůstalo 277 tisíc uchazečů o zaměstnání. Míra nezaměstnanosti klesla na 5,4%. Ve srovnání s loňským dubnem však máme o 83 tisíc nezaměstnaných více, prvenství drží Mostecko s 12,5%. Počet volných míst se zvýšil na 65 tisíc, na každé připadá 4,2 uchazeče. Kvalifikační předpoklady nezaměstnaných však z velké části neodpovídají požadavkům zaměstnavatelů. Rekvalifikační programy se podle hlášení úřadů příliš neosvědčují, neboť většina firem je v útlumu a nové zaměstnance nepotřebuje. Vyšší míra nezaměstnanosti neposkytne firmám lepší výběr také proto, poněvadž velký počet občanů dává přednost poskytovaným dávkám před pracovním poměrem. Průmysl Průmyslová výroba v únoru vzrostla meziročně o 8,7% a v březnu, po očištění od vlivu počtu pracovních dnů, o 4,4%, od začátku roku o 7,4%. Domácí poptávka stagnuje, a proto další vzestup závisí na vývozu, který rozhoduje o existenci našeho průmyslu. Poptávka po českém zboží se zatím vyvíjí příznivě, neboť vývoz do Unie se za první čvrtletí zvýšil o 54%. Nejvyšší nárůst vykázala výroba elektrických a optických přístrojů a tradičně také dopravních prostředků, připojil se papírenský a polygrafický průmysl. Pokles stále vykazuje kožedělná výroba. Nedostatkem zakázek trpí stavebnictví, jehož výkony klesly o půl procenta. V polovině dubna odhlasovalo 260 ředitelů Škody Plzeň Soubor nápravných opatření, který navrhl gen. ředitel Soudek. Snížení majetku, režijních, materiálových a mzdových nákladů má přivést k ziskovosti všechny dceřinné a přidružené společnosti, aby skupina Škoda docílila zisk 1,5 mld. Kč. Holding Škoda propustí do konce června tisíc plzeňských techniků i nevýrobních dělníků a ke konci října dalších 120. Snížení režijních nákladů dosáhne 10%, mzdových 10 POLYGON 4/1998 [pageend12]a materiálových nákladů až 5%. Menší podíly ve firmách Škoda prodá. Zahraniční obchod vykázal za březen schodek ve výši 8,6 mld. Kč a za duben 9,4 mld. Kč, od začátku roku činí 25 mld. Kč. Optimisté zdůrazňují, že vývoz se za čtyři měsíce zvýšil o 38% celkem na 290 mld. Kč, kdežto dovoz jen o 19%. Růst vývozu nezpůsobila jen slabá koruna, ale také reorganizace některých podniků. Export strojů a dopravních prostředků se ve srovnání se čtyřmi měsíci roku 1997 zvýšil o 50% a klesl podíl vývozu surovin. Tuzemská výroba však vyžaduje značné množství dovezených součástek i surovin, proto rostoucí vývoz zvyšuje také dovoz. Zadlužené podniky Od dubna platí nová úprava zákona o konkurzu a vyrovnání, která údajně může spustit vlnu bankrotů. Podle novely je dlužník v úpadku, jestliže má více věřitelů a není schopen plnit své splatné závazky. Svaz průmyslu tvrdí, že z původního návrhu byl při projednávání vypuštěn dodatek: „a lze důvodně očekávat, že je nebude schopen plnit ani dodatečně“. Letos vyhlašují soudy již kolem 37 konkurzů týdně, sedm nových každý den. Podle podnikatelů proti neplatičům pomáhají zatím jen ne zcela legální vymahači, kteří pracují za 15% z dluhu. Nepoctivá údajně dávno převedli svoje majetky na jiné firmy nebo příbuzné. Hospodářská komora žádá přísnější postup proti zadluženým firmám, neboť tyto podniky stahují ostatní do platební neschopnosti. Některé firmy, např. Železárny Veselí, jsou koncernem, jehož úvěry a závazky (6,4 mld. Kč) převyšují základní jmění (6 mld. Kč). Všech 65 sdružených firem ovládá Zdeněk Zemek, dříve zaměstnanec, který vlastní 50,47% mateřské společnosti (Ekonom 20/98). Postupně skupoval zadlužené firmy: Válcovny trub Chomutov, Ušlechtilou ocel Kladno, německou hutní firmu se sídlem v Chemnitz, válcovnu Noval v Kladně. Koncern již zaměstnává 16 tisíc lidí, v letošním roce chce dosáhnout obratu 30 mld. Kč a výsledek mírně nad nulou. Majitel se údajně účastní všech zasedání představenstev, kterých absolvuje každý měsíc kolem dvaceti. S dluhem 1,5 mld. Kč zápasí rovněž Moravskoslezská vagónka ve Studénce. Nový generální řaditel König chce racionalizovat řízení i výrobu. Firma bude vyrábět jen nákladní vagony, drasticky sníží zaměstnanost a bude přísně dohlížet na kvalitu práce. Ředitel údajně získal objednávku od švýcarské firmy AEE, vlastníka největšího počtu nákladních vozů na světě, které pronajímá. Smlouva se týká miliardové objednávky a platí až do roku 2001. König však potřebuje získat zahraniční investory, kteří by firmu přivedli k trvalé prosperitě. (Ekonom 20/98) Podle novely zákona o bankách, přijaté koncem května, dostanou vkladatelé od pě- něžního ústavu, který je v úpadku, až 400 tisíc Kč místo dosavadních 300 tisíc a 90% částky, dosud 80%. Banky dostaly právo zveřejnit jména klientů, kteří déle než tři měsíce neplní své závazky. Založí databázu, kam všechny provinilce zapíší, aby mohly vzájemně prověřovat zájemce o úvěr. Česká národní banka bude mít vyšší pravomoci vůči komerčním ústavům. Zahraniční účasti Vláda schválila investiční pobídky pro zahraniční investory. Nej důležitější je odklad placení daně z příjmů právnických osob za prvních pět let. Při splnění podmínek stát daň zcela promine. Další pobídkou je zvýšení daňových odpisů u strojů na 25% a budov na 4%. Investor rovněž nebude platit clo za dovoz strojů nejnovější techniky a získá půjčku na školení a rekvalifikaci zaměstnanců. Obce poskytnou investičně připravené území za symbolickou cenu. Podmínkou je minimální investice ve výši 25 mil. USD. Nabídku snad využije počítačová firma Intel, která uvažuje o výstavbě závodu na výrobu mikročipů v ČR. Podle údajů České národní banky z konce května v prvním čtvrtletí dosáhly zahraniční investice jen 227 mil. USD proti 303 mil. ve stejném období m. r. Největší podíl měl vstup Nomury do Investiční a Poštovní banky, proto investice do bankovnictví činily 75%, ale jen 10% do spotřebního průmyslu a odvětví obchodu a služeb. Údajně si ČR v posledních dvou letech vysloužila pověst země nepříliš vhodné pro investice. Na základě výhod pro investory, odsouhlasené POLYGON 4/1998 11 [pageend13]vládou, zatím žádná firma stavbu nového objektu nezahájila. Mnohé zájemce odrazuje vysoké minimum 25 mil. USD. Vláda schválila strategického partnera pro jediného tuzemského výrobce letadel Let Kunovice. Stane se jím americká firma Ayres Corporation, která za 93%ní podíl zaplatí 4,5 mil. USD. Podle podnikatelského záměru vloží nový majitel do Letu dalších 15 až 20 mld. USD. Kunovická společnost dokončí ještě letos certifikaci čtyřicetimístného letounu L 610. Let bude pro Wyres dodávat také různé části křídel a ocasních ploch pro nákladní letoun Load- master. Firma Chemapol Group se rozhodla prodat síť 50 čerpacích stanic společnosti Petra, neboť skupina se chce zaměřit na chemický průmysl. Zájemci jsou rakouská ÖMW, francouzský Elf, německá DEA a konsorcium Shell-Slovnaft. Tuzemské rafinérie předpokládají, že Slovnaft chce posílit svoje pozice na českém trhu pohonných hmot, neboť by získané stanice zásoboval vlastními produkty. Jeho podíl na českém trhu dosahujejiž dnes 17%. OMW provozuje v ČR 80 stanic, které může zásobovat ze Schwechatu. Francouzský Elf by získal odbytiště pro pohonné hmoty z německé rafinerie v Leuně nedaleko Lipska. Peněžnictví a finance Koncem dubna schválila sněmovna dlouho očekávanou novelu zákona o fondech, která má zakončit kupónovou privatizaci. Zavádí povinnost pro všechny investiční fondy otevřít se nejpozději do roku 2002 postupně podle výše diskontu, tj. rozdílu mezi kurzem akcie na burze a čistým obchodním jměním, na akcii připadajícím. Akcionáři při odchodu z fondu tak získají svůj podíl na čistém jmění společnosti. Maximální limit majetkové účasti fondů vjed- nom podniku se snižuje ze 20 na 11%. Tím se úloha fondů usměrňuje do oblasti portfo- liových investic. Novela má rovněž zamezit podvodnému nakládání správců se svěřenými prostředky. Podle odborníků některé postupy např. při otevírání bude nutné upřesnit, aby nedocházelo k přílišnému tlaku na likviditu fondů. Provede ministerstvo financí s Komisí pro cenné papíry. Podíl klasifikovaných úvěrů peněžních ústavů se za první čtvrtletí k 31.3. zvýšil o půl procentního bodu na 27,7% a objem dosáhl téměř 280 mld. Kč. Zvýšení způsobil celkový pokles úvěrů, neboťbankyjsou opatrné a povolují méně půjček než dříve. Údaje neobsahují data o Konsolidační bance a ústavů v nucené správě. Základní jmění bankovního sektoru činí 71 mld. Kč, kapitálová přiměřenost dosahuje 2% nad limit 8% doporučovaný mezinárodními standardy. V současné době banky zařazují větší část zisků do rezerv, neboť mnohé zástavy, které přijaly do krytí úvěrů, nejsou dostatečné. Deficit veřejných financí za minulý rok dosáhl zaokrouhleně 20 mld. Kč (rok 1996 11 mld.), z toho deficit státního rozpočtu činí 15 mld. Kč a místních rozpočtů 5 mld. Vláda schválila návrh MF na vydání státních dluhopisů za 15 mld. Kč, jejichž splatnost bude až 15 let. Návrh s podrobnostmi musí schválit ještě parlament, proto emise vyjde na podzim. Celkový schodek odpovídá 1,2% hrubého domácího produktu. Burza Od pondělí 25. května zavedla burza jako novinku Systém pro podporu obchodování akcií a dluhopisů (SPAD). Vybrané makléřské firmy budou na tomto trhu plnit funkci market makera (tvůrce trhu), který je povinen vkládat do systému svoje kotace, tj. cenu, za kterou koupí či prodá jeden lot (stanovený počet) cenných papírů. Zatím se obchodují v systému SPAD jen akcie Komerční banky, dalších několik nejlikvidnějších titulů se připojí později, např. Uni- petrol. V KOBOSu, tj. do kontinuálního obchodování při proměnlivé ceně, bylo dosud zařazeno jen 15 vybraných emisí, ale od téhož data se tento trh rozšiřuje celkem na 103 akcie a podílové listy. Burza připravovala tato opatření více než rok a jejich účelem je zvýšení likvidity kapitálového trhu a větší průhlednost obchodování. Burza zahájila duben indexem PX 50 na úrovni 503 bodů, který však klesal až na 475 a teprve v závěru se vzpamatoval na 500 a během května opět klesl na 455. Nálada během těchto dvou měsíců byla medvědí, neboť řada emitentů, jejichž akcie patří mezi blue chips, ohlásila za minulý rok nepříz12 POLYGON 4/1998 [pageend14]nivé výsledky a jejich kurzy značně poklesly. Např. Škoda Plzeň přiznala neočekávanou ztrátu ve výši 1,78 mld. Kč a dostala se na historické minimum 343 Kč za akcii a Komerční banka odřekla výplatu dividend, neboť musí vytvářet dodatečné rezervy. Evropská marketingová agentura IBCA snížila rating Komerční banky i České spořitelny o jeden stupeň na BBB. Zprávy o zdravotním stavu prezidenta Havla a očekávání výsledků voleb, které možná nastolí levicovou vládu, nepovzbudily investory k nákupům. Zákon o investičních společnostech a fondech i zahájení činnosti Komise pro cenné papíry se zatím na burze viditelně neprojevily. Probíhající valné hromady společností nepřinášejí příliš mnoho optimismu, neboť výplata dividend je spíše výjimkou než pravidlem. 22. května dosáhla koruna nejvyšší úrovně od loňské květnové krize, kdy ČNB zrušila fluktuační pásmo a přešla na plovoucí kurs. Obchodovala se proti DEM až za 18,10 a USD za 31,85. Posilování následovalo po prohlášení ČNB, že nezasáhne, neboť vysoký kurs se upraví tržními mechanismy. Ale 27.5. se koruna propadla během několika málo hodin z 18,35 na 18,75 za DEM. Zahraniční investoři se začali hromadně zbavovat korun a nakupovali západní měny, údajně šlo o stovky milionů DEM. Podle některých makléřů se do ČR přenáší oslabování měny z Ruska a Polska, podle jiných je důvodem poklesu předvolební panika. Pokles se nevyhnul ani akciím a dluhopisům. V posledních dnech května se však kurs koruny stabilizoval na 18,70 za DEM. Sociální Počet zaměstnanců v ČR se v prvním čtvrtletí meziročně snížil téměř o 90 tisíc osob, ale stále představují s 85% nejpočetnější kategorii výdělečně činných lidí. Podíl osob, které uvádějí podnikání jako jediné nebo hlavní povolání, dosáhl v prvním čtvrtletí již 13% a jejich počet se zvýšil o 33 tisíc na 634 tisíc. Téměř třetina podnikatelů se zabývá nemovitostmi či jejich pronájmem a službami pro podniky. Přibližně čtvrtina působí v sociálních i veřejných službách, stejně tolik ve stavebnictví a v opravárenství všeho druhu. Od 1.7. bude stát za svoje pojištěnce (důchodce, děti atd.) platit měsíčně 393 Kč místo dosavadních 287 Kč. Ve druhém pololetí proto získá zdravotnictví asi o 3,6 mld. Kč více proti původnímu předpokladu. Parlament schválil senátní znění novely zdravotních zákonů a tak splnil požadavek lékařů a zdravotních pojišťoven. Ministr financí Pilip však upozornil, že letošní rozpočet nebude vyrovnaný. Ale podle ministerstva zdravotnictví růst celkových výdajů na lékařskou péči zaostává, neboťklesly na 6,8% z dřívějších 7,5% HDP. Po delším projednávání schválila vláda nižší valorizaci důchodů od 1. července než původně navrhovanou, jen o 7,3%, tj. v průměru o 380 Kč z dosavadních 5185 na 5565 Kč. Státní výdaje tím vzrostou o šest miliard Kč, se kterými rozpočet nepočítal. Rezerva tří miliard je v nemocenském pojištění a další tři poskytne DPH, poněvadž inflace bude vyšší než předpokládaná. Navýšení pro důchody přiznané do konce roku 1995 bude činit 9%, pro pozdější jen 5%, starší důchodci získají o 115 Kč více, neboť jejich mzdy byly tehdy nižší. Demonstrace Zaměstnanci státní správy uspořádali 7.4. demonstraci před Úřadem vlády v Praze, aby vyjádřili svou nespokojenost se zmrazením mezd v rozpočtových a příspěvkových organizacích. Akce vznikla z iniciativy pracovníků finančních úřadů, odkud údajně odcházejí zaměstnanci do soukromé sféry za vyššími příjmy. Podle odborů měl státní rozpočet přihlédnout k pokrytí očekávané 13 až 15%ní inflace. Premiér Tošovský měl jednat o těchto mzdových požadavcích s předáky svazů, ale schůzku odřekl, neboť vláda rozhodla, že pod nátlakem demonstrací jednat nebude. Předseda odborů Falbr vyjednal nový termín rozhovorů na 19.5. Představitelé 10 odborových svazů, kteří zastupují 800.000 zaměstnanců rozpočtové a příspěvkové sféry (ROPO) předložili premiérovi Tošov- skému požadavek na valorizaci platů minimálně o 20%, nároky na rozpočet by činily 3 mld. Kč. Premiér však pouze přislíbil, že se odboráři mohou podílet na sestavování rozpočtu na příští rok, letos že peníze pro úpraPOLYGON 4/1998 13 [pageend15]vu mezd v rozpočtu nejsou. Odbory jako protest vyhlásily hodinovou výstražnou stávku na 8. června od 9 do 10 hodin. Zmrazením mezd trpí údajně nejvíce zaměstnanci zdravotnictví, školství, finančních úřadů, policisté a celníci. Organizace pro hospodářskou spolupráci (OECD) však důrazně varuje ČR před vzestupem mezd: nejprve se musí zvýšit produktivita práce! Asi 5000 zemědělských pracovníků a podnikatelů demonstrovalo 20.5. na Staroměstském náměstí. Podle předsedy příslušného odborového svazu průměrná mzda se pohybuje kolem 7000 Kč a v některých oblastech dosahuje nezaměstnanost až 20%. Zemědělci požadují od vlády snížení přímých daní, zlepšení infrastruktury, dopravní obsluž- nosti na venkově a vstřícnější činnost Fondu tržní regulace. Ministr Lux však namítl, že zemědělští podnikatelé dostávají měsíčně úvěry v hodnotě přes miliardu Kč s úrokem do 5%. Zemědělství Platnost kvót na dovoz jablek ukončí ministerstvo financí svým výnosem a Evropská unie vzápětí zruší odvetné zvýšení cel na dovoz vepřového i drůbežího masa a ovocných šťáv z ČR. Upustí také od dalšího trestu, kterým mělo být zvýšení cel na mlékárenské výrobky. Ještě letos získají čeští pěstitelé ovoce z programu Phare téměř 6 mil. Kč na budování odbytových organizací. V příštím roce by měli dostat další podporu. Ministr Lux tvrdí, že zavedením kvót zvýšil domácí odbyt pěstitelů, analytici zdůrazňují poučení, že omezení obchodu vůči Unii nikdy neprojde. Poslanecká sněmovna odhlasovala novelu zákona o úpravě majetkových vztahů v zemědělských družstev. Zavádí odškodnění věřitelů podílovými listy. Jednotlivá družstva budou vydávat tyto cenné papíry bez pomoci státu. Podle navrhovatelů jde o kapitalizaci pohledávek, které zůstaly po transformaci. Podle odhadů těchto cenných papírů vydají družstva asi za 4 až 5 miliard korun. Svaz vlastníků půdy však považuje tyto podílové listy za bezcenné, neboť družstva vykazují jen ztráty a směřují do konkurzu. Svůj nejlepší majetekjiž uklidila do akciových společností. ČD stále v tísni Koncem dubna se přihodily na ČD čtyři vážné nehody. Z brněnského nádraží se rozjel osobní vlak bez strojvedoucího, který si odskočil na kávu a vozy nezajistil. Souprava dorazila do 38 km vzdálené Skalice nad Svitavou, kde ji železničáři vykolejili. Prázdné železniční vagóny, odstavené u Morkovic na Kroměřížsku, se rozjely, poněvadž neznámý pachatel rozebral jejich brzdy, aby kov odvezl do sběru. U Modříc na Brněnsku vyteklo kolem 1500 litrů benzinu z převrácených cisteren vlaku, který vyko- lejil. Dva obsazené osobní vlaky se čelně srazily v zastávce Střítež na Jihlavsku. Neštěstí si vyžádalo osm těžkých zranění a 17 lehkých. Odboráři žádají odstoupení generálního ředitele Sosny, neboť nehody jsou podle jejich názorů následkem jeho systémových chyb při řízení ČD. Novýjízdní řád snižuje od 24.5. počet osobních spojů o 342 vlaků denně. Tím chtějí ČD letos ušetřit až sto milionů Kč. Rušení se týká především večerních a víkendových spojů. V září by měly ČD snížit osobní spoje 0 dalších 3,5%. Na vlaky vyšší kvality (EC a IC) připlatí cestující 60 Kč, na rychlík někteří cestující se slevou 30 Kč. V loňském roce použilo osobní dopravu ČD o 40 milionů cestujících méně než v roce 1993. Jízdné na železnici se od 1. července zvýší v průměru o 21,3% (ČD žádaly 38%). Při jízdě do 30 km tarif zdraží o 25 až 33%, na delší vzdálenosti maximálně 20%. Podle kritiků se tímto opatřením ztíží postavení obyvatel venkova, kde jsou také nižší mzdy. Údajně ČD zdražením nákladní dopravy ztratily mnoho zakázek, neboť firmy přešly na jiný způsob dopravy. ČD by se měly soustředit na snížení počtu zaměstnanců a tím 1 režie. ČD budou muset obnovit velkou část svého vozového parku, aby mohly po roce 2000 jezdit na tratích států Evropské unie. Ze 60.000 vozů pouze třetina vyhovuje mezinárodním podmínkám, ostatní jezdí na základě výjimek, které po roce 2000 pozbudou platnost. Do roku 2000 potřebuje ČD rekonstruovat 12.000 vozů, nakoupit 500 nových a prodloužit výjimky se sousedními státy. Pro osobní dopravu vlastní ČD 5200 vozů, z toho 500 odpovídá mezinárodním poža14 POLYGON 4/1998 [pageend16]davkům. Tento stav vyhovuje, ale ČD potřebuje deset rychlostních koridorových vlaků, jejich dodávka se prodlouží až za rok 2000. Trestné činy Podle ministerstva vnitra se v minulém roce zvýšil počet ekonomických trestných činů proti roku 1996 o 5000 na 30.000, ale objasněno bylo 94%. Celková kriminalita dosáhla rekordu, kolem čtyř set tisíc případů, z toho bylo objasněno jen 41%. Podle policejních expertů se hospodářské trestné činy vyznačují značnou nejasností i stále novými postupy a jsou často spojené s korupcí ve státní správě. Velmi nebezpečné a dosahující vysokých částek jsou daňové podvody (např. neplacení cla či podvody s vratkami daní při vývozu). Vyšetřovatelé mnohdyjen velmi obtížně podvodnéjednání dokazují. Generální ředitelství cel zavedlo určitá opatření, která by měla zabránit korupci celníků. Již od 13.5. mohou občané trestnou činnost hlásit na „Lince stížností“. Při porušení zákona ředitelství odvolává také vedoucí pracovníky, kteří jsou za své podřízené odpovědní. Poslední závažný případ odhalila policie v Rakovníku, kde obvinila dvanáct celníků z účasti na legalizaci 20 kradených vozů. Rakovničtí inspektoři téměř rok přehlíželi rozdíly mezi celním prohlášením a skutečnými vozy. Obvinění byli postaveni mimo službu a hrozí jim vězení. Na začátku roku pomáhali dva celníci čtrnácti běžencům z Kosova na Lopeníku (okr. Uherské Hradiště) ilegálně překročit hranici ze SR do ČR. Mezinárodní organizace Transparency International (TI), která se zaměřuje na odhalování korupce, otevřela v Praze svou pobočku. Bude podporovat přijetí potřebných zákonů, zveřejňovat programy zaměřené proti korupci a poskytovat právní posudky při soudním řízení. TI vznikla v roce 1993 v Berlíně a má pobočky v 65 zemích, v pražské kanceláři budou pracovat převážně Češi, např. senátor Pavel Rychetský. Podle názoru přípravného výboruje v ČR co odhalovat. Koncem května zahájil vyšetřovatel trestní stíhání proti Regině Rázlové, jejímu otci (býv. místopředsedovi vlády), synovi a dalším dvěma osobám. Bývalá herečka je podezřelá, že jako členka představenstva společnosti Skloexport převáděla neoprávněně cenné papíry, majetkové účasti, ochranné známky a nemovitosti do zahraničí i tuzemským firmám, na kterých se podílela. Způsobená škoda dosahuje nejméně 1,2 mld. Kč. Na jednoho z obviněných uvalil soud vazbu, expert policejního prezidia byl obviněn z vyžadování úplatku. Rázlová i se synem se ukrývají v zahraničí a bude po nich pátrat Interpol. Spory se Slovenskem S rostoucí nezaměstnaností uvažují české úřady o vypovězení dohody ČR a SR o vzájemném zaměstnávání občanů a zavedení stejného režimu jako pro ostatní cizince. Zatím si Slováci sjednávají práci v ČR bez úředního povolení. Zaměstnavatelé jsou povinni hlásit pracovníky ze SR úřadům práce, které pak poskytují Slovensku peníze na podpory jeho občanů propuštěných českými firmami. Státní pokladna tak zaplatila více než 50 mil. Kč. Ostravský úřad práce vykazuje 14 tisíc nezaměstnaných, ale registrovaných 5900 slovenských pracovníků. V loňském roce zaplatil úřad SR na podpory propuštěným 4,5 mil. Kč a letos více než 1,5 mil. Pražský úřad práce registruje téměř 14.000 pracovníků ze SR. Výroky místopředsedy slovenské vlády Kozlíka vylučují, že by Slovenská inkasní jednotka zaplatila svůj dluh 15,7 mld. Kč vůči Československé obchodní bance. Závazek vznikl rozdělením špatných úvěrů banky při dělení mezi ČR a SR. ČSOB požádala washingtonský obchodní soud o projednání sporu, ale rozhodnutí očekává nejdříve v polovině roku 2000. Deficit zahraničního obchodu Slovenska koncem dubna překročil 25 mld. Sk, při vývozu 116 mld. Sk a dovozu 141 mld. Největším partnerem SR při vyvozuje Německo s 27%, ČR následuje s 21%. Totéž pořadí je i při dovozu. ■ POLYGON 4/1998 15 [pageend17]POLIZANICE VLADIMÍR VALENTA Extrémismus při obraně svobody není zlem a umírněnost v prosazování spravedlnosti není ctností. t Senátor Barry Goldwatter, kandidát republikánské strany na presidenta USA v roce 1964 „Tahle volební kampaň má, panečku, říz,“ píše v úvodu svého komentáře Mladá fronta DNES a připomíná, že příznivci Miroslava Sládka zmlátili kverulujícího voliče, voliči dali dvakrát za vyučenou Sládkovi, Miloš Zeman byl voličem vyhozen z hospody a ochranka Václava Klause do dalšího z voličů strčila. „Politici mydlící se hlava nehlava by si v soukromém životě podobné dryáč- nické manýry určitě nedovolili... Zadělávají tím ovšem na velmi špatný zvyk - na iracionální nepřátelství lidí rozdílných názorů, na hrubost a pokleslost v soutěži myšlenek, programů,“píše MfD. Podle Zemských novin jde v současných volbách o to, který z kandidátů ze sebe ve snaze zaujmout voliče udělá největšího blba. „Ta naše kampaň česká překonává vše, nač jsme dosud byli zvyklí...,“ píše list s tím, že politici nyní musí hlavně slibovat, že co nebude zadarmo a hned, bude levné a brzy a samozřejmě bez práce, „na to Češi slyší nejvíc“. ČTK, 4. června 1998 Nenápadně, ale o to usilovněji jali se Miloš Zeman a Vladimír Spidla vykopávat komunisty z politického hrobu. Jen tak si lze vyložit jejich řeči o tom, že ČSSD je připravena jednat o podpoře své případné menšinové vlády se všemi stranami včetně KSČM. Je to představa dost znechucující. Kprvnímu polistopadovému úniku z ghetta by měla KSČM pomoci právě sociální demokracie, pro níž měl komunistický nástup k moci v roce 1948 zničující důsledky. Z prohlášení dvou vlivných politiků ČSSD především čiší touha vládnout za každou cenu. A to i kdyby se sociálně-demokratická vláda neobešla bez koaličního spojenectví se sociálně zdivočelými Důchodci za životní jistoty a bez tiché podpory dědiců někdejší KSC, kteří dál šíří myšlenky třídní nenávisti. Když před časem Miroslav Grebeníček prorokoval, že jeho strana výrazně ovlivní povolební situaci v České republice, moM si leckdo ťukat na čelo. Poté, co Zeman a Spidla zahájili svou exhumační akci, komunistův sen o určitém podílu na moci dostává reálné obrysy. Jiří Leschtina: Zeman zaklepal rudými berlemi, MfDNES, 4. června 1998 ... zapomněli, že politika je služba občanům, napsal Milan Hulík v posledním Polygonu o pravicových politicích v Cechách a já jsem se začal smát, i když je to k pláči. Jak na to pan doktor přišel, co ho k tomu vedlo? Nemám takové iluse o českých politicích, i když ne všichni tvrdí, že jsou doktoři práv. Šli do politiky dělat kariéry a nikdy neuvažovali o službě občanům, takže jaképak zapomínání? Kdyby to byli uměli, tak by jim to ani nikdo nevyčítal, ale podívejte se na ty zákony - zmetky, které se stále novelizují. Po listopadu 1989 stačila krátká doba a bylo jasné, že Václav Havel je poctivec, kterého nastrčili do výkladu, aby se ukázali. Nebo to bylo naopak, Václav Havel se tam postavil, ale dobře věděl, že do politického života se nahrne především stádo pošaha- ných. Na tom však už v podstatě nezáleží. Postkomunisté byli ti chytráci, kteří všechny převezli. Někteří jsou lepší, jiní horší a někteří jsou prostě ksindl. Dneska se s tím v podstatě nedá nic moc dělat. Prostě se mi nechce, abych měnil názor na politické věci jen proto, že na některého dnešního činitele něco prasklo. Do jisté míry za to můžeme i my, exulanti. Až na nějaké blázny jsme odmítli třeba i jen úvahu o tom, plánovat politickou činnost „až to praskne“. Byli jsme soustředěni na to, jak být aktivní složkou protibolševického 16 POLYGON 4/1998 [pageend18]boje. Bylo to jednak z toho důvodu, že generace těch, kteří byli aktivními politiky, prostě vymřela, jednak proto, že jsme měli před očima ostudný příklad selhání těch, kteří se podepsali pod Košický vládní program v roce 1945. Ne proto, že tak bolševismem na- čuchli, ale proto, že za šest let exilu ztratili jistotu, zda za nimi půjdou lidové masy - dneska se tomu říká voliči. ■Máme tedy to, co máme. To, co vychovaly komunistické školy a nezbytné rutinérství dvojí tváře v rodině, „aby kluk mohl vyštudovat“. Nepochybně, mnozí staré návyky překonali, ale ne všichni. A tak pozorujeme, jak skandál za skandálem boří občanské iluse o demokracii. Odmítneme-li se dnes politikou zabývat na podkladě mravním, odmítneme-li jít volit, protože nikdo není hoden našeho hlasu, demokracii neposloužíme. Naopak, otevřeme dveře tomu nejhoršímu. Je oprávněná obava a hrozba, že zaděláme národu na po- lízanici, jakou si navařila předešlá generace ve volbách v roce 1946, které vytvořily předpoklady pro únor 1948. Obávám se, že je třeba vzít věci jak jsou. A rozebrat si dnešní stav věcí. Paradoxně ten, kdo měl být politicky zlikvidován, se těší tomu nejlepšímu zdraví a je v tuto chvíli jedinou realistickou nadějí těch, kteří doufají v pokračování reforem a jakous takous debolševizaci. A je jedinou pravicovou politickou osobností, od které lze očekávat, že dovede tento volební zápas aspoň k patu. To je stále zřejmější každému, kdo chce o věci vážně uvažovat. A přivádí to už dnes k úvahám, které donedávna byly nemyslitelné. Jde o úvahu, kdo s kým bude ve vládní koalici. Lidovecký předseda Josef Lux, který vždy držel svoje karty tak, aby nikdo nemohl do nich nahlédnout, razil nesmyslnou zásadu, na kterou mu všichni skočili: o koalicích se jedná až po volbách. Ale byl to on, kdo nepochybně spřádal intriky s potencionálním budoucím koaličním partnerem - postkomunistickým předsedou sociální demokracie, který dnes má naději na to, že bude prvý, komu nabídne president, aby sestavil vládu. A tak dnešní Luxovou taktikou je nevyplašit voliče a utajit jim, za jakých podmínek si bude moci ponechat ministerské křeslo a udržet pod pokličkou, komu rozdal miliardové zemědělské subvence. Také se mluví o Unii svobody, straně „sarajevských atentátníků“, že i s ní se počítá v Luxově a Zemanově koaliční strategii. I když jak Zeman, tak i Ruml mluví o sobě navzájem stylem, který se do salónu nehodí. Ani do Polygonu. Ale stále více klesající naděje, živená předčasně optimistickým průkazem veřejného mínění, snižuje pro potencionální partnery atraktivnost takového koaličního spojení. Nehledě na přemet, který by musel udělat předseda strany Jan Ruml, jehož největší hodnotou je dosud ne- nalomený - pokud je známo - charakter. Pokles volebních preferencí uvedl tuto stranu i do personální krize, která odvede ještě více lidí od úvah, zdají dát své hlasy. Je to škoda, protože Rumlova strana měla šanci podchytit hlasy těch, kteří jsou rozezleni na Václava Klause tak, že raději nechají svůj hlas zmarnit a tak přispějí k vítězství levice. Ani Klausova ODS se nevyhnula podezření, že půjde do holportu - jinak takové spojenectví lze těžko nazvat - se sociálními demokraty. Jde o prostou matematiku, jak dát dohromady alespoň 101 hlasů ve sněmovně, potřebných pro fungování státu. A nezneuctít se kolaborací s bolševiky nebo fašisty, jejichž řady v příští sněmovně bude rozšiřovat strana bolševických pensistů, o níž se dá předpokládat, že její program je upečen estébáckými absolventy vokovické sorbony. I mne napadl už dávno jediný důvod, pro který by k něčemu takovému mohlo dojít, a dočetl jsem se o tom 31. května v Mladé frontě DNES v článku Jiřího Leschtiny. ODS a ČSSD by mohly utvořit tak silnou vládní koalici, která by byla schopná prosadit změnu volebního zákona. A zavést většinový volební systém, který jediný může přinést republice politickou stabilitu. Protože by vytvořením dvou silných politických bloků pravice a levice (demokratické) vyřadil ze hry extrémistické strany, které by se neprosadily tak, jako se neprosadily ve volbách do senátu. Viz příklad několika západních demokracií. POLYGON 4/1998 17 [pageend19]Ano, myslím, že by to mohlo uspět, ale potíž je v tom, že takovou koalici nelze upéci potají a postavit voliče před hotovou věc. Takový záměr by měl být ohlášen předem ve volebním programu. Udržet podobnou vládu pohromadě by bylo možné jen za pomoci zásadního úprku od principů slibovaných programů, píše J. Leschtina. Ne společně vládnout celé volební období, jak by chtěl třeba pan Lux, ale dovésti nový volební zákon do parlamentu a nechat schválit a pak koaliční spojenectví ukončit. Jinak by Václav Klaus promarnil svou novou šanci, kterou mu osud jako zázrakem přinesl, protože se od loňských vánoc opravdu nenašel nikdo, kdo by se mu vyrovnal schopnostmi a předstihl jej menším množstvím záporných osobních vlastností. Nestalo se tak a voliči se nesmí nechat ošálit nadějí, kterou do jejich myslí pašují novináři i někteří politici. Na nich teď záleží, zda umožní pravicovým stranám pokračovat v reformním procesu nebo pomohou Špidlovi, Kavanovi, Rychetskému, Jičínskému a všem těm ostatním výtečníků kolem Zemana rehabilitovat bolševiky, sabotovat evropskou obrannou a hospodářskou integraci České republiky, zatížit stát sociální demagogií, vrátit hospodářství do rukou řízení neschopné státní byrokracie, nesmyslným zdaněním podříznout soukromou iniciativu a vyhnat zahraniční investice a kapitál. Prostě připravit zemi k předání moci do rukou bolševiků nebo fašistů až se ukáže, že výše jmenovaní jsou jen drzí političtí břídilové a demagogové a ne skuteční sociální demokraté, jak jsme je znali v dobách první republiky. Václav Klaus nedávno řekl, že když si lidé zvolí levici, tak dobře jim tak. Hezky to zní, ale mýlí se. Zle jim tak. Připraví národu takovou polízanici, že i vnoučata jim budou plivat na hrob. 4. června 1998 ■ Ach , ty disproporce české - ale naše Nad vývojem a stavem české nátury a jejího myšlení či chování lze se zamyslet ve spisech Masaryka, stejně jako Denise nebo Peroutky, nověji i u Prof. Máchy. Tentokráte mi závažný podklad studijního charakteru poskytly denní noviny. Nelezl jsem jej koncem dubna v Lidovkách. Ze štábní zprávy nového náčelníka pozemních vojsk vysvítá, že z pěti záložníků povolaných na vojenské cvičení nastoupí obvykle jenom jeden, zřídka dva. Většina ostatních je lékařsky omluvena. Jako občan, který byl v době lidově demokratického, respektive socialistického Československa prost jakéhokoliv obdivu k jeho nedemokraticky a komunisticky indoktrinované armádě, měl však zároveň jasno, že žádný stát na světě neexistuje bez vojska, musím se ptát, proč dnešní mladý člověk v České republice projevuje takovouto ignoranci v jedné ze svých platných základních povinností. K službě v armádě, která přes různá dědictví a deformace je na cestě, aby se doufejme důstojně postavila do řad ostatních armád evropských demokratických států, a která naváže na demokratické poměry prvé republiky. Rám se však dále. Mám brát tato lékařská vysvědčení jako věrohodná? Akceptuji-li je, musím dospět k závěru, že český muž a občan mezi 25. a 35. rokem svého věku je somaticky nejchořejší člověk stejně staré populace na světě. Cožpak si takový kolega neuvědomuje, že lehkovážné vystavení takového certifikátu není žádné kavalírské gesto solidarity, nýbrž vědomé porušení jedné z povinností, na jejímž konci stojí nepřípustnost lékařského jednání a občanská věrolomnost? Snažím se tuto disproporci uchopit bez hněvu, analyzovat a vidět z hledisek psychologických, sociologických a politických. Maje v paměti úctu a obdiv, jaké jsme chovali k vojskům za prvé demokratické republiky, nemohu nekonstatovat bez zastesknutí: Kam se to až dopracovalo? MUDr. Jaroslav Olšanský, Wiezikon/Horben, Švýcarsko, 3. 6. 1998 18 POLYGON 4/1998 [pageend20]MILOŠ ŠUCHMA: 50. kongres krajanů v Kanadě Ve dnech 23. a 24. května se konal v hlavním městě kanadské provincie Alberta, v Edmontonu, 50. kongres Českého a slovenského sdružení v Kanadě (ČSSK). Tato organizace vznikla v roce 1939 po Mnichově s původním názvem Československé národní sdružení v Kanadě. Příští rok oslaví 60 let své existence pořádáním kongresu v Montrealu, kde vzniklo. Letošního kongresu se zúčastnili delegáti z většiny ze 14 odboček z celé Kanady, představitel Stálé komise Senátu ČR pro krajany žijící v zahraničí senátor Jaroslav Petřík, vedoucí oddělení zahraničního odboru Senátu Blanka Semotanová, ředitel odboru pro krajanské a kulturní styky ministerstva zahraničí Jan Lorenz, velvyslanec České republiky v Kanadě Vladimír Kotzy s manželkou, generální konzul ČR v Kanadě Petr Dokládal, Radka Calabková, kulturní a tisková tajemnice velvyslanectví České republiky a čestní konzulové pro provincie Britská Kolumbie Miroslav Hermann a Albertu a Saskatchewan Luboš Pešta. Kongres diskutoval výsledky projektu „Stárnoucí členové české a slovenské komunity“ a uspořádal panelovou diskusi na téma „Zaměření na mládež“. Důležitou součástí kongresu byla diskuse o návrhu spolupráce, podpory České republiky a řešení některých problémů krajanů, který byl předmětem jednání představitelů této organizace i dalších 12 krajanských spolků v Praze v červnu 1997 se Stálou komisí senátu pro krajany i Podvýboru zahraničního výboru sněmovny pro styky s krajany. Je známo, že zejména Stálá komise senátu pro krajany převzala agendu této schůzky do své vlastní náplně. Na téma spolupráce s Českou a Slovenskou republikou bylo konstatováno, že přičiněním krajanů byla Kanada první, která podpořila vstup České republiky (ale i Slovenské republiky) do NATO a že krajané na výzvu ČSSK přispěli v roce 1997 částkou přesahující sto tisíc Can$ na odstranění škod, způsobených povodněmi. Kongres se rovněž v debatě široce zabýval řešením dvojího občanství (a navrácení českého občanství zejména Čechoameriča- nům), možností korespondenčního volebního práva pro občany žijící v zahraničí a dořešením restitucí. Po parlamentních volbách v České republice ČSSK znovu zahájí jednání o dořešení těchto problémů, z nichž některé jsou již v návrhovém řízení. Kongres přijal rezoluce, které byly odeslány kanadskému ministerskému předsedovi Jean Chretienovi, českému prezidentu Václavu Havlovi i úřadujícímu slovenskému prezidentu. Na kongresovém banketu byl oceněn Masarykovou cenou, kterou každoročně uděluje České a slovenské sdružení v Kanadě jako uznání výjimečných zásluh, přední spolupracovník časopisu Polygon Vladimír Valenta a Marie Vejvodová, přední obětavá krajanská pracovnice z kanadského Kitchener-Waterloo-Guelph. V ocenění zásluh Vlád. Valenty se říká: „Nebylo mnoho posrpnových emigrantů, kteří se vložili do boje proti bolševismu v naší zemi s takovou vervou jako Vladimír Valenta (*28.5.1923). Hned v roce 1969 začal vydávat v Edmontonu politický časopis Telegram, pro který získal i spolupráci manželů Škvoreckých. Z vlastních prostředků a občanských darů jej táhl šest let. Velkou práci pro českou věc udělal jako autor, herec, dramaturg a producent v kanadské televizi a filmu (CBC, Access Alberta a National Film Board); realizoval několik filmů o osudech českých exulantů, z části ve spolupráci s Jiřím Voskovcem. V Československém sdružení v Kanadě byl vždy nekompromisním zastáncem jeho politického charakteru. Podílel se významně na mnoha rezolucích a protestních akcích proti diktatuře v ČSSR, mluvil do rádia Svobodná Evropa a Radio Canada. Byl členem Rady svobodného Československa a spolku bývalých politických vězňů K-231. Dlouhá léta přispíval do časopisu Reportér a dnes pokračuje v jeho nástupci - v Polygonu.“ Vladimír Valenta pronesl při přijímání Masarykovy ceny projev „Bez míry a hranic“, který dnešní Polygon otiskuje. POLYGON 4/1998 19 [pageend21]BEZ MÍRY A HRANIC Projev Vladimníra Valenty na 50. kongresu Českého a slovenského sdružení v Kanadě Nedávno tomu bylo již 150 let, co František Palacký odmítl pozvání na kongres do Frankfurtu, kde němečtí radikálové a liberálové se připravovali položit základ německému národnímu sjednocení. František Palacký byl pozván jako přední představitel českých zemí, které byly pokládány za součást Německé říše. Ve své odmítavé odpovědi Palacký vysvětloval svým přátelům ve Frankfurtu, že představitelé českého národa nemohou zavazovat český národ v takových otázkách, které jsou svou podstatou otázkami státoprávními. Historik Jiří Pokorný vzpomenul v časopise Reflex (č. 17/98) na Palackého dopis a čtenářům přiblížil tehdejší situaci: „Jsem Cech rodu slovanského, i se vším tím nemnohým, co mám a co mohu, oddal jsem se zcela i navždy ve službu svému národu. Tento národ malý sice jest, ale odjakživa zvláštní a sám o sobě stávající," vysvětloval české stanovisko. Spojení českých zemí se Svatou říší římskou a později s Německým spolkem bylo vždy jen na úrovni vztahů mezi panovníky. Jestliže dnes někdo žádá, aby se český národ spojil s německým (a podle povahy věci se v něm vlastně rozplynul), vyslovuje přání, které překračuje dosavadní zvyklosti a nemá právní základ. Druhá příčina, která Palackému bránila přijmout pozvání, spočívala v tom, že navrhovaný vznik celoněmeckého národního státu by měl za nevyhnutelný následek zkázu Rakouska. Jeho „zachování, celost i upevnění jest a musí býti věcí velikou i důležitou netoliko národu mého, ale celé Evropy, ano lidskosti a vzdělanosti samé“. Na východě totiž hrozí vznik „universální monarchie ruské“, který Palacký považoval za „neštěstí bez míry a hranic“- ne snad proto, že by byla ruská, ale proto, že by byla universální. „Víte,“ pokračoval, „že na jihovýchodní straně Evropy, podél hranic říše ruské, přebývají národové mnozí, původem, jazykem, dějinami a mravem znamenitě rozdílní, ... z nichž žádný sám o sobě není dosti mocen, aby pře- mocnému svému sousedu na východě odpo- rovati mohl...; totoťmohou jen tehdáž, když je svazek ouzký a pevný a bude spojovati všechny v jedno. Pravá životní síla tohoto potřebného svazku národův jest Dunaj; oustřední jeho moc nesmí se od řeky této nikdy daleko uchylovati. ... Zajisté, kdyby státu rakouského nebylo již od dávna, musili bychom v interessu Evropy, ba humanity samé, přičiniti se co nejdříve, aby se utvořil. “ - Potud Jiří Pokorný. Až dodnes se moderní česká politika nemůže obejít bez dvou pojmů: „česká státnost“ a „střední Evropa“. Od toho významného roku 1848 přes těžká zklamání i oslňující úspěchy se probíjí český národ ke své, doufejme lepší, budoucnosti a stále se opakují slova o české státnosti, která jejím odpůrcům nezní tak samozřejmě jako nám o střední Evropě jako geopolitickém rébusu, na němž my nevidíme nic pochybného. I Palacký se dočkal svého rozčarování z Rakouska, které v roce 1866 po porážce od Pruska - jemuž němečtí liberálové a radikálové, včetně Karla Marxe, vlastně dali novou německou říši na stříbrném podnose - se stalo vasalem bismarkovské a vilémov- ské politiky. A až po zhroucení českých státoprávních nadějí následoval více než půlstoletý politický a národní boj, jenž vyústil v Masarykově osvobozenecké akci za první světové války. Okřídlené Palackého „Byli jsme před Rakouskem, budeme i po něm“ nebylo vůbec protiřečením jeho předchozího výroku z roku 1848 „Kdyby státu rakouského nebylo již od dávna, musili bychom v interessu Evropy, ba humanity samé, přičiniti se co nejdříve, aby se utvořil.“ Palacký měl totiž na mysli to, co my chápeme pod pojmem střední Evropa, zatímco později má na mysli krachující a svému historickému poslání zpronevěřivší se Rakousko-Uhersko. 20 POLYGON 4/1998 [pageend22]V tom duchu také T. G. Masaryk přesvědčuje presidenta Wilsona o nereformovatel- nosti rakousko-uherského mocnářství a nezbytnosti podepřít úsilí středoevropských národů o státní nezávislost a národní sebe- určení. Podstatou této idey nebylo rozdrobit tento kus Evropy, ale položit evropskou integraci na nový, solidnější základ. Zažili jsme na vlastní kůži, jak daleko je od této idey kjejí realizaci. Wilson a Amerika první odpadli. Američané museli projít další celosvětovou zkušeností, ještě krvavější válkou, aby pochopili, že nemohou vyklízet v Evropě svoje posice. Ne proto, aby zde dělali policajty, ale proto, že prostě nemohou pustit se zřetele druhý břeh Atlantiku, jestliže se chtějí po něm svobodně plavit. A potřebovali další půlstoletí k tomu, aby pochopili chybu presidenta Roosevelta, který velkoryse vystavil státy a národy střední Evropy děsivé zkušenosti s tím, co už charakterizoval František Palacký: Rusko, carské nebo bolševické, bylo trvalou hrozbou Palackého i našeho století. Masarykovo dílo - Československá republika byla za dvacet let zdánlivě zadupána Vilémovým frajtrem Hitlerem a krátce nato se poblouzněné vystavila tomu, co už věděl Palacký - uvrhli jsme se do „neštěstí bez míry a hranic“. Nyní se střední Evropa blíží ku konci tragického vývoje, který trval nejméně dvě století. Pojem „střední Evropa“ - dříve ono Palackého Rakousko-Uhersko - zůstává problematický. Co to vlastně je? Používali jsme jej v posledních padesáti létech, abychom se odlišili od východní Evropy - od Sovětského svazu - s nímž jsme chtěli mít společného co nejméně. Ale nikdy jsme nevytvořili skutečně specifické středoevropské kulturní společenství, které by nás odlišovalo od západní Evropy. A ani před tím tomu tak nebylo. Naše spojení se západní Evropou existovalo už tisíc let a nebylo nikdy vlastně dost důvodů, abychom se považovali za nějak odlišné. „Střední Evropa“ je umělý pojem. Vše zavinil Napoleon, který potřeboval oddělit Rakousko od Německé říše, ovládnout tento prostor a vytvořit z něj nárazník mezi svým impériem a Ruskem. A později, v zájmu už jiné západní mocnosti, také bylo třeba postavit konkurenta na jeho cestě Balkánem ke Středozemnímu moři. Přijali jsme toto provisorium a mysleli v tomto smyslu po celá desítiletí a s pádem Rakousko-Uherska jsme se ocitli v neřešitelné situaci. Od prvého okamžiku, když krátkozrakost politiků západních velmocí, považujících střední Evropu za oblast dobrou leda na to, aby jim pomohla ohlídat Německo, uměle nás vzdalovala od Evropy na západ od nás a vedla k tomu, že se definitivně zhroutila wilsonovská představa evropského sebeurčení národů. Blížíme se k okamžiku, kdy prvé středoevropské země budou přijaty do NATO a později i do Evropské unie. Nebudeme pohlceni Západem, tak jako kdysi nás chtěl spolknout Hitler nebo jako nás chtěl odříznout od Evropy bolševický car Josef Visarionovič Džugašvili. Ba dokonce ani tak, jak kdysi by chtěli němečtí liberálové, kdyby byl Palacký vyhověl jejich pozvání do Frankfurtu. Spojujeme se s Evropou jako suverénní stát. Ne sami, ale spolu s Polskem a Maďarskem jsme středoevropským předvojem, kdy v tomto prostoru bude konečně naděje na vytvoření a spojení integrované Evropy. Tak se splní i Palackého a Masarykova naděje na sebeurčení a lepší životní úděl národů, které od nepaměti byly deptány vpády Hunů, Tatarů, Turků, nacistů i bolševiků. Chtěl jsem se o tom zmínit dnes, kdy mne poctíváte Masarykovou cenou, abychom si uvědomili význam jeho podílu na stavu dnešního světa. A tak trochu i naší cesty, kterou jsme se v Masarykově duchu ubírali i my. Napsal jsem nedávno, že čeští presidenti budou vždy poměřováni Masarykem, státníkem a politikem, který veškeré své jednání stavěl na základě mravním, a že málokomu se podaří, aby obstál. Vlastně i my všichni, obyčejní občané, potřebujeme takový metr. Jeho příklad tolerance a občanské odvahy. V tomto smyslu musím přiznat, že si cenu se jménem T. G. Masaryka, kterou s radostí přijímám, stěží zasloužím. Děkuji vám. POLYGON 4/1998 21 [pageend23]NA TYGRU SE JEZDIT NEMÁ MILAN HULÍK There was a young lady of Niger Who smiled as she rode on a tiger They returned from the ride With the lady inside And the smile on the fase of tiger. Tato anglická říkánka výstižně vystihuje osud pravice a pravicové politiky v její „po- plyšákové“ verzi. Kdo byla lady, kdo byl tygr a co se stalo v naší bajce? Byla jedna slečna z Nigeru šťastná, že jezdila na tygru jednou se tygr vrátil tiše a tu slečnu měl u břiše a pořád se smál jak si pochutnal. A to se stalo i těm, kteří se za pravici označili a kteří lehkomyslně spoléhali na to, že pravicově orientovaní voliči za ně nemají náhradu. Zlodějská džungle Současný start ekonomických a politických přeměn v ČR za neexistence právního státu vyvolal nebezpečí, že dojde k prolnutí obou sfér. A v důsledku jejich personálního propojení i ke korupci politických stran a politiků. Tyto obavy se v plné míře naplnily a tygr mohl zamlaskat. Tak tučného sousta se mu již dlouho nedostalo. Na troskách pravice se nyní snaží rozvinout prapor „opravdové, čisté a mravnosti dbající pravice“, vycházející z konzervativních a liberálních principů — nová strana — Unie svobody. Jde o tytéž principy a tentýž program, který tak barvitě ve všech svých volebních programech popsala ODS. A v této straně jsou i stejní politici s výjimkou toho „nej“, proti jehož kuratele se nakonec vzbouřili. Stalo se tak přesně ve chvíli, kdy konfrontace superiority a bohorovnosti jejich šéfa s metodami financování strany a ekonomickým stavem země ohrozilajejich vlastní kariéry. Protože Unie svobody se v mizérii české politiky - a pravicové obzvláště - stala počátkem roku novou betlémskou hvězdou, vstupovali do ni i ti, kteří se dosud v politice neangažovali a kteří chtěli zachránit pravici. Tím se ovšem strana polarizovala - střet nových a starých byl nevyhnutelný a současná situace strany nevěstí nic dobrého. Je někde tam, kde byla ODA před rokem! Situace US přes všechnu počáteční podporu sdělovacích prostředků, které si léčily svoji kocovinu z adorace Václava Klause, připomíná situaci KSČ v druhé polovině 80. let. Tehdy strana mluvila také stále o perestrojce, ale nebyla schopna personální obměny alespoň svého vedení. Stejný program, stejné tváře a absence právního programu dovolují US konkurovat ODS jen „biologicky“, asi jako klon svému mateřskému štěpu. Klasická polistopadová šaráda se opakuje. Jestliže k ní volby přidají ještě pat, je jasné, jaký politický horor se v ČR po příštích volbách bude odehrávat. Jsem přesvědčen, že pravicovou politiku v ČR může zachránit jen porážka nynějších „pravicových“ stran ve volbách a vláda levice. Dnešní stav pravice i levice známe a k obrodě obou může dojít jen po dočasném vítězství levice a opozici pravice. A teprve až si bude po dalších volbách lízat své rány levice, může přijít k moci slušnější pravice. A proto je zbytečné se trápit, koho nyní volit z pravice. K demoralizaci pravice a její politické sebevraždě přispěl nejen již zmíněný současný start ekonomických a politických přeměn, vytvářející podmínky pro korupci, ale i ono komplexní dědictví společensko-mo- rálních poměrů komunistického režimu. Výstižně to vyjádřil jeden můj klient z Austrálie, který mi napsal: „Vážným problémem ve Zlodejskú je to, že tam zůstal navyklý komunistický způsob života, nízká morálka, obcházení pravidel, 22 POLYGON 4/1998 [pageend24]všeobecná nevýkonnost a neochota ke změně. Tíživé dědictví komunismu se nese dál na politickém nebi, kde politika není symbolem slušnosti, ale podvádění, kde se toleruje skoro všechno a nikomu se nic nestane (stejně jako za dob oficiálního komunismu) a to se týká i české >pravice<, která se dokonale zdiskreditovala a podepsala si vlastní ortel. Totiž bezpáteřní jedinci a různá individua s těžkou komunistickou minulostí na vysokých místech nemohou zajistit nic lepšího. Dávám tomu tak dvě generace, než se to vyčistí. “ Pozlátko moci Nejen předchozí komunistická, ale nacistická totalita a nakonec i poměry rakouského mocnářství zakotvily v českém národním podvědomí, že hejtmanství, oberland- rát či ministerstvo je úřad, jemuž je třeba se klanět a jehož představitel je „pánko velkomožný“, kterému je dovoleno vše. Nezaži- tost demokratické mentality a neexistence vědomí, že úředník a ministr jsou jen demokratickým servisem demokratického občana, je nejcharakterističtějším rysem české politiky. A dodejme, že díky osobním vlastnostem Václava Klause toto přesvědčení dosáhlo svého vrcholu. Arogantní božstvo jeho nejmilostivějšího premiérského veličenstva, shlížející shůry na novinářský a občanský hmyz plazící se u jeho nohou spolu s intelektuálně a moralisticky adorovaným Václavem Havlem, tento český národní rys jen umocnily. Jako historickou kuriozitu zaznamenejme, že k panovníkovi z Boží milosti - rakouskému císaři - měl poddaný blíže, než občan demokratického státu ke svým nejvyšším představitelům. Tehdy stačilo pokleknout u kočáru při každodenních vyjížďkách císaře a lokaj, poté co kočár zvolnil jízdu, přijal poníženou supliku, kterou se císař osobně zabýval. Poslední president, se kterým se občané mohli volně setkávat, byl TGM. Stačilo přijet do Lán a pozdravit pana presidenta při jeho projížďce na koni. Bude- me-li krůtě upřímní, pak dodejme, že ani atentát na Heydricha by se nepodařil, kdyby se říšský protektor neprojížděl po Praze mercedesem jen se svým šoférem. Samozřejmě, zrychlení politického času, terorismus a z toho vyplývající nutná ochrana přispěly ke konci těchto ideálních poměrů, ale stejně tak se na tom podepsalo rychle demoralizující pozlátko moci. Je to vidět na příkladu těch disidentů, jejichž vzdorování totalitní moci bylo obdivuhodné. Co však nedokázaly kotelny a vězení, to učinily výsady moci v demokratickém režimu. Buďme však spravedliví, nestalo se to všem. Příkladem může být „enfant terrible“ české politiky, jeden z těch, co odolali nejvíce - Jan Ruml. Ani ten se však nedokázal vyhnout pokušení užívat služební limuzínu i s řidičem po dobu několika měsíců po skončení funkčního období, jak to dovoluje jeden z nemravných prerogativů dnešních politiků. Nejde však jen o mercedesy a BMW. Nedotknutelnost poslanců přistižených po požití alkoholu za volantem je však do nebe volajícím obviněním z nadutosti a pohrdáním řadovým občanstvem. Bleskurychle vzniklá elita demokratické moci převzala skoro všechny mocenské zlozvyky komunistických mocipánů, včetně tak oblíbených majáčků nadřazujících je ostatnímu dopravnímu plebsu a v něčem je dokonce předčila. Nebudeme fandit komunistům, když konstatujeme, že jejich Tatry 613 - Jednoválce“, protože se v nich válel vždy jen jeden soudruh - nemohly konkurovat luxusním mnohamilionovým autům dnešních politiků. VINA a vina Toto očarování mocí je příčinou, proč mladí a nevyzrálí „politici“ jsou neurotizováni, když ještě ve 30 letech nejsou ministry. Při vší úctě ke schopnostem mnohých z nich je jejich touha po moci, bez pochopení závazku služby spoluobčanům, ke škodě jim samým. Vždyť svět politiky není jen světem televizních kamer, recepcí, obdivu krásných žen a popularity, ale především věcí tvrdé řehole, kterou je umění dělat slušnou nebo aspoň pokud možno nejslušnější politiku. Každou politiku a každého politika je nutno posuzovat i z prizmatu délky funkčního období. Čím bude delší, tím více bude platit výrok francouzského revolucionáře Saint-Justa: „Nelze vládnout bez viny.“ A v tom je nevděčnost i té nejslušnější POLYGON 4/1998 23 [pageend25]a nejlepší politiky. A s takovou je spojeno i umění odejít z politiky, byť s pozdějším opětným návratem. Kdyby Václav Klaus a stejně tak Václav Havel dokázali, že toto dokáží, pak by dnes po jejich opětném (hypotetickém) návratu do politiky bylo jejich postavení morálně věrohodnější. Nevyrovnání se s minulostí, které bylo jednou ze specifických příčin konce „naší pravice“, bylo způsobeno především tím, že pravicová reprezentace (s několika výjimkami) minulost napodobila, namísto aby se z ní poučila. Zcela zničující dopad měla pokračující politická kariéra, a v návaznosti na to i ekonomická, mnohých „nomenklaturních pretoriánů“ bývalého komunistického režimu. A to vše spolu s dalšími důvody je příčinou, proč dříve tak vysmívaná a Václavem Klausem ironizovaná ČSSD stane zanedlouho na vrcholu moci. Ke škodě nedokončené ekonomické a společenské transformace a počínajícího zapojování do evropských struktur. Ke škodě vyšších hodnot, než je osobní popularita z televizních debat nebo osobní profit z politiky ve službách ekonomické lobby. Vždy se doplatí na to, co neplatí Nemá smysl psát o politické nevyzrálosti a komunistické indoktrinaci levice včetně ČSSD. Bude na to dosti času po volbách. Ti, kteří ve svém zoufalství z dnešní situace došli až ke konspirativním teoriím, se podle mého názoru mýlí. Za devastovanou politickou mravností, stavem obecné morálky a politickou korupcí nestojí tajemní spiklenci, ale neschopnost pravicových politiků dostát pojmům vepsaným do jejich vlastních programů. Václav Klaus napsal po převratu řadu knih, ve kterých se vyznával z hodnot minulosti a dovolával se konzervatismu, liberalismu a tradic klasické pravicové politiky. Ani on však neunesl dědictví komunismu, ani on se nedokázal řídit zásadami, které kázal jiným. Zcela v duchu rčení, které zřejmě převzal z anglosaské oblasti: „Nedělej to tak, jak to dělám já; dělej to tak, jak ti to říkám.“ A čističi okenních skel jeho limuzín? Ti dokázali kopírovat jen jeho aroganci, nikoliv již vysokou inteligenci, která však ani jemu nepomohla vidět to, co viděli mnozí i s nižší inteligencí: že mravnost, spravedlnost a slušnost jsou nedělitelné, že platí nebo neplatí. A že na jejich absenci společnost vždycky doplatí. Stalo se, co se stát nemuselo. Za tunelováním tentokráte nestál zahraniční okupant, ani jeho domácí expozitura -jen neprozíra- vost a pýcha těch politiků, kteří polistopadovou „pravici“ přizpůsobili svému obrazu. Tento obraz nás stál několik ztracených let, posuzováno jen z hlediska času. Kolik jich ztratíme j j o nastávajících volbách? Nevěřím, že ČSSD se dokáže debolševizovat rychleji, než snad dojde ke vzniku slušné a skutečné hodnoty minulosti ctící pravice. Ta se však bude muset obrátit ke Svehlovi, nikoliv ke Klausovi. Nemluvíme o ekonomických teoriích, mluvíme o slušné pravicové politice a podílu mravnosti v ní. Politika nikdy nebude úplně čistá a nemůže ani být. Promítá se do ní příliš mnoho zájmů a příliš povahových rozdílností politiků. Těm, kteří sejí věnují, by však slušnost v politice měla být cílem, byť nedostižným, nikoliv předmětem opovržení nebo ekonomické kalkulace. ,jPolitika je hrdá práce. Kvetoucí zemi lze vybudovat z ničeho, umíte-li několik jazyků, znáte-li se s evropskými panovníky, dokáie- te-li si zajistit vliv, cestujete-li bez oddechu, jednáte-li od rána do noci a raději se dohadujete než bojujete. Musíte budovat, vzdělávat se a neznát odpočinek...“ Autorem těchto slovje ten, komu se říkalo - otec vlasti. Římský císař a český král Karel IV.! Že jsou ta slova aktuální i dnes? Vždyť paměť lidstva je jen tak dlouhá, jak dlouhý je lidský život! Pravice dojela stejně jako lady z Nigeru A právo? Právní stát? O tom věděla dosavadní pravicová reprezentace pramálo. Tak málo, že jeho potřebu zcela ignorovala. A to i v těch svých představitelích, kteří měli k právu profesionálně blízko. Obrana Jana Kalvody jeho některými kolegy jako politika bez bázně a hany, který čestně přiznal svoji vinu, končí tam, kde začínají právní předpisy otištěné ve Sbírce zákonů s hrdým a falešným podpisem JUDr Jan Kalvoda. A falešný doktorát ministra spravedlnosti je 24 POLYGON 4/1998 [pageend26]ještě nejmenším proviněním rozšafného právníka s dýmkou, který o renezanci a rehabilitaci práva toho tolik namluvil. A Václav Klaus při vší úctě k jeho encyklopedickým a ekonomickým vědomostem o tom nic nevěděl. A stejně tak o psychologii. Jinak by nemohl na svoji obranu říci, že „nemohl předpokládat, že státní úředníci budou pomalejší než tuneláři“. Tam, kde nebyly zákony, by museli být rychlejší i hlemýždi. A co teprve čeští koumáci vyškolení poměry v ČSSR, kde větší rovnost zaručovala právě „schopnost okrádat jiné, aby nemuseli okrádat vlastní rodinu“. Současná předvolební kampaň ukazuje, že z krize pravice a jejich příčin se dosud nikdo nepoučil. Ani Václav Klaus, který v novém televizním pořadu „Kotel“ prohlásil, že „ti odborníci, kteří tvrdí, že příčinou neúspěchu ekonomické transformace bylo nedostatečné právní zajištění, jsou špatní odborníci“. Nynější politickou a společenskou krizi způsobila krize samotných politických elit. Její příčinou byl nedostatečný duchovní a mravní rozměr české politiky. A nepochopení pojmu „právní stát“. A prapríčinou? Ze jsme minulá totalitní desetiletí prožili zbytečně! A tak se o nynějších volbách vede opět bitva o pravicový či levicový (v českých podmínkách silně postkomunistický) směr příštího vývoje. Bitva, kterou pravice (representují« demokratickou prozápadní orientaci) vyhrála naposledy v listopadu 1989). O komunistické infiltraci levice není potřeba psát. Horší je, že k boji sešikovaná pravice je nakažena rovněž. Bacilem pohrdání principy právního řádu, zásadami politické a právní odpovědnosti za porušování zákona a mikroby všudypřítomné ekonomické a mafiánské lobby. Vedle volebního sloganu: „Doleva nebo s Klausem“ by si ODS rovněž mohla dát heslo: „Já nic, já muzikant“. A to je i konec naší story. Ti, kdo se chtěli vozit na tygru, aby předčili ty, kteří jezdili jen na oslu, museli skončit již před volbami jako lady z Nigeru. A naše „pravice“ se bude muset asi po volbách dívat, jak to bude pro změnu zase kazit levice. Existují však ještě horší varianty. Pat nebo velká koalice. Budeme moci aspoň vzpomínat na idylické doby, kdy se nedokázala dohodnout jen pravice. Calgary, AB, Canada, 2. června 1998 0 DEJTE NÁM SVŮJ HLAS A POLIBTE nám Něco mi říká, že tato brutální předvolební kampaň není bez šancí na úspěch kresba: vladimIr renČín POLYGON 4/1998 25 [pageend27]JAROSLAV TEPLÝ "Současné klima nepřeje toleranci" - píše Miroslav Purkrábek, který přednáší veřejnou politiku na fakultě soc. véd UK ve >Slovu< 16.5.98. Zamýšlí se nad netolerancí projevující se hlavně vůči Romům, ale i k lidem jiné barvy pleti, což prý asi souvisí s polistopadovou nedostatečnou připraveností k přijímání odlišnosti a plurality. Co se týče národností konstatuje rostoucí příznivý postoj k v ČR žijícím Slovákům, Němcům, Židům, Vietnamcům, podstatně méně však k občanům z Balkánu a bývalého SSSR a ptá se, čím to je, že jsme takovou směsí snášenlivosti a nesnášenlivosti. Proč se ztratila idea, kterou jsme se pokusili vyzkoušet po vzoru USA - idea kotle, v němž se z etnických a kulturních růzností vytváří občanský a politický národ? Nejspíš ledacos do toho kotle nepatří, není totiž možno postupovat stejně, jako když pejsek s kočičkou kdysi dělali dort. Podívejme se tedy jednou, místo další kritiky českých poměrů, jak to vypadá na tomto poli v západních státech. Největší holandský deník >De Telegraaf< referuje (Rolin Créton: ,/dlochtone vaders de straat op om jeugd in te tomen“, 31.3.98) o nepokojích vyvolávaných allochtonní mládeží v Nörrebro, čtvrti Kodaně, kde žije hodně cizinců. Policejní šéf Bent Olsen ukazuje stopy po kulkách na tabuli s úředními hodinami policejní stanice, na kterou bylo vypáleno 24 ran z kulometu. Mimo to byly vyraženy vstupní dveře podomácku vyrobenou bombou. Po tomto útoku a rekordním vzestupu tzv. malých přepadení začaly po večerech patrolovat hlídky allochtonních otců. Mluvčí jejich „Skupiny otců“ Khalid Alsu- beihi říká, že „Skupina otců má něco, co Dánská polieie nemá. My mluvíme řečí mladých a máme stejnou kulturu“. Dále zdůrazňuje, že tito hlídkující otcové nemají nic společného s policií. Kdyby měli, nedůvěřoval by jim ani jeden mladík. Proto také nebude Khalid hlásit žádnou krádež. „Jen když vidím, že někdo někoho mlátí, skočím mezi ně.“Skupina otců se chce také představit v mládežnickém klubu v Nörrebro. Klub je znám jako bezpečné (? - J.T.) místo pro mladé lidi. ,Mdme dohodu s policií, že sem nebude chodit, “ říká spolupracovník klubu Sami El Shimy. „V arabských zemích má mládež větší respekt ke svým otcům než k policii, proto mohou otcové dosáhnout více.“ (Od kdy se počítá Dánsko mezi arabské žemel - JT.) Policista Olsen, mající obavy, že by rodičové mohli zasahovat příliš tvrdě, hodlal Skupinu otců při prvním setkání s ní upozornit, že „kdo někoho v Dánsku bije, dostane pokutu“. To je ovšem smutná legrace. Přejdeme-li do Holandska, dostaneme podobný obraz. V dubnu a květnu t.r. došlo dvakrát k velkým srážkám mezi policií a allochtonní mládeží (rozuměj Marokánci) v Amsterdamu, kde jen v západní oblasti jich žije asi 30.000, což je čtvrtina veškeré mládeže v celém Amsterdamu. Jsou známou problémovou skupinou. Jak se ukazuje z různých průzkumů, končí často školu bez jakéhokoliv diplomu, jsou častěji než jiní nezaměstnaní a častěji než jiní sklouznou do kriminality. Stavějí se už dlouho ostře na odpor policejní autoritě. Při každém konfliktu se rychle svolávají (i pomocí mobilních telefonů) a shromažďují, aby se mohli s policií utkat. Ovšem shora zmíněná „malá“ přepadení jsou už prakticky všude běžná natolik, že Organizace nizozemských obcí (VNG) se obrátila na parlament s naléhavou žádostí o řešení; allochtonní mládež je stále zločinnější - prečiny jsou stále závažnější a původci mladší, což se týká hlavně přistěhovalců z Maroka a Antilských ostrovů (>De Telegraf* 16.5.98, A. Paping: „AHochtone jeugh steeds crimineler“). Samozřejmě nejsou všichni přistěhovalci stejní, ovšem procento těch, kteří se dokáží integrovat a mají k tomu potřebnou vůli, je u některých etnických skupin dost nízké. Marokánský učeň na automontéra Quadim chce mít dobrou budoucnost, auto a děti.,Jíle,“ říká, „dvě třetiny (jeho etnické 26 polygon [pageend28]skupiny - JT) to pro nás zkazily, s tím už se člověk musí nějak vyrovnat.“ (>De Telegraaf< 26.2.98, „Monteurs met zwart haar“) Srovnejme to s výrokem Čeňka Růžičky z rodiny předválečných „českých“ Romů, která přežila holocaust: „Olaši a Cikáni ze Slovenska nám to kazili už před válkou“ (LN 29.4.98 „Sága rodiny Růžičků je obrazem osudu původních českých Romů“). Při pokusu o oživení idey občanského „kotle“ je nutno vzít v úvahu, že každý stát či národ může integrovat či tolerovat na svém území určitý maximální počet cizinců. Jakmile je mezní počet překročen (k čemuž došlo v západoevropských státech už dávno), začne poměrně rychle vzrůstat xenofóbie (občas zaměňovaná s rasismem), kterou je třeba vidět i jako projev pudu sebezáchovy daného národa. Bohužel, část soudobých přistěhovalců se může těžko integrovat pro přílišný rozdíl v celkové kulturní úrovni, jiná zase nechce či nehodlá, protože k tomu není vždy nucena. Za hůře či těžko integro- vatelné nebo vůbec neintegrovatelné bývají považováni například přistěhovalci islamského vyznání, kteří mají v mešitách svá společenská střediska, kde se nemluví jazykem hostitelské země a kam také autochtónni obyvatelé v praxi nemají přístup - to je základní překážkou integraci. (Představte si, že v Uhříněvsi je mešita, kam každé ráno svolávají muezzini cizím jazykem za pomoci silných reproduktorů své věřící. Takovou obec byste v okolí Paříže našli, já jsem ji viděl před časem v televizi.) O vytvoření „občanského politického národa“ bez jednotícího jazyka a blízké kulturní úrovně nemůže být totiž řeč. V terminologii z doby druhé světové války představují špatně integrované nebo vůbec neintegro- vané etnické skupiny latentní „pátou kolonu“ téměř monumentálních rozměrů. I Spojené státy si „zadělaly“ na budoucí problémy, když připustily na své území ve velmi krátké době značné množství Španělsky mluvících přistěhovalců a smířily se s tím, že v různých oblastech se stala španělština více méně druhým oficiálním jazykem. V dřívějším americkém „tavícím kotli“ s jediným jazykem se stali příslušníci nejpozději druhé přistěhovalecké generace stoprocentními a rovnoprávnými Američany. Dnes nelze vyloučit, že v budoucnu v případě velké sociální, politické či mezinárodní krise může mít hispánská etnická skupina na situaci jiný názor než anglicky mluvící obyvatelstvo či že by si obě skupiny (a případně i jiné) začaly nejprve vyřizovat účty mezi sebou. Reálnému přístupu k těmto problémům dosud bránila umělá opona „politické korektnosti“, severoamerické obdoby komunistických metod k popírání skutečnosti a potlačování osobní svobody, vymyšlené a zavedené tzv. „liberálními“ intelektuály. Časy se ovšem mění, byť zatím jen pomalu. Jan Čulík, vydavatel internetových novin „Britské listy“ napsal ještě 7.11.97, že ... se reportérka české televize zachovala NAPROSTO ZÁPADNĚ A VZORNĚ. Nezmínila se totiž v textu svého komentáře ani jednou, že obžalovaní byli Romové. To už tak docela neplatí. Například Holandsko je tolerantní, velice nerasistická země, nicméně zde od jisté doby začíná nad absurdní „politickou korektností“ nabývat vrchu objektivní realita. Před několika lety napsal v největším holandském deníku amsterdamský policejní komisař, že hlavní část kriminality ve městě obstarává asi 300 mladých Maro- kánců, aniž by se pak stal terčem útoku zuřivých „korekčníků“. Vysoká kriminalita některých allochtonů (podle výzkumného ústavu pod kontrolou ministerstva spravedlnosti je až šestkrát vyšší než u „domorodců“) se vloni dostala nejen do prohlášení ministryně spravedlnosti, ale v září i do královniny trůnní řeči, což je de facto vládní prohlášení k rozpočtu na příští rok. To všechno - myslím - výmluvně svědčí o dimensích tohoto problému, který ostatně stále roste. V tomto roce se oficielně očekává, že se bude v Holandsku ucházet o politický asyl asi 40.000 lidí. Podle nedávného prohlášení šéfa Imigračního a naturalizač- ního úřadu Endinga přichází asi 70% těchto uchazečů s falešnými dokumenty nebo vůbec bez dokumentů, což svědčí více než dost o „političnosti“ jejich motivace^ Přepočítáno podle počtu obyvatel by to pro ČR znamenalo ročně 30.000 uchazečů, z nichž 21.000 s falešnými dokumenty či úplně bez nich! Jakje vidět, mají západoevropské země na své úrovni také své vážné problémy tváří POLYGON 4/1998 27 [pageend29]v tvář neustávající vlně přistěhovalců či uprchlíků skutečných či falešných, jejichž množství je už nepochybně mnohem větší, než jaké bylo obyvatelstvo ochotno dobrovolně přijmout, a to nemají tyto země za sebou 40 let duchovní a materiální devastace komunismem. ČR by měla pozorně sledovat tento vývoj a jeho následky, nic slepě nepřebírat a operovat otevřeně a realisticky v mezích svých možností. Hlavně nepřipustit, aby se ulice ujímala iniciativy. Pro exhibice v plošném humanismu či „politické korektnosti“ nejsou peníze ani nálada mezi obyvatelstvem. Každý krok v tomto směru jen posiluje extrémistické tendence, zvláště když hospodářské problémy státu nejsou ještě ani zdaleka zvládnuty. S tím „kotlem“ bych raději ještě počkal; nejsou pro to podmínky a ostatně český národ sám zatím není a nějakou dobu nebude s jinými etnickými skupinami dobře „mísitelný“. (24.5.1998) M DE PROPRIETATE (O majetku) Pro laiky podle poznámek známého ekonoma Livia Claudia upravil JAN SAMMER Již moji středověcí kolegové věděli, že pokud je někdo vypovězen ze země, nebo když odejde pro svou víru nebo přesvědčení, nebo když mu je useknuta hlava jako třeba českým pánům na Staroměstském náměstí, že jeho majetek připadá těm, kteří doma zůstali, respektive těm, kteří tu hlavu dali useknout. Již Jan Amos Komenský a jeho bratři, když přecházeli do nepřátelské ciziny, na Růžovém paloučku svůj majetek oplakali. I mnohem později, avšak dávno předtím, než se většina z nás narodila, v letech 1939 až 1945, odešlo mnoho našich spoluobčanů do zvláštních zařízení v Polsku a Německu, kde bylo postaráno o vzlet jejich duší k výšinám. Protože se v tomto odduševnělém stavu rozhodli se již nevrátit, byl i jejich majetek zcela logicky přivlastněn těmi, kteří se jim o toto povznesení postarali a tak byl uchráněn od případných dědiců, kteří by s ním nebyli uměli hospodařit. Je snad každému jasné, že tím se země české náramně obohatily, neboť touto transakcí připadlo na každou hlavu mnohem víc majetku. Další velký nárůst národního bohatství nastal v roce čtyřicátém pátém tohoto století, když tři a půl milionu našich občanů odešlo, aby s námi nemuseli sdílet krušná poválečná léta a raději zanechali na místě pozemky, nemovitosti, továrny a obchody i živý a mrtvý inventář, čímž, jak je všeobecně známo, se neobyčejně pozvedl blahobyt v této zemi. O tom, že tato injekce bohatství do našeho hospodářství byla velice účinná, svědčí to, že už v roce 1945 bylo možno převést všechny staré, opotřebené peníze na takzvané vázané vklady, kde i s úroky za 53 let představují jmění rovné desetiletému rozpočtu našeho státu. Po roce čtyřicátém osmém se velká část našich občanů vzdala svých nemovitostí, obchodů i výroben a odešla do nepřátelské ciziny, aby si našla lepší existenci v zámořských koloniích, s vědomím, že své pozemské statky zanechává své vlasti a tím opět zvýší její hospodářskou prosperitu. Tento náhlý vzestup kapitálových hodnot umožnil novou výměnu oběživa v roce 1953, a to v poměru 50 : 1, tedy za peníze ještě mnohem hodnotnější. Od té doby již nikdo nepochyboval o tom, že národ jde vstříc jasné budoucnosti. Po roce 1990 naši největší odborníci, kteří studovali inkognito na západních universitách nebo tajně hltali ekonomickou literaturu sovětskou i kapitalistickou, učinili opatření k ještě větší prosperitě. V roce 1990 sice vrátili podle nově vydaného zákona všechny majetky dříve zabavené nebo státu darované, ale vzápětí vydali opravné zákony a těmi zabránili jakémukoliv faktickému vracení. Je zřejmé, že tímto zásahem, který prostý lid nazývá rčením, že se vlk nažral a koza zůstala celá, se zachránil národu majetek, který by ti, kteří už s jeho navrácením ani nepočítali, byli roztancovali. Tím se umožnilo, že se takto zachráněný majetek spolu s tím, který ještě zůstal, mohl rozprodat v kupónové, nekupónové i tunelovací privatizaci. Mnoho toho majetku skončilo v cizině, tentokrát už přátelské, začež se nám dostalo a ještě dostane uznání a vděku. Tato poslední akce pozvedla nebývalou měrou životní úroveň našeho obyvatelstva i naši prestiž ve světě, kde s nadšením vítali našeho předního ekonoma Livia Claudia a s obdivem tleskali jeho návodům i kritikám a zasypávali jej cenami a tituly. Pak už bylo zapotřebí jen malé korekce za pomoci balíčku, aby se naše země a její obyvatelé ocitli na výsluní národů a byli oslavováni těmi, kteří se k naší úrovni - morální, materiální ani vědecko-ekonomické - zatím nepřiblížili. 9 28 POLYGON 4/1998 [pageend30]Rozhovor Polygonu s (princem) Jiřím Lobkowiczem Svojí radikální kritikou jste přispěl k pádu Klausovy vlády. Nadále chcete působit v jedné z ná- slednických stran kdysi veliké ODS. Kde vidíte hlavní a nové akcenty budoucí politiky své nové strany? Politiku je nutné chápat jako službu občanům a nikoli jako službu politikům na jejich cestě k moci. Podle mého názoru je prvořadým posláním politiky uspokojování potřeb svobodných a odpovědných občanů. Zdravý rozvoj společnosti jistě není možný bez hospodářského růstu. Proto se domnívám, je třeba klást hlavní důraz na vytvoření nového ekonomického modelu, který přinese rovnováhu mezi egoistickým zájmem jednotlivce na straně jedné a zájmy různých sociálních a ekonomických skupin na straně druhé. Tento model musí omezit jak vládní, tak soukromou exkluzivní moc na základě prosazování aktivní konkurenční politiky a dávat rovné příležitosti všem občanům. Naše hospodářství musí projít revolucí tvůrčí destrukce, což znamená, že nové inovační podniky vstoupí na trh a vytlačí podniky staré. Věk informací bude vyžadovat větší dovednosti a účinnější systém vzdělávání a odborné přípravy. Bez nich by k růstu produktivity ani k růstu celého hospodářství nedošlo. Ve vztahu ke světu považuji za nezbytné prosazovat větší otevřenost naší země v oblasti ekonomické, stejně jako v dalších oblastech, např. ekologické, kulturní atd. Na kterých cílech vám osobně zvlášť záleží? Jak se pro ně chcete angažovat? Jako ekonoma, podnikatele a bankéře mě nejvíce zajímá aspekt ekonomický, bankovnictví a kapitálový trh. Vzhledem k mému zahraničnímu působení v bankovnictví se mohu podílet na vyhledávání možností pro zahraniční investory. Nové vládě poskytovat ekonomické poradenství zaměřené na mikroekonomická opatření vedoucí ke zlepšení produktivity, hospodářské konkurenceschopnosti a výkonnosti. Nelze se totiž neustále soustřeďovat na makroekonomické kroky zaměřené na stabilizaci celého hospodářství. Jaký vývoj očekáváte - v souvislosti se svými cíli - v příštích letech v Čechách? Samozřejmě očekávám hospodářský růst a postupný růst životní úrovně občanů. Ekonomický růst je základem zdravého rozvoje celé společnosti, a proto bychom měli usilovat o to, aby měl dlouhodobý charakter. Předpokládám, že vaše strana bude i po volbách ochotna ke koalici s ostatními pravicovými stranami. Nebo i s jinými? Jak by mělo být utvářeno (znovu)vybudování české pravice? Unie svobody má samozřejmě zájem vytvořit velkou povolební pravicovou koalici složenou z liberálně konzervativního a křesťanského křídla, to znamená koalici s ODS a KDU-ČSL. Koalice s ČSSD je možná pouze v tom případě, že US dostane mandát, který jí umožní prosadit v parlamentu většinový volební systém. Levicová politika má ještě negativnější poměr k Čechům žijícím v cizině než politika kdysi vládnoucí ODS (politické postavení - volby, právní a sociální postavení - restituce a pěstování celkového nepříznivého smýšlení vůči nim, s tím souvisí i trvající označení „emigranti" či dokonce „uprchlíci" a „utečenci“). Pokládáte za záhodné, aby se zde něco zásadně změnilo a jaká opatření jsou v tomto ohledu myslitelná? V každém případě je nutné zlepšit vztahy a komunikaci s lidmi, kteří opustili republiku v roce 1968. Jsem si vědom, že jejich integrace do společnosti není jednoduchá. Bohužel stále převládá názor, že odešli spíše z důvodů ekonomických, než politických, a z něj potom vyplývá jakási přetrvávající zatrpklost vůči našim krajanům a opačně. Já osobně jsem nikdy tento problém ve vztahu k zemi svého původu nepocítil. Jak asi víte, narodil jsem se ve Švýcarsku, a do Česko- POLYGON 4/1998 29 [pageend31]Slovenska jsem přijel poprvé až v roce 1990. Přesto Českou republiku považuji za svůj domov, za místo, kde vyrůstali a žili moji předkové. Po převratu si mnoho zahraničních Čechů představovalo, že své mnohdy bohaté zkušenosti a znalosti uplatní ve prospěch vlasti. Setkali se ale většinou s odmítnutím. Nyní jsou frustrovaní, jejich vztah k vlasti utrpěl těžké otřesy. Domníváte se, že by bylo žádoucí a možné tento potenciál přece jen pro zemi využít? Rozhodně je zcela na místě vědomosti a zkušenosti Čechů žijících v zahraničí mnohem intenzivněji využívat a aplikovat v našich podmínkách. Je třeba překonat pocit křivdy u našich krajanů. Jak jsem již uvedl, mnohé záleží na lepší komunikaci a také na větší míře tolerance na obou stranách. Na druhé straně by si zahraniční Češi neměli myslet, že vše vědí lépe, udělit několik rad, nasednout do letadla a zase odletět, což je, bohužel, image, který v mnoha případech oprávněně existuje a je uplatňován i na ty, kdo skutečně a nezištně nabízejí v dobré víře svou pomoc. Opakovaným zklamáním zahraničních občanů je opětné znemožnění účasti na příštích volbách. Nelze zde už ničeho dosáhnout? Nemožnost našich krajanů volit na zastupitelských úřadech považuji za velkou chybu, kterou před parlamentními volbami v červnu ‘98 už nebude možné napravit. Unie ve svém programu prosazuje právo volit pro Čechy žijící v zahraničí tak, jak je to běžné ve všech civilizovaných demokratických zemích. Toto právo by se mělo již vztahovat na komunální a senátní volby, které se budou letos konat. Je tady ještě jedna otázka, jež byla Klausovou politikou nepříznivě ovlivněna, ale levičáci by tu postupovali ještě hůře. Je to otázka sudetoněmecká. Loňská „Deklarace“ zde sama o sobě nic neřeší. Naši někdejší krajané, jejich následovníci a organizace nejsou s dosavadním vývojem spokojeni, a zrovna tak ta část naší veřejnosti, hlavně inteligence, která si přeje vyrovnat se s minulostí zásadně a nenacionalisticky. Jaké kroky je třeba v tomto směru podniknout za dnešní situace? Domnívám se, že problémy tohoto druhu bývají vždy větší v hlavách politiků než běžných lidí. Podle mého názoru jsou česko-německé vztahy na velmi dobré úrovni. Vezměme si například spolupráci mezi městy v oblasti vzdělávání a kultury, živé vztahy v příhraničních oblastech, různé soukromé iniciativy atd. Pokud jde o restituční požadavky sudetských Němců, ty jsou za současné politické konstelace zcela nemyslitelné. Náš časopis Polygon získává v Čechách určité renomé. Váží si ho hlavně lidé, kteří v zemi postrádají opravdu nezávislý tisk, nejen partajně nezávislý, ale především neovlivněný momentálně vševládnoucím trendem. Viděl byste možnost využít této existující tradice ve prospěch svých cílů v politice, v tvorbě veřejného smýšlení atd. ? Jistě. Časopis Polygon se může stát kvalitním nástrojem komunikace s nemalým počtem našich krajanů žijících v zahraničí a napomoci zlepšení vztahů mezi nimi a zdejšími lidmi. Jakou roli hrála „Klausova epocha'1 ČR v začlenění do globalizujícího se světa? Zdá se, že v některých oblastech je brzdila, např. v udržování nerentabilních velkých, de facto státních podniků a tím zamezení masové nezaměstnanosti. Vidíte tento rys jako záporný? Jaké jsou podle vašeho názoru následky této epochy v oblasti ekonomické? Ekonomická reforma Klausovy éry byla naivní reformou uskutečněnou v duchu „laissez faire“ minulého století. Sám jsem na začátku privatizace neustále opakoval, že není možné před jejím začátkem neprovést restrukturalizaci alespoň některých průmyslových podniků tvořících jádro české ekonomiky, že populistická kupónová privatizace sama o sobě kýžené efekty nepřinese, protože to ani není možné. Došlo posléze k tomu, že nově privatizované podniky nenašly odpovědné vlastníky, kterým by šlo o zlepšování výkonnosti a produktivity práce, tedy o dlou- 30 POLYGON 4/1998 [pageend32]hodobý rozvoj podniku. Snazší pro management bylo firmu vytunelovat ve vlastni prospěch. Takže se není co divit, že v českých podnicích se stále využívají zastaralé výrobní metody a technologie, že tu vládne přezaměstnanost, kterou rozhodně není možné vnímat pozitivně, že se tu plýtvá surovinami a energií, aniž by rostla produktivita práce atd. „Klausova éra" zamezila velký růst nezaměstnanosti, chovala se tedy sociálně; není to z určitého hlediska sympatické či záslužné? V žádném případě není. Snaha udržet zaměstnanost vedla k tomu, že neziskové podniky byly uměle udržovány při životě na základě nepřímých státních zásahů a sociální hledisko tak často převládalo nad hlediskem tržním a komerčním. V podnicích totiž nedošlo k tržnímu ekonomickému chování a v důsledku toho dnes stojí před bankrotem větší počet podniků, než bylo nutné. A sociální dopady takových bankrotů budou nyní mnohem bolestnější. A jak ekonomické následky této epochy léčit? Je třeba upevnit zdravé finance, měnovou stabilitu, která stimuluje rychlý ekonomický růst, snížit inflaci a podporovat výhody spojené s ekonomikou otevřenou mezinárodnímu obchodu. Zároveň musíme mnohem více stimulovat investice a zejména přímé zahraniční investice a snížit veřejné výdaje, což umožní postupné snižování daní. Role státu musí spočívat hlavně v určování pravidel a kontrole jejich dodržování a nikoliv ve vlastnictví částí ekonomiky. Musíme usilovat o to, aby stát hrál roli regulátora pouze v těch oblastech, kde je to nutné. Jak léčit důsledky dosavadního vývoje v oblasti mravní? Je pravda, že získaná svoboda v naší zemi až příliš často znamenala, že vše je dovoleno. Ideálem se stalo maximální uspokojení jednotlivce a minimální morální omezení. Normou v naší společnosti je chamtivost a okamžité uspokojování potřeb. Proto je nutné čelit lži a nemorálnosti. Demokracie totiž musí být vystavěna na občanské společnosti, která je hrdá na své morální hodnoty a sociální etické myšlenky. Lidé musí vzít demokracii za svou a bránit ji proti politické korupci a zneužívání jako všeobecně přijatému strukturálnímu jevu v politických stranách. A hlavní důsledek na poli politickém by bylo to, čeho se obáváme: vítězství levice ve volbách. Jak vidíte ekonomický a politický vývoj v tomto případě? Pokud by se levice dostala k moci, nejspíš by vznikla tendence spotřebovávat dostupné zdroje, což by vyústilo ve vyšší úrokové sazby, nižší investiční kapitál a sníženou produktivitu práce, ale rovněž by to dlouhodobě snížilo míru spotřeby. Růst rozpočtových sociálních výdajů se bude financovat z rostoucích vládních dluhů, které víc zatíží příští generace. Dojde k ochromení svobodného tržního mechanismu. Takové trendy budou oddalovat potřebnější reštrukturalizační úsilí a naprosto ohrozí vyhlídky na udržitelné a rychlé zotavení produkce a životní úrovně. Domnívám se, že na takový levicový experiment rozhodně nemáme čas a ani si ho dnes již nemůžeme dovolit. Dále byla Interviewovanému předložena řada otázek týkajících se souvislosti společenských a ekonomických projevů globalizace v západních zemích s některými - i pochybnými až krimi- nelními - jevy českého vývoje. Považoval je za příliš sugestivní a proto se k nim nevyjádřil. * * * Vřele děkujeme panu Jiřímu Lobkowiczovi za rozhovor. (Za Polygon se ptal LJB) POLYGON 4/1998 31 [pageend33]STRÁNKY JANA BENEŠE (benešnoviny) Bil jsem v Kotli Kotel se jmenuje nový pořad české privátní televize Nova. Zahájil ho ve středu 29. dubna křesťan a ministr zemědělství Lux, lidovou sémantikou přezděný na „hada na tři písmena“. Nova, sama sebe živící, má jaksi zákonitě oproti státní televizi, volně prošustrovávající peníz poplatníkův a ještě poplatky vybírající/11 vyšší sledovanost. Státní, či -jak se to teď eufemisticky opisuje - veřejnoprávní Česká TV vede sledovaností pouze v případech vcelku ne dost pravidelně vysílaného pořadu Bubílkové a Simka S politiky netančím a pořadem Arena, vysílaným rovněž ve středu večer. Můžeme tudíž soudit, že primárním zájmem TV Nova bylo nalezení ekvivalentu, kterým by Nova svou státní kompetici předstihla i zde. Zřejmě se jí podařilo, třebaže naturel pořadu samého (jesť arciť právě jen ve svých začátcích) je popravdě k ničemu. Neposlouží ani politikovi, ani divákům. Nutně se mění v nesourodý řev. Neřeší, ale zajisté ani řešit nemůže, nic. Navíc Nova získala pro tento svůj pořaď moderátorku Arény, která, praví se, neprojevila k některým politikům, usednuvším do horkého křesla Arény, dosti uctivosti a o svou práci přišla, inu, moderovala podle svého vědomí a svědomí, holka nemoudrá, nikoli, aby zdravila u vrbiček. Podle jiné verse pak sejí mělo dostat vyhazovu za to, že dostatečně nezkoupala expremiéra Klause. Na tento pořad totiž mohou diváci reagovat telefonicky (mohu dosvědčit, že ne vždy se dovolají, mně se dokonce ozývalo, že volané číslo neexistuje) a vyjádřit svůj souhlas či nesouhlas s politikem v křesle. S Klausem, ačkolivjá jsem se třeba nedovolal, veřejnost vysoko souhlasila a moderátorce to zřejmě nebylo k dobrému. V Aréně odpovídá politik panelu stanicí vybranému. V případě Kotle může do studia přijít kdokoli a zeptat se cokoli, zbraně, včetně zbraní chladných, však nutno odlo- žiti v šatně! Zkoumá detektor, kterým di- váctvo musí projít. Jak všelijaké vášně kypí, nutno to považovat za moudré opatření. Ve středu 6. května byl do Kotle ohlášen soudruh Grebeníček. Takto estébácký synek a předseda našich komunistů, až do roku 1990 si obstarávající svůj chléb s máslem jako vědec, vědec, vyučující dějinám strany a dělnického hnutí na partajní „Vo- kovické Sorboně“. Neodolal jsem a dostavil se také. Celkem pojal Kotel, pokud se mi to podařilo dobře spočítat, 280 lidí, já se shodou okolností dostal do skupinky dosti špatně vychovaných (jak jinak) bolševiků, přicestovavších, dle dikce soudě, odněkud z Ostravska. Když jsem křičel „hanba“ na některou soudruhovu odpověď, či „bravo“ na komentáře z hlediště, byl jsem napomínán, co že si to dovoluji a jaký že prý jsem to demokrat. Jistá soudružka se mne dokonce tázala, kolik mně za to platí. Pravil jsem, že jistě víc než jí. Na těch 280 osob jsou k disposici tři mikrofony putující hledištěm, já se k němu dostal jednou, a to mi ho půjčila moderátorka. Otázky jsem měl dvě. Po jejich vyslovení jsem ho vrátil a na komentář k odpovědi estébáckého synka už prostě, tak jako kterýkoli jiný tazatel, neměl možnost. Soudruh Grebeníček, takto člen KSČ od roku 1974, zejména oznámil, že momentální KSČM byla založena roku 1990 a s bývalou KSČ nemá nic společného. Tatínek našeho milého soudruha-předsedy byl známým sadistickým vyšetřovatelem StB v Uherském Hradišti. Zdlouhavě je stíhán Bendovým UDV. V hledišti byla, kromě celé skupiny Konfederace politických vězňů, i jedna z jeho obětí. Ten starý člověk přicestoval z Břeclavi. K mikrofonu se dostal a otázal se, co mu může předseda našich komunistů dnes ke krvavé práci svého zploditele říci. Řekl: „Jste příliš zahleděn do minulosti.“ Podobné odpovědi měl i pro všechny další bývalé vězně svého režimu v hledišti. Na32 POLYGON 4/1998 [pageend34]příklad tu, že KSČ se přece všem omluvila. (Promiňte mi, že jsem vám vypíchl oko.) Pokud jde o to zahledění do minulosti, je to samozřejmě nefalšovaná bolševická persif- láž. Jako kdyby tento sedmdesátník s jedenácti lety kriminálu a čtyřiceti lety ukradeného života měl, mohl mít, ještě nějakou budoucnost. V tomto duchu socialistického positivismu ostatně nesly se vůbec všechny odpovědi soudruha Grebeníčka, a to i v případech, kdy se jednalo o otázky zcela konkrétní. Například ta moje zněla, zda ví o nějakém zločinu, který spáchali nacisté a který nespáchali komunisté. Odpověděl teprve po drahné chvíli, po mohutném pořvávání diváctva a připomínce moderátorky. Ze protestuje proti srovnávání komunismu a nacismu, protože komunismus má sociální podtext. Zřejmě se tomuto vyučovateli dějin nedostalo informací o tom, že většina tak zvaných „sociálních zákonů“ např. o ochraně nájemníků (podhoubí to naší permanentní bytové krise) jako i povinného přihlašování k pobytu, průkazů totožnosti (Kennkarte), se nám dostalo díky nařízení pana říšského protektora, svobodného pána von Neuratha, ze dne 16. března 1939. Také to, že tatíčkem naší dělnické rekreace a dalších výdobytků, jimž se těšili pracující, nebyl nikdo jiný než Reinhard Heydrich. Měl jsem, když už jsem ten mikrofon měl, ještě jednu otázku. Byla replikou na jeho tvrzení, že je proti každé nespravedlnosti, a to ať se týká Slánského a nebo manželů Rosenbergových. Tázal jsem se, jakým právem ty dva procesy srovnává. Pravil, a lhal, že Rosenbergovi byli roku 1988 rehabilitováni.1^ Jinak se ovšem soudruh Grebeníček neopomenul zmínit, že je proti vrahům bratřím Mašinovým a že marxismus je zřejmě v pořádku, když se studuje i na západních universitách, právě tak, jako že zákon o protiprávnosti a zavrženíhodnosti československého komunistického režimu není správný, protože Československo přece bylo v Radě bezpečnosti OSN, což by při protiprávnosti režimu nebylo možné. Když mu jeden z diváků oznámil, že podle jeho názoru je zločinec, patřící do kriminálu, upozornil na to, že máme demokracii a KSČM je parlamentní stranou, která získala na sedm set tisíc hlasů a v příštích volbách jich prý bude už milion. S tímhle českým fenoménem ovšem soupeřit nebylo lze. Takže to vcelku bylo velice poučných 40 minut. Nevím, nakolik pro ty doma u obrazovek, ale pro mne ano. Dávám tudíž dále. (1> Nebude bez zajímavosti zde poznamenat, že president Havel po oznámení, že státní televize prošustrovala kolem 200 milionů a navíc nelegálně prodala část svého nemovitého majetku, zákon zvyšující TV-poplatky podepsal s poznámkou napadající Novu a když generální ředitel státní televize Maté neuspěl v konkursu a musil své místo opustit, vytvořil pro něj nový jobík vicekancléře své kanceláře... ' Manželé Rosenbergovi byli odsouzeni jako sovětští špioni odpovědní za předání výroby atomové bomby Moskvě 29. března 1951. Společně s nimi byl ke 30 letům káznice odsouzen Morton Sobel. Rosenbergovi byli popraveni 19. června 1951, Sobel podmíněně propuštěn roku 1969. Skupiny amerických liberálů se několikrát pokusily o revisi procesu, ale rozsudek byl vždy znovu potvrzen. Dokumenty uvolněné z Moskvy po roce 1991 nejvýše potvrdily, že Rosenbergovi nebyli sami. Sládek dostal pár facek Předvolební aktivity sílí a na svém turné po vlastech českých došlo k tomu, že skupina Rómů napadla republikána Sládka a jeho doprovod. Incident ukončil až varovný výstřel strážníka městské policie v Boru u Tachova, kde k tomu všemu došlo. Rómové (Rómko ty krásná, Rómko ty má, případně Róme ty černý, Róme ty věrný, taktéž se nabízí Rómský baron jsem já, mne každá Rómka zná) byli podle TV vyprovokováni urážkami, kterých se dopustil ústavní činitel Sládek na adresu první dámy a jejího chotě. (Policejní protokol po činu sepsaný a Rómy podepsaný o ničem takovém nehovoří a Sládek a jeho parta předmětné výroky rovněž popírají.) Dvě osoby se ocitly ve vazbě a bylo proti nim zahájeno trestní stíhání pro podezření. Během několika hodin, ještě dříve než samo vyšetřování mohlo být zahájeno, to skončilo POLYGON 4/1998 33 [pageend35]presidentovou milostí.Což je vše v pořádku, Sládek si svých pár facek už dávno zasluhoval. Nejen jeho sémantika, ale i politická praxe po tom volají a jest presidentovo právo udílet milost. Však jich už udělil více jak tisícovku. ® Nechápu však, proč si opět nemohl odpustit tak nesmírně pitomý komentář, že tuto milost udílí proto, že se jeho a jeho manželky Rómové zastali. Od toho tu totiž institut milosti právě doopravdy není. Právě tak jako Kancelář republiky tu není od toho, aby se tam ukládali sítem uchazečů o ředitelský post propadnuvší TV-ředitelé. Pokud si president a zvláště jeho choť nedokáží zjednat vážnost svým vlastním chováním, fackující Rómové jim ji věru nedodají. ® Že pro některé pachatele trestných činů, včetně vražd, doslova jen na pár hodin, je prokázáno. Nejhůře však snad i zde působí charis- matikovy komentáře. Například v případě vrcholového cyklisty, kteiý svým opilstvím za volantem zabil tři osoby a jemuž pan president trest prominul - s komentářem, zeje lépe, aby representoval republiku než seděl v base... Co ještě? Mnoho a mnohé. Například to, že do Kotle se dostavil dne 13. května pana presidenta v nedávné minulosti i dvakrát týdně zhnu- sující Václav Klaus. Nejvíce ho asi zhnusil tím, jak vzorně demokraticky vyřešil puč, kterým se chlapíci, snažící se panu presidentovi zalíbit, což je jediná koncepce, jíž jsou schopni, snažili ovládnout ODS. Nezbylo jim potom, než obohatit českou politickou scénu o další partaj. Těch 142 existujících a 18 do voleb vstupujících zřejmě nebylo dost. V dubiosním prostředí Kotle si Václav Klaus dokázal nezadat. Klause v krystalizaci české politické scény v předvolebním boji ostatně podpořili i mnozí čeští umělci v čele se zpěvačkou Lucií Bílou a časopis Xantipa. Hezký komentář k tomu měly Lidové noviny, které se panu presidentovi zalíbit chtějí (další jediná koncepce převařovačů lejna vydávaného za diamant). Naši umělcové jsou prý odtrženi od života. Tohle už jsem někde četl, tehdy se tam také hovořilo ještě cosi o zaprodancích a zkrachovancích. Chaoti v akci Jsme podivuhodní, my Češi. Ke změnám vlády i režimů dochází „aniž se rozbilo jediné okénko“, jak napsal Ferdinand Peroutka o 28. říjnu 1918, aniž to pokládal za zvláště dobré a jak to po něm opakoval, zajisté bez uvedení pramene, Miloš Forman s poukazem na divadélko v listopadu 1989, a pokládal to za přednost. Ba důvody k nebývalé pýše. K případům vandalismu a násilí docházelo už při pražských oslavách českého hokejového vítězství v Naganu, ačkoliv je vybojovali našinci usazení většinově v zámoří. Hašek je Bůh a Hašek na Hrad!, ale nemůže v Čechách volit. V sobotu 16. května se, opět, zejména nezachovala profesionálně Policie České republiky. Na tento den byla na pražských Vinohradech ohlášena Global Street Party 98, organizovaná českými anarchisty a ekologisty. Party se schází právě ke konci týdne, v němž sněmovna schválila přes Havlovo veto protidrogový zákon, konečně dávající najevo, že drogy jsou NE! Koncert několika kapel končil v 18 hodin a ctitelé drog se rozhodli ukázat, komu patří Praha. Dav nejprve vtrhne na pražskou magistrálu, komunikaci, jíž bolševik rozdělil město a o jejíž likvidaci se žvástá už od jeho pádu. Ulice patří lidem, skanduje se a provoz na komunikaci je davem zastaven. Automobily jsou vandalizo- vány. Hrstka policistů se pokusí dav zastavit, ale je zbita a zkopána. A tak to pokračuje dál, za své vezme prodejna firmy McDonald’s i české řeznictví a jsou samozřejmě „Ulicí-je-naše“ také vykradeny. Vyletí výlohy České spořitelny, vytlučena a vyrabována je jak jídelna Kentucky Fried Chicken, tak Boutique Černá můra. Teprve teď se policie vzpamatovává a konečně dorazivší posilky zasahují proti organizovanému násilí hulvátského plebejství, takže dav už nedosáhne svého cíle - sídla TV Nova ve Vladislavově ulici. Inu, stát se může všude. Dosti úděsnou reportáž, neboť plnou starého komunistic- 34 POLYGON 4/1998 [pageend36]kého sýra v novém balení, však přinesl o věci časopis Mladý svět. Napsal nějaký Křeček. Čteme: Radikální mládež přechází od trpných protestů do přímého útoku proti mocenskému útlaku a symbolům konsumní společnosti. Pilný reportér se účastní akce, popis akce souseda v davu: Jeho pravá ruka opisuje oblouk a prázdná láhev od piva nakřápne plexisklový štít na přilbě nejbližšího policisty. Lehké zavrávorání, v mžiku leží na zemi a kope do něho několik nohou. Krev z rozbitého obličeje, hysterický řev bezmocného, bitého člověka, který obvykle následuje po úderech policejním obuškem - jenže dnes se role obracejí. Desítky lidí se přelévají přes ležící těla tří policistů. Jak dopadne velitel toho minioddílu, který se pokusil plnit svou povinnost? ... v jeho tváři lze číst jen pokoru. Hodně pozdní pokoru. Uniformu, symbol útlaku, nezakryje a hněv nezmírní. Zničující úder přes hlavu kusem Sládkova billboardu (muž nemá přilbu), kámen do obličeje, Nu a konečně, když se policie vzpamatuje a přeskupí, náš reportér časopisu pro mládež komentuje: Desítky policistů, kteří až nyní dostali rozkaz zasáhnout, (ti krvácející a dokopaní z magistrály zřejmě zasahovali bez rozkazu a svá poranění si tudíž zasloužili) probíhají nevšímavě kolem radikálů a zahajují řež ve Vodičkově ulici. Proti lidem, kteří z pitomosti odnášeli salámy z rozbité výlohy... Na mou duši, pane Křečku, takový Völkischer Beobachter, oslavující hrdinství svých národně socialistických revolucionářů v boji proti -jak shodně píšete - nadnárodním koncernům vymykajícím se jakékoli kontrole, válcujícím lokální kultury, degradujícím člověka na pracovní sílu a oklešťujícím jeho sociální práva, prohlubujícím rozdíly mezi bohatými a chudými... ani Völkischer Beobachter by to nenapsal lépe. Pro Rudé právo pak jen stačilo doplnit, že salámy si odnášeli hladovějící, aby konečně okusili tu buržoázni pochoutku. Takhle to přece nemá šťávu. Z pitomosti si odnášet salámy z nějakou náhodou rozbité výlohy? Možnosti volby Ve středu 3. června začala v Čechách úředně předvolební kampaň. Projevila se obřím plakátem ve stylu malíře Jiránka a dokonce i s jeho šifrou, ačkoliv ten autorství popírá a údajně zvažuje i možnost žaloby. Plakát zpodobňuje předsedu ČSSD Zemana v županu, který je porozhalen, takže odhaluje podvlékačky ozdobené třešničkami. Čož je symbol naší obrozené KSČ pod firmou KSČM. Agentura, plakát vyvěsivší, zatím odmítá uvést jak autora, tak finan- céra této propagace. Do kampaně zasáhla i Konfederace politických vězňů, žádající voliče, aby nevolili levici. Prozatím jen stínový ministr zahraničí ČSSD Kavan, který na sebe upozornil v přípravných rozhovorech o vstupu ČR do POLYGON 4/1998 35 [pageend37]NATO, dotazem, jak lze z aliance vystoupit, tuto nehoráznost zopakoval, ačkoli prozatím jeho partaj upustila i od požadavku referenda o této otázce. Jméno této hvězdy čs. exilu je na seznamu spolupracovníků StB, existují i filmové záznamy setkání s agenty čs. rozvědky v konspiračním bytě. Český soud však dospěl k názoru, že exulant Ka- van přece nemohl vědět, že čs. diplomaté, s nimiž se stýkal, jsou také agenty StB, koho by tohle vůbec mohlo napadnout, že! A prohlásil ho za lustračné čistého a posla- nectví schopného. Od stihání za řízení automobilu v opilství, které mělo za následek poničení tří automobilů na Malé Straně, ho zase spasila poslanecká imunita. Varování Konfederace zdá se tedy na místě. Rovněž mezi kandidáty Strany důchodců za životní jistoty, která se podle předpovědí má stát po volbách stranou parlamentní, se vyskytují muži, jejichž jménajsou na seznamech spolupracovníků StB, ale vybavení čistými lustračními osvědčeními... Takhle to prostě dopadá, když nám u revoluce chybí RE a spokojíme se tím, že její symbol, pan Havel, se také dostal mezi bolševickou nomenklaturu. Ve středu 3. června rovněž nastoupil do Kotle exministr vnitra Ruml, jeden z mužů pana presidenta, takto předseda nové strany Unie svobody zasedající v parlamentě, ač ji nikdo nevolil (nějakou náhodou má ve znaku zelený strom, silně evokující znak bývalého ukázkového komunistického agro- kombinátu Slušovice), jinak nejvýraznější postava pučistů ODS a jeden z tvůrců listopadové vládní krise, provedené systémem obvyklým v Turkmenistánu, či Kongu. Ruml se tehdy byl s Klausem před odletem do Sarajeva rozloučit na letišti, samozřejmě věděl, že letadla nesmí v Sarajevu zůstávat přes noc a jeho stranický boss a předseda vlády země je tam tedy odříznut. V obecenstvu ho čekala zjevně připravená tlupa sumčích hub StB s dotazy na papírcích, a Ruml se projevil jako člověk se špatnými nervy. Přes podlost, kterou má na svědomí, vyvolával lítost. Vcelku smutné konce pro člověka jednou tak sympatického. Mezi byvším disentem věru nikoli ojedinělý. V sobotu 6. června byla na hradě Kost uvedena na trh ve svém novém vydání a prvém vydání s dosud nikdy nepublikovaným třetím dílem Pekařova Kniha o Kosti. Vydalo nakladatelství ELK a být vámi, nezaváhal bych, dokud je. Toto dílo autora usilujícího i navzdory Masarykovi o realističtější pohled na smysl českých dějin, pokud po volbách převládnou síly usilující o nerealistické české dějiny, by totiž mohlo vyjít zase na dlouhou dobu naposledy. ČSSD už má připraven věru nepěkný tiskový zákon. V sobotu 6. června pořádala Lucie Bílá a zástup přidružených hvězd na Staroměstském náměstí v Praze svůj koncert ve prospěch ODS a jmenovitě Václava Klause. Shromáždilo se 35.000 lidí. Mezi hosty byl i rektor AVU Milan Knížák, autor plakátu Václavka a Dášenka, za jehož zveřejnění si žádá Václav Havel a jeho choť za utržené újmy na osobnostech náhrady po 5 milionech korun. Soud dosud probíhá. Oprava ad vocem balvanitosti Na těchto stránkách jsem nedávno vyjádřil přesvědčení, že nový ministr Mlynář, nejsa balvanem, to bude mít ve vládě samých balvanů těžké. Toto přesvědčení pramenilo z empirie jeho publicistické činnosti týdeníku Respekt. Pan ministr, ministrující jako mluvčí vlády, započal svou vládní činnost tím, že stáhl svou redaktorskou žalobu na nyní kolegu ministra Luxe v cause zveřejnění subvencí vyplacených ministerstvem zemědělství. Ministr Lux na oplátku dal k disposici seznam, ale bez uvedení vyplacených částek, a causa tiše odešla do ústraní. Ministr Mlynář pak vstoupil do strany Unie svobody a jeho volební plakát je označen heslem Co je veřejné, nesmí být tajné. Potom na něj prasklo, podle zveřejnění závěrů parlamentní komise, že zneužil české tajné služby BIS k získávání informací proti majitelům firmy vlastnící pozemek, kde stál za Protektorátu sběrný tábor pro Cikány a kde si ministr Mlynář dnes přeje vybudovat jim pomník. Informace měly firmu přimět k povolnosti prodat pozemek. Na otázku novinářů, jaké otázky mu měla BIS zodpovědět, odpověděl pan ministr, že je to tajné. 36 POLYGON 4/1998 [pageend38]Rómská otázka Česká porodnost je minusová, cikánská, či rómská porodnost nikoli, a etnikum, čítající dnes v ČR nějakého půl milionu, bude někdy mezi léty 2020 až 2030 při stávajícím trendu už nikoli menšinové. Již dnes existující střet kultur a zejména střet potenciálu, bude nutně výraznější. Pokud se integrace cikánské kultury, tradičně celosvětově vždy jen přidružené, oscilující a parasitu- jící, do tradičních měřítek kultury země nevyvede, důsledky neslibují být radostné. Zatím tomu nic nenasvědčuje, ti, kdož mají možnost se k problému vyjadřovat, spíše inklinují k požadavkům, aby se tradiční kultura země přizpůsobila předmětnému etniku. Pan ministr Mlynář při jisté příležitosti dokonce prohlásil, že se málem stydí za to, že je bílý. Inu, tohle pamatujeme na americkém kontinentě taktéž, a rovněž z úst, kterých se problém ve skutečnosti nedotýká, neboť žijí ve své vlastní exklusi- vitě. Za zmínku snad stojí i kabinetní ukázka tohoto postupu v cause rodiny Červeňá- kových z Ústí nad Labem. Problém této rodiny nebyl v tom, že jsou Cikáni, ale že se nehodlali přizpůsobit světu, který je živil. Když postupně „vybydlili“, tojest zničili větší počet městských bytů, uvolili se za finanční náhradu ze strany města odstěhovat se zpátky na rodné Slovensko. Během týdne je to tam však přestalo bavit a tak požádali dobrého presidenta Václava, aby jim zase zařídil pobyt v Republice české. Přes četné státnické i osobní starosti tak president neprodleně učinil. Leč neposkytl rozvětvené, prý jedenadvacetičlenné rodince ubytování v žádné ze svých četných nemovitostí. Putovali nazpět do Ústí. Zajisté, že finanční úhradu nevrátili, zajisté, že se jim dostalo dalšího bytu a sociálních dávek, a zajisté, že vedou nyní proti městu ještě soudní spor za vyhnání. Ústí je rovněž lokalita, které se teď dostává celosvětové publicity za „rasismus“, neboť město na žádost (produktivních a daně platících) obyvatel rozhodlo sousedící blok městských bytů nepřizpůsobitelných a zdaleka nejen rómských neproduktivních a daně neplatících obyvatel oddělit protihlukovou bariérou. (Tedy jedinou stěnou, nikoli ohradou.) TV ukázala úděsný a nezvládnutelný svinčík značící rozdíl mezi kulturami, - ale komentáře inklinují právě jen k tomu, že v Ústí chtějí postavit koncentrák... Jak volby dopadnou? Vyjádřím naději, nikoli předpověď. Parlament zatím nedoporučil presidentu, aby před nimi a po skončení kampaně promluvil. President prý požadavek parlamentu nechápe. V roce 1990 takhle přece do voleb zasáhl a zákon porušil, a nic se nestalo. (Causa Bartončík.) To byly ony volby, ke kterým si jako president přál dovést zemi a vrátit se pak ke psaní svých her... Nuže levicová kampaň, včetně strany důchodců exlampasáka Kremličky, jehož důchod díky benevolenci revoluce bez RE vysoko převyšuje standard, slibuje nezvýšení nájemného, nezvýšení cen elektřiny a plynu a ještě všelicos dalšího, včetně nevstupu do NATO, ale bez ohledu na možnost země. Jinak snad všechny strany slibují zeštíhlení státního aparátu, odstranění všudypřítomné korupce a jiné bohulibé věci. Vývoj však doufejme polarizuje k tomu, že z voleb vyjde vítězně ODS a ČSSD a jen tyto dvě tak rozdílné strany budou tedy schopny vytvořit akceschopnou produktivní většinu ve sněmovně. Osobností schopnou skutečné koncepce a jak se ukázalo jak v krizi česko-slo- venské, tak v krisi vyvolané presidentem podporovanými pučisty ve vlastní straně, osobností schopnou zvládat krize demokratickými prostředky, je Václav Klaus. Pokud z voleb vyjde koalice těchto dvou stran jako koalice vládní, musíme mít za to, že to budou dobré volby. Zatím je podobné uskupení vise nepředstavitelná, ale řekl bych, že jediná realistická. Nakolik a z jakých stran dojde k ústupu z rozdílných posic na společné stanovisko v zájmu země, je prozatím otevřená otázka. 6. června 1998 # POLYGON 4/1998 37 [pageend39]Návštěva bez hostitele VLADIMÍR VALENTA Padesát let uplynulo od doby, kdy pár tisíc českých studentů vstoupilo do pražských ulic, aby jako jediní hromadně protestovali proti komunistickému záměru na znásilnění československé demokracie. V době, kdy Gottwaldovi komunisté - Smrkovský a Pavel - vyvedli do ulic desetitisíce dělnických milicionářů z pražských fabrik a ministr vnitra Nosek přivolal z pohraničí pluky SNB, měli rozumnější Pražané zřejmě už srdce v kalhotech, a tak jsme pochodovali v únoru 1948 sami pražskými ulicemi od pražské Techniky k Hradu do Nerudovy ulice. Tam se nám postavili do cesty členové esenbáckého bezpečnostního pluku. Nebyl jsem v prvních řadách a došel jsem tedy asi tak tam, kde je Nerudův rodný dům „U dvou slunců“. Po dlouhém argumentování těch vpředu, abychom mohli vyslat delegaci k presidentovi, následovalo střílení do vzduchu a tlak esenbáků, kterým se podařilo nás vytlačit z ulice. Na Malostranském náměstí jsem se doslechl, že už je po všem, že to president Beneš vzdal - jestli ovšem vůbec bojoval... Nebylo divu, že jsem se za pár let poté setkával v jáchymovských koncentrácích s těmi, kteří byli tenkrát také v Nerudovce. Bylo tedy namístě připomenout po padesáti létech tuto událost. Již v minulém roce president republiky Václav Havel, později - po sovětské okupaci v roce 1968 - politický vězeň, pozval na tento den na Hrad Konfederaci bývalých politických vězňů. A tak, když v lednu musel znovu do nemocnice, vznikl na Hradčanech trapný problém, jak presidenta z tohoto pozvání vyvázat, když lékaři kategoricky oponovali, aby se vystavoval nebezpečí nové nákazy mezi starými a jistě i chorými bývalými politickými vězni. Pomineme-li tu skutečnost, že president se mohl stejně nakazit při ceremoniálu volby presidenta republiky ve Vladislavském sále o měsíc dříve, lékařský zákaz nikdo rozumný nezpochybňoval. Co se však nestalo: V Naganu čeští hokejisté pobili Rusáky a přivezli do Prahy olympijské zlaté medaile. Nehledě na to, že dali komunistickému pojmu „Vítězný únor“ nový význam, už od dob starého Řecka je zvykem, že vítězové z Olympie jsou vítání s nej- vyššími poctami. Dovedu si tedy představit, jak činorodý president to s doktory usmlou- val alespoň na krátké setkání na čerstvém vzduchu. A tak ti, kteří byli pozváni na Hrad do Španělského sálu - mnozí by se zajisté nenamáhali tam chodit, kdyby byli věděli, že tam presidenta dr. Čerbák a hostitelova starostlivá manželka nepustí - zřejmě nepochybovali, že když hokejisti, tak taky političtí vězni budou poctěni presidentovou přítomností. Tak nějakjim utkvělo v palici, že se taky trochu zasloužili o demokracii a o stát, i když se zřejmě o tom v čítánkách asi nepíše. Ba právě proto, ne kvůli sobě, považovali toto pozvání za tak důležité ve chvíli, když se opět po otěžích řídících stát dere postbolševická i bolševická čeládka. Je známo, jak to dopadlo. Presidentův neslaný nemastný a jistě neinspirující projev, který jasně ukázal, jak málo se president zamyslel nad celou únorovou tragedií - kdoví, kdo vlastně ty všeobecně známé fráze psal - přečetl nejvyšší hradní úředník, jistě osobně velmi respektovaný kancléř Medek, ale přece jenom úředník. A pak promluvil politik, sice předseda senátu, ale, bohužel, taky kdysi člen KSČ. Vím, dnes je těžké nalézt ve vedení státu politika, který by nevoněl bolševickým hnojem, ale od toho přece máme presidenta Havla, aby nalezl politika nezasviněného. Alespoň pro takovou událost, jako byla tato. A dovedu si jasně představit, jak by kvalifikoval takovou situaci dramatik Václav Havel, který se světově proslavil psaním absurdních komedií. 38 POLYGON 4/1998 [pageend40]Roztrpčení z toho vzniklé dalo vedení Konfederace presidentu republiky otevřeně najevo v dopise, který uveřejnilo ve svém Zpravodaji číslo 2/1998 a stojí jistě za přečtení: VÁŽENÝ PANE PREZIDENTE, stalo se, co se stát nemělo. Nepřijel jste mezi nás - a nebylo to poprvé. Přijeli starci a stařenky ze všech konců České republiky, nemocní, s berlemi, přijeli političtí vězni ze Švýcarska, Rakouska, Francie, přijeli i z Ameriky a Kanady. Přijeli, aby na sklonku svého života navštívili sídlo českých králů a na jeho historické půdě se setkali se svým prezidentem. Rozzářený Španělský sál měl být jedním z mála světlých míst v jejich povětšině trudném životě a přítomnost hlavy státu měla tyto slavnostní chvíle umocnit. Jste těžce nemocný, ví to celý národ. Litovali jsme Vás, z celého srdce si přáli Vaše uzdravení a s potěšením jsme sledovali zprávy o ústupu Vaší nemoci. Smířili jsme se se skutečností, že se pravděpodobně na naše setkání nedostavíte a plně jsme to chápali. Když jste v předvečer naší slavnosti uspořádal improvizovanou gardenparty pro hokejisty, radovali jsme se, že Vaše nemoc skutečně odchází. O to větší zklamání pocítilo těch osm set starých lidí, když jim bylo sděleno, že jste i nadále nemocný a za námi nepřijdete. Stačilo tak málo, ukázat se a říct „zdravím vás, nesmím zde déle pobýt, bavte se, moje poselství vám přečte pan Medek“. Ti staří lidé by to jistě uznali, provázel by Vás potlesk a pochopení. Vítězný hokejový tým vykonal pro CR chvilkově dobrou práci a dostalo se mu za ni bohaté odměny finanční i společenské. Lesk jejich slávy brzo vybledne stejně, jak vyprchala euforie spojená s řáděním adolescentů. Vážený pane prezidente, v posledním únorovém týdnu jste dal přednost momentálnímu populismu. Opomenul jste zástupce těch necelých pěti procent dosud žijících politických vězňů, z nichž někteří přijeli snad v horším zdravotním stavu než je Váš, ale přijeli. Jako prezident jste vzorem při vytváření názorů našich spoluobčanů. Vybral jste si přátele a rádce, pro něž naše existence je nepříjemným mementem. Jejich názory jste převzal a uvádíte do života, čímž jste v mnohém ovlivnil laxní postoj většiny občanů k nedávné smutné historii našeho národa. Sdělovací prostředky uvedly, že svou neúčast na setkání 24. února hodláte kompenzovat přítomností na slavnostní schůzi Konfederace politických vězňů k třicátému výročí založení K 231, která se bude konat 31. března na Žofíně. Domníváme se, že vzhledem ke shora uvedeným skutečnostem by Vaše účast na této schůzi nebyla přínosem, protože by nebylo v silách nikoho zabránit projevům nevole značné části našich členů. Litujeme, že musel být napsán tento dopis. Litujeme, že se stalo, co nejde zvrátit. Hodně zdraví a státnické moudrosti Vám přeje za KPV JUDr. Stan. Drobný, předseda KPV Ing. M. Slabák, předseda polit, komise Praha 6. března 1998 President si zaslouží uznání, s jakým dopis přijal, ale odmítl návrh, aby nechodil na další setkání Konfederace u příležitosti 30. výročí založení předchůdce Konfederace - K 231 - na Žofín. To, co píše 15. března 1998, vyvolává však také otázku, proč to nenapsal už ve svém dopise ze dne 24. února 1998 k setkání na Hradě. Vážený pane Drobný, nebál jsem se od padesátých let - v těch dobách a ještě dlouho potom jako jediný - veřejně vystupovat na obranu politických vězňů komunistického režimu, dělal jsem to bez obav po celý život, až jsem se posléze za to stal sám politickým vězněm. Nebál jsem se rovněž před třiceti lety přijít na Žofín na ustavující schůzi K 231, byť tehdy ještě nikoli jako bývalý vězeň, ale právě jako ten, který na osud vězňů permanentně upozorňuje. Nebojím se proto přijít ani 31. března na Žofín a říci tam bývalým vězňům několik důležitých věcí. Pakliže dopis předsednictva KPV znamená, že mi účast nedoporučujete, oznamuji vám, že se vaším nedoporučením řídit nebudu. Pakliže znamená, že rušíte své pozvání, nepřijdu, protože nemám ve zvyku chodit někam, kam nejsem zván. Srdečně váš Václav Havel V Praze dne 15. března 1998 POLYGON 4/1998 39 [pageend41]O setkání na Žofíně se už v Polygonu psalo. Byl tam dost nával. Političtí vězni jsou různých povah. Někteří jsou radikálové, jiní národní socialisti nebo lidovci. Najdou se mezi nimi i sociální demokraté, ale ti budou podle Miloše Zemana jistě na brzké vyhození z partaje - jestli tam vůbec vstoupili. A taky agrárníci, abych si ohřál svoji polívčičku. Jiní jsou věční skauti. Hodnějichbylo tenkrát v únoru 1948 demonstrovat v Neru- dovce a ti jistě měli stále hořko v ústech z toho, co se stalo před měsícem na Hradčanech. Bylo tam dost vojáků - pensistů v uniformách. Chci tím říci, že bývalé politické vězně nelze strkat do jednoho pytle, když se mluví o politických ideálech. S výjimkou toho, že jsou vášniví demokraté. Také jsem neviděl ty radikály, kteří odešli ze sálu, když přicházel president. Jeho uvítání bylo slušné, i když ne nadšené. Měl jsem pocit, že navzdory kritickému pohledu na presidenta, který se datuje už od samého počátku jeho presidentského působení, každý z nás chová úctu k hlavě našeho demokratického státu. Některé pasáže presidentova projevu byly přijaty se zaslouženým potleskem. V následujících dnech jsem litoval, že česká media nepovažovala za nutné opakovat o tomto projevu nic více než jen úvodní slova, kterými se president omluvil za celé nedorozumění a vůbec neseznámila veřejnost s tím, co o ní politickým vězňům řekl. Už to tak bývá, že president říká některé věci jiným lidem než těm, kteří by se měli chytit za rypák, jak říká pozapomenuté staré české úsloví. Proto bych rád, kdyby i toto Polygon přetiskl. Dámy a pánové, sestry a bratři, dovolte mi čtyři poznámky a jeden úvod. Úvodem bych se vám rád omluvil, že jsem nebyl na vašem setkání, které bylo pořádáno na Pražském hradě k 50. výročí února 1948. Lékaři mi řekli, že mohu na dvoře strávit deset minut s hokejisty, ale za žádnou cenu nemohu dovnitř do Španělského sálu mezi devět set lidí, a já jsem je tupě poslechl. Byla to moje chyba. Dozvěděl jsem se, že někteří z vás to vnímali jako projev nezájmu. Dost mě to mrzelo, protože jsem si začal vzpomínat na svůj život. Vzpomínal jsem si na to, jak můj otec i můj strýc byli vězni padesátých let. Vzpomínal jsem si na to, jak už v druhé půlce padesátých let poprvé jako mladičký chlapec jsem veřejně mluvil o politických vězních na různých spisovatelských setkáních, o šedesátých letech nemluvě. Vzpomínal jsem si na to, jak jsem byl zde na Žofíně na ustavující schůzi K 231. Nebyl jsem tady jako vězeň, byl jsem tady jako zvědavec, jako pozorovatel, jako člověk, kterého tížilo, že žije v zemi, kde jsou v lágrech lidé zavření za to, že chtějí svobodu pro svou zemi, ž’e chtějí demokracii. Později jsem se angažoval rovněž za politické vězně v tvrdší době normalizační, až jsem se posléze na chvíli, celkem asi pouhých pět let, stal sám též politickým vězněm, ale vlastně za to, že jsem se zastával jiných politických vězňů. Ale ta příhoda, o níž tu mluvím a která možná by nezasluhovala tak dlouhý rozbor, měla v sobě i něco pro mě dobrého, něco pro mě zajímavého. Ukázala totiž, kolik máte falešných advokátů. Lidi, kteří neudělali v životě nic pro pád komunismu, naopak mu slepě sloužili, využili vaší rozmrzelosti, že jsem mezi vás nepřišel, k tomu, aby si do mě kopli a měli k tomu dobré důvody. Byl mezi nimi i jeden mladý levicový politik, známý tím, jak pořádal večírky pro komunistické papaláše v sedmdesátých a osmdesátých letech. A já jsem si uvědomil, jak je nutné, aby člověk byl bdělý, aby dobře pozoroval, zda říká-li někdo něco, to opravdu tak myslí, anebo to říká z důvodů účelových, z důvodů předvolebních, či z důvodů populistických. Tolik úvodem má omluva. Ted’ mi dovolte první poznámku. Ta je taková trošku historická. Ve vašem prostředí se čas od času objevuje názor, že jsme se špatně vyrovnali s komunistickou minulostí mimo jiné proto, že jsme až příliš pokojně, až příliš kamarádsky, až příliš sametově převzali politickou moc z jejích rukou. Já bych rád k tomu řekl pár slov. Ano, je to pravda, skutečně asi takzvaně sametový charakter celého převzetí moci, celého převratu, je jednou z mnoha, zdaleka ne jedinou příčinou, proč se tak těžce s komunistickou minulostí vyrovnáváme. Ale uvědomte si, prosím, situaci, v níž jsme se ocitli. To byla situace, kdy byla náměstí plná lidí, kdy 40 POLYGON 4/1998 [pageend42]měly pohotovost všechny mocenské nástroje státu, Lidové milice, vojsko, policie, estébáci a kdy na nás, kteříjsme vedli různá jednání, byla nesmírná odpovědnost. My jsme věděli, a dodatečně mi to bylo potvrzeno, že byly připraveny stíhačky, které přelétnou jenom nad Letenskou plání pár metrů nad lidmi, nebudou po nikom samozřejmě střílet, ale jenom tím přeletem jsou schopny způsobit takovou paniku a takový masakr, že si to neumíme ani představit. Tady skutečně bylo riziko, že poteče krev. A v této situaci, pod tíhou této odpovědnosti jsme se snažili volit cestu pokojnou, kdy nebudeme ustupovat z žádného ze svých požadavků, ale kdy zároveň nebudeme vyvolávat konfrontaci. Tato sametovost měla své výhody, měla svá rizika. Nechťnás posuzuje historie za to, co jsme dělali. Ale máte pravdu asi v tom, že možná by bylo ovzduší dneska čistší, kdybychom na sebe s tou sametovostí nepřevzali i některá rizika této sametovostí. Dovolte druhou poznámku. Často se mluví 0 tom, že vám, politickým vězňům, společnost hodně dluží. Je to pravda, hodně vám dluží. Všechno, co vám dluží, vám nedá a dát nemůže. Ztracená léta života, zničené zdraví, prožité utrpení se dá stěží odstranit, vrátit, napravit. Přesto by vám mohla dát víc, než vám dává. A nedává-li vám to, potom si uvědomme, proč. Opět to není pouhá neobratnost politiků, kteří nedovedou najít ty či ony peníze na nějaké odškodné, nebo nedovedou formulovat nějaký zákon. Je to něco hlubšího. Uvědomte si, prosím, že od února 1948 do těchto dní prošlo komunistickou stranou sedm milionů našich spoluobčanů. Uvědomte si, prosím, že 99,9 procent našich spoluobčanů chodilo pravidelně k volbám, tupě jako ovce, a volilo komunistický režim. Vy jste pro tuto společnost, která tímto způsobem, způsobem takovým trošku českým, proklouzla dějinami, vy jste pro tuto společnost tak trošku její špatné svědomí. A to je možná jeden z důvodů, proč k vám lidé bývají trošku apatičtí, a pokud se někdo tlačí do vaší blízkosti, potom spíš z důvodů účelových, než z hlubokého přesvědčení. A zdá se mi, že z tohoto vašeho zvláštního postaveníjakéhosi zrcadla společnosti, jakéhosi varovného zrcadla společnosti vyplývá 1 to, o čem chci mluvit ve své třetí poznámce, totiž vaše poslání. Já mám dojem, že váš úkol je veliký a do značné míry je teprve před vámi. Vy jste totiž svědky toho, co to je násilí, vy jste svědky toho, co to je diktatura, vy jste totiž jejich obětmi. A vy toto svědectví jako varovné poselství jste povinni vydat této společnosti. Jste povinni jí říct, co se dělo v této zemi, co se dělo za jakési tiché ignorance většiny obyvatelstva, a vy jste povinni to říct kvůli budoucnosti, kvůli naší budoucnosti. Uvědomme si, kolik lidí, zvláště mladých, dnes přijímá svobodu jako samozřejmost. Mluvíte-li s nimi o odpovědnosti, považují to za žvást, nechápou, že není svobody bez odpovědnosti, že to jsou jenom dvě strany téže mince. Zkoumejme, kolik asi lidí, mladých nebo střední generace, by dnes pro tu svobodu, z níž se tak těší od rána do večera, bylo schopno něco udělat. Všimněte si, jaký mají vztah k obraně vlasti, jaký mají vztah k její bezpečnosti, jaký mají vztah k samotné naší státnosti. Kolik je v nich vlastenectví? Pramálo. Vždyť dokonce v této zemi je pro- blematizována i idea kolektivní evropské obrany. Jaký je vztah k bezpečnosti státu, k jeho svobodě, k jeho nezávislosti, k hodnotám, na nichž je založen, k lidským právům? Je velmi chladný. A kdo má varovat? Kdo má na toto všechno lidi upozorňovat? Kdo jiný má probouzet v lidech jakýs takýs vztah ke své vlasti a jakous takous odpovědnost za svou vlastní svobodu než vy, svědci těch trpkých dob, než vy, muklové. Děkuji vám. (Přepis mluveného slova, redigováno.) I když president předčasně odešel, nebylo to hned po jeho projevu, ale až poté, když pronesl zásadní projev Radovan Procházka, dnes jediný český aktivní generál, který zkazil dnešní generalitě statistické číslo stoprocentní příslušnosti ke komunistické straně do listopadu roku 1989 (do té doby byl Procházka ovšem jen bývalým poručíkem). A když Procházka pronesl: ,Aprotože jsem voják - a v celém mém životě nebyl a nebude jediný den, kdy bych jím nebyl - vím, že hovořím za všechny vojáky třetího odboje, za Zatec a za Světlanu, za generála Kutlvašra, velitele Pražského povstání, za POLYGON 4/1998 41 [pageend43]skupinu Vojenské akademie, vedenou hrdinou Slovenského národního povstání plukovníkem Kordou, a za všechny ostatní a také za syny hrdiny druhého odboje, podplukovníka Mašina...“ odpovědělo celé shromáždění nadšeným potleskem. I president se přidal a „pohotoví“ televisní reportéři se ovšem nenamáhali tento okamžik uvést ve svém zpravodajství. Rval bych si vlasy, kdybych nějaké měl, nad tou zoufalou skutečností, že všichni o všem věděli a ví. I president, který mluví k tisícovce politických vězňů o jejich poslání a úkolu, který je před nimi. Pro nás je ale pozdě, lidský život netrvá věčně. Patříme do dějin, které dosud nikdo podle pravdy nenapsal a nejsou učitelé, kteří by o tom chtěli učit. A tak všichni, co jsme tam byli, a i ti, co tam nebyli, víme, jak málo se dbalo v posledních devíti létech o to, co my, dědkové, jsme vykřikovali na každém kroku. Ne, nebyl to mamon a chamtivost kapitalismu, na který kdekdo svádí tyto hříchy, ale v první řadě pseudointelektuál- ská nadřazenost těch, kteří balancovali mezi bublavým dědictvím Pražského jara s jeho konjunkturální demokratičností a mezi neochotou vševědoucích se nechat poučit o politických zákonitostech, které budou určovat další vývoj. Nevědomost, kterou zakrývali moralizováním, za nímž pokračovalo úsilí, aby zůstalo ukradeno, co bylo dávno ukradeno, a zůstalo nepotrestáno všechno to komunistické zabíjení a banditství. Naše vlast stojí na pokraji nové, svobodné epochy, ale jeho skutečné elity jsou stále odřezávány od těla národa závistí a nenávistí těch, které si odchoval bolševický režim. A ani president neměl a nemá sílu, a snad ani skutečnou vůli, podpořit to, co sám by považoval za správné. O to vlastně šlo při té návštěvě na Hradčanech a při setkání na Zofíně. 10. května 1998 ■ LIBRI PROHIBITI je společnost, která vznikla jako knihovna „zakázaných knih“, původně byly základem archivní exempláře samizdatové edice Popelnice, kterou vydával Jiří Gruntorád, dnešní představitel společnosti a správce této knihovny. Mezi zakládajícími členy společnosti Libri prohibiti byli mj. Václav Havel, Eva Kantůrkové, Ivan Klíma, Radim Palouš, Hana Ponická, Vilém Prečan, Pavel Tigrid, Zdeněk Urbánek, Ludvík Vaculík, Jan Vladislav a další. Nyní má společnost 176 členů, z nichž je řada předních spisovatelů. Knižní samizdatový fond má přes 8800 knihovních jednotek ze 70. a 80. let. Dále fond zahrnuje na 4700 knihovních jednotek české exilové monografie. Knihovna také obsahuje 500 titulů exilových periodik včetně kompletních ročníků časopisů Svědectví, Listy, Západ, Reportér, Polygon a dalších. Součástí knihovny jsou také monografie a časopisy 1. a 2. odboje, cizí samizdatové a exilové monografie a časopisy, dokumentace a archiv dokumentů o porušování lidských práv v bývalém Československu, jakož i audiovizuální oddělení. Knihovna poskytuje zájemcům různé služby a letos uvažuje o převedení fondu na elektronická media (CD-ROM). Sídlo knihovny je v Praze 1, Senovážné nám. 2. Telefon a fax: 02 - 2422-5971. Knihovna je otevřena pondělí až čtvrtek od 13 do 17 hod. Společnost Libri prohibiti zve zájemce o členství a uvítá dary (jednak věcné ve formě starých exilových knih, časopisů a novin, jakož i dary finanční) na tuto velice prospěšnou činnost (účet číslo 3019555- 018/0800 s názvem Libri prohibiti u české spořitelny, Vodičkova 9, Praha 1). Miloš Šuchma 42 POLYGON 4/1998 [pageend44]Česká bublanina VLASTIMIL RADKOVICKÝ Dovoluji si nepochybovat, že každý čtenář zná tuhle sladkou buchtu s náplní ovoce, obvykle čerstvých třešní i s peckami - bublaninu. Čas zralých třešní ještě nepřišel, ovšem májové rozkvetlé třešňové aleje zdobí mnohé sady a meze v Čechách i na Moravě. Vzpomínám si, že těm prvním se říkalo májovky. Ale také si vzpomínám, že se mi před pár léty nostalgické vzpomínky na klukovské výpravy za třešněmi-májov- kami poněkud zakalily, když si KSČM zvolila za symbol právě třešně. Jejich červená barva je barvou komunistů, ale chuťa vůně třešní je od komunistických idejí značně odlišná. I když pro koho jak! Stabilní stranická členská základna KSČM prokazuje, že prakticky každý desátý dospělý občan ČR inklinuje k „nejpokrovější světové ideologii“ s patřičnou stranickou disciplinou, jak se jim stala už dávno samozřejmostí - a kterou zcela postrádají ostatní politické strany. Fakt relativně početné členské základny KSČM je nepochybně dílem naší sametovosti, která dala zapomenout na činy režimu totalitní zlovůle, nepředložila národům k nahlédnutí a posouzení tehdejší skutečný stav formou četnějších obrazových a zvukových dokumentů s fundovanými komentáři. Mnozí komunisté - a jistě nejsem sám, kdo se o tom přesvědčil - dokonce rázně odmítají informace o tehdejším policejním státě, stranických čistkách, nesvobodu informací, zdeformované zákony, existenci mnoha set tisíc politických vězňů apod. Nic z toho prý nepoznali a je to jen zlobná pomluva; na tehdejší „šťastný život a budovatelské úspěchy“ plivat nenechají! Domnívám se, že skalní komunisty by ale stejně žádné sebeoriginálnější důkazy nepřesvědčily, protože jejich přesvědčení může zaniknout jen s jejich tělesnou schránkou. Silně se vnucuje přirovnání s vírou a odhodláním muslimských fundamentalistů. Bublanina televizní Nástup nejkrásnějšího měsíce máje přinesl v české televizi i téměř hodinový rozhovor s předsedou KSČM Grebeníčkem. V úvodu se soudruh Grebeníček stručně představil a uvedl základní životopisné údaje. Ke svému původu bezostyšně sdělil, že otec pracoval v zemědělství a nyní je v důchodu. Na poznámku moderátora o tom, že otec je v současnosti stíhán za brutální činy jako bývalý vězeňský dozorce, soudruh Grebeníček s milým úsměvem dodal, že tuhle připomínku očekával. Ale nic neobjasnil, zřejmě tvrdé podmínky pro bývalé vězně v komunistických věznicích byly takovou samozřejmostí, že o ní není třeba podrobněji hovořit. O svém vstupu do KSČ v roce 1975, tedy v období nejtužší normalizace, soudruh Grebeníček mile pohovořil jako o období, kdy se snažil KSČ „ozdravit“ - i když nezastával žádnou špičkovou stranickou funkci. O KSČM mluvil jako o straně demokratické se silným sociálním zaměřením. Zkušení moderátoři rozhovoru měli sice připravenu řadu zajímavých otázek „na tělo“, ovšem na žádnou z nich nebyla odpověď vyžadována v plném rozsahu - pro znatelnou snahu moderátorů udržet rozhovor na neutrální úrovni. Nějakou kontinuitu KSČM s KSČ, či odpovědnost za činy minulosti, „demokrat“ Grebeníček nezná a neuznává. Ve státě, kde byl komunistický režim prohlášen oficiálně za režim nezákonný, to byl pořad, při kterém musely tisíce obětí totalitní zlovůle ronit slzy nad naším pojetím spravedlnosti a demokracie. Ale soudruh Grebeníček odvedl v předvolebním období „dobrou práci“ a dozajista potěšil všechny svoje příznivce téměř trvalým POLYGON 4/1998 43 [pageend45]úsměvem i profesionálním klidem při obratném kličkování ve spleti záludných otázek. Bublanina v hlavách Tak lze charakterizovat zmatek, který má neuvěřitelný počet voličů, zvláště těch jen se základním školním vzdělání a vyšším věkem. Hovořit s nimi o zásadách a významu demokracie má pramalý význam, protože jejich celoživotní zkušenosti se kondenzovaly do několika životních zkušeností: Politika je svinstvo, vždycky nám budou vládnout ti nejprotřelejší, vždycky budeme muset někoho poslouchat, bohatí jsou mocní a mocní se stávají bohatými - a proto je třeba být opatrný. A už máme objasnění pro současný prudký nárůst preferencí Strany důchodců za životní jistoty! Prohlašovaná nutnost, aby se každý snažil zajistit své stáří vlastními úsporami, se stává nechutnou fraškou, protože úspory v bankách či pojišťovnách jsou vystaveny obrovskému riziku vytunelování, s čímž mají už i důchodci smutné zkušenosti, úspory doma zase za pár let vlivem vysoké inflace představují jen zlomek původní hodnoty. Otočka doleva není výsadou jen obyčejných a starších občanů. Záchranu od levicově zaměřených politických stran očekávají i mnozí drobní podnikatelé, zejména řemeslníci a maloobchodníci, z nichž někteří stojí již několik let před otázkou, zda i velmi pilnou prací šest dnů v týdnu vůbec dále zajistí chod své živnosti. Stejně tak velký počet mladých rodin s malými dětmi vede životní zápas o zajištění jakéhokoliv samostatného bydlení a existence vůbec. Zvyšující se nezaměstnanost doplňuje počty těch, kteří jsou přesvědčeni, že „za komunistů to bylo lepší“. Někde se stala chyba, to cítí všichni. Desítky chyb z období posledních devíti let jsou omílány v nejrůznějším významovém pořadí, ale k žádné z nich se žádná politická strana ani žádný politik plně nehlásí. Odpovědnost se vytratila, důsledky zůstávají - a jsou přesouvány ve stále větší míře a v nejrůznějších podobách na bedra řadových daňových poplatníků. Na opačném pólu existuje malá skupina zbohatlé elity, většinou zbohatlé ne vlastní prací, nýbrž příslovečnou „podnikatelskou šikovností“ v džungli našich děravých zákonů. Není snad týdne, aby se ve sdělovacích prostředcích neobjevila nová aféra rozkrádání řádově v desítkách milionů korun či jiný kolosální podvod. Toho obratně využívají různí politici v programových prohlášeních a slibují zavedení progresivního zdanění enormě vysokých příjmů, kontrolu nad vysokými vklady a významným majetkem, a tak získávají popularitu i přízeň budoucích voličů z řad méně majetných a zajištěných občanů, kteří už tvoří více jak polovinu populace ČR. Zejména sociální demokraté se těší velké přízni, což je důsledkem občanské nemohoucnosti i nevíry, že pravicové strany napraví vše negativní, co za posledních devět let bylo především jimi způsobeno ve všech odvětvích řízení státu i pokleslé morálky. Bublanina pražská O třetím májovém víkendu se v centru Prahy upekla obzvláště pikantní bublanina. Mladí lidé, ochránci životního prostředí - ale i anarchisté - v různorodém a početném složení se rozhodli zviditelnit demonstra- tivním pleněním všeho, co bylo kolem jejich trasy, zvláště se zaměřili na prodejny McDonald’s, které jsou údajně násilnou transplantací americké pseudokultury u nás, a navíc množstvím obalového odpadu znehodnocují naše životní prostředí. Dlažebními kostkami rozbíjeli výkladní skříně, ničili dopravní značky, vykrádali obchody, převraceli a poškozovali auta, včetně policejních, zkrátka šlo jim údajně „o uvolnění síly a touhu ukázat, že nejen existují, ale když se do něčeho dají, tak pořádně“ (výrok jednoho z nich). Pořadatelé původně ekologické demonstrace uvádějí, že jejich záměrem nebyla devastace obchodů a ničení veřejného majetku a ani sami si nedovedou vysvětlit, proč k takovému zvratu došlo. Policie musela k zvládnutí situace nasadit značné posily, jsou desítky zatčených, vyčís- lují se materiální škody, vyšetřovatelé pracují naplno. Už se ozvaly hlasy, že zásah policie byl brutální a neadekvátní. Ze Slovenska přišla jízlivá poznámka, že kdyby se něco podobného stalo v Bratislavě, na Slo44 POLYGON 4/1998 [pageend46]vensko by se hrnula memoranda Evropského parlamentu a slovenský národ by byl označován za neevropsky nekultúrni. Lidé se ptají, proč jsou alkohol, drogy a vandalství programem tolika mladých. A opět se ozývá, že „někde se stala chyba“. Jen málokteří na to odpovídají, že mladí - pokud nemohou úspěšně podnikat, bleskově zbohatnout a žít „na vysoké noze“ jako hrstka jejich idolů - se cítí podvedeni, ukřivděni, nedoceněni, jejich rozpálené hlavy nahrazují důvtip a pracovitost odvahou revolto vat jakýmkoliv způsobem, ale dostatečně viditelně. Pod vlivem drog a alkoholu je každému „moře po kolena“, je nutné se realizovat. Bublanina lidová Opět se ukazuje, že nedostatečná výchova a zdevastovaná občanská morálka jsou bumerangem, který ničí a mnohdy anuluje mnoho z toho dobrého, co bylo vykonáno, výchova a morálka jsou i významnými ekonomickými faktory všude na světě, tedy i u nás. Tato pravda unikla a uniká našim pragmatickým politickým veličinám, bohužel... Zarážející je, že vůbec nerespektují poznatek, vyslovený už kdysi Karlem Čapkem: Opravdovým znakem poznání je omyl. Cestu k žádoucí změně nevytvoříme jen formou a zvyšováním počtu policistů a jejich dokonalejším technickým vybavením. Tato cesta začíná, či začít mohla a měla, solidním vyrovnáním s minulostí, se všemi jejími atributy, aby se pocit práva a co nejvyšší spravedlnosti stal samozřejmým a jistým pocitem každého občana. Místo této cesty jsme zvolili jinou, „naši“, která umožnila bývalým komunistickým nomenklaturním kádrům získat ohromné bohatství a následně i vliv a moc. Odhaduje se, že je jich v naší elitě nejméně 80%. Jsme velmistry na vytváření paradoxů, dáváme šanci podnikat tzv. všem, ale tato šance nemá dostatečně vybudované zákonné zázemí, takže se plně a úspěšně využitelnou stala především pro ty, kterým byly slušnost, čest a morálka vždy naprosto cizími elementy. A kdo z této skupiny dlouhodobě zdeformovaných nedosáhl do vysoké podnikatelské sféry třeba z důvodu vyššího věku, užívá si „svobody a demokracie“ s ne právě nízkým důchodem, protože vyměřeným obvykle z osobního platu, o kterém se obyčejným smrtelníkům ani nesnilo. Také materiální zajištění ze zlatých dob jim tvoří vítané a nezanedbatelné rezervy. Víme, že mají nejen velké a přepychově vybavené byty, domy, chaty, auta, ale také zlato, cenné starožitnosti a často i nemalá zahraniční konta. Vše samozřejmě právně zajištěno a vhodně rozvrstveno v okruhu nejbližších příbuzných, to pro všechny případy; nakonec se takto jistí všichni, kteří přišli k bohatství poněkud „zvláštním způsobem“. A ti méně schopní z rozsáhlé garnitury pokřivených charakterů u nás vytvořili početnou skupinu „obyčejných“ podvodníků, zlodějů a flákačů. Dlouhodobé hledání příčin našeho neutěšeného stavu ekonomiky, politiky i špatného stavu společnosti trvale nerespektuje působení příčin a jejich důsledků. Nad řidiči, kteří v uzavřené obci předjíždějí rychlostí často i 80 km/hod., mávneme rukou, stejně jako nad těmi, kteří jezdí po českých dálnicích rychlostí 180 km/hod. a více. Neúcta k zákonům a nařízením je u nás znakem sebevědomí a nadřazenosti nad tyto zákony a předpisy, ovšem současně je to ignorace nejzákladnějších pravidel slušného chování. Podivujeme se nad cenami některého zboží a služeb, které jsou v přepočtu často až o 40% vyšší než v sousedních státech a hledáme prodejny a podniky se slušnějšími obchodníky či řemeslníky. Láteříme nad těžkopádnou mamutí státní administrativou, kde k vyřízení mnohých běžných záležitostí čekáme dlouhé hodiny a někdy i celé dny, kam je občas nutné přidat i náležité „všimné“. Každý se chová „tržně“, tedy myslí především na svůj profit. Příkladů našich velkých deformací jsou desítky, příkladů malých denních deformací jsou sta a sta. My si ale vůbec neuvědomujeme, jak a čím jsme jiní, neevropští. Volby mohou přivést k moci jiné politické seskupení, ale neznám žádné, které by mělo jako úkol číslo jedna důkladné ozdravění morálky společnosti, tedy i sebe sama. Proto nakonec jedna otázka: Víte, proč u nás téměř nikdo nenosí klobouk? Protože není před kým jej smeknout! 19. května 1998 ■ POLYGON 4/1998 45 [pageend47]Zákruty justice a státní správy TOMÁŠ KRYSTLÍK Ústavní soud v Brně přijal za svou asistentku soudkyni Alenu Lhotskou, která se, jak vysvitlo, proslavila nejdelším známým vedením soudního sporu - za 22 let jej nedokázala uzavřít. Jedná se o občanskoprávní žalobu dnes již 741eté důchodkyně proti jejím příbuzným o movitý majetek. Lhotská spatřuje příčinu v údajně složitých rodinných poměrech žalobkyně, které prý ztěžovaly dokazování. Podle údajů z Městského soudu v Bmě byla již Lhotské udělena za jiné průtahy v soudních řízeních dvě kárná opatření. Později jí soud raději navrhl odchod do důchodu, aby nemusela předstoupit před kárný senát. Od Městského soudu odešla Lhotská kde konci roku 1997, aby se objevila jako asistentka u Ústavního soudu. Její nový zaměstnavatel se po proniknutí případu na veřejnost k vysvětlení své prapodivné personálni politiky příliš neměl, jen nařídil, aby asistenti napříště při přijetí povinně podepisovali soudu prohlášení, že „nezatajili takové skutečnosti ze svého života, které by ÚS ČR poškodily“. Václava Smejkala, pohraničníka, který v roce 1968 zastřelil svého kolegu na německém území (Polygon 2/98), odsoudil soud na rok a půl nepodmíněně. Estébák Kafka, který v roce 1981 mučil disidenta a zpěváka Vlastimila Třešňáka zhášením cigaret a sirek o jeho kůži, což dosvědčili před soudem jeho spoluvězni, byl odsouzen - hádejte k čemu? - ke čtyřem rokům zákazu činnosti v ozbrojených složkách! Soudkyně Ivana Podlipná zdůvodnila svůj verdikt tvrzením, že „Kafka spáchal čin v rámci svého služebního zařazení a vzhledem ke změně režimu je stupeň jeho společenské nebezpečnosti velmi nízký“. Před dvěma roky^ požádal cikánský aktivista Ivan Veselý presidenta Havla, aby podal Nejvyššímu soudu ČR podnět ke zrušení Sládkovy strany SPR-RSČ se zdůvodněním, že republikáni usilují o likvidaci rovnoprávnosti občanů, což se příčí zákonům. Neuspěl. Ivan Medek z presidentské kanceláře mu později přetlumočil Havlův postoj takto: „President preferuje jako účinnější individuální trestní postih představitelů SPR-RSČ za jimi spáchané skutky včetně článků v listu Republika, vyznačujícím se národnostní a rasovou nenávistí.“ Jinými slovy, že si nechce pálit prsty. Na Veselého trestní oznámení proti stranickému listu republikánů před dvěma lety zareagovali loni státní zástupci a obvinili redaktora a šéfredaktora republikánského listu Republika Martina Zbelu a Josefa Krejsu. Mezi nejodpomějšími kousky prvního jmenovaného na stránkách listu patří přirovnání cikánů k odpadu, který je třeba likvidovat ve spalovnách, neboť při recyklaci hrozí, že „z továrního otvoru nám na druhé straně vypadne zcela nepoužitelný a zcela nenapravitelný cikán“. Letos v dubnu, navzdory posudku brněnské filosofické fakulty, který jednoznačně vyvozuje, že list Republika hanobí národ, rasu i přesvědčení a podněcuje k národnostní zášti, vrátil soudce Kamil Kydalka případ k došetrení. Své rozhodnutí odmítl jakkoli komentovat. Neslavně dopadl pan Veselý i s trestním oznámením proti Sládkovi, který před volbami v roce 1996 ve volebním televizním šotu prohlásil o předsedovi vlády, že „poslal lovit svou ženu hlasy na cikánský bál. Přitom já bych tam nepustil ani svého psa“. Tentokrát policie jednala rychle. Zametla případ pod stůl (tj. „odložila“) s poukazem na údajný fakt, že si nebyla schopna opatřit videozáznam Sládkova extempore. A tomu má veřejnost věřit, když každá televizní stanice si pro vlastní potřebu zaznamenává a archivuje své vysílání! Při dalším Sládkově výpadu změnil pan Veselý taktiku. Když Sládek v parlamentu prohlásil, že by právní odpovědnost cikánů měla platit již od narození, zažaloval jej o omluvu a satisfakci ve výši jednoho sta korun. Stojí za to ocitovat zdůvodnění pražského Městského soudu z loňského května, se kterým se ztotožnil v listopadu i vrchní soud. „Předmětné výroky nebyly určeny konkrétní fyzické osobě, žalobci, ani nebylo z jejich obsahu zřejmé, že by byly konkrétně žalobci adresovány.“ Paragraf o ochraně osobnosti, podle názoru soudu, „rozhodně nechrání hodnoty, které náležejí určité obecné skupině - např. národnostní, politické, náboženské, profesní atd.“. Česká veřejnost proti těmto praktikám policie, místních zástupců a soudů neprostestuje. Senátor Milan Kondr se tisku svěřil s případem ze své právní poradny. Jím nejmenovaný soud vyhrožoval přišedčímu o radu, vdovci, milionou pokutou, pokud nezaplatí dědickou daň na garáž z dědictví po manželce. Notář se neobtěžoval zjistit, že garáž nabyl již za svobodna, takže nemůže 46 POLYGON 4/1998 [pageend48]být předmětem dědického řízení, a že navíc garáž vykoupil stát ve veřejném zájmu a nechal ji zbourat dávno za života jeho manželky. To vše ale notáři nevadilo, aby nechal vypracovat znalecký posudek na nexistující garáž. Není se co divit, že dotyčný odhadce nemovitostí vypracoval znalecký posudek, vždyť většina z nich byla spolupracovíky StB a vrchnosti se přece musí vždy vyhovět! Příslušný soudce podepsal výhrůžku milionou pokutou, i když si musel být vědom, že tato částka je mnohem vyšší než obnos, který dotyčný obdrží do konce života coby důchod. Další případ. Zemře-li někdo, musí dědic zaplatit za zůstavitele daň z nemovitosti včas, a to i tehdy, není-li ještě jasné, jak se dědici vypořádají a zda to schválí soud svým usnesením. Jinak jej frnační úřad zpětně penalizuje za pozdní zaplacení daně z nemovitosti. Přestože berňák vyměří dědici daň z nemovitosti až po skončení dědického řízení, které mnohdy trvá přes rok, odvolání proti penalizaci nepomůže. Ve zdůvodnění rozhodnutí Finančního ředitelství pro hlavní město Prahu, jako odvolacího orgánu, se praví: „Datum doručení platebního výměru na daň nemá vliv na datum splatnosti daně... Proti tomuto rozhodnutí podle ustanovení § 50, odst. 8 zákona o správě daní není odvolání přípustné.“ - !!! ■ Tečka za zamítnutím zákona o volbách na zastupitelských úřadech ČR pro občany žijící nebo přechodně bydlící v zahraničí Jak bylo i v Polygonu obsáhle uvedeno, zákon neprošel právě v historický den 25. února. Jeho zamítnutí není výrazem technické obtížnosti nebo dokonce juristických nejasnosti. Tyto vy- Ihané důvody přežívají mezi obyvatelstvem, které je jimi ve formě občanských předsudků doslova zamořeno. (Chvála Bohu, po letech usilovné práce mezi exilem a domovem, ne všechno obyvatelstvo.) Je ale zvlášť smutné, že tyto předsudky jsou doslova cementovány ve vědomí mnoha politiků, dokonce významných. Bolí to, když se jedná o lidi vzdělané. Inu, tam, kde působí na osobnost pouze akademický diplom, nelze se divit. Mám před sebou na stole přehled, jak poslanecké kluby a jejich příslušníci hlasovali. S obzvláštním zájmem hledím na známá jména odpůrců zákona, kteří se řadí do pravicového bloku. Pan poslanec profesor Klaus se hlasování zdržel Prý se během hlasování vzdálil. Své stanovisko vysvětlil krátce sdělením, „...že by měli volit pouze ti, kteří mají s naší zemí společného více než jen jméno a vzpomínky“, a že důsledky voleb dopadají více na občana doma než v cizině. Prosím, nechci dále polemizovat, mohl bych být nazván bolestínem, který má český pas, české jméno a vzpomínky. Jiný poslanec totiž zdůvodňoval svou absenci při hlasování tím, že zaspal Zmocnila se mě nebezpečná nedůvěra vůči některým českým politikům. Nedůvěra ještě větší, když jsem si znovu přečetl odpověď ministerského předsedy Václava Klause pro Polygon (8/1996). Ještě více než před dvěma roky budí odpověď dojem strojené starostlivosti, přemýšlení a péče o vyřešení problému. („Ano, o změně volebního zákona budeme uvažovat. Ano, o změně volebního zákona budeme přemýšlet. “) Tehdy jsem se ponejprv pozastavil nad formulací, vzal v úvahu i sladký hlasový timbr premiéra. A řekl jsem si: „on verra“. Splnilo se. Vývoj názorů bývalého premiéra na jeden závažný požadavek občanů v zahraničí nedoznal během doby změn. Ne tak od poslance, který zaspal, ale od pana Klause jeho jednání zabolelo. Z uvedeného vyplývá, že se vyjadřoval dvakrát k problému krajanů, lidí stejné krve. Dvakrát posoudil, ale jasné odpovědi se pokaždé vyhnul. To velký politik nedělá. Klausovi by přiznání omylu nemohlo uškodit. Za ta léta jej známe. Ale doma by se bývalo mohlo hnout s jedním čistě postsocialistickým předsudkem. A za to by to stálo. Jaroslav Olšanský, Wiezikon/Horben, Švýcarsko, 3. 6. 1998 POLYGON 4/1998 47 [pageend49]O českých sociálních demokratech doma a v zahraničí JIŘÍ JEŠ 120. výročí své strany vzpomněli čeští sociální demokraté i různými historickými reflexemi. Taková ohlédnutí jsou zajímavá i z hlediska posouzení kontinuity této strany - zejména v posledních padesáti létech, neboť na této kontinuitě zakládá ČSSD i svůj nárok na Lidový dům. Poslední předúnorový sjezd Československé sociální demokracie v listopadu 1947 sice odstranil z čela strany Zdeňka Fierlin- gera, jehož dnes Miloš Zeman označuje za představitele sociálně demokratické kolaborace s komunistickou stranou a nikoliv za tajného člena KSČ a agenta NKVD, jak naznačují některé jiné prameny. Na Fier- lingerovo místo tenkrát nepřišel jeho věrohodný demokratický protipól Václav Majer, ale v té době ještě velký levičák a fanatický znárodňovatel Bohumil Laušman. Ten pak sice zbývající tři měsíce do února 1948 projevoval jakýs takýs zájem o spolupráci s nekomunistickými stranami, ale ještě dříve než byl únorový převrat dokonán, uzavřel opět s Fierlingerem dohodu a tím si pak v Gottwaldově únorové vládě vysloužil místo náměstka předsedy vlády. Takzvaně pravicoví - rozuměj demokratičtí - sociální demokraté v čele s bývalým ministrem Václavem Majerem a generálním tajemníkem Blažejem Vilímem prchali na Západ, jiní putovali do komunistických kriminálů. Ovšem komunizující jádro strany reprezentované Zdeňkem Fierlingerem, Ludmilou Jankovcovou, oběma Erbany a Jiřím Hájkemdovedlo stranu ke slučovacímu sjezdu s KSČ a tím Československou sociální demokracii úspěšně pohřbilo. Kontinuitu strany od té doby, tedy plných čtyřicet let z oněch stodvaceti, udržovala Československá sociální demokracie v zahraničí, která se na kongresu roku 1951 ve Frankfurtu nad Mohanem stala členem obnovené Socialistické internacionály. Kdo někdy za totalitního režimu dostal do ruky exilové Právo lidu, které ke stému výročí strany začalo roku 1973 vycházet ve Spolkové republice Německo, vzpomene si zajisté na zavilé útoky na ony poúnorové zrádce v čele s Jiřím Hájkem a Ludmilou Jankovcovou, byť právě jim po roce 1977 doma Charta 77 jako svým pozdě procitnuvším signatářům nasazovala aureolu hrdinství. Kromě předsedy zahraniční sociální demokracie v exilu Karla Hrubého ze Švýcarska a generálního tajemníka Jiřího Loe- wyho z Německa patřil mezi zahraniční funkcionáře té strany i profesor Jiří Horák ze Spojených států, který se po listopadu 1989 stal na čas i málo úspěšným předsedou strany doma, a také Přemysl Janýr z Vídně. Ten přišel do ciziny až po sovětské okupaci v roce 1968, kdežto předtím, za Pražského jara, kdy dnešní předseda ČSSD Miloš Zeman vstupoval do KSČ, se pokoušel přesvědčit hrdiny reformního komunismu Alexandra Dubčeka a Františka Kriegla o tom, že k obrodnému procesu by mělo patřit i vzkříšení čs. sociální demokracie. Se zlou se potázal, neboť taková konkurence se skutečně demokratickými tradicemi bylo to poslední, co komunisté s lidskou tváří a s mladým Milošem Zemanem ve svých řadách mohli potřebovat. Teď, u příležitosti 120. výročí vzniku strany se všichni jmenovaní sešli buď na stránkách Lidových novin nebo zvláštního jednorázového čísla Práva lidu, vydaného v Lidovém domě k tomuto výročí. Jiří Loewy připomněl někdejší bonmot Miloše Zemana, že pravicový sociální demokrat je stejný protimluv jako smažený sněhulák a sám se k této metafoře - tedy coby onen smažený sněhulák - přihlásil jako k důkazu své skutečné ohnivzdornosti. Zatímco Přemysl Janýr poradil Zemanovi, aby dal včas před volbami závazný slib, že nebude aspirovat na místo budoucího premiéra a spokojí se s dosavadním trůnem v poslanecké sně48 POLYGON 4/1998 [pageend50]movně. A Karel Hrubý hned vedle známých Zemanových programových tézí v Právu lidu otiskuje své vášnivé vyznání svobodě a demokracii jako hlavním idejím stodvace- tileté tradice strany a končí důležitým vyhlášením, že ohledy ekologické a kulturní rozvoj jedince a společnosti musí mít v sociálně demokratickém myšlení dokonce přednost před materiálním rozvojem výroby. Ostatně i v sousedním článku Miloše Zemana najdeme poněkud nadsazené sdělení, že on, Zeman, do značné míry souhlasí s Tony Blaierem a s jeho třemi základními prioritami: Za prvé vzdělání, za druhé vzdělání a za třetí vzdělání. Zní to všechno překrásně, ale je otázka, zda týden před tím právě sociální demokraté co nej širšímu vzdělání nakonec neublížili, neboť - jak řekl ministr školství Sokol - zamítnutí školného znamená vlastně zavedení numeru clausu na vysokých školách, protože bez finanční spoluúčasti studentů není možné zajistit studium pro všechny přihlášené. Uvidíme tedy, jak v nejbližších měsících a hlavně po volbách bude ČSSD v duchu svých tradic plnit i tento svůj slib, v němž se se svou, jinak zatím nepříliš sou- rodou, zahraniční větví plně shoduje. (Článek byl autorem poskytnut Polygonu a RSE) n Karel Šindelář (10.3.1918 - 7.5.1998) 15. května se rozloučili čeští usedlíci v Sydney s Karlem Šindelářem requiem ve slovenském kostele sv. Cyrila a Metoděje v Lidcombe. Zesnulý byl jednou z opor českého kulturního života v Austrálii. Má velké zásluhy zejména o seznámení australských milovníků klasické hudby s díly Jana Jakuba Ryby a Leoše Janáčka, a to ve spolupráci s hudebním oddělením Moravského zemského muzea v Brně. Během této činnosti Karel jednal s australským rozhlasem (ABC), australskou operou, Musica viva a dalšími hudebními organizacemi a činiteli. Karel patřil do generace básnických talentů, mezi nimi Ivan Blatný, Pavel Javor a Robert Vlach, kteří začali zveřejňovat své prvotiny v předválečném Studentském časopise. Všichni odešli po únoru 1948 do exilu. Karel připlul do Sydney v roce 1949. Jako všichni přistěhovalci, ani on neměl lehké začátky. Aby uživil rodinu, musel po mnoho let pracovat ve dvou zaměstnáních. Přesto si našel čas k práci ve prospěch krajanské obce. Od příjezdu do Austrálie byl varhaníkem při českých bohoslužbách - po padesát let! Psal programy pro český rozhlas v Sydney a verše, které byly zveřejňovány nejen v českých časopisech v Austrálii, ale také v Evropě. Nejznámější jsou jeho variace na téma „Šla Nanynka do zelí“, jak by je napsali různí básníci (Reportér, Švýcarsko, 6/85 a 2/86). Přeložil také do češtiny několik klasických australských balad Henryho Lawsona. Karel byl ředitelem komorního pěveckého sboru spolku sv. Václava „Plejády“, v němž účinkovaly m.j. jeho manželka Elizabeth a dcera Helen, obě výborné zpěvačky. V roce 1988 získal druhou cenu v soutěži „Povídka jednou větou“ nakladatelství Cham- ber/Cambridge, kterou občas vypisují největší australské noviny The Sydney Morning Herald. Do soutěže přišlo 793 příspěvků! Karel byl skromný, charakterní, spolehlivý a obětavý člověk, který nám bude chybět. Budiž mu australská země lehkou! Stanislav Berton POLYGON 4/1998 49 [pageend51]Evropa a Západ LUDĚK FRÝBORT Nedávno jsem se zúčastnil shromáždění charakteru do jisté míry mezinárodního, v němž byly mimo jiných témat také rozpřádány vize Evropy jedenadvacátého století. Vycházely oslnivě a zcela růžově. Za předsednickým stolkem seděl pán z jakýchsi vyšších německých kulturně politických kruhů, řečnil a jen oplýval optimismem. Vyjadřoval výhradně a se samozřejmostí přesvědčení, že cokoliv v naší spojené Evropě činíme, činíme správně. A nejde jen tak o něco; stojíme před význačným krokem, neboť Evropa dosud jen čistě západní se hodlá obohatit přístupem čerstvě zreformovaných východních zemí. Problémy s tím spojené nelze přehlédnout, ale zároveň není pochyby, že vše dopadne naprosto výtečně; jinou možnost řečník vůbec nepřipustil. Připadal mi jako polní maršál vyhlašující plány vítězné bitvy. Je sice známo, že bitvy mohou dopadnout různě, ale jen málokterý maršálek bere v potaz jinou možnost než vítěznou; je to už tak v povaze maršálků. Protože k nim nepatřím, nabíhala mi při oné řeči husí kůže. Neboť si dovedu velmi dobře představit výsledek připojovací bitvy jiný než ve všem všudy úspěšný. Nechci dát příčinu výtce nepřejícnosti či dokonce odrodilectví: velmi bych přál své rodné zemi připojení k Evropské unii. Dovedu si představit, a možná dokonce lépe než onen pán za řečnickým stolkem, co by jí takový krok přinesl. Nemíním darovaný blahobyt v podobě přílivu miliard z Bruselu, nýbrž především to, že by Západ měl možnost a doufejme i potřebnou rozhodnost rázně v Praze prosadit přijetí nejen hospodářských a politických, nýbrž zejména právních a společenských norem, jež jsou na Západě samozřejmostí - když už pomlčím o těch mravních. Že by bylo konečně zastaveno odtékání miliard do soukromých kapes. Že by konečně skončila neblahá kontinuita spojující čas sametový s předsame- tovým, že by starobolševické zákony, jen lehce přikrášlené, byly přinuceny udělat místo způsobům obvyklým ve fungující demokracii. Že by konečně mohly vzít za své ona vzájemně podpůrná přátelská spojení, pocházející ještě z časů, kdy dnešní generálové českého tržního managementu spolu vysedávali na moskevských školeních. A že by v důsledku toho všeho mohlo v české zemi dojít k očistné bouři, ne snad plánované v Bruselu, která by teprve přivodila to, co sice sametoví vůdcové hojně slibovali, ale ani je nenapadlo opravdu to prosazovat: česká země by se stala částí Západu. Vím ovšem, že mnohému obyvateli Čech jsou takové záležitosti značně lhostejné, důležité jsou pro něho jeho vlastni možnosti konzumu; podotýkám tedy, že teprve ona očistná bouře by i tomu konzumu napomohla. A ani bych nic nenamítal proti tomu, kdyby se spolu s Českou republikou řečených výhod dostalo i jiným zemím, zvláště těm, které už v minulosti k západoevropskému okruhu patřily. Avšak pán za řečnickým stolkem se rozjel a nebyl k zastavení. Mluví se o zemích českých, o Maďarsku a o Polsku; budiž. Jsme ovšem lidé spravedliví: jak by k tomu měli přijít ostatní, aby se jen směli dívat za evropským plotem? Vložíme tedy mezi to přistupování malou přestávku - a potom se může pokračovat. Na řadu přijde Rumunsko, Bulharsko, Litva a podobně. A když už je to rozjeté, tedy třeba i Moldávie a Ukrajina, i ony jsou přece na mapě Evropy. Kdyby se Srbové s Chorváty konečně dopracovali k rozumným vzájemným vztahům, přijali bychom je současně s Bulhary; obdobně co se týče Bosny. A ovšem Rusko, Rusko nelze opomenout. Taková veliká, slavná země; co by byla Evropa bez ní? V té chvíli se k diskuzi přidal jeden pán z Iránu a hned také projevil zájem o připojení, ale to už bylo řečníkovi přece jen trochu na pováženou: tok jeho optimismu se zřetelně zpomalil. Divím se té malodušnosti. Když už Bosna a Moldávie, proč ne Irán? A rozpomeňte se na Azerbejdžán, pane řečníku, na Tádžikistán a Uzbekistán! Když může Evropa prostřednictvím Ruska sahat až na Čukotku, musí se připustit, že řečené země leží značně blíže Bruselu. A zároveň s Čukotkou bychom si mohli připojit i Mongolsko; spojené Evropě by mongolský chalát slušel přinejmenším tak dobře jako moskevská papácha. Leč dosti vtipů. Chtěl bych maršálkům optimismu připomenout, že jejich bitva při té vel- komyslnosti může dopadnout všelijak. Lze si snadno spočitat, že bruselské miliardy by se v postkomunistických prostorech od Dunaje po 50 POLYGON 4/1998 [pageend52]Kamčatku rozplynuly do neznáma. Jsou však i zákonitosti, jež spočítat nelze, pouze je odvodit z bohaté dějinné zkušenosti. Učí nás, že styk a napojení dvou rozličných systémů neprobíhá nikdy jednostranně. Spíš se vzájemně ovlivňují. A není nikterak předem dáno, že se nevýhodný systém obrátí ve výhodný a ne naopak. Jde o míru ovlivnění. Obávám se o náš evropský dům, pňpojí-li se k němu mnoho neso- lidních přístaveb, nebude nakonec Bulharsko vypadat jako dnes Německo, jak optimisté se samozřejmostí předpokládají, nýbrž mnohem spíš Německo jako Bulharsko. Začátek čehosi takového se už ostatně děje, a to ještě nebylo nic připojeno; od nějakého času už Německo není ta čistá, spořádaná, sousedsky vlídná země, jak jsem je jako čerstvý „připrchlík“ poznal. Bude-li dokořán otevřena brána jen povrchně přiopravenému postkomunismu, můžeme si už představit ty konce. Žádný proud miliard je nebude moci odvrátit; manažeři připojování se dopouštějí omylu, když hospodářskou nedostatečnost Východu pokládají za hlavní problém spojené Evropy. Nejdůležitější a určující je problém nedostatečnosti morální. Za- čnou-li se z Východu na Západ bez překážky hrnout zločinci, podvodníci, korupce, vyděrač- ství, neplatičství, vyčuranost, nesolidnost, nespolehlivost, falešné pasy a peníze... netřeba být Sibylou, abychom předpověděli, co se stane. Jednotlivé státy se začnou znovu nenápadně izolovat, přinuceny tlakem veřejného mínění. Slavné schenganské a jiné dohody ano, ale... Není vyloučeno, že po, přistupování začne opět vystupování; zejména u Velké Británie to lze očekávat, jakmile vlny nesolidnosti začnou zaplavovat druhý břeh Kanálu. Od data přijetí různých balkánských a povolžských členů nemusí uplynout ani mnoho vody, a z veliké, nadějné evropské myšlenky nezůstane víc než hromada papíru a inflační Euro, jehož hodnota se bude blížit ugandskému šilinku. A ještě o jednom hovořil optimistický pán. Má počáteční husí kůže mi při té řeči narůstala do povážlivých tuhnoucích útvarů. Že prý musíme vytvořit protiváhu k USA. Že řečená zaoceánská velmoc je a bude náš protivník. Proboha! Takže výtečná evropská myšlenka má nakonec vést k tomu, že ve svorném šiku s Moskvou a Budapeští zašturmujeme na Washington. Na ten prohnilý Wall Street, že? Jak je nám to povědomé! Jak zatvrzele nepoučitelní jsou tak mnozí západní intelektuálové ve svém bytostném, neotřesitelném antiamerika- nismu! Jen maličko se oklepali z fiaska svého oblíbeného uvolňování napětí, staveb různých pochybných mostů, z přátelských styků a politiky porozumění vůči Brežněvům, Jakešům a Ceausescům, ze svého módně něžného sově- tofilství, a už zase vytahují ošumělý portrét amerického protivníka. Hrozné je, že tentokrát může mít úspěch; že to, co se nepodařilo KGB a sovětským divizím, rozvrácení Západu a zničení jeho hodnot, že nyní může provést naivní horlivostí, spojené s mechovitou (???) záští vůči Americe. Nikoli. Jsme Západ. Do něj jsme se uchýlili, když se život v naší staré vlasti přizpůsobil obyčejům Východu, a v něm hodláme i setrvat. Západ není jakési nahodilé, pouze geograficky podmíněné uskupení zemí, jež lze libovolně měnit, přeskupovat či zvětšovat. Západ je způsob myšlení a jednání, nesrovnatelný a neslučitelný se způsoby ostatními. Netvrdím, že nadřazený. Amerika je Západ. Také Německo je Západ, právě tak jako Anglie, Švédsko a jiné končiny. Čechy alespoň Západ byly, a je naděje, že by jím opět mohly být. Západní Evropa a Amerika se mohou velice dobře shodnout pod společnou střechou. Ale Ukrajina není západ. Nikdy jím nebyla a nebude, připojena či nepřipojena. Čukotka rovněž ne. O přesnou hranici Západu mohou být spory, ale sám za sebe bych řekl, že ani země rumunská, bosenská či Makedonie nejsou Západ. Jsou cosi jiného, odlišného. Mají svoji odlišnost a jistě i své hodnoty. Ale ty rostly po staletí a nelze ani dohlédnout času, v němž ten růst započal; nedomnívejme se lehkovážně, že bychom je ze dne na den podepsáním dokumentu mohli změnit v hodnoty Západu. Dopřejme těmto zemím, aby se samy spojily ve společenství svého vlastního způsobu; a bude-li zapotřebí, třeba mu i opatrně pomozme. Ale nechtějme udělat z Východu a z Balkánu Západ. Nerozšiřujme spojenou Evropu za hranice Západu. Neboť Evropa je pojem geografický; Západ je však osvědčená a slušně fungující hodnota mravní. Nerozbíjejme ji kvůli zdání. Neobětujme ji pošetilému velikášství politiků, nemajících jiný cíl než postavit si svůj vlastní pomník. Hannover, 22. 4. 1998 ■ POLYGON 4/1998 51 [pageend53]Psí ostrov MILAN HULÍK Tajemná řeč Etruskú, admirál Nelson a Planeta opic. Co mají společného tyto pojmy? A také desítky sopek a miliony turistů? TENERIFE je největší z Kanárských ostrovů (2053 čtv.km), mezi které na západě patří Gomera, La Palma a Hiero a na východě Gran Canaria, Fuer- teventura a Lanzarote. Ač se jejich exotika rovná tichomorským ostrovům, leží v oceánu Atlantickém, „kousek“ od Španělska a ještě méně je vzdálen ostrov Fuerteventura od západního pobřeží Afriky (90 km). Na stejném stupni (28.) severní šířky se nachází i Florida, Egypt nebo jižní Irán. Počasí je tedy na Tenerifě podobné jako v těchto stupněbratrských zemích, platí to však jen pro jižní část ostrova. Proč na ostrově velkém jen 40 x 100 km není stejné počasí, je zásluhou Teide, nejvyšší hory Kanárských ostrovů (3718 m) a zároveň i celého Španělska. Drží i další rekord: na nejmenším prostoru na světě vytváří největší výškový rozdíl. Mraky, hnané větry z oceánu, narážejí na tuto horu a buď spadnou na severní část ostrova nebo se rozdělí a Tenerife minou. Proto je rozdílné nejen počasí na její severní a jižní polovině, ale i vzhled obou těchto ostrovních částí. A to tak, že jsme po přistání na letišti v jižní části chtěli Tenerife hned opustit. Hnědá nepatří mezi mé oblíbené barvy a vidět ji všude kolem byl shocking. Naštěstí vykukovalo sem tam i něco zeleně, pár zaprášených kaktusů a keříků, jejichž zelená byla však již vyšisována do hnědého přechodu. Jediné, co lahodilo oku, byly bílé domy a posléze směrem k pobřeží opravdu zelené palmy. I tak však zklamání vystřídal údiv, co budeme vlastně na tomto lávovým štěrkem pokrytém ostrově dělat? Vždyť letadlo společnosti Fischer letí zpět až příští sobotu a těch pár sopek si prohlédneme za dva dny. Jak mylný to byl dojem a jak divoká je krása Tenerife však ukázalo následujících 14 dnů. Tenerife, ostrov, nad kterým hřmí jedno tryskové letadlo za druhým, není jen rájem turistů z celého světa, ale i ostrovem kontrastů, na kterém se sráží lávová pole s bujnou, až tropickou vegetací. Sopky, které se jednoho dne objevily nad hladinou oceánu, daly vzniknout jednomu z nej- podivuhodnějších koutů naší planety. Mám-li odpovědět na otázku, kolik jsem v tomto koutu viděl kanárů, odpovím, že teprve na největším Kanárském ostrově jsem zjistil, že nemá nic společného s kanáry, ale se psy. Jejich název pochází od latinského slova „canis“ (pes). Takže ve skutečnosti „Psí ostrovy“. Staří Římané na nich totiž našli vychrtlé psy podobné barvy jako jsou kanárské sopky. Jejich potomci tam běhají dosud. Ostrovy věčného jara nebo věčné blaženosti, jak je Římané nazývali, byly v této své roli znovu objeveny španělskými dobyvateli. Dobývání „ráje“ trvalo 94 let (1402-1496) a tekla při něm především krev domorodců. Konec byl, jako tolikrát, stejný: ti, co přijali křesťanství, se mohli dále pyšnit i španělským jménem. Ostatní byli pobiti nebo prodáni do otroctví. Do objevení Ameriky byl mys Punta Orchilla nejzápadnější výspou tehdy známého světa, tak jako portugalský mys Finisterre výběžkem nejjižnějším. Na Tenerife není nikdy zima ani vyslovené vedro. Je tam vždy tak akorát. V lednu 17-18 stupňů, v červnu a srpnu 23-24, na jihu jsou teploty o 2-3 stupně vyšší. V létě je slunečných dnů asi 85 ze sta, v zimě asi polovina ze sta. Koupat se je možno po celý rok. Na jaře někdy zaprší, ale jen tak, aby se neřeklo. To však platí více pro jižní část ostrova, která holedbá suchem natolik, že všechnu vodu musí ze severní části přivážet tzv. galeriemi. Dešťová voda v severní části proniká pod povrch a díky jehlanovité formě ostrova je odváděna z boku navrtanými kanály a potrubím do oblasti, kde se jí nedostává. Tam jedinou vlhkost způsobuje odpařování vody z oceánu. Protože hladina spodní vody trvale klesá, budují se na Tenerifě zařízení na odsolo- vání mořské vody. DO EXILU ZA KAKTUSY Jedno z nejmírnějších a nejstálejších počasí na světě neláká na Tenerife jen turisty, ale i ty, kteří sem odcházejí na odpočinek. Důchodce 52 POLYGON 4/1998 [pageend54]a „rentiéry“, jimž majetek dovoluje nepracovat a užívat si v poklidu podnebí, moře a zdravého vzduchu. Mezi ty první patří i pan Fröhlich, který je s panem Brettschneiderem zástupcem české, nikoliv sudetoněmecké, kolonie, jak by se z jejich jmen mohlo zdát. Jeho životní příběh jen zapadá do množiny těch nebojácných Cechů a Slováků, kteří raději začali v cizině z ničeho ve stoje, než by budovali socialismus na kolenou. Po spáchání trestného činu opuštění republiky krátce před dočasnou svobodou v roce 1968 odešel do Belgie. Tam již nemusel jen montovat televizní antény, ale mohl začít podnikat a nakonec předat zavedený obchod s elektronikou synovi a zakoupit se na „ostrově věčné blaženosti“. Jeho vášní - a také vášní jeho paní - se staly kaktusy. Nikdy jsem jich neviděl tolik pohroma- Pan Fröhlich se svými kaktusy dě, stovky a stovky - malých, velkých i ohromných - pichlavých, šišatých, kulatých, zkroucených, ale hlavně ostnatých - prostě samé au, au! Jsou z celého světa a mají automatické zavlažování. Péče o ně na čas končí jen tehdy, když přijde nový Polygon. Pak sépan Fröhlich uzavře v klausuře, dokud jej nepřečte. Po každém čísle však zjistí, jak je mu dobře mezi sopkami a kaktusy. Zahrada pana Fröhlicha je také cílem těch českých kaktusářů, kteří přiletí na Tenerife nejen za sluncem, koupáním, ale i za jeho kaktusy. Nemá ještě všechny z oněch asi deseti tisíc druhů, kolik jich existuje, i tak se však srdce kaktu- sáře zachvěje tou pravou nefalšovanou kaktusář- skou závistí, o které tak hezky psal Karel Čapek. A právě mezi těmi kaktusy se vedla za večerů a nocí plných hvězd a řevu sestupujících air-jetů již tolikrát opakovaná diskuse zvAustrálie, Nového Zélandu, Kanady, USA, Švýcarska, Německa a dalších zemí, kde jsem hovořil s exulanty. Proč to po návratu svobody a demokracie vypadá doma jinak, než si to odpůrci komunismu představovali? Proč mnozí z těch, kvůli kterým odešli z vlasti, si mohli nakrást za několik let více majetku, než kolik jsme ho mohli nahos- podařit tvrdou prací v exilu? Proč tolik komunistů po zhroucení komunismu mohlo jen pro sebe naplnit heslo: „Každý podle svých schopností, každému podle jeho potřeb“? Jsou odpovědi o hodném presidentovi, polepšeném soudruhu Čalfovi a o reformních komunistech, kteří si disentem vysloužili vedení v OF, dostatečné? Nebo k tomu patří i tolikrát zklamaná naivní víra v politiky, kteří jimi nikdy nebyli? Nebo i ty, kteří se prohlásili za defensory hodnot minulosti, konservatismu, morálky a pravicové politiky a přitom nebyli schopni rozeznat špinavé peníze od čistých? MASCA A ŠANGRI-LA Od těchto diskusí nás mohly odvést jen kouzla Tenerife. Náš český hostitel s německým jménem a dnes již tenerifský domorodec nám byl zasvěceným průvodcem. Jeho malý Opel se plazil serpentinami kanárských sopek, nejen abychom získali titul „krále serpentin“, ale abychom spatřili něco, nad čím se zatajil dech. Masca! Vyšplhali jsme za ní ve směru špice Teide až do mraků. Před námi se otevřelo čaro- krásné údolí uzavřené příkrými srázy hor. Vypadalo jako velká Krakonošova zahrádka. Hrálo mnoha barvami horské květeny tropické i subtropické z Afriky, Asie, Střední a Jižní Ameriky. Poznali jsme červené, krémové, žluté i bílé ibišky, ale další květiny už jen s pomocí průvodce. Agave, aloe, bouganville, euforbie a další. A s nimi jako jejich věrní strážci - kaktusy. V údolí svítily bílé selské dvorce, mezi kterými povívaly větve pomerančovníků a mandlovníků. Nejvíce nás však zaujaly Dračí stromy a Kanárské palmy. Ty „dračí“ jsou staré, jejich stáří se pohybuje kolem jednoho tisíce let a vyPOLYGON 4/1998 53 [pageend55]značuje je velká koruna bez větví, klenoucí se z vidlicového kmene. Jejich krvavě červená pryskyřice se ve starověku používala k balzamování mrtvých a k výrobě léčivých mastí. Pell mell vší vůně vanul na terasu restaurace „Chez Arlette“, kde jsme k pravé španělské tortille popíjeli také, jak jinak, pravé kanárské „vino blanco y tinto de la casa“. Takhle tedy vypadá ráj. Tibetské údolí nesmrtelnosti a věčné blaženosti „Šangri-la“ ze stejnojmenné slavné předválečné knihy má tedy svůj protějšek na Tenerife. NELSONOVA PRAVÁ PAŽE A JEHO PRAVÁ RUKA Pobřeží Tenerife je okupováno turisty. Není však tak zamořeno hotely jako jsou Baleárské ostrovy. Má však něco, co nenajdete na stredomorských ostrovech. Černý písek na černých plážích! Pozůstatky sopečné činnosti jsou totiž všude. Do moře neční skaliska, ale lávové útesy a lávový písek z rozdrcené lávy jsou omývány mořem, které od nich bere černou barvu. Černé pláže jsou sice efektní, ale nedá se po nich chodit bosky. Jsou příliš žhavé. Proto na jiné pláže, např. na „Playa de las Reresitas“, navezli žlutý písek ze Sahary. Ač je tato pláž jedna z nejkrásnějších, nejsou na ní hotely - slouží především obyvatelům hlavního města Santa Cruz de Tenerife. Je bílé s několika mrakodrapy a sem tam s červenými střechami. Jeho dvěstě tisíc obyvatel bydlí na ploše 136 km2. Při dobývání tohoto města v roce 1797 přišel o svoji pravou paži admirál Horatio Nelson. Jak se to stalo? V přístavu zakotvené španělské galeony, naložené zlatém z Mexika, byly cílem nájezdu Nelsonových lodí. Nebýt rozkazu krále7 byl by to nájezd pirátský. Námořní válka se Španělskem však ctila všechny prostředky. Nelson, tehdy ještě kontradmirál, býval však úspěšnější na moři než na pevnině. Při útoku na Korsiku v roce 1794 přišel o pravé oko, tentokrát ho při vyloďování z člunu na molo zasáhl kartáčový náboj, který mu roztříštil pravou paži, jež mu hned na lodi amputovali. Dělo, které tento výstřel vypálilo, můžete ještě dnes spatřit v santacruzském přístavu. Když krátce poté Nelson přijímal z rukou krále Jiřího III. vyznamenání, zvolal král: „Ztratil jste pravou paži!“ - „Ale ne svoji pravou ruku,“ odpověděl pohotově Nelson, „neboťmám tu čest představit vám svého bojového druha, kapitána Berryho.“ Tato slovní hříčka proslavila Nelsona více než jeho slavný výrok před bitvou u Trafalgaru: „Anglie očekává, že každý muž splní svoji povinnost.“ SEVER JAKO ZÁPAD A JIH JAKO VÝCHOD I my jsme se snažili splnit svoji povinnost „objevitelů“ Tenerife, když jsme ze Santa Cruz vyjeli prozkoumat severovýchodní část ostrova. Krkolomné serpentiny nám opět cuchaly nervy, zejména když jsme zleva míjeli protijedoucí auta a zprava nás od propasti dělily decimetry. Nahoře jsme vjeli do skutečných mraků a pokračovali jsme úzkou silnicí po hřebenu. Výhled jsme měli na západní i východní stranu. Vlevo svítilo slunce do zálivu a moře se koupalo s oblohou, napravo foukal vítr a fučela odtud zima. Při průjezdu soutěskami jsme zjistili, že ostrov není jen z lávy, ale i ze sedimentů různobarevného písku. Pokračovali jsme domů na jih a na jednom hřebeni jsme projeli hranici mezi zelení a hnědou lávou. Protipól severu a jihu dělí Tenerife tak rasantně, jako tomu bylo v letech totality mezi Západem a Východem. Co je na jihu, je - stejně jako kdysi na Východě - pusté, holé a spálené, kdežto sever se zelená jako kdysi západní Berlín. Pravda, i na Tenerife j e nárazníkové pásmo - území nikoho, na kterém pásy trávy brzy vystřídají pichlavé kaktusy a chomáče polozelených euforbií. Zelené fleky na hnědých svazích sopek dokumentují, že „život je jinde“, ale ani to není úplná pravda. Na obou částech ostrova jsou banánové plantáže, na jihu jsou ale zastřešeny hnědými sítěmi, které zřejmě fungují jako skleník. Na jižní části je také Aqua park, ráj dětí. Soustava bazénů, malých vodopádů, průplavů a skluzavek je naplněna mírně odsolenou mořskou vodou. Ve stínu palem i na slunci mohou řádit jak děti, tak i dospělí, kteří dokáží být dětmi. Do časů dětství se mohou dospělí vrátit i v Loro parku - v zoo, které vládnou papoušci. Je jich tam nesčíslně, všech barev a odstínů - v jednom pavilonu vystupují jako akrobati, krasojezdci a artisté. V jiném jim sekundují cvičení lvouni a v dalším zase delfíni. Tím největším zážitkem je však akvárium. Chodba vede přímo'skrze něj a kolem, i nad hlavou proplouvají žraloci. Další ryby, tisíce nejbarevnějších rybiček jsou v jiných nádržích. Opice, tygři a další „havěť“ jen doplňují kolorit asfaltovaných cestiček, které slouží i jako poslední atrakce - bludiště. PLANETA OPIC Ten nejkrásnější výlet byl však na Teide. Byla tam, majestátně čněla do výšky, a pod ní byla „Planeta opic“. V několikakilometrovém kráteru bylo to nejromantičtější, co jsme na Tenerife viděli. Jeho okraje se vypínaly jako pohoří 54 POLYGON 4/1998 [pageend56]a hnědá a červená hrály ve všech odstínech. Lávové pohoří, lávová pole a láva všude vůkol. Lávový štěrk, lávový písek a lávový prach. Právě na této „jiné planetě“ byly natočeny scény z amerického filmu „Planeta opic“. Na Teide vede lanovka. Aspoň do její horní části. Fronta aut před ní nás však odradila a plánovaný večerní sólovýstup jsme zmeškali, když jsme poslední večery proseděli u zmrzliny a popíjeli osvěžující sangriu na kamenité pláži v Las Galletas. Na rozmanitost pláží si nelze na Tenerife rozhodně stěžovat, má nejen ty černé a žluté, nýbrž i něco mezi nimi, a kamenné, štěrkové a lávové. Ti, kdo se bojí vln, se mohou koupat v bazénech s mořskou i sladkou vodou. Ten největší turistický přepych jsme však viděli v Las Amérikas. Komplex hotelů sloužících především evropským a americkým turistům, modravé bazény, antické sloupoví a spousty obchůdků se vším, především však s oděvy a elektronikou. To poslední zboží je zde levné, velmi levné, nejméně o polovinu levnější než na evropské pevnině. Ani my jsme neodolali. Holicí strojek Philips, walkmen s rádiem, trička a hadrové modely pro naše dámy. No, nekupte to, když je to tak levné! Teprve pak získáte pocit, že jste dovolenou na Tenerife vlastně ušetřili. Zvláště, když nám paní Frohlichová vařila takové české bašty, které nám nedovolily se ani potápět. ĎÁBELSKÁ SOUTĚSKA Poslední výlet byl zase nej romantičtější. Minuli jsme Las Amérikas a vyjeli do hor do malého městečka Adeje. Na jeho konci jsme odstavili auto a ponořili se do horské průrvy Barranco del Inferio. Klikatící se horská pěšina, spíš pro kozy než pro lidi, nás vedla po horských srázech a úzkým údolím skrz křoviny až na konec - k ledově studenému jezírku, do kterého padal úzký vodopád. Vyvěral přímo z vysoké skály, z nitra Tenerife a byl důkazem o tajemství jeho spodních vod. Přiznávám, že největší potěšení jsem měl z hospody, která byla na začátku stezky, po které jsme se vrátili. První pivo ve mně jen zasyčelo. Vzpomněl jsem hrdinů své bible „Tři muži v člunu“, z nichž jeden vyprávěl historku o muži, který při výstupu do hor prohlašoval, že by za pivo dal celý svět. Když mu potom to jedno pivo nahoře v restauraci vyúčtovali, tak rozčileně prohlásil, že o tom napíše do novin. Což tímto činím. ETRUŠTINA Na začátku jsme slíbili ještě něco. Tajemnou, dosud nerozluštěnou řeč Etruskú. Co má společného s Tenerife? Jejími původními obyvateli byli Guančové, kteří se mísili s přistěhovalci ze severní Afriky. Těmi byli libyjští Berbeři. Ti se stali tím „zdravým jádrem“ obyvatel Tenerife, jejichž krev koluje i v žilách dnešních domorodců. Zrovna ve dnech našeho pobytu tam přinesl tisk zprávu, že španělský jazykový historik Alonso Garcia našel klíč k rozluštění etruštiny. Tím klíčem má být „euskera“, baskičtina, jíž se hovoří v severním Španělsku a jižní Francii. Baskičtina a etruština jsou dvě lingvistické záhady, záhady ale velmi blízké, protože jsou dvěma ze tří jazyků starého kontinentu, které nejsou indoevropského původu. A právě jazyk severoafrických Berberů se vyznačuje velmi podobnými rysy s baskičtinou. Těchto „potomků“ žije dnes na Kanárských ostrovech spolu s přistěhovalci asi dva miliony, z toho na Tenerife pětset tisíc. Tryskáče však dopraví na Tenerife tři miliony turistů za rok. Jejich dunění nad ostrovem připomíná letecký most do západního Berlína v době blokády nařízené Stalinem. Vydrží Tenerife tuto invasi? Zůstane ostrovem exotických krás? Přejme si obojí, Tenerife si to zaslouží. Srpen 1997 U . Vydávání Polygonu v roce 1998 sponsorují: Agentur Pazdera, Zürich - Ruda Chalupa, Uppsala Věra Divoká, Zürich / Denia - Stanislav Dušánek, Wollerau (CH) JUDr. Milan Hulík, Praha - Olga Jonášová, Bethesda, MD Manželé Linkoví, Göteborg - Rudolf Soukup, Saarbrücken G.J.Strejka, Quito - Jaroslav Teplý, Voorburg (NL) Dr. Eduard Vedral, Cicero, IL POLYGON 4/1998 55 [pageend57]Václav Neckář zavítal 31. května 1998 na svém prvním turné po Kanadě a USA do Edmontonu. Po koncertu, probdělé noci v Calgary a noc předtím po letu z Prahy přes Londýn a přes Atlantik do Vancou- veru, se v šest hodin ráno pražského času hlásí svému spoluhráči z filmu „Ostře sledované vlaky“, přednostovi stanice Vladimíru Valentovi, který nedávno připomenul tento film i českým divákům v kanadském dokumentárním filmu „Ostře sledovaná svoboda“ (Closely Watched Freedom). Mimochodem: nemine od roku 1968 jediný rok, aby kanadská televizní stanice CBC jednou či dvakrát nevysílala „Ostře sledované vlaky“. Je to jistě nejpopulárnější evropský film na americkém kontinentě. Fotografie na titulní stránce ukazuje, jak oživlý nádražní záškolák Firma - alias populární zpěvák Václav Neckář - z Ostře sledovaných vlaků se po více jak třiceti létech hlásí svému přednostovi stanice - též populárnímu, ale nezpěváku, Vladimíru Valentovi - ne na železniční stanici v Kostomlatech, ale v Edmontonu před čepovací stanicí Bistro Praha: „Pohov, člověče, kdybyste neblbnul, tak jste mohl zůstat u dráhy a dneska už jste mohl mít inspektorskou zahrádku jako já. A pamatujte si: tady nebude žádné razítkování!“ K fotografiím na této stránce: Václav Neckář s bratrem Janem, který jej na jeho koncertech doprovází na tucet hudebních nástrojů, se loučí s Vladimírem: „Zase někdy někde nashledanou, ale každopádně v Praze!“ (Stůl, u něhož si připíjejí, leckoho pamatuje. Tady s Vladimírem Valentou už zasedali písničkář Karel Kryl, mim Fialka, Jiří Voskovec, Rudolf Firkušný, filmoví režiséři Venclík, Kačí- rek, Menzel a mnoho dalších.) A konečně: Vladimír Valenta jako přednosta stanice ve filmu Ostře sledované vlaky. • FOTO: JIŘINA ŠVAJGROVÁ 56 POLYGON 4/1998 [pageend58]Flexibilní člověk Polygon přináší už s určitou (nepravidelnou) systematičností příspěvky k charakteristice ekonomických a sociálních poměrů, které se vyhraněně etablují během současných devadesátých let v západních zemích a upozorňuje na jejich zásadní, přímo revoluční rozdílnost oproti předchozímu kapitalismu, který se zde v poválečných desítiletích etabloval. Ohlasy těchto statí jsou neobyčejně rozporné. Vedle živého zájmu se ozývají pobouřené protesty, které převratnost nových poměrů popírají a jejich kritiku pokládají za kritiku kapitalismu ve prospěch komunistických tendencí. Právě tato rozpornost volá ale po pokračování v započaté analýze. I když se na první pohled může zdát, že české země mají v současnosti jiné starosti, je pro porozuměni vývoje v nich nezbytné nejméně jedním okem pozorně sledovat vývoj ve vedoucí oblasti světa. Následující informace o jedné nové knize se zaměřuje na vliv nových poměrů na individuální život. Mezi bestsellery se v Severní Americe dostala v posledních týdnech kniha Richarda Sennetta „Ničení charakteru" (v Německu vyšla nedávno s titulem „Flexibilní člověk"). Sennett je jedním z předních a nejznámějších amerických sociologů, profesor newyorské univerzity, autor mnoha odborných a řady populárních knih (v 70. letech: „Tyranie intimity", o problematice tehdy rozšířené psychologizace všeho; v pozdějších knihách se zabývá problémem urbanity, jeden z posledních titulů „Tělo a kámen“ byl kritikou přijat velmi pozitivně). Píše také romány a zabývá se, i aktivně, hudbou („vážnou“). „Ničení charakteru“ pojednává především o člověku, který je v nových poměrech integrován, pokud je něco takového právě vůbec možné, tedy který pracuje, přežívá a snaží se udržet se v normálním životním standardu. Ukazuje, že je dnes hromadným stavem, že se cítí být hnán, poháněn, „drift(ed)“. Drift je jedním z klíčových slov, kterými Sennett vývoj v „novém kapitalismu" charakterizuje. Místo aby měli před očima cíl, jsou tak mnozí lidé hnáni od zaměstnání k zaměstnání, od místa k místu, aniž by zažili pocit, že svůj život sami formují. Postrádají vlastní životopis. Autor má přitom převážně na mysli lidi středního stavu, s vyšší kvalifikací. Argumentuje proti životu, který sestává jen z epizod a epizodek. Brání se proti celospolečenskému systému nového kapitalismu s jeho diktátem flexibility, která ničí lidský charakter, upírá člověku jeho potřebu formovat aktivně vlastní budoucnost, potřebu cíle a smyslu života. Sennett demonstruje svoje výpovědi na řadě konkrétních osudů, na poutavě živoucích lidech, vývoji jejich povah, jejich okolí soukromém i pracovním. Co činí knihu věrohodnou, je také její jazyk. Je jednoduchý a rafinovaný současně, svědčí o autorově hudebním a vyprávěčském talentu. Kniha je ovšem také varováním. Svými literárně formovanými pozorováními ze Spojených států a z Velké Británie chce sociolog Sennett také varovat Evropany před negativním vývojem nového kapitalismu, jak nynější poměry (především devadesátých let) nazývá. Varuje před tím, vsadit slepě vše na flexibilitu, na flexibilního člověka, který se naučil stavět se před neustále nové úkoly a je nucen být ochoten stále a kdykoli všechno měnit, v práci i v soukromí. Co je tak nového na konceptu flexibility? Až do doby před zhruba dvaceti lety byl kapitalismus velmi rigidní: ve svých firemních strukturách, možnostech vzestupu jednotlivce, ve svém sociálním a konzumním systému, ve své byrokracii firemní i politicko státní. V době nového kapitalismu jsou ale všechny vztahy „změklé" (anebo zdánlivě změklé), flexibilita s sebou přináší bezvztažnost, nedostatek opory ve společenském systému. Tento je pro jeho členy nečitelný („illegibility"), nesrozumitelný. V dřívějším kapitalismu byly vztahy, poměry, fronty jasně dané, a to dávalo pracujícím také možnost jasně se ohraničit a říci „ne". V době flexibility jsou fronty rozmazané, panuje mnohoznačnost, dezorientace. Ve většině dnes typických životních situacích se zdá být výhodné přizpůsobit se tomu; ale to znamená opět jeden aspekt ničení charakteru. Jednou z typických forem dezorientace je tým, kult týmu, týmové práce. Sennett ji kritizuje jako sotva kdo před ním. Prací v týmu je tlak na člověka přesunut dolů. Je předstíráno společenství, ve skutečnosti jde ale o skrytou, neupřímnou, dezorientující formu působení centrálních kontrolních mechanismů. Není tu už autoritativní šéf, ale moc není skutečně decentralizována. Týmová práce sugeruje a klame, že zaměstnanci a zaměstnavatelé už nejsou protivníci. Způsobuje tedy zmatení v pracovních vztazích, a to také tím, že díky ní nikdo není za nic zodpovědný. Tedy opět jeden způsob ničení charakteru. Většině lidí ale dnes nejde tak o ničení jejich charakteru, a ani jim o to nesmí jít, neboť v popředí stojí strach před nezaměstnaností. Nejistota pracovního místa, již dříve znali především jen dělníci, plně postihla střední vrstvu. A tato nejistota je skutečně nevyzpytatelná, ztráta místa nepostihuje už především nevýkonné, nespolehlivé, nepracovité, nýbrž opravdu kohokoliv. Dnes je ve Spojených státech a Velké Británii běžné propouštět muže střední vrstvy, kterým je přes padesát. A u nich to většinou znamená nezaměstnanost definitivní. Místo nich jsou pak zaměstnáni mladi, flexibilní lidé, kteří jsou pro firmu méně nákladní, jsou přizpůsobiví, v nových poměrech už vyrostlí. Flexibilní člověk je tedy pokud možno mladý - anebo náleží k druhu homo davosiensis, který Sennett identifikoval na zasedáních Světového hospodářského fóra v Davosu. Tito manažeři vidí jen flexibilní lidi a nedovedou si představit, že existují také jiní, kteří tuto flexibilitu neovládají nebo ji vůbec nechtějí. Richardu Sennettovi nejde v jeho „Ničení charakteru" jen o kritiku. Chce také dát podnět k rozmyšlení vztahů, jež mohou z dnešního zmatení vést k ozdravění společenství postindustriálního věku, k novému pochopení vzájemné zodpovědnosti, povinnosti, jde mu o opravdové společenství, k žitému vědomí otázky: „Kdo mne potřebuje?" Autor nepodává návod na nový systém, je ale optimisticky přesvědčen, že současný systém bude překonán. Končí knihu slovy: „Režim, který lidem neposkytuje důvod, aby se o sebe vzájemně zajímali a starali, nemůže svoji legitimitu dlouho udržet." Připravil LJB POLYGON 4/1998 57 [pageend59]Volební boj kalí česko-německé vztahy PAVEL STILLER Na obou stranách Šumavy se rozpoutal lítý volební zápas. Češi budou volit za pár týdnů, ještě v červnu, Bavoři, sudetští Němci a všichni spolkoví Němci v září. Vedle normálních a solidních demokratů však v tomto čase zaklekli do startovních bloků také málo poctiví nacionalisté a šovinisté, aby v honbě za každým nerozhodným hlasem opět sáhli do proradné bedny triků a vytáhli své teprve nedávno odložené rekvizity studené války. Čeští extrémisté, tzn. bolševičtí komunisté a fašističtí republikáni, zase jednou vyhrabali svou staronovou válečnou sekyru a již dobře známým způsobem straší české strašpytle a malověrné hororem germanizace, „vykupováním pohraničí“ a návratem původních sudetoněmeckých majitelů. Na bavorské straně, jak nedávno ukázal svatodušní Sudetoněmecký den 1998 v Norimberku, volají pravicoví politici málo věcně a věrohodně po podstatném ztížení podmínek pro vstup České republiky a Polska do Evropské unie (EU). Tito pokrytečtí harcovníci neblahé minulosti dobře vědí, že jejich nepřijatelné požadavky jsou v jasném rozporu s oficiální politickou linií spolkového Bonnu, ale laciný efekt u volební urny si nechtějí nechat ujít. Ztížené vstupní podmínky ve prospěch sudetoněmecké menšiny jsou pohodlným a vítaným volebním soustem, z něhož by u uren ráda profitovala bavorská vládní strana CSU. Liberální němečtí novináři nazývají takové zastaralé a neevropské postoje po právu „politickým vydíráním" a neodpovědným „honem za efekty“. Podivná jednota věčně včerejších funkcionářů, kteří rádi loví v kalných vodách národních resentimentů a šíří zbytečný strach, je západně a východně od šumavských hvozdů vskutku dojemná. Zdá se, že vyhlídka na volební úspěch za každou cenu, tedy i za cenu neférových ran pod pás, spájí jinak nesmiřitelné protivníky, přivádí „rozladěné“ tenory a basy k souznění, leč sotva lahodnému. Falešný a dočasný souzvuk rušitelů dobrých sousedských styků ovšem odvádí pozornost od skutečných a nahromaděných problémů, jež obě smluvní strany v blízké i vzdálenější budoucnosti budou muset řešit, samozřejmě v klidnějším období po volbách. Emocionální, málo rozumný přístup je doménou těch hysterických funkcionářů na obou stranách, kteří místo solidních argumentů používají nabubřelé strašáky a nepřátelské obrazy. Bez nich totiž ztrácejí své existenční oprávnění a mizí v propadlišti dějin, kam už stejně dávno patří. Přes všechny současné disharmonie a slovní třesky plesky se česko-německá spolupráce po podepsání Společné deklarace vyvíjí převážně konstruktivně. Byl vytvořen Fond budoucnosti, do kterého má německá vláda přispět 140 miliony marek, česká úměrně 25 miliony. Ve správní radě Fondu, kde zasedají také dva su- detoněmečtí zástupci, panuje přátelská atmosféra a duch vzájemně užitečné práce. První společné výsledky jsou vyloženě povzbudivé. Nejnaléhavější problém odškodnění čs. obětí nacismu, jež jsou dnes vesměs ve vysokém věku a prakticky denně umírají, dostal největší prioritu a byl rychle vyřešen. Z vyčleněných 12,5 mil. DM obdržel každý ze 6500 žijících postižených v průměru 2 tisíce marek odškodného. Česká strana výslovně ujistila, že by z Fondu mohly dostat odškodné také sudetoněmecké oběti českých represálií v r. 1945. Na pozadí těchto faktů jsou rozporné slovní duely a různé nerozumné politické požadavky pouhou „stínovou hrou“. K siláckým vyvoláva- čům „bouří ve sklenici vody“ se o svatodušních svátcích docela nekatolicky připojil také bavorský ministerský předseda Stoiber, kterého takové divoké výpady moc nestojí. Premiér Stoiber je pokládán za oficiálního mluvčího také čtvrtého kmene Svobodného státu Bavorsko, jejž tedy tvoří Bavoři, Švábové, Frankové a sudetští Němci. Je před zemskými volbami, a bývalí čs. Němci ve své většině tvoří tradiční a nejvěrnější volební kúrii bavorské „státní“ strany CSU. Je to pevný blok voličů, zásadně pravicový a konzervativní. Zemský vůdce Stoiber dnes pravidelně „víří“ sudetoněmecké volební bubny a neodpovědně jim slibuje nemožné, protože se obává, že „zklamaná“ část těchto voličů buď vůbec nepůjde k urnám nebo bude z protestu volit pravicové extrémisty jako nedávno ve východoněmeckém Sasku-Anhaltsku. V bavorské kampani jde tedy také o „hlasy ustrašených a nesmiřitelných“. Po zemských volbách hlasovací horečka 58 POLYGON 4/1998 [pageend60]zcela určitě poleví a Bavorsko se bude zase věnovat normální a realistické politice. Na parádním volebním shromáždění pěti tisíc posluchačů, na Sudetoněmeckém dnu v Norimberku Stoiber takticky podporoval tři základní požadavky sudetského vedení (landsmanšaft má na % mil. členů z necelého 1,5 mil. voličů sudetoněmeckého původu): zrušení „protiprávních“ dekretů prezidenta Beneše, „právo na domov“ a opětné bydlení, jakož i právo na odškodnění konfiskovaného majetku. Takové požadavky jsou v principiálním rozporu s oficiální německou politikou vládní strany CDU a s linií spolkového ministra zahraničí Kin- kela za stranu FDP. Oficiální Německo, pevně stojící za všemi svými mezinárodními závazky, podporuje vstup Česka a Polska do EU bez ztěžujících podmínek v „nejvlastnějším“ německém zájmu na „mírovém provázání“ obou zemí s existujícími evropskými strukturami. Proto také Stoiberovy protievropské výroky v Norimberku narazily na silný odpor FDP, se kterou její vládní koaliční partnerka CSU leží v oblasti evropské politiky v trvalém klinči. Ministr Kinkel nazval Stoiberův projev „volebním teátrem", jenž otravuje mezinárodní atmosféru. Splnění nerealistických sudetoněmeckých požadavků by bylo „pochodem do zprovincializo- vání německé zahraniční politiky". Rychle se ozval rovněž penzionovaný „ministr cestovní diplomacie“ Genscher (FDP). Obvinil Stoibera, že si zahrává s „vypočítatelností“ německé politiky v Evropě a s tradiční německou věrností vůči převzatým závazkům a podepsaným smlouvám. Podobné postoje prý ničí mezinárodní důvěru, kterou si obrozené Německo po desetiletí pracně vybudovalo. Jasná to slova odpovědných politiků do spolkové volební šarvátky. Stoiber musí ale nejprve zvítězit v Bavorsku, také pomocí sudetoněmeckých hlasů, a proto riskuje zbytečný předvolební konflikt s FDP, čímž oslabuje svou sesterskou stranu CDU. Doufá totiž, že znovu silné „černé“ Bavorsko podstatně pomůže porazit „rudou koalici“ SPD-zelení na spolkové úrovni. Jako vždy v otázkách politické moci, bytí a nebytí, je „košile bližší než kabát". Jak se však už v na oko tvrdé diskusi při schvalování česko- německé Deklarace ukázalo, nemíní Stoiber své pošetilé slovní tirády a sliby vážně, snaží se jen lacině a demagogicky pro „své sudetské občany" vytřískat co se dá, aspoň nějaký prestižní úspěch. Pokouší se hrát úlohu tzv. počestného makléře, ale dobře ví, že hlučným povykem a „hurá-metodou" jen sbírá pomocné body u některých nepoučitelných „Bohmů", že však v Bonnu kromě mrzutostí nedosáhne ničeho. Je to domácí bavorská politika na šachovnici s provinčními figurami „krajanů“. V novém evropském uspořádání „sousedských národů“ bude stará sudetoněmecká otázka vyřešena a překonána vyšší kvalitou nového modelu soužití, jehož obrysy se již v praxi začínají ukazovat. Není třeba zapomínat, že slova samolibých, málo evropských funkcionářů jsou jedna věc, kdežto druhou záležitostí je faktická spolupráce na nízké, takřka lidské úrovni, bez úředního požehnání a vměšování. Zdá se, že toto upřímně míněné a praktikované sousedství zatím docela dobře klape. Svědčí o tom společné kulturní a historické projekty, péče o památky, kostely, hřbitovy, investice do českých podniků, také Sudetoněmci, aj. Skoro vzorná je spolupráce s křesťanskou Obcí Ackermann, Spolkem A. Stiftera a dalšími sudetoněmeckými organizacemi. „Diplomacie obyčejných občanů“ přináší na obou stranách více než plané plácání kasty profesionálních škarohlídů. Poněkud jiná a dost komplikovaná situace je na české úřední straně, která nemá z hlediska mezinárodního práva a budoucí regionalizace Evropy příliš dobré karty. „Vyhnání“ čs. a polských Němců bylo výsledkem války a aktem „revolučního násilí" roku 1945, podporovaného od začátku Stalinem a Sovětským svazem, ale teprve dodatečně a jen částečně schváleného západními mocnostmi v Postupimi. Po právní stránce zde dodnes existuje určitý rozpor a nevyjasněná platnost mezi vrchním válečným právem vítězů (priorita práva Spojenců) a tehdy i dnes v konkrétních jednotlivostech platným mezinárodním právem, které po pádu komunismu, opět nabývá na důležitosti. V současnosti se např, zdůrazňuje zákaz „vyhánění civilního obyvatelstva", výslovně potvrzený 1993 v OSN pro Bosnu, a to včetně „práva vyhnanců na návrat", jež sudetští Němci dodatečně a ahistorický formálně juristický reklamují pro sebe. Navíc dnes „odsun Němců“ odporuje Mezinárodní konvenci o lidských právech, která je integrální součástí Ústavy ČR. K této problematice mj. Stoiber připomíná: „Bezpráví se časem nepromlčuje." Vedoucí funkcionáři sudetoněmeckého svazu proto žádají zrušení čtyř hlavních protině- meckých dekretů prezidenta Beneše: ztráty čs. státní příslušnosti a tím i veškerých občanských práv kolektivně pro celou německou menšinu (mezinárodně platí jen individuální, ne kolektivní vina), konfiskace německého majetku a POLYGON 4/1998 59 [pageend61]půdy bez náhrady (mezinárodně je platná přiměřená náhrada), dodatečná beztrestnost všech zločinů proti německému obyvatelstvu (jedinečná úprava, odporující českému a evropskému právu) a znárodnění bez náhrady neboli státního kradení, jež postihlo také Čechy. Prezidentské dekrety jako výraz nového a třídně bezohledného revolučního zákonodárství byly ve své době přinejmenším formálně v rozporu s platnou čs. ústavou z r. 1920, s platnými čs. zákony z první republiky a platným mezinárodním právem, převzatým ČSR. Jako legislativní akty polototalitní revoluční vlády Národní fronty byly flagrantním porušením veškerého čs. práva a zvykového právního citu. Byly předzvěstí a hrůznou předehrou celkové nezákonnosti a sumární degenerace práva po komunistickém puči v únoru 1948. Mnoha českým politikům a právníkům je dnes už jasné, že jakákoli budoucí česká vláda s demokratickým nárokem „právního státu“ se bude muset s dekrety a zákony právní zvůle z let 1945-48 a potom kriticky vypořádat. Asi tak, že bude formálně uznána jejich právní neplatnost a nezávaznost s tím, že reálný obsah bude do značné míry zachován, protože to ani jinak, spravedlivěji, nelze: „bezpráví“ roku 1945 na Češích a Němcích už nelze plně odčinit, aniž by se narušila celá neorganická konstrukce a kontinuita „bezprávného práva". Budou třeba dílčí úpravy a pomocné konstrukce. Tímto problémem bude východní Evropa trpět ještě desítky let, ale vstup do Evropy a obnovená platnost mezinárodního práva v celé jeho šíři si vyžádá velkorysé, nebojácné, celou Evropou nesené a podporované kompromisní řešení. Čechům při tom nikdo nebude nic vnucovat. Jde o velkodušné pochopení právních nevyhnutelností a dobrovolnou dohodu. Čas k tomu řešení ještě nedozrál, česká politická většina zatím setrvává na zastaralých, údajně „jistých“ pozicích. Dokazuje to nedávný rozsudek Ústavního soudu v Brně, který potvrdil další platnost Benešových dekretů, čímž se soud sám vmanévroval do jakési právní „slepé uličky“. Důsledky války zůstanou v platnosti, např. dnešní hranice a odsun Němců ze Sudet a Slezska, ale budou postupně modifikovány k oboustranné spokojenosti přímou dohodou mezi sousedy a regiony. Evropské právo na volný pohyb, pobyt a podnikání, které v květnu výslovně potvrdil také německý Spolkový sněm pro případ přijetí ČR a Polska do EU, bude řešeno přechodnými ustanoveními, lhůtami a přistěhovaleckými limity. K tomu všemu musí český národ teprve dozrát. Podle posledního veřejného dotazování pokládá asi 80 % Čechů „odsun Němců“ nadále za správný a oprávněný- . Češi se budou muset brzy naučit poznatkům a návykům moderní evropské společnosti: chovat se sebevědomě, přemýšlet volně a bez předsudků, respektovat menšiny, poznávat sousedy, postupně se zbavovat svých navyklých a zastaralých komplexů, svých pocitů podřadnosti a méněcennosti i mýtické nadřazenosti. Češi musí znovu a pořádně poznat novodobé demokratické Němce, kteří se ve své většině liší od minulých, a naučit se jich nebát. Dnešní geografické západní Německo je zcela jiné než bývalé a dnešní východní Německo. Agresivní, militaristické, pedantické a zcela nehumorné Prusko bylo v r. 1945 beze zbytku likvidováno. Na západ posunuté duchovní a kulturní centrum Německa má podstatně jinou, vcelku sympatickou mentalitu lidí jako jsou Rýňané, Hesové, Švábové a Bádenci, Bavoři a Frankové, jiné, zajímavější a intenzivnější kulturní zázemí a především jinou, nesrovnatelně chutnější kuchyni. Tyto kmeny a národnosti, převážně katolické a smíšené, nebyly nikdy tak výbojné, přísné a panovačné jako výlučně evangeličtí Prusové, Sasové nebo Braniboři. Ty bude třeba ještě do- a převychovat. Češi se proto v budoucí Evropě musí zbavit svých „malicherných“ vlastností, svého „raku- šanství", jak už bez úspěchu požadoval TGM a po něm Karel Čapek, tento dosud nejčeštější a nejsvětovější Čech. Česká verze rakušanství znamená malost, provinčnost, svéhlavost až tvrdohlavost a sebezahleděnost. Totéž platí samozřejmě také pro sudetské Němce, „bôhmské“ bratrance Čechů. Oba národy mají mnoho společného, mj. jednu z nejkrásnějších domovin na světě, včetně „zlaté“ Prahy. Oba národy také mnoho věcí od sebe vzájemně odkoukaly, nejen to dobré, ale bohužel i to špatné, ty různé „bôhmské“ neduhy. Je na čase, aby se opět jakž takž smířily, budou se ještě potřebovat. Opravdovým poznáním svých sousedů, také Poláků, se Češi zbaví strachu (hlavně toho nepřiznaného) z nich. Tuto jednoduchou pravdu pochopili již lidé ze Škodovky a dnes se těší značnému respektu mateřského Volkswagenu. To je dnešní evropská realita, ne nějaké „vytí“ českých nebo sudetoněmeckých pohrobků na měsíc. ♦ 60 POLYGON 4/1998 [pageend62]Pod tlapami lva JOSEF KOLÁČEK „Kolega Schwarzenberg, sekretář čs. vyslanectví, vyvodil z únorových událostí a smrti Jana Masaryka rigorózní důsledky a podal demisi... Abych se vyvaroval možné výtky, že jsem z církevního hlediska jednal svévolně, odebral jsem se do Státního sekretariátu a požádal o radu. Byl jsem přijat mons. Montinim (pozdější papež Pavel VI.). Na mou otázku, zda mám podat demisi, odpověděl: „V žádném případě, nikoliv!“ A dlouhou řadu důvodů ukončil rozhodným tónem: „My se řídíme zásadou ‘pacta sunt servanda ’, smlouvy a dohody dodržujeme do krajnosti, dané slovo je nám svaté. Svěřená místa neopouštíme a máli k tomu dojít, musíme být vyhnáni. Kdo se neštíti pošpinit si ruce křivdou a násilím, ať jedná. ‘Pravda vítězí’ stojí dodnes na vaší vlajce. “ To je jeden z úryvků pamětí Jaromíra Ma- chuly, církevního poradce čs. vyslanectví u Vatikánu, jmenovaného na přání prezidenta Beneše. Titul vyhraňuje obsah: „ Vatikán a Československo (1938-1948) “. Když jsem nedávno dělal s autorem interview, měl jsem ho k tomu, aby uvedl rozhovor s ministrem zahraničí Clementisem v Paříži. Ten mě totiž při té napínavé četbě (knihu jsem přečetl na jeden zátah) nejvíce zaujal. Nejprve se snažili autora vlákat zpět do Prahy. On však věděl, že je na něj vydán zatykač, a tak byl ochoten hovořit s Clementisem jen mimo území CSR. „27. září jsem se dostavil do hotelu Palais d’Athčne. Čekal jsem asi hodinu.“ Pak autor líčí, jak Clementis střídal přehnané lichocení s tvrdými požadavky, jak ho přemlouval ke spolupráci. Jak mu dával čestné slovo, že se mu v Praze nic nestane. Když pochyboval o jeho účinnosti, dodal na vysvětlenou, že navštívil ministra Ripku, a ten že ho pověřil tlumočit důležitou informaci: „Francouzská vláda má bezpečné zprávy o tom, že jméno Clementis je v Moskvě na černé listině politiků, kteří mají být likvidováni. Francouzská vláda je ochotna Clementisovi a jeho celé rodině poskytnout azyl, kdykoliv on o to požádá.“ Clementis se nuceně rozesmál a hlasitě poznamenal: „Chcete-li vědět, s kým Stalin před hodinou telefonoval, zeptejte s Machuly. Vatikánská špionáž to zaručeně ví.“ - A paměti Jaromíra Machuly končí příznačným akordem; „Vladimír Clementis byl horlivým členem UV KSČ, který rozhodoval o církevní politice strany. Zásluhy a uznání si tam nevysloužil. V roce 1952 byl odsouzen k smrti provazem. Vzpomněl si před popravou v tichu své cely na náš rozhovor v Paříži, že si mohl zachránit život, kdyby byl býval ochoten připustit, že Vatikán není nějaké špionážní středisko? Sapienti sat. První věc, jež mě po zhltnutí těch pamětí napadla, byla vděčnost Dr. Kurtu Huberovi, premonstrátu z Teplé, který je^ dnes ředitelem institutu pro církevní dějiny Čech, Moravy a Slezska v Königsteinu. Ten totiž kladl otázky autorovi, naléhal, aby vše zaznamenal, co prožil, vždyť jednal přímo s papežem Piem XII., s ministry, kardinály atd., a to přece nesmí upadnout do zapomenutí s jeho smrtí. (Autorovi je už 82 let.) Tu se mi zabodla výčitka, že se mi nepodařilo přesvědčit kardinála Trochtu, za jeho poslední návštěvy v Římě, aby nám své vzpomínky na toto kritické období dějin Československa nahrál. Tenkrát k mé prosbě dalo podnět jeho vyprávění o jednáních s ministrem Čepičkou a jeho závěrečný povzdech: „Chlapci, kdybyste věděli, jakých podrazů byli schopni!“ Krátce na to ho církevní tajemník Dlabal „uřval“ k smrti. Druhým potěšitelným rysem vydání těchto pamětí je skutečnost, že vychází v Akademii věd České republiky. A třetí bylo jen pomyšlení, jak to budou mít nyní čeští novináři těžké psát „odborné“ rozbory vatikánské politiky a osočovat Pia XII. Proti svědectví očitého svědka, proti sebraným dokumentům z vatikánských archivů, ale i jiných, to budou mít mahlerovská tvrzení (Zdeněk Mahler) demagogického ražení opravdu náramně těžké. Každý čtenář této knihy je může „nachytat na švestkách“. Téměř současně v týdenním odstupu jsem dostal od Josefa Kalvody M. A. a PhDr. český překlad jeho habilitačního díla „The Genesis of Czechoslovakia“, český titul ponechává „Genesis Československa“, i když by se klidně snesl smysluplnější jazykový ekvivalent „Zrod“. Je to závratná sbírka dokumentů, výsledek historikovy velmi pečlivé a svěPOLYGON 4/1998 61 [pageend63]domité práce. Osvětluje kdejaký temný kout mytologizovaných dějin první republiky, líčí „sine ira et studio" běh událostí a podrobuje je důkladné analýze. Vychází z moudrého předpokladu, že klíč k pochopení současnosti a budoucnosti leží v minulosti. Leckdo se dnes ušklíbne, když je připomenut axiom „história est megistra vitéZ minulých chyb by se současný český národ mohl poučit a vyvarovat se jejich opakování. A tato hrozba s nadcházejícími volbami jen sílí. Naskakuje mi husí kůže při pomyšlení, jak lehce se dá české veřejné mínění obalamutit usvědčenými lháři. Kdyby americkému prezidentu Clintonovi senátor Starr dokázal, že lhal nebo naváděl ke lži, skončil by jako Nixon s aférou Watergate. U nás však lhářům fandí a tleskají, jejich preference u voličů rostou. Snad chtějí lehkomyslně opakovat Benešovu důvěřivost. Ten teprve nad troskami svého životního díla, nad hrobem demokratického státu po komunistickém „Vítězném únoru“ doznal: „Dlouho jsem věřil, že mi alespoň Gottwald nelže, ale nyní vidím, že lžou všichni bez výjimky. Kdo je komunista, je lhář. Je to společný rys všech komunistů, zejména ruských. Mou největší chybou bylo, že jsem doposledka odmítal věřit, že i Stalin mě chladnokrevně a cynicky obelhával jak v roce 1935, tak i později, a že jeho ujišťování dané mně i Masarykovi bylo cílevědomým a úmyslným podvodem. “ (Táborský E.: Prezident Beneš mezi Západem a Východem“, str. 271). * Ještě si pamatuji doby, kdy se najednou začalo místo nelichotivého „volevole!“ říkat „rytířirytíři! “. Nemělo to sice údemost předchozího, ale kořenilo to lecjaký banální rozhovor. Asi se zase dostane tomuto oslovení cti, neboť koncem dubna se na knižním trhu objevila hned čtyři nová díla o rytířích. Není to mánie vydavatelů či nějaká romantická móda. Jeden z autorů monografie „Němeští rytíři v Čechách“, brněnský historik Libor Jan, nijak neskrýval, že ho namíchly výroky poslance Pavla Dostála, jimiž napadl řád německých rytířů. A ta demagogická tvrzení, hodná příručky žáků VUMLu, padla na úrodnou půdu. Když totiž premiér Klaus na jaře oznámil, že vláda uvažuje o vrácení hradu Bouzova tomuto řádu, strhla se v komunikačních prostředcích i v parlamentu taková mela, že Klaus nakonec od návrhu upustil. Poslanec Dostál se jistě ani před svým útokem ani po něm nepodíval na státní znak v čele poslanecké sněmovny a nepřečetl heslo na něm: „Pravda vítězí“. Historikové nyní jeho polopravdy, osočování a lži napravují na základě dokumentů, ale v povědomí obyvatelstva zůstane „ona mediální mela“ hrajíc čtyř- ručně na šovinistické a antiklerikální struny. Jen pro úplnost zmiňuji předloni vydané dílo Amle Bradforda „Řádoví rytíři“ či mnohem čtivější knihu Jiřího Pořízky „Řád maltéz- ských rytířů“. Před třemi lety vydal také historik Dr. František Skřivánek brožuru „Rytíři sv. Jana Jeruzalémského u nás“. I dějiny našeho rytířského řádu jsou důkladně zpracovány. Martin Buben je ukázal chronologicky na postavách jednotlivých velmistrů. Ale to by byl asi nadlidský požadavek, aby se poslanec Dostál důkladněji informoval, než „vykope válečnou sekeru“ proti rytířům. A už asi vůbec není představitelné v našich poměrech, aby se po usvědčení od historiků za své demagogické útoky aspoň omluvil. * Lidé bez Boha nejsou vnímaví pro moudrost evangelia: „Dobře, služebníku dobrý a věrný. Byl jsi věrný nad málem, ustanovím tě nad mnohým. " (Mt 25, 23). Rím, 4. června 1998 * Jednotlivá čísla Polygonu je možno koupit na následujících adresách: Knihkupectví Primus, Praha 1, Vězeňská 7 a Betlémská 14 Knihkupectví Primus, Brno, Masarykova 25/27 Prodejna českých knih - Milan Cimburek, Zürich, Badenerstr. 698 Knihkupectví Dialog (Václav Hora), Frankfurt / Main, Gutleutstr. 15 62 POLYGON 4/1998 [pageend64]Evropa na dosah Ratifikační procedura a zahájení asociačních rozhovorů s EU vyprovokovala krom mírně zvýšeného zájmu veřejnosti k čilé aktivitě veškerá domácí masmedia. Vedle ducha- prázdných televizních šotů jsme se setkávali prakticky denně s touto problematikou v referátech, komentářích či úvahách tu více, tu méně zasvěcených, žel velmi zřídka s profesionální úrovní, což se zákonitě promítá do mínění našich občanů. Důkazem toho je průzkum agentury MEDIA (LN 17.4.98). Výsledný souhrn ukazuje, že názory a představy našich občanů dotýkající se předpokládané asociace ČR k EU reflektují prakticky výlučně hlediska materiálně konsumní, která však smysl a podstatu tohoto historického kroku svádějí do bludného kruhu honby za okamžitým, úzce osobním profitem, v němž jsou životní zájmy společenské hrubě potlačeny. Vedeni motivy bezpečnosti a hospodářské stability snažili se již od středověku ti prozíravější z našich panovníků a státníků začlenit naši zem do rozsáhlejšího evropského společenství. Ajakkoli jsme národem heretiků, či snad právě proto, období, v nichž jsme byli v těsném kooperativním spojení se státy západní a střední Evropy, znamenala všeobecný hospodářský, kulturní a společenský rozmach českých zemí, zatímco jejich separace a odklon na východ přinášely úpadek a těžkosti. Tuto skutečnost vyjádřil obrazně již František Palacký tvrzením, že kdybychom neměli státu rakouského, museli bychom jej vytvořit. Tento náš duchovní titan neúnavně připomínal, že osud národa závisí na tom, co nazýval „centralizací celé zeměkoule“ a jak nás tato centralizace přímo nutí do asociace s druhými státy a národy, i to, že se v jakékoli asociaci můžeme udržet jen soustavnou a usilovnou prací osvětovou. Hlavně dík politice Palackého vyšvihly se české země na nejpřednější místo rakouského soustátí a jejich z toho plynoucí sebevědomá víra ve vlastní soběstačnost se stala jedním z impulsů vzniku samostatné republiky. Světová válka uvolnila cestu autonomizač- ním tendencím a snahám, které potvrdila Versailleská mírová smlouva a dala tak v novém politickém členění střední Evropy vzniknout drobnějším samostatným státům, aby se později staly snadnou kořistí nacistické expanze. Samostatnému a na mezinárodním poli uznávanému československému státu nic nepomohly ani cílevědomě a obezřetně uzavřené bilaterální spojenecké smlouvy. Milosrdenství osudu, jenž ušetřil naše země bezprostředního válečného běsnění, bylo vpravdě ošidné, neboť popustilo uzdu podlé zradě a zákeřnému kořistnictví, které vygradovaly po skončení války do bezuzdného mstivého násilí programově podporovaného a živeného mocenskými choutkami domácí a moskevské bolševické falangy. Válečná doktrína USA mírového uspořádání světa, akceptovaná spojenci a zakotvená v Jaltských a Postupimských dohodách tím, že vycházela vstříc ruskému imperialismu a odsoudila i nás do jeho područí, ony neblahé asociální a zločinecké bolševické excesy pomohla přeměnit v souvislý, dlouhotrvající proces balkanizace našich zemí. Neúprosné, soustředěné násilí bolševických samozvanců a nemluvňatům od kolébky vnucovaná zločinná leninská ideologie rozvoje a využití těch nejnižších lidských pudů za současné izolace proti západnímu světu systematicky nahlodávaly vžité kulturní tradice a hodnoty a postupně formovaly novou „Gottwaldovu“ mládež jako prodlouženou ruku Moskvy a nositelku bolševické moci. I válečný holocaust a dvě mohutné exilové vlny povětšinou duchovní elity z konce třicátých a čtyřicátých let uvolnily násilné ruské balkanizaci české společnosti prostor. Postupný úpadek a degenerace marxleninské věrouky, spojený s úpadkem hospodářským, však nebyl provázen návratem k byvším občansko-společen- ským normám a hodnotám demokratické Evropy, nýbrž jen dál šířil herezi, skepsi a všeobecnou nedůvěru ke všemu a ke všem. Výsledným produktem 451etého bolševického klonování je chamtivý, všehoschopný, bezohledně faulující a po moci bažící asociál klau- sovského či mečiarovského typu, jenž se v zájmu svého osobního prospěchu neštíti žádné nepravosti. Přitom svou životodárnou sílu čerpá tento zrůdný, nebezpečný hybrid z dodnes platných bolševických zákonů a předpisů, jichž pomocí dál znásilňuje celou společnost a již svou samou existencí ohrožuje naši zpětnou asimilaci do demokratického prostředí kulturních států Evropy. Hlavním úkolem a zároveň nejvýznamnějším ziskem nastávajícího asociačního procesu do svazku EU bude proto likvidace a vykořenění dosud přežívajících bolševických pravidel a eliminace jejich nositelů. Obnova tradičních křestánsko-de- mokratických, občanských hodnot a společenského vědomí nebude jistě snadná ani jednoduchá a bude nutně od nás všech vyžadovat mnoho poctivé, dobré vůle, vypjatého úsilí a v neposlední řadě trpělivosti i odříkání. Petr Vaniček, Praha (zkráceno redukcí) POLYGON 4/1998 63 [pageend65]SOUKROMÁ OZNÁMENÍ UBYTOVÁNÍ V PRAZE: • Kvalitní ubytování u stanice metra Flora, kompl. příslušenství a vybaveni (vč. kuchyně) - seriosní taxislužba. - Ing. M. Libichová, tel/fax: +420-2-749 257, tel. +420-2-994 2395. • Třípokojový byt s kuchyní a přísl. blízko stanice metra za rozumné ceny. Volejte +420-2-2225 0722 nebo pište na adresu: J. Plíhal, Mánesova 48, 120 00 Praha 2. • Dvoupokojový byt ve vile v patře, koup., WC, TV, možnost použití kuchyně v příz. Cena: 400 DEM za týden při obsazení 7 osobami nebo 12 DEM za osobu a den. Spojení s centrem: autobus + metro. Karel Hasse, Praha 4, Klatovská ulice. Telefon +420-2-644 6035. • V Praze-Zahradním Městě pronajmu slunný byt v zeleni, 2+1 s loggií, 6,p. (výtah), zařízený, částečně renovovaný, s telef., dobré spojení do centra (bus, tram), mod. nák. centrum v místě. Smlouva minim, na 1 rok, měs. CHF 450,- + vedl. nákl. (inkaso). - J. A. Duchon, Gäbelbachstr.45, CH-3027 Bern. NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit karnevalových průvodů a koncertů, slavnosti sklizně citronů a pomerančů nebo slavnosti mimózy v lázeňské městě Saint-Raphaěl (poblíž Cannes). Od května do října Vás tu přivítají mořské pláže. Najmete-li si dvoupokojové apartmá s možností vaření, vyjde Vás dovolená levně. Pište o bližší informace na adresu: Les Tourtelles, 47 Allée du Touring Club, F-83700 Saint-Raphaěl - nebo volejte večer: +33-494 82 37 41. ŠPANĚLSKO-ČESKÝ KROUŽEK COSTA BLANCA: Schůzky přátel Bílého pobřeží každou první neděli v měsíci od 10. do 14. h. v »Casa Šárka«, Denia. Inf. a plánek cesty obdržíte na tel. +34 - 919 41 31 56. PRÁVNÍ POMOC Vám poskytne JUDr. Milan HULÍK, advok. kancelář, 115 03 Praha 1, Bolzanova 1. Tel. / fax: +420-2-24 21 04 49. OSOBNÍ AUTA dobrých značek, s plným pojištěním, k disposici k celoročnímu pronájmu. Na přání budou přistavena na letišti. Týdenní sazba od USD30.00. Sleva v případě delšího nájmu. - Adresa: Irena, ulice U Potoka 195, 26601 Králův Dvůr. Tel. +420-311-684745 nebo +420-311-611089. NABÍZÍM PŘÁTELSTVÍ, event, i něco víc, muži, jenž hledá sportovní, nezávislou Čechošvýcarku (52/ 167) s vlastním bytem v okolí Zůrichu. Mám ráda kulturu, cestování, tanec a humor. Zn. »Charakter« do administrace Polygonu. Z OBSAHU ČÍSLA 4/98 LANDERGOTT Josef: Duben a květen 1998 v české republice, politický přehled.................................................................... 1 NOVÁK Dušan: detto, hospodářský přehled 10 VALENTA Vladimír: Polízanice..................................................................................................................................................... 16 ŠUCHMA Miloš: 50. kongres krajanů v Kanadě 19 VALENTA Vladimír: Bez míry a hranic .......................................................................................................................................... 20 HULÍK Milan: Na tygru se jezdit nemá 22 TEPLÝ Jaroslav: Současné klima nepřeje toleranci..................................................................................................................... 26 SAMMER Jan: De proprietate 28 Rozhovor Polygonu s Jiřím Lobkowiczem.................................................................................................................................. 29 BENEŠ Jan: Stránky Jana Beneše 32 VALENTA Vladimír: Návštěva bez hostitele................................................................................................................................ 38 RADKOVICKÝ Vlastimil: česká bublanina 43 KRYSTLÍK Tomáš: Zákruty justice a státní správy ............................................................................................................. 46 JEŠ Jiří: O českých sociálních demokratech doma a v zahraničí 48 FRÝBORT Luděk: Evropa a Západ............................................................................................................................................ 50 HULÍK Milan: Psí ostrov 52 BERAN Ladislav Josef: Flexibilní člověk................................................................................................................................... 57 ŠTILLER Pavel: Volební boj kalí česko-německé vztahy 58 KOLÁČEK Josef: Pod tlapami Iva ........................................................................................................................................... 61 VANÍČEK Petr: Evropa na dosah 63 Číslo 5+6/98 vyjde koncem července nebo začátkem srpna. Red. uzávěrka je 13. července 1998 64 POLYGON 4/1998 [pageend66]SPANIEN - IMMOBILIEN seit 1984 DENIA und Umgebung COSTA-BLANCA Informationen bei: IMMOBILIEN WILLY BÄR Postfach 282 CH-8494 BAUMA Telefon / Fax: 052 / 386 32 33 Spanien: 0034-09-607 851 Internet: http://www.imobaer.ch raaaara für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ♦ Neutrálni expertizy. ♦ Porady v pojištění, financování, podnikání, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligací apod ? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: raeaera Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 [pageend67]ŠPANĚLSKO - DENIA Začínáme s výstavbou II. vesničky klubového rázu »KOROUHVIČKA« (La Giralda) Charakteristické znaky: Rozloha pozemku 50.000m2, 500m od nádherných písečných pláží. Členění zástavby do několika autonomních částí zaručuje plnou intimitu bydlení. Klidné prostředí s krásným okolím. Na výběr jsou: letní bvtv. řadové domky, rodinné vilky. (Poznámka: I.vesnička s českým zázemím »La Pedrera II« byla realizována v letech 1986-1988.) Informace o všech možnostech nodá: Věra Divoká 0; C./Cop 14, E-03700 Penia fAlicantel Telefon: +34-96 578 58 36 Mobilní telefon: +34-919 41 31 56 Fax: +34-96 642 22 78 nebo 96 578 34 48 FRUKTKONDITORI neboli OVOCNÁ CUKRÁRNA je v Goteborgu na Trädgardsgatan 2 a nabízí výborné ovocné polévky ovocné speciality ovocné zmrzliny ovocné dorty a mnoho jiných cukrářských pochoutek RODINA LINKOVÁ Telefon *46-31 - 130 129 FIT FOR LIVE [pageend68]