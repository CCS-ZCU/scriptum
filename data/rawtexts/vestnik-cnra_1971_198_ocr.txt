VĚSTNÍK ČESKOSLOVENSKÉ NÁRODNÍ RADY AMERICKÉ Číslo 198 Duben 1971 JOSEF FALTA: HRANICE ZEMÍ A MEZE VÁLČENÍ Za nynějšího stavu válečnictví zeměpis obyčejně nic neznamená, řekl nedávno státní tajemník William Rogers a dodal, že hranice a strategické posice nejsou již bezpečnou ochranou států, že nejdůležitější je politické ujednání. Poradil tedy Izraeli, aby vyklidil dočasně obsazená arabská území a čekal na tu politickou úpravu. Karikaturista Mauldin to hned vtipně ilustroval: na výspě obklopené dravci sedí Izrael a z loďky na něho volá Rogers: Jenom skoč do moře a my ti dosmrti budeme dodávat vodičku na odhánění žraloků! Izrael však vodičkám moc nedůvěřuje a tak neskočil. Přes to je Rogersovo hodnoceni mezinárodních poměrů smutně pravdivé. Československo na příklad neuchránily ani tisícileté hranice přírodní, a básníkova slova, že “ani nejmírnější nemůže žít v klidu, když nedovolí soused zlý,” neplatila nikdy tak surově jako teď. Víme ovšem, jakými intrikami a podvody vznikaly války. Po roce 1945 vymyslili si komunisté podle Hitlerova receptu nový druh válek, vyzkoušeli je se zdarem i neúspěšně v různých zemích a říkali jim "osvobozenské” — lid prý se bouřil proti nespravedlivým vládám a hospodářskému řádu.Z toho si Sovětský svaz a komunistické státy vyvodily právo podporovat vzbouřené teroristy zbraněmi, penězi a politickou pomocí. Tím se řidí dosud — to je jejich představa světového míru. A tuto představu dovršily t. zv. Brežněvovou doktrínou o “omezené svrchovanosti” zemí v sovětském bloku. Tím odůvodnily vojenský vpád do Československa a vyhradily si “právo” vojenských a policejních zákroků u sousedů, které si politicky podřídily a hospodářsky zotročily. Jsou-li však mezinárodní prosté i mnohostranné smlouvy, je-li charta Spojených národů, zakazující násilné řešení neshod, je-li mezinárodní soud — jak je tedy možné, že hranice neplatí a jediná spása je v tom, když se slabý stát podrobí pochybným radám přátel a útočníkovu diktátu? Jaké jsou to rady, když Sovětský svaz nedbá slibů, dohod a smluv ? * * * Tak je to i ve Vietnamu, kde Sověty a Čina vyzbrojuj! a zásobují komunistické útočníky na Jižní Vietnam, na Laos a Kambodžu podle své falešné teorie “osvobozenské” války. Spojené státy pomáhají napadeným vojensky i hospodářsky, bráni jejich právo na vlastní způsob života a chráníce celou oblast před pohlcením komunistickým imperialismem, chrání zároveň sebe. Ale vedle této politické a vojenské stránky vietnamského konfliktu, který se vleče již jedenáctý rok, je ještě velmi prostá stránka lidská, jejíž důležitost nesmíme podceňovat, nemá-li lidstvo klesnout na úroveň jeskynních lidí. Nejubožejším účastníkem této války je civilní obyvatelstvo. Při měnivosti front je vydáno krutosti obou domácích stran a poněvadž žije velkou většinou na nízké úrovni válkou ještě zhoršované, smysl celé katastrofy mu uniká v přívalu utrpení. Zmatky zhoršuje dálka a stálá nerozhodnost války, její přimé i nepřimé následky, nejistota a únava, dorozumívací obtíže a pak západním lidem téměř nepochopitelná mentalita asijského člověka. Ačkoli normálně přítomnost vojska má i za války dodávat civilnímu obyvatelstvu jistý pocit bezpečnosti, zdá se, že se ve Vietnamu uplatňuje necitelné heslo Bartolomějské noci “Bůh své pozná”. Velitelé přiznávají, že přes všechna přísná nařízení se stala i zvěrstva, že byly utraceny životy civilistů i mimo přímé bojové pásmo. O nejhorším případu, o postřílení 102 osob, starců, žen, ba dětí, rozhodl nyní vojenský soud, jenž uložil nadporučíku Williamu Calleymu trest doživotního žaláře. Případ, který budou ovšem řešit ještě odvolací instance, je již o sobě truchlivý a zlý, i když uvážíme, v jakých poměrech se stal, jaký byl mravní a duševní stav vojáků a jejich mladého velitele. Kdyby událost byla vyšetřována hned v březnu 1968, jak měla být, bylo by se možná zjistilo, že nadporučík Čalley jednal v okamžité nepríčetnosti, což na bojišti není zjev příliš vzácný a čemuž ostatně i dnes nasvědčuje rozsah činu. * * * Jde však také o morálku a čest amerického vojska, která má zůstat bez poskvrny, a na tom záleží nejenom příslušníkům branné moci, nýbrž celému národu. Je tedy nebezpečně nerozvážné zasahovat do případu mimo řádné soudní řízení. Můžeme chápat citové vzrušení rostoucí počtem, ale žádný občan, jenž si uvědomuje dosah věci, nemůže souhlasit s projevy, které z odsouzeného dělají hrdinu, či dokonce symbol statečnosti, a případ označují za chvalitebný čin místo za zavržení hodnou, ale přec jen výjimečnou událost. Není správné vinit armádu a její vedení, vládu a presidenty a je provokativně nespravedlivé, když některý tisk klade případ na úroveň německých a japonských zvěrstev z druhé světové války, nebo když zas jiní strhávají události na tuto úroveň tvrzením, že odsouzený — a ti, kdo ještě po něm budou souzeni — plnili jenom daný rozkaz. Sem areiť náleží také nepochopitelný výrok obžalovaného, že prý mu nikdo neřekl, aby šetřili žen a dětí. Jsou zjevy až trapné nevkusným srovnáváním, jako na př. když při jedné chicagské demonstraci byla nesena standarta s nápisem: “Nestačil jeden Kristus?” (t. j. nevinně odsouzený), nebo když demonstruje školní mládež, která v tom vidí jednu z vítaných příležitostí k vybouření, a konečně když podnikaví výrobci gramofonových desk připravili nazpívanou “baladu” o hrdinovi a začali ji prodávat, zjistivše příznivou náladu. Ale nejpřísnějšího odsouzení zaslouží hlavní obhájce, jenž po rozsudku prohlásil novinářům, že Calley se stal obětí systému, který prý vojáky nejdřív učí zabíjet a pak, když opravdu zabíjejí, žene je k hrdelnímu soudu. Tento právník, jenž si ostatně naříkal, že na obhajobě prodělá, protože mu doma uniká denně 250 dol. výdělku, musí vědět, že úkolem vojska nedobyvačného státu, jako jsou právě Spojené státy, není zabíjet, nýbrž chránit zemi a národ, ba vlastní rodinu, bránit mír a pokojný život, a že použití zbraně je už poslední nevyhnutelný prostředek obrany. I národ nemilitaristický, nevýbojný, je povinen se bránit a spatřuje ve vojenské službě čestnou národní občanskou povinnost. Je truchlivá podívaná, když na brannou moc demokratického [pageend1]VĚSTNÍK APRIL 1971 Organ of the Czechoslovak National Council of America Published monthly (Except bi-monthly July-August) Subscription $2,00 a year — Outside U.S.A. $3.00 Editor—-VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VESTNÍK DUBEN 1071 Orgán Československé národní rady americké Vychází měsičně (s výjimkou dvojčísla v červenci-srpnu) Předplatné $2,00 ročně. — Mimo U.S.A. $3.00. Redaktorka—VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 státu se shrne nejhorší kal, kdežto ve státech komunistických, které dnes všude útočí a ohrožují mír, je armáda hýčkána a pohraniční stráž má přímé příkazy zabíjet i v míru. Řečnické naivní otázky v novinách, kde prý je svědomí světa a budou-li také potrestáni komunističtí vrahové civilistů, chlapecké poukazování, že protivník je vinen víc, jsou nedůstojné, nezlepší Calleyho případ, který je případem naším, a ublíží nám tím více, čím větší by byla snaha jej zahladit. Ani nejmocnější stát nemůže se vymknout své mu svědomí a úsudku světa, a spravedlivého posouzení dosáhne právě tím, když bolestný případ rozřeší klidně, s uvážením všech okolností a podle zákona, nikoli pod tlakem hlučící ulice nebo stranickopolitických hledisk. Domácí poměry jsou příliš vzrušené a bylo by neodpustitelnou chybou, kdyby civilní roztříštěnost měla rozkládat i armádu a soudnictví a kdyby se v branné moci mělo opakovat, co řádění senátora McCarthyho způsobilo před lety ve státním departmentu a ve sboru našich diplomatických úředníků. Rozklad, to je zatím hlavní cíl komunistů, to je “suchá cesta” k zničení demokracie. * * * Ve světě je dnes velké umírání, záplava bídy a bolesti a lidský život zásluhou diktatur levých i pravých nemá velkou cenu. S tím zajisté souvisí i zmíněný výrok našeho státního tajemníka, že hranice nic neznamenají. Snad tedy sluší připomenout, že podnět k usilovnému zmirňování válečných hrůz, nyní mezinárodně uznávanému, vzešel z krvavé bitvy, která rozhodla o sjednocení Itálie, o vypuzení Rakouska z italského poloostrova a stala se vlastně předzvěstí pádu habsburské říše. Byla to bitva u Solferina 24. června 1859, kde rakouské vojsko ztratilo 22,000 mužů a spojené fran- couzsko-italské 18,000. Právem napsal J. S. Machar: “Krev teče jak husté víno, Solferino, Solferino!” Švýcarský novinář a spisovatel Dunant, jenž prošel bojištěm po skončené bitvě a zhrozil se spousty padlých a raněných, umírajících bez ošetření pobouřil r. 1863 svědomí světa svou knihou “Vzpomínka na Solferino”. Tak byla 22. srpna 1864 ujednána t.zv. Ženevská smlouva, kterou do r. 1892 přijaly všecky evropské státy, Spojené státy americké a několik jihoamerických a asijských zemí. (Schvalování bylo pomalé, takže na př. válka prusko-rakouská a prusko- francouzská nepodléhaly ještě ustanovením Ženevské konvence.) Smlouva nejenom zajišťuje bezpečnost lékařské a ošetřovatelské služby na bojišti pozemním i námořním, v nemocnicích i soukromých domech, výměnu raněných a invalidů, péči o zajatce atd., nýbrž také ochranu civilního obyvatelstva. Dunantovou zásluhou byl jzaložen pak k soukromé nevojenské pomoci Mezinárodní Červený kříž a Společnosti Červeného kříže ve všech zemích. Pravda, komunistické státy, i když převzaly smluvní závazky, neplní je s různými výmluvami. Ale státy demokratické by zapřely mravní základy své existence, kdyby se vyhýbaly příkazům lidskosti, jež jsou podstatou Ženevské smlouvy a úkolů Červeného kříže. "ŠEDÝ RAB" DĚKOVAL ZA INVAS! Údělné kníže Gustav Husák zúčastnil se také 24. sjezdu sovětské komunistické strany v Moskvě a s ostatními va- saly usedl u nohou všemocného Brežněva. Od chvíle, kdy mu Československo bylo dáno v úděl (a to no způsobu ruském) najezdil se Husák do Moskvy dost a dost, ale nyní po prvé se představil sovětským sjezdovým delegátům a smetánce komunistických stran takřka ze všech zemi. Některé z těchto stran, jak známo, odsoudily sovětskou invasi do Československa v srpnu 1968, která pak zanedlouho povýšila Husáka na vladaře. Z invase zrodila se také pověstná Brežněvova doktrína, podle niž má Sovětský svaz právo přinutit vojensky k poslušnosti každého člena varšavského útočného spolku, který by se opovážil vzepřít poručnictví a vyděračství ostatních nebo projevit prostě jiný názor než sovětské politbyro. Také tuto doktrínu zamítly některé komunistické strany a zejména rumunský první tajemník strany a president Ceaušescu, italský Berlingue a zástupci Belgie, Japonska a Chile protestovali na sjezdu a důrazně žádali, aby dosavadní vztahy mezi komunistickými stranami a zeměmi byly upraveny uznáním nezávislosti, národní svrchovanosti a rovnoprávnosti a aby byla respektována zásada, že nikdo se nesmí plést do vnitřních věci druhého státu. K těmto kacířským projevům sjezd jenom hostitelsky zdvořile mlčel a Gustavu Husákovi připadl málo čestný úkol pochválit invasi a teorii omezené svrchovanosti. Strhl prý svou řečí sovětské delegáty k “ohlušujícímu potlesku,” když lživě sice, ale tím vřeleji poděkoval Brežněvovi a sovětské vládě za to, že "vynikající pomocí v duchu mezinárodní solidarity” zachránili prý Československo od záhuby v hrozící občanské válce, že invasi spasili republiku před kontrarevolucí a zachovali úspěchy komunistického režimu. Slíbil Moskvě jménem všeho čs. lidu ovšem — věrnost na věčné časy. V třech stoletích nesvobody měl náš národ různé ctitele cizí nadvlády, ale je všecky předčí Gustav Husák. Za následky invase, za svržení Dubčekovy vlády a obnovení stalinské linie, za civilní oběti na Slovensku i v českých zemích, za rozstřílenou Prahu, za všecku tu potupu a utužení jařma děkoval Husák již při jiných příležitostech, ale nyní vyslovil před celým světem ponížené díky všem podílníkům invase a zostudil národ. Těžko si představíme hanebnější úlohu člověka, jenž sám byl “režimem kultu osobnosti” několik let vězněn a surově týrán a jemuž právě “obleva” pomohla na svobodu. Dostal úděl a vyznamenání, o která se podělil s ostatními a vládne z milosti Moskvy, ovšem bez výčitek svědomí a také beze cti. Teď jezdí po republice, hovoří a slibuje, připravuje čtrnáctý (B) sjezd strany, který znovu zvrátí všecko, na čem se usnesl Dubčekův čtrnáctý (A) sjezd, dodatečně prohlášený za neplatný. V průvodu pánů a zbrojnošů hlásá všude vděčnost a oddanost Sovětskému svazu a káře starší dělníky, že vzpomínají na demokratickou republiku a srovnávají ji s dneškem. “Žádná masarykovská a nemasarykovská buržoasní republika se nemůže srovnávat s blahem, jaké je v Československu dnes,” prohlásil Husák v Pardubicích a jen pro dobrou vůli připomněl, že přece každý (Pokračování na str. 3) 2 • VĚSTNÍK [pageend2]VRATISLAV BUŠEK: KOMUNISTICKÝ CAR BREŽNĚV Na 24. sjezdu komunistické strany pronesl generální tajemník komunistické strany sovětské dlouho očekávanou řeč, na které nás zajímala především část, týkající se Československa. Prohlásil, že (v Československu) “jsou různé domácí protisocialistické síly, které se mohou za určitých podmínek stát aktivními a mohou vést k přímé protirevoluční akci v naději na podporu z venčí, ze strany imperialismu, který, ze své strany je vždy ochoten uzavřít blok s takovými silami. Nebezpečí revisionismu pravicového křídla, které hledí pod záminkou zlepšení socialismu zničit podstatu marx-leninismu a dláždit cestu proniknutí buržoasní ideologie, bylo v této souvislosti plně odhaleno. Události v Československu ukázaly velmi dobře, jak je důležité posílit vedoucí roli strany v socialistické společnosti a metody stranického vedení a rozehrát tvůrčí marxi- sticko-leninský přístup k řešení naléhavých problémů socialistického rozvoje. Bylo pro nás zcela jasné, že to byl pokus nejenom na straně imperialismu a jeho spojenců zvrhnout socialistický systém v Československu. Byl to pokus udeřit touto cestou na posice socialismu v celé Evropě a vytvořit výhodné podmínky, potom udeřit proti socialistickému světu nejútočnějšími silami imperialismu. Vzhledem k apelům strany a vůdců státu a pracujícího lidu v Československu a v uvážení nebezpečí hrozícím ziskům socialismu v této zemi, my a bratrské socialistické země pojaly rozhodnutí poskytnout Československu mezinárodní pomoc na obranu socialismu. Za mimořádných podmínek vytvořených silami imperialismu a kontrarevoluce jsme byli povinni tak učinit vzhledem k naší třídní povinnosti a věrnosti k socialistickému internacionalismu a s ohledem na zájmy našich států a o budoucnost socialismu a míru v Evropě.” Rabulistika Leonida Brežněva se dá zjednodušit na několik málo fakt: Kdy a kdo se dovolával pomoci Sovětů? Kteří to byli mluvčí strany a vůdcové státu Československého, kteří a kdy o tuto pomoc žádali? Kdo to činil jménem pracujícího lidu v Československu ? Leonid Brežněv bez ostychu obrací historii na ruby. Oficielní orgány komunistické strany a československá vláda nežádaly Sověty o pomoc proti silám imperialismu a protirevoluce, naopak protestovaly proti sovětské invasi u Spojených národů projevem zahraničního ministra Hájka a před ním delegáta Mužíka, kterýžto protest Spojené národy ochotně hodily pod stůl, jakmile na rozkaz Moskvy a invaz- ních sil sovětských bylo oznámeno, že proti invazi nikdo neprotestuje. O sovětskou soudružskou pomoc opravdu žádalo jen několik málo domácích zrádců, Vasil Bilák, Indra, Hoffman, Švestka, kteří nebyli oprávněni mluvit za KSČ. Je v dobré paměti, že o pomoc žádalo několik málo dělníků, tuším z bývalé Kolbenky, kteří pak úpěnlivě prosili o pomoc a o zabezpečení své vlastní bezpečnosti před rozlícenou drtivou většinou spoludělníků. O pomoc neprosil generální tajemník KSČ Alexander Dubček, který naopak protestoval proti invazi a v poutech byl odvlečen do Moskvy. Protestoval president Svoboda, který později v Moskvě vymohl osvo- Kdo tedy legitimně žádal o soudružskou sovětskou pomoc? Ani KSČ, ani vláda, ani president ČSSR, ani pracující lid. Toto všecko Leonid Brežněv dobře ví, a proto o těchto protiinvazních protestech nemluví — stejně jako generální tajemník Spojených národů U Thant ochotně ve své zprávě pro Spojené národy za_ rok 1968 zametl pod koberec mlčení tuto skutečnost v Československu předinvaz- ním. Brežněv mluví dnes o apelech strany a vlády, které PO INVASI Československa prohlásily všecko, co se v Československu dálo za neplatné a za odvolané a neexistující. Nikoli minulost, pro Brežněva nepohodlná a ze lži ho usvědčující, ale přítomnost, pod botou invasních vojsk a hrozeb dalších pro něj rozhoduje a je pravdou. Jedno české přísloví praví, drzé čelo je lepší než poplužní dvůr. Smutné je pouze, že k této Brežněvovské doktríně, a což horšího praxi, přisluhuje generální tajemník Spojených národů U Thant a že k ní mlčí naše vláda a tzv. liberální americký tisk. Nelze se věru smířit na příklad s tím, že tzv. vedoucí americký tisk The New York Times, vyšperkoval řeč Brež- něvovu dojemným obrázkem sovětského vojáka držícího v náručí malého českého chlapce. Sovětský voják se usmívá na chlapečka a říká: “Rozhodli jsme se poskytnout mezinárodní pomoc Československu na ochranu socialismu.” Ani jedno oko čtenáře The New York Times nemůže zůstat suché. Výlevy Leonida Brežněva jsou zakončeny výpočtem cílů sovětské zahraniční politiky. Je jejich nemálo. Pod číslem 2 je tento cíl: “Vycházet od konečného uznání teritoriálních změn, ku kterým došlo v Evropě v důsledku druhé světové války.” Tak trochu se to týká také Československa, kterému Sověty ukradly — z vůle podkarpatoruského lidu, samozřejmě, Podkarpatskou Rus. Z toho je třeba vycházet, samozřejmě. “ŠEDÝ RAB” DĚKOVAL ZA IIMVASI — (Dokončení ze str. 2) někdy udělá nějakou tu chybu, ale za to prý leninismus nemůže. Jak nejlíp vystihnout Gustava Husáka v úloze údělného knížete? Jeho příklad je v myslích a mluvě československého lidu již 75 let a horšího přirovnání jsme nikdy neměli (nechceme-li mluvit zrovna o Mrvovi). Je to “šedý rab,” jenž “v bázni boží na rohoži si hoví syt a za hrnec ztuchlé rýže poníženě důtky líže, jimiž tisickrát byl zbit.” Jak jasnovidný byl Svatopluk Čech, když v svých Písních otroka zachytil i postavu takového oddaného raba, jenž se blahem chvěl, když z pánova “přejasného oka paprsek přízně vzácné na něho trysk.” Dávaje ho ostatním otrokům za vzor, pán na důkaz své přízně zavěsil mu na hruď “tretu z plechu” a když ještě dovolil, aby zulíbal i panské sandály, vděčný šedý rab v nadšení volá: pějme hymny k pánově chvále "a kdo neplazí se stále v prachu před Ním, budiž klať.” Také Gustav Husák se dušuje, že “dvé jen v žití hvězd mi svítí: pána mého čest a zisk” a ještě dřív, než skončený moskevský sjezd se usnesl na “očistě” řad sovětské komunistické strany, v Československu přes všechny opačné Husákovy sliby se čistka již provádí. Postupně jsou odsuzováni do žaláře všichni, kdo se stavěli proti sovětskému poručnictví, odsuzovali invasi a byli pro obnovení běžných občanských svobod. Ze sovětské komunistické strany, jež čítá 14,455,321 řádných členů (v Sovětském svazuje 242 milionů obyvatel!) má být několik set tisíc vyloučeno pro nespolehlivost a neplnění stranických povinností. S tím větším nadšením vrhnou se nyní režimní pochopové v Československu na každého, kdo není spolehlivý do desátého kolena. Už se stahuje kruh i kolem Dubčeka a jeho pomocníků, jednotlivci podezíraní z oposiee budou vyhoštěni z měst a internováni, a Husák jenom napomíná, aby nebyly zaváděny koncentrační tábory, to prý by v cizině dělalo špatný dojem. V trudných chvílích je dobře začíst se do poesie, zejména do veršů, jimiž celé generace našeho národa živily svůj odpor proti habsburskému otroctví a nezlomnou touhu po svobodě. Ať se Gustav Husák zamyslí aspoň nad zpěvem XVII. Písní otroka. Strašily už císaře pána, dal si je tedy schválně přeložit a od té doby pak směly být vydávány jenom pod ochranou interpelace v poslanecké sněmovně. Ale ta ochrana ovšem v komunistických státech není. F. VESTNÍK • 3 [pageend3]POUČNÝ VÝLET DO SOVĚTSKÉ ŘÍŠE Americké cestovní kanceláře horlivě připravují prázdninové cesty do ciziny a nedělní noviny jsou plny oznámek výprav a svůdně líčí krásy zámořských zemí. Také komunistického východního Německa, o němž v televisi slyšíme, že se i bez Marshallova plánu vzmohlo tak dokonale, že předstihne rozmach západního Německa a je “nezbytnou zárukou” hospodářského rozkvětu všech komunistických zemí. V rámci různých výměn a pokojného soužití doporučují cestovní agentury ovšem také cesty do Sovětského svazu, této “nadvelmoci,” v jejímž přátelském objetí prý jistě dojdeme světového trvalého míru a blaha. Jsou arciť s cestami do říše sovětů všelijaké zkušenosti, třebaže teď máme tak vychválenou konsulární smlouvu, která prý turistům zaručuje pohodlí a právní ochranu. Jednu zkušenost z cestování v Sovětském svazu přečtli jsme si se zájmem v Neue Zürcher Zeitung, což je velmi vážený, střízlivý a opatrný švýcarský deník, jemuž je možno na slovo věřit. V turistické příloze toho listu líčí švýcarský turista velmi poučnou “cestu do Ruska vlastním vozem.” Klub švýcarských automobilistů (ACS) zorganisoval loni v srpnu výpravu do Sovětského svazu, jejíž účastníci měli jet ve vlastních automobilech. Zájemců bylo mnoho, ale podmínky byly tak nevýhodné, že z celé akce zbyla nakonec jenom výprava čtyř manželských dvojic, ale i jim obstaral Autoklub všechny potřebné věci. Silnice a benzin. Výprava vyrazila z Vídně, jela přes Československo a Polsko k sovětským hranicím. Nejhorší cesty byly mezi Těšínem a Ošwiencimem, mezi Bratislavou a Sencem a pak mezi Lvovem a Równým. Jinak chválí účastníci výpravy silnice z Vídně do Bratislavy a z Těšína do Krakova a pak mezi Leningradem a Výborgem (Viipuri), kterýžto přístav urval Sovětský svaz r. 1940 Finsku. Osobních automobilů potkala výprava v Sovětském svazu málo, poblíž průmyslových měst bylo hodně nákladních aut, ale sešlých, a podél silnic s náležitou vozovkou je nedlážděný pruh pro četné povozy tažené koňmi nebo leckde i voly. Zásobu obyčejného benzinu je v sovětech možno doplňovat na normálních stanicích, 98oktanového jenom na stanicích vzdálených od sebe několik set kilometrů. Obsluha je důmyslná: na stanicích jsou většinou ženy a ty pouze přijímají kupony na odběr benzinu, prodávané turistům ovšem za “tvrdou” valutu. Jinak se musí zákazník obsloužit sám, benzinová vrchnost se jenom dívá, aby si nenačerpal benzinu víc, než zač odevzdal kuponů. Správkárnu vezte s sebou. Správkárny podle západních vzorů švýcarští turisté neviděli a doporučují proto důtklivě, aby každý automobilista jedoucí do Sovětského svazu vezl si náhradní součástky. Má se také naučit rozumět autu, aby mohl opravovat vůz sám. Švýcarští hosté byli z Leningradu vypraveni letadlem na několikahodinnou návštěvu Lotyšska, t j. vlastně jenom Rigy. Uvádějí, že sovětská letadla pro nitrozemskou dopravu jsou primitivní a opotřebovaná. Za letu se zmítaly a rachotily plechové kryty motorů, z jednoho motoru tryskala voda a větrací zařízení dělalo ohlušující rámus. Sedadla roztrhaná, stropy děravé, uklízení nedbalé, skvrny na podlaze rozmazala obsluha velikým rýžovým koštětem. Posádka byla dvoučlenná a pilot se svým zástupcem střídavě přicházeli mezi cestující v kabině zakouřit si. Letuška, mohutná a zamračená, nevrle podávala zteplalou minerálku v pohárcích, které nezářily zrovna čistotou. Lety jsou velmi laciné, ale pohodlí je taky podle toho. Podle kabátu. Tak jako ve vlacích je “měkká” a “tvrdá” třída, t. j. pro domácí vrchnost a bohaté cizince, a pro obyčejný lid, tak “lidovědemokratické” je i pohostinství. Cizince ubytovává státní cestovní společnost Inturist ve vybraných hotelích nebo v obyčejných státních hotelových podnicích. V beztřídní komunistické společnosti jsou turisté rozděleni na tři třídy: prostá turistická, pak první a konečně přepychová. Liší se od sebe až neuvěřitelně nejenom zařízením, ale i obsluhou. Hosté první a přepychové třídy mají v hotelích zpravidla pokoje s koupelnou, ač méně zpravidla je tam tekoucí a čistá voda. Velmi často neteče, a když, tak je rezavá až hnědá a hustá jako kaše, a to i v nových hotelích. Sanitární zařízení (která už léta letoucí byla postrachem cizinců) stále ještě budí v civilisovaném člověku hnus. V prvních dvou třídách si cestující nesmějí nést sami zavazadla do pokoje, třída turistická se arciť bez takových úsluh musí obejít, naopak, v říši, kde "vstali psanci této země,” bývají chudší turisté ubytováni v jakýchsi pastouškách za městem, ba někde dokonce i ve stanech. Mají-li štěstí, že je pro ně místo ve velkém hotelu, jsou usazeni v jiném poschodí než buržousti a plutokraté z třídy první a luxusní. Jez, co ti dají. Aby se turistická chamraď nepletla mezi nóbl graždaniny, přisné oddělování platí ovšem také při jídle. Ale všichni hosté musí jíst nejen co jim objednala cestovní kancelář, nýbrž hlavně co je a to zas závisí na zásobování. Na stůl se nosí, až když celá skupina je pospolu, a přinese se všecko najednou. Jídlo tedy vystydne a vyprázdněné talíře zůstávají na stole, až se dojí. Jídla je dost, bývá však nevalné, často špatné, maso tvrdé, takže nejlepší je prý ještě sekaná. Ale při večeři hraje hudba a také se tančí. Cestou po silnicích není však ubytování a jídlo tak jednoduché, a hladovým a žíznivým bývá zle. Mezi velkými městy není restaurace třeba několik set kilometrů. Ve větších městech je jich roztroušeno několik a jinak jsou pouze výčepy, kde však stojí lidé ve frontě a výčepník vytrvale nalévá jakési pivo do jedné a téže sklenice. Vyplachováním se nezdržuje, má naspěch. Také u automatů s limonádami je nával. Cestující musí tedy hledat hotelové restaurace, jichž je pořídku. Otvírají še v 8 hodin ráno a zavírají v 11 hodin večer. Obsluha v hotelích a restauracích je mizerná, hosté jsou personálu jenom na obtíž. Poněkud lip — s obsluhou i jídlem — je v baltských zemích, v Polsku a v Československu, ačkoli tamní domácí lidé si také naříkají, O bezpečnost postaráno. Každé poschodí v hotelu má zvláštní zástupkyni vrchnosti: u psacího stolku hned u schodů sedí žena, která jako ostříž sleduje, aby se tam nevplížil nikdo, kdo tam svou turistickou hodností nepatří, nebo kdo vlastně bydlí v jiném patře. Prohlédne si každého takového vetřelce velmi přísně a rychle ho vyprovodí ze zakázaného revíru. To jistě souvisí s dokonalou “bezpečnostní” službou, která švýcarské turisty sužovala celou cestu. V každém větším místě je odbočka Inturistu, jež zahraniční hosty svěří zvláštním průvodcům, kteří dbají, aby cizinci se šli v městě podívat jenom tam, kam jim úřady vykáží. Cestovní program vypracovaný kanceláří Inturistu musí být splněn do všech podrobností, nic se nesmí přidat, i kdyby šlo o sebe důležitější objekt, nic se nesmí ubrat, i kdyby to bylo sebe zbytečnější a nudnější. Nad touto poslušností bdí ostatně i hlavní průvodce Inturistu, který výpravu “převezme” na hranicích, jede s ní celou cestu a zase ji ve výjezdní stanici “v pořádku” odevzdá. Dozor na čtyři manželské dvojice ze Švýcarska byl dokonalý. Tři hodiny trvala prohlídka automobilů a osob u přechodu hranic, a to ještě byla zkrácena na zakročení zástupce Inturistu, který tam výpravu očekával. Vozy byly prohledány svrchu i zespodu, zevnitř a zvenčí, a peníze, šperky atd. zapsány do příslušných formulářů, zaplaceno pojistné, vyměněny peníze na sovětské, nakoupeny kupony na benzin (za dolary, jiné peníze tam neberou). Celní úředníci byli ještě dost zdvořilí, ale hosté učinili zajímavou a poučnou zkušenost, že zdvořilost úředníků se řídila podle automobilu: čím větší, novější a lesklejší, tím byli celníci a vojáci zdvořilejší. Švýcarští hosté tedy právem napomínají, aby se do “proletářské” říše jezdilo jenom v drahých automobilech a aby nikdo neočekával, že přijede-li tam se starou dýchavičnou fordkou, bude uvítán jako třídní spojenec. 4 • VĚSTNÍK [pageend4]Už Havlíček nás poučoval, jaké je to vyražení, je-li člověk policajtem. Říkal to právě o Rusku a tak soudíme, že od sporu cara Vladimíra s bohem Perunem se v svaté Rusi nic nezměnilo, leda k horšímu. V své jinak zcela klidné zprávě mluvčí švýcarské výpravy uvádí: “Sotva jsme pobyli v Sovětském svazu několik hodin, pojal nás pocit, že jsme vydáni na milost a nemilost policejní svévoli. . . kýž jsem policajtem!” Byli jsme bedlivě střeženi podle cestovního programu sestaveného Inturistem a podle údajů při vjezdu. Každých asi 50 kilometrů stál na okraji silnice ozbrojený policista a v ruce třímal listinu, na které si zaškrtl čísla našich čtyř vozů. Někde provedl tuto úřední kontrolu policista zavřený v jakési vysoké zasklené kazatelně. Každých 200 nebo 300 kilometrů zastavila výpravu policie, zkontrolovala pasy a visa hostů, otevřela auta a prohledala, není-li tam schována nějaká osoba, jež není uvedena v seznamu.” V místech, kam jsme dojeli večer, vyprávějí Švýcaři, musili jsme zaparkovat auta na předepsaném a policejně hlídaném parkovišti. Když jeden z naší společnosti zaparkoval ve Lvově svůj vůz poblíž hotelu, kde jsme jedli a nocovali, přiběhla za námi policejní hlídka, vytkla, že jsme se ještě nehlásili na policejním velitelství a že zmíněný vůz je nesprávně zaparkován. “Provinilec” musil nechat jídla, v průvodu policisty jít a vůz zavézt na parkoviště. Druhý policista zatím hlídal v jídelně jeho manželku, až všecko bylo vyřízeno. Mezi 9. hodinou večerní a šestou hodinou ranní nesmí neúřední osoba jet s autem mimo město. Policejní ochrana ve dne byla opravdu až dojemná: znenadání nás cestou předjela policejní hlídka a druhá se připojila za naše vozy. Tak nás policisté doprovázeli nějakých 10 kilometrů a zase se vrátili. Když jsme jednou již hluboko v Sovětském svazu zbloudili hledajíce benzinovou stanici, sjeli nevědomky na několik kilometrů s hlavní silnice a octli se poblíž nějakého průmyslového podniku, kde vojsko kopalo příkopy, naráz nás obklopili vojenští policisté s napřaženými pistolemi, vyšetřovali nás, prohledali vozy a konečně nás vyvedli na pravou silnici. I v noci nám dělala sovětská policie anděla strážného. Noc co noc mezi jednou až pátou hodinou nás telefonicky budili. Omluvili se sice, že “to je omyl,” ale zřejmě zjišťovali, jsme-li ještě živi a zdrávi. Zdvořilost už zbytečná. Konečně nastal den loučení se Sovětským svazem. Za Vyborgem zastavila nás pohraniční stráž s pistolemi připravenými k výstřelu a povrchně prohlédla auta. Pak jsme jeli asi 60 kilometrů pustou krajinou, a v lese nás zadržela druhá ozbrojená pohraniční stráž, která nám po telefonickém dotazu u velitele dovolila jet dále k stanovišti stráže a celníků. Tam byla prohlídka přísnější, drsnější, a poněvadž jsme již odjížděli, byla také mnohem méně zdvořilá. Každé auto musilo předjet zvlášť a nesměli jsme mezi sebou mluvit. Strážníci zobraceli všechno vzhůru nohama, prohledali ženám kabelky, kufry, brašny a aktovky, vyzdvihli zadní sedadla, odtrhli čalounění vnitřku, prozkoumali všechny schránky, pneumatiky, zjišťovali přesně, zda jsme v Sovětském svazu utratili přinejmenším předepsané částky a zda to, co s sebou vyvážíme, souhlasí se záznamem učiněným při vjezdu. Když jsme obstáli v této hrozivé zkoušce a byli jsme v milosti propuštěni, jeli jsme již s lehkým srdcem do Finska. Tam všechno, zařízení i lidé, nám byli důkazem, že jsme v Rusku byli v zcela jiném světě, a že teď jsme konečně ve svobodném prostředí. Ale uvědomili jsme si také, že sovětský svět je od západu oddělen pevněji než jenom železnou oponou. Porovnejme, co tu líčí švýcarští zřejmě nepolitičtí občané klidným důvěryhodným způsobem, s tím, co komunistické noviny sovětské i československé píší o “nesvobodě” ve Spojených státech, a poznáme, kde je pravda a kde lež. Jak se dívat. Švýcarští turisté líčí pak v zmíněném článku ještě ovzduší strachu ve Sovětském svazu. Městský člověk nebo vesničan hovoří, je-li samoten, s cizincem bez ostychu, ba radostně a ptá se na život ve světě. Sotvaže však spatří, že se někdo blíží, hned přeruší hovor a odejde. Lidé nedůvěřují druh druhu, bojí se udavačů, kteří často denuncují, aby si nějak přilepšili. Ovšem lidé se tím více bojí, aby je v hovoru s cizincem nespatřil policista. Děti poznávají zahraniční auta, volají a mávají na pozdrav. Nakonec autor zprávy v curyšském deníku právem poukazuje na klamný dojem, kterého nabývají cizinci, když navštíví jenom hlavní nebo velká města, a i v těch pouze výstavný střed, podívají se na veliké podniky a doma pak po návratu vyprávějí, jaký div je sovětská veleříše. (Připomeňme si jenom, že americké noviny stále ještě otiskují obrázky “katedrály” Vasila Blaženého na konci Rudého náměstí, ačkoli bolševici kostel zrušili hned po revoluci a zřídili tam protináboženské museum, které tam je dosud.) Švýcarští turisté tedy praví: Správnou představu o Rusku má opravdu jenom ten, kdo ve dne jede krajem, vesnicemi, městečky a průmyslovými středisky, pohovoří s lidmi a kdo ani k prohlídce uměleckých pokladů a staveb nepotřebuje úředního průvodce. Zahraničnímu automobilistovi prospěje ovšem aspoň částečná znalost ruštiny, radí účastníci švýcarské výpravy “vlastním autem do Ruska.” J. F. Z UDÁLOSTI V ČESKOSLOVENSKU Zatím co Andrej Gromyko se přimlouvá na 24. sjezdu Komunistické strany Sovětského svazu za zlepšení vztahů k USA a svobodnému světu, českoslovenští komunisté dě- laji vše možné, aby se carům v Moskvě zalíbili svou přísností. Po odsouzeni 19 členné skupiny mladých “trockistů” byl koncem měsíce března odsouzen k trestu 3 letého žaláře generál Václav Prchlík, který se zasloužil o sesazení Novotného a pád celé jeho kliky. Generál Prchlík byl jedním z generálů, kteří měli na rozkaz generála Šejny (nyní v USA) obsadit Prahu v podzimních měsících 1967 a zachránit Novotného v jeho pozici prvního tajemníka a presidenta Čs. republiky. Svaz čs. spisovatelů a mnozí členové ústř. výboru KSČ stáli tehdy proti Novotnému a armáda byla jediná, která ho mohla zachránit. Gen. Prchlík se ovšem dožadoval souhlasu ÚV KSČ, a když ho nemohl od gen. Šejny dostat, oznámil to Dubčekovi, a následovalo padání hlav. Odstoupil ministr vnitra, gen. Šejna uprchnul přes Jugoslávii do USA a gen. Janko se zastřelil. Gen. Prchlík se pak stal nástupcem gen. Rytíře, velkého obdivovatele Sovětů (který si přál a podepsal dopis žádající Sověty o vojenskou okupaci Československa). Prchlík ve své funkci styčného důstojníka pro vztahy -mezi čs. a sovětskou armádou kritizoval vrchní velení armád Varšavské smlouvy a dožadoval se, aby ve velení nebyl pouze Sovětský svaz rozhodujícím, ale aby se ve velení střídaly ostatní členské armády. To prý bylo vyzrazení vojenského tajemství, a Prchlík byl nyní “konečně” odsouzen. Po Škutinovi, skupině mladých, a jiných menších, známých i neznámých odsouzených, si čs. stalinisté mnou ruce nad tím, jak tisknou Husáka ke zdi v prosazování procesů. Spokojeni však nejsou, přáli by si, aby procesy byly ještě početnější. 6. dubna t. r. byl též odsouzen k 2 letům žaláře poúnorový exulant žijící v Ciceru, Jiří Ipser, který minulého roku jel do ČSR na návštěvu a -byl zatčen pro urážky presidenta a kritizování čs. vlády. Soud se konal v Pardubicích, a Ipser prý měl prohlásit, že Československo je sovětskou kolonií. Prahu navštívila delegace komunistů USA vedená Guss Plullem, který na pražském rozhlase pochválil prozíravost Sovětského svazu, že r. 1968 zachránil Československo ze spárů kontrarevoluce. Hull sdělil, že komunisté USA byli mezi prvními, kteří se zásahem Sovětů souhlasili. Poměry v ČSR prý tomu nasvědčují, že to byl správný čin, neboť vše je již v normálních kolejích. Pak se delegace komunistů USA společně se stranickou delegací KSČ odebraly na cestu do Moskvy na zasedání 24. sjezdu sovětské komunistické strany. Čs. delegace se skládala z dr. G. Husáka, presidenta L. Svobody, dr. L. Štrougala, Vasila Biláka a ing. Chňoup- ka, zplnomocněného velvyslance Československa v Moskvě. VĚSTNÍK • 5 [pageend5]První tajemník KSČ dr. G. Husák pronesl na zasedání sjezdu “skromný” projev díků, za který by se nemusel stydět ani sám Bilák nebo Indra. Řekl: “Chceme i s tribuny tohoto sjezdu vyjádřit naši upřímnou vděčnost Komunistické straně Sovětského svazu, sovětské vládě a sovětskému lidu za to, že porozuměly obavám československých komunistů o věc socialismu a jejich výzvám o pomoc. Tato internacionální pomoc uchránila naši zem od občanské války, kontra- revoluce, a pomohla ubránit vymoženosti socialismu.” To ovšem byl skutečně jen skromný přínos k šestihodinovému projevu pana Brežněva, který, jak se nyní projevilo, si upevnil pozice jako dosud nikdo před tím od smrti Stalina. Brežněv dal najevo, že bude nutno rozšířit kontrolu strany nad veškerým životem sovětského “člověka”, jak v státní bezpečnosti, tak v ozbrojené moci, literatuře, umění, odborech, tisku, školách i nemocnicích. Strana prý vyčistí své řady od živlů, které narušují program a pravidla ve straně, a v budoucnosti prý strana nebude již tak shovívavá ke členům, kteří se nebudou chovat dle přání strany. Ku konci sjezdu dostal Brežněv volnou ruku, aby provedl výměnu členských legitimací, tak jak se stalo v Československu, neboť 14 a půl milionu členů komunistické strany Sovětského svazu je prý příliš vysoký počet, a strana si ponechá jako členy jen ty nejčistší. Jen rumunský Ceausesku mluvil na sjezdu o hospodářské a politické nezávislosti Rumunska, — a také italští komunisté nechtěji upustit od svých zájmů uvnitř světového komunistického hnuti. Vůdce maďarské strany Kadar ujišťoval, že síla komunismu a jeho bojových oddílů roste, ale dosud prý se nemůže hovořit o úplné jednotě komunistického hnutí. Vyskytly prý se nacionalistické a jiné proti- marxistické názory komunistické straně škodlivé. Zatím co Husák v Moskvě chválil a děkoval za sovětskou okupaci z r. 1968, v Praze čs. občané znovu jásali nad vítězstvím čs. hokejového teamu, který porazil mužstvo Sovětů. Tento rok trochu ostýchavě, aby neurazil pány protektory v Moskvě jako před dvěma léty, kdy pak došlo v Praze i v jiných městech k velkým protisovětským demonstracím a byla vypálena kancelář pražského Aeroflotu. Čechoslováci se tento rok sami připravili o titul mistra světa v ledním hokeji, neboť se nechali neočekávaně porazit mužstvem USA, které skončilo na posledním mistě. Dále prohráli nešťastně se Švédy, a tím ztratili 4 body. Se Sověty hráli nerozhodně 3-3, a v druhém zápase vyhráli 5-2, takže jim scházel prohraný zápas s USA k vítězství a titulu mistra světa. Jinak nyní vládne horečka zabezpečování stability strany, která činí pilné přípravy k 14. stranickému sjezdu, který se bude konat 26. května 1971. Za tímto účelem jsou vymýšlena všechna možná nebezpečí, jež hrozí straně a státu od revizionistů a agentů imperialismu. V Trenčanských Teplicích prý se pravidelně schází tak zvaní Dubčekovci, a sám Dubček prý je již dvakrát navštívil. Měsíc před sjezdem má být internováno 1,000 Dubčekových přívrženců, tak aby nemohli nijak ovlivnit průběh sjezdu strany. Aby prý nebyl dán podnět nepřátelské propagandě, nesmí být tito internovaní drženi v koncentračních táborech. Od velikonoc jsou uzavřeny čs. hranice turistům a jsou zaraženy také výjezdy Čechoslováků ze země. Armáda i policie budou mít v době sjezdu pohotovost, budou povolány některé ročníky k doplnění armády a čs. zastupitelské úřady odmítají vydávání vstupních viz. LIKVIDACE SVAZU ČS. SPISOVATELŮ — OZNÁMEN I MINISTERSTVA KULTURY Výnosem federálního ministerstva vnitra ČSSR ze dne 25.5.1970 čj. SV-539/40-70, doplněného dalším výměrem téhož ministerstva ze dne 8. července 1970, byl vysloven zánik Svazu čs. spisovatelů jako dobrovolné společenské organizace. Opatřením ministerstva kultury ze dne 17. prosince 1970 byl s účinností téhož dne likvidátorem majetkové podstaty zaniklé dobrovolné společenské organizace, Svazu čs. spisovatelů, Praha 1, Národní tř. 11., jmenován JUDr. An- tónin Mass. (Viz VĚSTNÍK Ministerstva školstvi a Ministerstva kultury ČSR ze dne 20. ledna 1971.) NÁŘKY a otazníky nad vydáváním knih Karel Boušek v Rudém právu naříká nad skladbou edičních plánů pro rok 1971 s tím, že je dosud namnoze labilní, rozpačitá a ideově nevýrazná. Jako by byla výsledkem jakéhosi velkého úklidu rukopisů nebo probírky redakčních zásuvek a uzavřených autorských smluv z minulých let. Obnovením vlivu státu nad vydáváním knih prý se zabránilo vydávání knih s vysloveně protispolečenskou tématikou, ztěžující konsolidační pohyb ve společnosti. Z edičních plánů prý vymizela jména těch pilných autorů, kteří si vyměnili literaturu a umění za politické zápasiště a sehráli v něm roli hrobařů socialismu, nevymizely však v minulosti úporně zakořeněné tendence poplatné různým komerčním tlakům a cílům, trvá určitá lehkomyslnost pokud jde o současný stav a úroveň společenského vědomí, jsou zřejmé jisté sklony k podceňování ideologické stránky současného politického procesu a tím k lehkovážnému přehlížení stále existujícího pravicově oportunistického a revizionistického nebezpečí. V nakladatelských redakcích prý dosud působí řada pracovníků, kteří zklamali a neskýtají potřebné záruky. Jejich výměna je pomalá a pohotová, kvalifikovaná náhrada je obtížná. To prý však nemá vést k stálému hořekování, přešlapování a k neřešení situace. Nelze se ani spokojit s vydánim 150 politicky prý cenných a umělecky hodnotných knih k 50. výročí založení KSČ — převážně z oblasti beletrie. Už proto! ne, že nakladatelství nabízejí možnosti a prostředky různým módním, úpadkovým mániím, jako na přiklad hrůzostrašné a golemové (Lidové nakladatelství), nebo zase útočně katolické a svým vyzněním protimarxistické v nakladatelství Vyšehrad. Sotva totiž vedení nakl. Vyšehrad může seriózně vysvětlit, jak je možné dát do souladu se současným politickým vývojem u nás, s úsilím politiky komunistické strany, některé knihy a jejich obsah. Tituly jako Chuť žít od Pierra Teilharda de Chardin, Smysl člověka od Jeana Lacrixe, Bible a antická tradice od Clauda Tresmontanta či bigotně náboženské eseje Maxe Picarda Člověk na útěku, tedy díla náhodně vybraná z nemarxistické filosofické literatury, hovoří asi sotva jazykem, který je třeba podle názoru komunistů v současné době tak naléhavě slyšet. Právě tak vzbuzuje rozpaky ohlášený program nově založené edice poezie Tvar, řízené Vladimírem Justlem a Antonínem Bartuškem, jež prý je neokatolickou modernou s příliš úzkým obzorem i uměleckým. Nakladatelství Vyšehrad prý mívalo ediční program mnohem náročnější, pokrokovější a uváženější. Sotva prý se zde může mluvit o přechodném zabloudění. Některé prvky těchto nových tendencí byly jistě vyvolány revisemi z období 1968-69. Obecně to platí i pro ostatní nakladatelství, od Odeonu, přes Mladou Frontu až k Lidovému nakladatelství. Kam prý se poděla kdysi tak vysoká úroveň časopisu Svět sovětů, jenž pod novou firmou tak “zlidověl”, že je skutečně k nepoznání. Uvedená nakladatelství, k nimž patří i Novinář a Olympia, vydávají prý bezcenné knihy importující západnickou morálku, její vliv a rozpory, maloměšťácké a buržoázni způsoby se strašidelnými a sadistickými náměty. Karel Boušek vi zcela přesně, že to nejsou ty psychopati, upíři a strašidla, co straší ideology dnešního komunistického vedení, ale vědomí, že se za dobré, zakázané autory a redaktory těžko hledá náhrada. ALOIS ŠALOMOUN. PANORAMA Všem, kteří zaslali biografie dlouhé jen na ]/s či (4 stránky, nabízíme Panoramu za $7.00 za výtisk (včetně poštovného). Předsednictvo čSNRA rozhodlo, aby Panorama byla prodávána bez zisku, t. j. pouze za cenu režijních nákladů vytištění knihy a její vazby. Redakční práce byly vykonány zdarma. Panoramu tedy dáváme do oběhu za cenu minimální. 6 • VĚSTNÍK [pageend6]ČSNRA obdržela od býv. politických československých vězňů ve Švýcarsku dopis následujícího znění: Zürich, dne 27. února 1971. TM. Československá Národní Rada Americká. Členové Sdružení bývalých československých politických vězňů ve Švýcarsku, kteří byli pronásledováni a žalářováni v socialistickém Československu v letech 1948 až 1967, stejně tak jako exulantská veřejnost ve Švýcarsku, byli pobouřeni zprávou, že jste umožnili dne 5. prosince 1970 veřejnou přednášku v Ciceru, Illinois panu Dr. Ivanu Pfaffovi, švýcarskému exulantu. Ve Vašem Bulletinu byl tento exulant označen za “neohroženého bojovníka” předduibčekov- ské éry. Pravděpodobně je Vám neznámo, že jmenovaný Dr. Pfaff se naprosto neprojevuje v exilu jako neohrožený bojovník předdubčekovské éry, ale jako zástance prokomunistického systému, zvláště pak exulantského směru. Ve svém vystupování na konferenci ŠVU v Horgen u Zürichu v červnu loňského roku, stejně tak jako ve svých článcích, uveřejněných v exulantském švýcarském Zpravodaji, zastává názory, jež nejsou slučitelný nejen s demokratickými zásadami naší organisace, ale demokracie vůbec. Proto nebyl též přijat za člena našeho Sdruženi. Mimo to v článku, otištěném v srpnu 1970 ve Zpravodaji urážel neslýchaným způsobem představitele demokratického Československa, zvláště bývalého ministerského předsedu Dr. Milana Hodžu a bývalého ministra-vyslance Dr. Štefana Osuského. Dr. Pfaff ve svém článku oba jmenované označil za primitivy a dobrodruhy. Protestujeme proto co nejdůrazněji proti tomu, že právě on byl vybrán, aby veřejně přednášel v USA. Domnívali jsme se, že právě Československá Národní Rada v USA je povinna chránit demokracii, čest našich národů, a je povinna ochrániti čest našich bývalých politiků a představitelů demokratického Československa. Za Sdružení bývalých československých politických vězňů ve Švýcarsku, Dr. Bedřich Hostička, úřadující předseda. Dr. Josef Hampl, úřadující jednatel. ff 5 Na výše citovaný dopis odpověděla ČSNRA přípisem následujícího obsahu: 9. dubna 1971. Sdružení bývalých politických československých vězňů ve Švýcarsku — k rukám Dr. Bedřicha Hostičky, úř. předsedy, Postfach 1100 8022 Zürich, Switzerland Potvrzujeme příjem vašeho přípisu ze dne 27. února t. r., který byl projednán na schůzi předsednictva ČSNRA, konané dne 6. dubna. ČSNRA si samozřejmě vyhražuje právo samostatného rozhodováni o tom, koho si na přednášku pozve či nepozve. ČSNRA však vždy vítá dobře míněné připomínky, za jaké považujeme váš připiš, za který vám děkujeme též z toho důvodu, že v něm spatřujeme projev zájmu o naši činnost a uznání, že ČSNRA vždy hájila demokratické zásady a čest i dobré jméno českého a slovenského národa. Buďte ujištěni, že ČSNRA v tomto úsilí pokračuje a pokračovat bude i nadále. K záležitosti zdejši přednášky dra. Pfaffa vám sdělujeme, že jsme dra. Pfaffa do Chicaga pozvali po jeho úspěšné přednášce v New Yorku na sjezdu SVU na základě věrohodných zpráv, že dr. Pfaff byl jedním z čelných průkopníků liberalizačního hnutí v Československu a že byl vězněn pro svůj rozhodný postoj proti komunistickému režimu. Z doby po odchodu z Československa jsou nám známy m. j. tyto úryvky z projevů dra. Pfaffa, učiněných v Horgenu na sjezdu SVU: “A 25. února 1948 jsem se zúčastnil jediné akce, kterou demokratické síly provedly, to znamená pochodu 12,000 studentů na Hrad a dostal jsem pažbou přes hlavu.” “Já jsem se skutečně tehdy v padesátých letech považoval za virulentního antimarxistu.” “Prohlašuji, že jsem nemarxista a že jsem nekomunista, to znamená, že jsem nikdy neměl marxistický světový názor.” (Citováno dle doslovného zápisu z Horgenu.) Neměli jsme tedy důvodu k pochybám o zásadním postoji dra. Pfaffa. Mimochodem vás také můžeme ujistit, že v jeho zdejší přednášce nebylo nic, co by bylo neslučitelno s demokratickými zásadami, které jsou nám i vám společné. Naše vodítko při řešení otázek tohoto druhu je následovně: hájíme neochvějně zásady svobody a demokracie. Z věrnosti k právě těmto zásadám hájíme se stejnou houževnatostí právo každého jednotlivce na vlastní názory všude tam, kde tyto názory nemají ideologického dosahu, jako tomu bylo u článků dra. Pfaffa ve “Zpravodaji” a v “Textu”. Pokud se nejedná o zásady svobody a demokracie, je pro nás lhostejné, zda s takovými názory souhlasíme či nesou- halsíme či jsou-li vyjádřeny vkusně či nevkusně. Dr. Pfaff má na ně stejné právo jako každý jiný, byť bychom v uvedených případech jeho názory nesdíleli. Vaší organizaci a vám, kteři jste tolik vytrpěli za svobodu a demokracii přejeme do budoucnosti mnoho zdaru a úspěchu a jsme s krajanským pozdravem za: Československou národní radu americkou James V. Krákora, předseda Dr. Frant. Schwarzenberg, místopředs. Dr. V. Chalupa, tajemník Informativní večer o imigračních otázkách uspořádala hlavně pro nově přijeté imigranty Čs. národní rada americká v sobotu dne 27. března, v budově ČSA v Ciceru. Na večeru promluvili úředníci U.S. Imigračního a natu- ralizačního úřadu — Mr. Thomas M. Grady, Supervisory Immigration Examiner, a Julius Solar, General Attorney NAT. Podali stručný přehled o imigračních a naturalizač- ních předpisech a s ochotou, přátelskou formou zodpověděli řadu dotazů nových imigrantů i všech ostatních přítomných. Informace, které Mr. Grady a Mr. Solar podali, objasnily mnohé důležité otázky a ČSNRA je oběma pracovníkům U.S. Imigračního úřadu vděčna, že s pochopením pro problémy nových příchozích uspořádání tohoto večera umožnili. Z Kanady Kanadsko Československá podporující jednota ve Win- nipegu, Man., uspořádala v neděli 7. března vzpomínkovou oslavu na prvého presidenta Čs. republiky Tomáše G. Masaryka. Na programu se podíleli žáci a žačky Sobotní doplňovací školy českého jazyka. Přednesli básně a zazpívali národni písně, žákem doplňovací školy Vilémem Randou byl učiněn slavnostní proslov, byly zahrány klavírní skladby a promítnut krátký dokumentární film. Veřejná knihovna CSPJ ve Winnipegu si vede velmi dobře. Je k disposici každé úterý a středu, od podzimu roku 1968 bylo knihovnou čtenářské obci půjčeno přes 3,000 svazků. Knihovna vděčně přijímá knižní dary. Každá darovaná kniha nese jméno dárce a je řádně zaregistrována v knihovním seznamu. Darované knihy zasílejte laskavě na adresu: Canadian Czechoslovak Benevolent Association (Library), 154 McKenzie St., Winnipeg 4, Manitoba, Canada. VĚSTNÍK • 7 [pageend7]NÁVŠTĚVA CHICAGSKÉ UNIVERSITY V sobotu odpoledne dne 3. dubna se pod záštitou ČSNRA uskutečnila návštěva Chicagské university. Účelem návštěvy byla prohlídka nové Regenstein knihovny, která je z největších universitních “research libraries” na světě a v níž se také nachází pozoruhodná čs. knihovna, — dále návštěva slovanského oddělení, československé sekce, a pak přátelská recepce v Masarykově síni v budově Humanities. Na pozvání ČSNRA se zúčastnili četní hosté, zástupci českých, moravských a slovenských organisací jak z řad starousedlíků, tak i z nejmladších a nejnovějších uprchlíků po roce 1968. Byla to vskutku početná a representační účast naši krajanské veřejnosti. V knihovně bylo nutno rozdělit návštěvníky na tři skupiny. Regenstein knihovna, dokončená loňského roku a vybudovaná za 20,750,000.00 dolarů, má všechny technické vymoženosti; přitom architektonicky působí nevtíravé a dokonce klasicky. Prohlídka této jedinečné knihovny návštěvníky zaujala, ale nejvíce se potěšili čs. knihovnou, kterou je provázel Dr. Václav Laška. Vyžádali jsme si od něho článek o knihovně, o kterou s láskou pečuje, a předem víme, že jeho popis obsáhlé sbírky knih, časopisů a vzácných knižních pokladů bude pro krajanskou veřejnost překvapením. Nejvzácnější knihy, mj. Kralická bible, jsou vystaveny ve zvláštním oddělení, kde se nalézají drahocenné památky. V této místnosti jsou chráněny proti rozkladu věkem a všemu, co by mohlo škodlivě působit na staré knihy. Naše společnost též navštívila slovanské oddělení, kde byla přijata přednostou oddělení prof. Eduardem Stankiewic- zem. V čs. oddělení působí od loňského roku prof. František Svejkovský z pražské Karlovy university, vynikající vědecký pracovník v oboru středověku, literatury a dějin.U něho pracuje několik studentů na svých doktorátech. Jejich thé- ma jsou různá: rozený Američan studující protestantismus připravuje disertaci o Chelčickém. Býv. čs. občanka si zvolila za théma: Masaryk a jeho přednášky na Chicagské universitě. U paní Milady Součkové byla během let zapsána řada posluchačů studujících českou a slovenskou literaturu, a je škoda, že krajanská veřejnost o tom tak málo ví. Inspirovalo by to jistě další studenty při volbě studií a životního povolání. Návštěvníci byli překvapeni a nadšeni těmito poznatky. Spokojeni dostavili se do společenské místnosti, kde byl loni na čestném místě umístěn portrét presidenta Tomáše G. Masaryka, dar Tomáše Bati ml. Zde Masarykův klub převzal úkol hostitele a dámský kroužek pamatoval na občerstveni pro sto přítomných. Hosty uvítal Dr. Robert E. Streeter, děkan Humanities, kterému jsme vděčni za jeho velkou morální podporu čs. oddělení. Za ČSNRA poděkovala ses. Vlasta Vrázová, čestná předsedkyně, která využila této příležitosti, aby vyzvala přítomné zástupce organisací, aby seznámili své členstvo s tím, co na Chicagské universitě existuje. Až dosud jen několik krajanských organisací pamatovalo na čs. oddělení svým darem, — v prvé řadě to byla Matice vyššího vzdělání a ČSA, a pak někteří jednotlivci. Až dosud se krajanské Chicago málo přičinilo, ale máme co děkovat šťastné shodě okolností, a velkému daru jedné mecenášky, že čs. oddělení se nejen uskutečnilo, ale stále se rozvíjí. Je teď na nás ostatních, abychom též přispěli a zaslali příspěvek na Czech and Slovak Studies, University of Chicago, a to přímo k rukám Dr. Roberta E. Streetera, 1010 East 59th Street, Chicago, 111. 60637. Dary jsou odpočitatelné od daní (tax deductible). Z přítomných několik hostí odevzdalo svůj dar osobně. Vždy pohotová a štědrá Čs. ženská národní rada v exilu přispěla šekem $100.00. Z New Yorku Radio svobodné Evropy vyslalo p. Melouna, který měl interviews s Dr. Streeterem, Dr. Stankiewiczem, Dr. Mičkou, Vlastou Vréázovou a dalšími. Dr. Mičkou, Vlastou Vrázovou a dalšími. Washingtonský Majáles Blíží se květen. Washingtonští Češi a Slováci dokončují přípravy k letošnímu Majálesu a očekávají, že bude nejméně tak úspěšný, jako byl loňský. Má nás opět svolat dohromady k utvrzení starých a navázání nových přátelství, upozornit americkou veřejnost na československé záležitosti a získat finanční podporu československým uprchlíkům. Snad nebude na škodu, povíme-li si něco o jeho historii. MAJÁLES je název pro studentské květnové slavnosti, odvozený od latinského jména pro měsíc květen — “Maius”. Odkud přišlo toto staré jméno, to s jistotou nevíme. V řecké mythologii se uvádí bohyně Maja, dcera Atlasová, milenka prostopášného Zeuse a matka Hermese a tak někteří historikové tvrdí, že právě podle ní byl pojmenován květen v římském kalendáři. Jiná teorie uvádí, že název je ještě staršího původu a hledá jeho vznik v sanskrtu, kde prý jméno “Maja” znamenalo čaroděje. Zdá se však, že latinský název “Maius” vznikl v samém římském impériu, protože tam se již v ranných dobách vzpomíná Maia Maiesta, bohyně jara a ochránkyně úrody. Jí byly vždy na prvního května přinášeny oběti a pak byla uctívána zpěvem a tancem. Ani křesťanství nevymýtilo tento pohanský zvyk. Snad proto, že slavnosti spadaly do doby, kdy se jaro již plně rozvinulo miliony květů a kdy lidé se chtěli s přírodou radovat z nového života. A tak se májové slavnosti rozšířily již za ranného středověku z Itálie do ostatní Evropy. Najdeme je ve Francii, ve Španělsku, v Anglii, ve Skotsku, v Irsku, ve Švýcarech, v Německu a samozřejmě, i u nás. Jejich charakteristikou všude bylo veselí, zpěv, záplava zeleně a květů a stavění máji, kolem nichž se tančilo. Náboženští horlitelé a reformátoři proti nim čas od času bojovali, avšak mamě. Lidskou touhu po troše radosti se nepodařilo potlačit. Májové slavnosti u nás se výslovně připomínají r. 1422 v Praze. Doba husitských válek a všeobecného puritánství jim však jistě nepřála, ale 16. století a počátek 17. století přinesl jejich velké rozšíření. Uchytily se nejprve v městech a pak pevně zakotvily na venkově a staly se nerozlučnou částí československého folklóru. Tam, kde byly vysoké školy, převzali organisování májových slavností studenti a začali je nazývat “Majáles”. Nemáme po ruce žádných záznamů o tom, kdy se to stalo a kdy a kde byl první Majáles pořádán. Nepochybné však je, že to bylo nejpozději v počátcích našeho národního probuzení, to jest v druhé polovině 18. století a že důvody pro pořádání byly především vlastenecké. Washingtonská odbočka Československé národní rady americké, která uvedla Majáles do Washingtonu poprvé v roce 1966, má rovněž vlastenecké důvody pro pořádání tohoto plesu. Chce pomoci uprchlíkům z Československa. Proto bude výtěžek plesu rozdělen mezi Americký fond pro československé uprchlíky a Společnost pro vědy a umění. Majáles byl od svého počátku velkou společenskou událostí československého Washingtonu a nabývá na významu rok od roku. Letos přijal jeho čestné předsednictví nově zvolený předseda Dolní sněmovny (Speaker of the House of Representatives), pan Carl Albert, který zastupuje v kongresu od roku 1946 stát Oklahomu. Senát ve stejné funkci representuje na Majálesu pan Roman L. Hruška, nám všem známý senátor ze státu Nebraska. Sponsory plesu jsou vlivné osobnosti amerického veřejného i obchodního života, jakož i významní představitelé demokratických Čechů a Slováků v zahraničí. Majáles se koná v sobotu, dne 1. května, o 9. hodině večerní v předním washingtonském hotelu SHOREHAM. Předsedkyní plesového výboru je paní Emilie Royco a o krátký baletní program večera se postará pani Milica Švehlová- Hasalová. Přijďte se s námi poveselit — prospějete sobě i dobré věci! Dotazy zodpoví paní Emilie Royco, 6612 Tulip Hill Terrace, Washington, D. C. 20016. Ludmila Němcová. 8 • VĚSTNÍK [pageend8]Z OBLASTÍ A ODBOČEK OBLASTNÍ VÝBOR ČSN R A V NEW YORKU za pěkné účasti členstva jak odboček, tak i organisací přičleněných k Oblastnímu výboru, pořádal svoji řádnou výroční valnou hromadu dne 28. března 1971 ve spolkové místnosti T. J. Sokola (420 vých. 71. ulice) v New Yorku. Po udělení absolutoria byl zvolen nový výbor pro příští období, t. j. na rok 1971, a to v tomto složení: předseda — br. prof. Vratislav Bušek; místopředsedové — br. Rev. Josef Šefl, sestra Marie Václavková; tajemník — br. Jan Babi- nec; pokladník — br. František Havlík; členové výboru — br. Ing. Pavel Blaho, br. Louis Buček, br. Samuel Černek, br. Jan Mitáček, br. Jan Petlička, br. Leopold Slíva; revisoři účtů — sestra Věra Honeiserová, br. Jaroslav Hanuš. Delegáty do ústředí Československé národní rady americké v Chicagu byli jmenováni: bratr prof. Vratislav Bušek a bratr Jan Babinec. Valná hromada probíhala v naprosté shodě a byla zdůrazněna nutnost úzké spolupráce s ostatními našimi čs. krajanskými spolky. * * * V neděli dne 7. března 1971 konala se v T. J. Sokolovně pod záštitou Oblastního výboru ČSNRA v New Yorku vzpomínka k 121. výročí úmrtí prvního presidenta Československé republiky — presidenta Osvoboditele — Tomáše G. Masaryka. I přes nepříznivé počasí zúčastnilo se této úspěšné oslavy mnoho našich krajanů, aby uctili památku tohoto velkého bojovnika za svobodu a demokracii. Program oslav zahájil místopředseda bratr Rev. Josef Šefl. Na programu se podíleli žáci Slovenské a České národní školy, a členové Sokola New York. Básně recitoval bratr Samuel Cemek a bratr Emil Ransdorf přednesl slavnostní řeč, která dlouho nevymizí z paměti přítomných. Bratr František Kraus promítl zvukový film Tomáš G. Masaryk a jeho životní dílo. Celkem chtěl bych svou zprávu shrnout v ten smysl, že oslava byla důstojná a velmi početně navštívena. Program byl přítomnými přijat s pochvalou. Jan Babinec, tajemník. Z ODBOČKY SAN FRANCISCO, CALIF. Předsednictvo odbočky ČSNRA v San Franciscu konalo schůzi v bytě br. Frant. Klátila v Berkeley dne 20. března. Předseda odbočky br. Jiří Spánek podal zprávu o činnosti ČSNRA a vyzdvihl zásluhy, které má ústředí na vyřešení několika závažných událostí komunistického řádění proti uprchlíkům. Uvedl pak důvody proč odbočka nekoná pravidelné schůze: vedoucí odbočky, kteří jsou zároveň vedoucími Sokola, mají neustále na mysli nejdříve upevnit činnost Sokola v nové budově. Musíme však prosadit, aby národní slavnosti a manifestace nesly také jméno spolupořadatele, kterým je ČSNRA a jejíž členové na oslavách pracují. Br. Josef Nečas, zapisovatel a pokladník, naléhal, aby byly pořádány častěji schůze, tak aby se veřejnost více dověděla o naší činnosti. Br. V. Buršík ve svém proslovu vyjádřil, že jsme neustále na stráži a použijeme každé příležitosti obhájit naši věc. Z jeho iniciativy bylo uspořádáno během minulého roku několik veřejných manifestací, které měly velkou odezvu a dovedly napnouti nervy sovětským agentům, kteří pořádali sovětskou výstavu v San Franciscu. Naši piketáři dokonce tak rozzlobili “sovětské přátele”, že chtěli přerušit svoji okružní cestu s výstavou po Americe a stěžovali si na tiskové konferenci, že v San Franciscu se jim dostalo nejhoršího přijetí. Demonstrace proti otevření sovětského konsulátu v San Franciscu také vyvolala zájem veřejnosti. Podávání informací a obstarávání zaměstnání novým uprchlíkům není snadnou prací a velmi často nevděčnou. Br. Frant. Klátil ve svém proslovu podal velmi zajímavě přehled o současné situaci a potvrdil, že ČSNRA koná svou práci velmi dobře. — Bylo odhlasováno poslat do ústředí 75 dol., aby odbočka ze své skromné pokladny alespoň částečně splnila své povinnosti. Rozhodnuto uspořádati piknik, jehož finanční podporu si vezme na starost místopředseda br. Jos. Libor. Jiří Spánek, předseda. ODBOČKA ČSNRA V ST. LOUISU Naše každoměsíční sezení (t. j. co možná nejkratší formální veřejná schůze následovaná co nejdelší družnou zábavou) se stávají čim dále tím populárnějšími. Pro mnohé účastníky poskytují jedinou pravidelnou příležitost k hromadnému setkání s krajany podobných zájmů a minulosti, při němž se mohou vzájemně informovat o svých dalších osudech i o vývoji situace v ČSSR nebo v exilu, obnovit si společné vzpomínky, případně i poslechnout si gramofonové desky s moderní čs. jazzovou a populární hudbou anebo vypůjčit si nové čs. knihy z “obecní” knihovny na našem “magistrátu”. I někteří krajané, kteří z nějakého důvodu nejsou členy naší odbočky (např. proto, že dřívější léta nucené přiná- ležitosti ku Svazu čs. mládeže, ROHu či jiným v ČSSR povinným organizacím, v nich dosud zanechávají zásadní nechuť k podepisování jakýchkoliv spolkových přihlášek), oceňují naši činnost a podporují ji i finančními příspěvky. (V této souvislosti bychom chtěli veřejně poděkovat zejména manželům Vášovi a Váli Standovým.) Bohužel se však v posledních měsících dvakrát stalo, že naše sezení (jež se podle rozhodnutí posel dní valné hromady má konat každou třetí sobotu v měsíci v soukromých ubikacích některého funkcionáře), kolidovalo s nějakým podnikem pořádaným jinými krajanskými organizacemi v České národní síni, o němž jsme se včas nedozvěděli. To nás velmi mrzí, neboť vytrvale nabádáme všechny naše členy, aby podporovali národní snahy a navštěvovali podniky i všech ostatních spolků, které si dosud nějak uchovaly český či slovenský charakter. Prosíme proto tímto funkcionáře dotyčných organizací, pokud mají zájem na účasti našich členů na podnicích své organizace, aby nás (nejlépe tajemníka nebo předsedu) informovali o datu aspoň měsíc předem, t. j. před naší předcházející měsíční schůzí. Jedině při ní pak totiž budeme moci platně suspendovat svrchu zmíněné rozhodnutí valné hromady a pozměnit datum svého příštího sezení tak, aby nekolidovalo s oznámenými akcemi jiných spolků. Ujišťujeme ostatní krajany, že tak milerádi učiníme, upozorníme na jejich podnik ve svém místním pravidelném měsíčním oběžníku a doporučíme našim členům účast. R. K. Jánský, tajemník. ODBOČKA ČSNRA JIŽNÍ WISCONSIN konala svoji schůzi 6. března. Zahájil ji br. Karel Hulá za přítomnosti 5 členů. Přestože se tato schůze konala po delší zimní přestávce, byla opět slabě navštívena. Částečnou omluvou nepřítomnosti většiny členů je letošní nepříznivá zima, která odradila vzdálenější členy od návštěvy, ale není omluvou pro ty, kteří jsou z blízkého okolí. V diskusi bylo opět hovořeno o tom, jak zvýšit zájem členů o návštěvu schůzí. Naše odbočka je početně slabá a proto si nemůže dovolit nějaké nákladnější akce pro zpestření a větší přitažlivost schůzí. Proto příští schůzi, jež byla určena na sobotu 17. dubna 1971, hodláme zpestřit českou hudbou z gramodesek, což bude uvedeno i na pozvánkách. Br. Pokorný přislíbil, že bude počítáno i s večeří pro ty, kteří o ni projeví zájem. Zapsal: Ladislav Zelenka. Předplatitelé, hlaste směny své adresy! VĚSTNÍK • 9 [pageend9]PRO ZDRAVÍ a krásu ZDRAVT-TAMIN kapsle na krev a sílu, zásoba na 5 týdnů ...................................................................... $3.98 Na deset týdnů jen ................................................ 6.98 LAGUNA—5ti VITAMINOVÝ krém krášlící i hojivý, nemastný, k použití na den, ideální pod pudr a make-up ................................................................. 3.50 LAGUNA—REGENERAČNÍ krém k oživení a k zušlechtění vrásčité pleti, jemně mastný, výživný, k použití na noc ...................................................... 3.50 LAGUNA—TEKUTÝ krém z olejů čtyř léčivých bylin s A-vitaminem (a pach těla zahánějícím chlorofylem) na ruce i tělo po koupeli a po práci—8 oz.............. 3.00 VŠECHNY TŘI JEN ................................................. $9.00 EUROPEAN DRUGS Břetislav a Anna Jelínkovi P.O. Bo 927 Laguna Beach, California 92652 Roční předplatné Věstníku neb American Bulletinu pro nečleny - $2.00 ročně ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovali vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let Její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 VĚSTNÍK 2137 So. Lombard Ave. Cicero, Illinois 60650 Room 202 ADDRESS CORRECTION REQUESTED SECOND CLASS POSTAGE PAID at Chicago, Illinois [pageend10]