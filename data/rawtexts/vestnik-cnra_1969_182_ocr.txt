VĚSTNÍK ČESKOSLOVENSKÉ NÁRODNÍ RÁDY ÁMERICKÉ Číslo 182 Listopad 1969 VRATISLAV BUŠEK: PŘEŽÍT V Helsinkách začaly americko-sovětské porady o omezení strategických zbraní. Očekává se, že porady budou dlouhé a že se potáhnou snad i déle než jeden rok. Mám za samozřejmé, že během těchto porad žádná strana nepřijde s žádným návrhem, který by průběh porad ohrozil tím, že by nesouvisel přesně s otázkou “omezení strategických zbraní.” Vylučuji proto možnost, že by v rámci těchto porad byla i jen nadhozena otázka války ve Vietnamu, nebo arabsko-israelského konfliktu nebo sovětské invase do Československa. Patrně dlouhodobé porady o omezení strategických zbraní uložily “československou otázku” tak říkajíc k ledu, lépe řečeno nechaly ji v rukou Sovětů na milost a nemilost. Snad je proto na místě se zeptat, jak je dnes na tom Československo? Bylo by Zbytečné potvrzovat, že špatně a že může být ještě hůř. Lidé jsou zvyklí -posuzovat situaci v Československu především z hlediska politického. Ptají se, kdo tam dnes vládne. Odpověď je jasná. Ani Husák, ani Štrougal, ani Černík, Bilák nebo Indra, ale Sověty. Okupační sovětská armáda, skrytá v lesnich barácích, je prakticky všudypřítomná. Otázky, které si netroufají nebo nemohou vyřešit sovětské a československé autority v Praze, se řeší v Moskvě, kam si československé vládní a stranické orgány jezdí pro rozkazy. Politicky je Československo už pevně spoutáno. Lid v něm nemá co říkat. Tisk, rozhlas, televise je už spravována “spolehlivými” lidmi, censura zavedena všude, a už i umělcům bylo jasně řečeno, že musí tvořit v duchu vládnoucího kursu. Otevřenou otázkou zůstává zatím, a i to už jen do jisté míry, hospodářský osud Československa. Není žádným tajemstvím, že od roku 1947, kdy Československu -bylo zabráněno připojit se k Marshallovu plánu, československé hospodářství bylo připoutáno k sovětské ekonomii. Běh československého průmyslu, postavený na basi průmyslu těžkého, závisí na dodávkách sovětské železné rudy (špatné a nečisté) a na dodávkách sovětské ropy (oleje). Zastavení dodávek těchto surovin by zardousilo československý průmysl snad do dvou týdnů. Tvrdí se, že ceny sovětských dodávek do Československa jsou na světové cenové úrovni. Vykořisťování Československa však spočivá v tom, že za zboži exportované do Sovětů Sověty platí asi o 30% nižší ceny, než by bylo možno (za předpokladu dobré kvality) docílit na světových trzích. To znamená, že Sověty platí za československou práci o 30% méně, než by měly. Slyšel jsem ovšem námitku, že československé zboží je nekvalitní a mimo Sověty že by nenašlo odbyt. Toto vykořisťování Československa nižší cenou je zvyšováno tím, že asi 75% československého vývozu musí chodit do Sovětů a do zemí, kam je Sověty dirigují. Toto vykořisťování je v podstatě umožněno tzv. centrálním plánováním, které pod politickým tlakem Moskvy určuje, co se u nás smí vyrábět a kam se má dodávat. Jenom zvýšení vývozu do západních zemí by mohlo přinést záchranu před hrozícím hospodářským úpadkem a umožnilo by -kvalitnější výrobu. A ovšem zahraniční půjčka, ze které by bylo možno zmodernizovat zastaralé stroje, s nimiž dnes československý průmysl musí pracovat. Nic takového však Sověty nepřipustily. Vlastní půjčku nedaly, na centrálním plánu trvají a československý dovoz do Sovětů má -být ještě zvýšen. (Viz The New York Times z 20. listopadu na str. 3.) Vykořisťování Československa bylo tedy utuženo a zvýšeno. Četl jsem jeden soukromý dopis z Československa. Pisatel píše, že jeho žádosti o příděl uhlí bylo vyhověno a uhlí že dostane v dubnu příštího roku. Bez uhlí, bez elektřiny -bude letos zlá zima v Československu. Otázky hospodářské, především běžného zásobování, zasluhují dnes přední pozornosti. Nedostatek zásobování uhlím, elektřinou, brambory, krmivý pro dobytek, masem, vejci a textilními výrobky, to jsou otázky nejaktuálnější. Bez svobody politické není možno vymotat se ani z hospodářské bídy. Co možno proti tomu dělat odtud? Patrně velmi málo. Tuzexové injekce problém nevyřeší. Amerika je spoutána na řadu měsíců snahou docílit dohody se Sověty v otázce omezení strategických zbraní. Co může dělat domov? Nechceme a nemůžeme radit. Můžeme nanejvýše nezávazně uvažovat. Můžeme na příklad poukázat na to, že ve Východním Německu, kde nejsou jen fanatičtí komunisté, se pracuje na plné obrátky a kvalitně. Pokud Sověty potřebují výrobky československého průmyslu, budou patrně ochotny za československou práci a zboží platit, i když ne plně. Je nesnadno si představit, že by Sověty se nedovedly vypořádat s československou pracovní neefektivností, a namlouvat si, že Sověty nemohou za každého českého a slovenského dělníka postavit jednoho sovětského popoháněče. Za málo práce málo mzdy, za horší práci menší mzdy. Kde není plat, je hlad. Hrozí československý hlad. Sovětská surovost by se jistě nezastavila ani před horšími donucovacími prostředky. Dnešní situace po srpnu 1968 logicky vyrostla z únorového převratu roku 1948 a snad už dříve. Není tu času na psaní historie. Pravda ale je, že žádné stromy nerostou do nebe a žádné impérium netrvá na věky. Jsem naopak přesvědčen, že legenda o nutnosti tvoření velkých celků, politických a hospodářských, byla jen legendou a že budoucnost patří kooperaci malých nezávislých národů. Pád Mussolinih-o a Hitlera vyléčil lidi z nadšení pro metody diktatury fašistické a nacistické a snad bylo třeba i československé tragedie, aby lidé byli vyléčeni z ilusí o komunismu a rusofilství. [pageend1]VESTNÍK NOVEMBER 1969 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois V Ě ST N I K LISTOPAD 1969 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročné. — Mimo U.S.A. $3 00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 2137 So. Lombard Avenue, Cicero, Illinois 60650 Tel.: 656-1117 UPRCHLÍCI SVĚTOVÝM PROBLÉMEM Ve dnech 18. a 19. listopadu se ve Washingtonu konala všenárodní konference o problémech uprchlíků z celého světa. Do Mayflower hotelu se sjeli důležití poradci, vládní znalci a zástupci jak vládních orgánů, tak dobrovolných uprchlických organisací vykonávajících větší díl této práce. Z Ženevy, kde je centrála, přijeli ředitel John F. Thomas z Intergovernmental Committee for European Migration (tento mezivládní výbor právě v řešení československého problému je důležitý), princ Sadruddin Aga Khan, High Commissioner pro uprchlíky ve Spojených národech, dále Thomas Jamieson, výkonný ředitel u Spojených národů s funkcí High Commissioner, za Spojené státy řada vysokých úředníků ze State Departmentu, vyslanec Christopher H. Phillips u americké mise u Spojených národů, Dr. Paul Weis, právní poradce pro uprchlíky u Spojených národů, Laurence Michelmore, Commissioner General pro pomoc uprchlíkům ve Spojených národech, a vedoucí nejdůležitějších t.zv. voluntary agencies, jako je např. American Jewish Joint Distribution Committee, která vykonala tak mnoho k záchraně židů během posledních 30 let, CARE, organisace, která působí od r. 1945, též v Československu splnila velký úkol po druhé světové válce, světoznámé organisace Catholic Relief Services, Lutheran World Relief, Church World Service, atd. Zájmy československých uprchlíků zastupuje American Fund for Czechoslovak Refugees. Z New Yorku přijeli Dr. Jan Papánek se svou ženou pí. Betkou Papánkovou, pí. Olga Hurbanová, a z Chicaga členka výkonného výboru Fondu Vlasta Vrázová za Československou národní radu americkou. Konference byla svolána Výborem Spojených států pro uprchlíky, United States Committee for Refugees, za účasti American Council of Voluntary Agencies for Foreign Service a American Immigration and Citizenship Conference Sám Secretary of State William P. Rogers byl hostitelem na recepci pořádané v sálech pro diplomatické styky. Za dobrovolné organisace, na rozdíl od vládních, přijeli vedoucí až z Hong Kongu, Palestiny, atd. Uvážíme-li, jak bohatě obdarované jsou některé tyto organisace, např. katolické, židovské, je pozoruhodné, že svým výkonem je Americký fond pro československé uprchlíky hned na čtvrtém místě, po hlavní organisaci katolíků, protestantů, židů, v tomto pořadí. Odhaduje se, že je 18 milionů uprchlíků ve světě. Lze předpokládat, že se jejich počet nebude snižovat za dnešních neutěšených, často výbušných poměrů na čínských hranicích, v Nigérii, v arabských zemích, a v Evropě za železnou oponou. Při velké činnosti a vlivu mocných organisací bylo se co obávat, aby na československé uprchlíky nebylo na konferenci zapomínáno. To se však nestalo a k československému problému se různí činitelé ve svých projevech, které trvaly po dva dny, často vraceli. Zprávy některých ředitelů byly zvlášť zajímavé, např. luteránský pastor Carl Ludwig Stumpf z World Council of Churches, který přijel z Hong Kongu, referoval o tamních neuvěřitelně bídných poměrech. Polovinu čtyřmiliónového města tvoří uprchlíci z rudé Číny. Dva milióny lidí bydlí ve slums, stísněni na malém prostoru poloostrova. Ředitel kubánských uprchlíků, který působí v Miami, referoval o 235,000 Kubánců zde usazených. Ředitel Thomas Jamieson z úřadu Spojených národů pro uprchlíky měl mnoho zajímavých poznatků. Vyprávěl o poměrech v Africe, že je dojemné, jak mladí Afričané touží po vzdělání. Pravil, že jim záleží velmi mnoho na tom, aby mohli chodit do školy, a ne aby mohli ničit školní budovy a nakazovat učitelům, co a jak mají učit. Zřejmě kritizoval americké buřiče, kteří ve své zbujnosti a nevědomosti neví, co by chtěli. Během konference se ozval jeden z řad mladé nespokojené generace, který dokonce položil otázku, zda američtí mladí muži, kteří utekli ze Spojených států, aby nemuseli sloužit v americké armádě — draft dodgers — nejsou vlastně uprchlíky, poněvadž prý také utekli z politických důvodů. Jeho nápad zapadl bez ohlasu, ale pro nás je poučné, že tato revoluční vzpoura mladých se projevuje všude. Bylo rokováno též o účasti mladých, že jim má být poskytnuta příležitost se zúčastnit práce pro uprchlíky, což by bylo účelnější než pochodování ulicemi. K tomu správně připomenul Dr. William Walsh, ředitel nemocniční lodi Hope, která s lékaři a ošetřovatelkami dělá samaritánskou službu ve vzdálených přístavech, že dnešní starší a staří sociální pracovníci a ředitelé pomocných akcí začínali jako dobrovolníci v mládí, od piky, a že není možno nezkušeným předat nejzodpovědnější práci, když např. nikdy neprodělali chaos, který nastal po světové válce a jiné velké katastrofy, o kterých americká mládež nemá ani tušení. Vyzýval americké občany k občanské účasti, která je naprosto nutná ve všem našem podnikání. Jiný účastník konference správně poukázal na neinformovanost, vlastně na neúplné, ne-li dokonce nesprávné informování americké veřejnosti domácím tiskem, který nikdy nepíše o výborné samaritánské práci, kterou Američané vykonávají v jižním Vietnamu na žádost vietnamské vlády, zařizováni nemocnic -a škol, zlepšování životních podmínek, atd. Pracují tam skupiny dobrovolníků, i zde je možno se přihlásit k účinné práci. KONGRES A UPRCHLÍCI Několik senátorů a zástupců v kongresu Spojených států se o uprchlíky zvláště zajímá a pracuje pro ně. Na prvém dnu zasedání promluvil kongresman Michael A. Feighan (z Ohio), který se senátorem Edwardem Kennedym předloží změnu zákona o uprchlících, aby lépe vyhovoval dnešním poměrům. Ač některé nedostatky starého zákona byly odstraněny, stávající zákon nevyhovuje, dokonce zavinil nové nedostatky. NEJ NALÉHAVĚJŠÍ PROBLÉM ČS. UPRCHLÍKŮ Pro československé uprchlíky je rozhodující akce kongresmana Emanuela Cellera z Nového Yorku, který dne 12. listopadu podal žádost ministru spravedlnosti, Attorney General John N. Mitchell, aby Čechoslováci nespadali do přistěhovalecké kvóty, ale aby jim byla poskytnuta propust2 • VĚSTNÍK [pageend2]ka, tzv. “parole”, dle sekce 212 (d) (5) zákona o přistěhovalectví a národnosti (Immigration and Nationality Act). Dle stávajícího zákona byla by čs. přistěhovalecká kvóta do Spojených států na fiskální rok 1969-1970 vyčerpána již 1. lednem. Žádost kongresmana Cellera podepsalo všech 25 členů Judiciary Committee, výboru, kterému předsedá. Na konferenci podal o tom zprávu. Dr. Papánek, který mnohokráte intervenoval a jednal ve Washingtonu i v Ženevě, věří, že status mimo kvótu bude čs. uprchlíkům povolen. INTERVIEW S DR. PAPÁNKEM Během r. 1969 Americký fond pro čs. uprchlíky dopravil do Spojených států a umístil na 2,000 uprchlíků, ostatní organisaee dohromady dalších 1,000. Do konce roku má Fond na programu ještě 500 uprchlíků, kteří už byli připraveni k odjezdu, tzv. “processed”, a čekají jen na dopravu. Fond má dvě přijímací stanice v Evropě, úřadovny v Mnichově a ve Vídni. V Mnichově je úřadovna American Fund for Czechoslovak Refugees na adrese: Possartstrasse 7, 8 München 27, Germany, ve Vídni na adrese: Franz Josef’s Kai 31, Wien I, Austria. Sem se hlásí uprchlíci, zde se s nimi zahájí dlouhý, komplikovaný proces, vyplňování formulářů, návštěvy konsulá- tů, hledání sponsorů, lékařské prohlídky, atd. Ovšem nejdříve bylo nutno pro ně najít ubytování v táborech, nebo v noclehárnách a privátně. Některým se najde dočasné zaměstnání. Ve Vídni a Mnichově je zaregistrováno dalších 2,500 čs. uprchlíků, jejichž případy se vyřizují a kteří spadají do prvých měsíců r. 1970. Většina se chystá do Spojených států, na druhém místě do Kanady, dále do Austrálie, a malý počet do Jižní Ameriky a Jižní Afriky. V Německu, Rakousku a Itálii se nalézá asi 30,000 Čechoslováků, ve Francii, Anglii a Nizozemsku další 4,000, v Jugoslávii přibližně 1,000, celkem nejméně 36,000 osob. Kolik z těchto 36,000 se bude registrovat k vystěhování, nikdo neví. V Západním Německu zažádalo o asyl 8,000. Z nich 90 procent asyl dostane. Německá vláda slíbila, že i když nedostanou všichni asyl, nikoho nebude vracet do Československa. Hospodářská situace je tam výborná, Německo potřebuje a hledá pracovní síly. Průmysl uzavírá smlouvy na rok a platí dobře. Co se stane s čs. uprchlíky až se změní hospodářská situace v Německu, to se ovšem neví. Jenom 10 procent uprchlíků v Německu žádá o “resettlement” jinde. Dle sdělení ředitele Thomas Jamiesona, High Commissioner pro uprchlíky u Spojených národů, v Rakousku je tomu pravý opak. Tam nejméně 90 procent uprchlíků se chce vystěhovat, a to proto, že Rakousko je malá, poměrně chudá země. Poskytuje od invase pomoc uprchlíkům nad své síly, udržuje pro ně 4 tábory a opět na příští rok věnuje 47 milionů shil. na čs. uprchlíky. Rakouská vláda proto žádá o urychlení procesu, aby uprchlíci mohli co nejdříve odcestovat. Uprchlíků však přibývá; např. od zavření hranic se dostalo 243 uprchlíků do Vídně během října, za 3 týdny. Tábory jsou přeplněny a Fond m. j. najal noclehárnu pro 160 rodin, která je stále obsazena. Fond má úmluvy s odborem State Departmentu, který rozhoduje y Ženevě o těchto problémech. Tento úřad, praví Dr. Papánek, jedná velice liberálně a poskytuje finanční pomoc prostřednictvím Fondu. Hlavní pomoc sice poskytuje Rakousko, Spojené státy dávají výpomoc, tzv. “supplementary help”, to jest zimní oblečení, peníze na lékařskou prohlídku, roentgeny, poplatek za visum, kapesné, první pomoc těm, kteří nepracují. Tato finanční pomoc se vyplácí třikráte týdně ve vídeňské úřadovně Fondu. Fond se věnuje každému a prokazuje tuto službu každému, kdo se registruje, ať jede kamkoli. Kanada např. měla svůj vlastní program od září do ledna r. 1969 a během této doby přivezla do Kanady na svých letadlech na 10,000 Udí, o které se všemožně starala. Vymínila si však u Fondu, že každý uprchlík musí nejdříve projít lékařskou prohlídkou, o kterou se postaral Fond. Abychom si lépe představili, jak velké jsou tyto výlohy, vysvětluje Dr. Papánek, účty za roentgeny (x-ray) a lékařské prohlídky uprchlíků poslaných do Kanady obnášely za údobí 4 měsíců přes $40,000. Za rok 1969 evropský program zahrnující výpomoc “supplementary help” a vyřizování případů, t. j. “processing”, stál $350,000. Z toho $310,000 bylo vyplaceno na dluh, dle úmluvy s Fondem a musí být splaceno. Svým podpisem se Dr. Papánek zavazuje Intergovernmental Committee for European Migration, že obnos bude splacen do roka. Uprchlíci jsou proto povinni svůj dluh Fondu splatit. Po nich přicházejí další a další uprchlíci, se kterými se tento vy- stěhovalecký proces opakuje. Jenom $40,000 z $350,000 bylo věnováno soukromými dárci, většinou Američany, kteří nejsou ani českého, ani slovenského původu. K tomu nutno dodat, že americké úřady projevily Dr. Papánkovi uznání a prohlašují, že Americký fond vykonává svou práci nejlevněji, jenom za 60 procent výdajů, které normálně potřebují jiné organisaee na tyto služby. Tato výkonnost za poměrně málo peněz je možná jedině díky velké obětavosti jednotlivců. Po celá léta v novoyorské úřadovně byla jen jedna honorovaná síla. Všichni ostatní jsou neplaceni, čas a peníze, větší část svého života věnují. Dr. Papánek, paní Betka Papánková a 4—6 lidí vykonávají nespočetné práce s ubytováním, hledáním zaměstnání a pod. Několik dobrovolných pracovníků jezdí v noci na letiště, což znamená dlouhé hodiny čekání, vybavování přijetých, a zařizování dopravy na místo určení. Jeden nejmenovaný krajan, Slovák, najal byt s 12 lůžky, kam přijeté doveze a pak se stará i o zaměstnání. (V Chicagu máme též dvě obětavé osoby, které se již postaraly o mnoho uprchlíků.) Jedině obětavou prací jednotlivců-dobrodinců je možno snížit velké vydáni na minimum. Příští týdny si vyžádají velké obětavosti dobrovolných pracovníků, poněvadž od konce listopadu do vánoc se připravuje 7 letů, minimálně 500 lidí. Když Fond v New Yorku dostane z Evropy seznam lidí, zjistí, kdo z nich má příbuzné ve Spojených státech, snaží se s nimi spojit, aby se jich ujali. Pokud nikaho nemají, odveze je do hotelu, kde povolení pobytu za velmi laciných cen je stanoveno na tři dny. Mezitím se úřadovna všemožně snaží najít jim zaměstnání. Je ve spojení s řadou velkých firem, které přijeté přijímají. Ovšem nevýhodou mnohých je neznalost angličtiny. Pobyt v hotelu se nezaměstnaným prodlužuje, když to musí být. I tak při největší šetrnosti a nízkých cenách za noclehy, hotelový účet dosahuje až $5,000 týdně, podle počtu přicházejících. S některými uprchlíky je větší práce s umístěním, a to z různých důvodů. Např. není snadno v Novém Yorku dostat se do uzavřené unie hudebníků. Poslední dobou se podařilo pí. Papánkové umístit 4 hudebníky ve filharmonii v New Orleans. Z některého letu je posíláno až 20 osob do Clevelandu, a ještě více do Chicaga. Mnozí z těchto se hlásí v úřadovně Československé národní rady americké. Problém uprchlíků, kterému se konference věnovala, je složitý, často tragický. Co se týče československých uprchlíků, možno však říci, že až na nepatrné výjimky se Češi a Slováci všude dobře uživí a zvláště ve Spojených státech se brzy přizpůsobí způsobu života. Washingtonskou zprávu z konference zakončíme slovy kongresmana Clark MacGregora z Minnesoty, který usiluje s Emanuelem Cellerem o status mimo kvótu pro čs. uprchlíky. V září navštívil Vídeň, Varšavu a Prahu a v Rakousku uprchlický tábor Treikirchen Výborná nálada našich uprchlíků v táboře udělala na něho dobrý dojem, zvláště když to porovnal se skleslou náladou všeho obyvatelstva v Praze, kde lidé chodí zamlklí, beznadějní, se skloněnou hlavou. “V Treikirchen všichni měli hlavu vzhůru a šli vesele do nového života.” VĚSTNÍK • 3 [pageend3]ČSNRA K OBRANE AMERIKY 12. listopadu t. r. rozeslala Československá národní rada americká všem svým oblastním výborům a odbočkám dopis následujícího znění: “Předsedům a tajemníkům oblastí a odboček ČSNRA! Přečtěte laskavě na schůzi. Vážení bratři a sestry! Z předsednické schůze ČSNRA, konané dne 11. listopadu 1969, byl zaslán presidentu Nixonovi následující telegram: “President Richard Nixon White House Washington, D. C. The Czechoslovak National Council of America speaks in the name of Americans of Czechoslovak descent. We fully recognize that world communism constitutes the greatest danger to our American freedoms. Therefore the Council wholeheartedly supports your efforts to counteract the communist evil, be it in Southeast Asia, in the Middle East, in Central Europe or elsewhere, and especially on our own home front. As always in the past, the C.N.C.A. stands up proudly to be counted among the defenders of America. Czechoslovak National Council of America James V. Krákora, Secretary Vlasta Vraz, President” Usoudili jsme, že v této vážné době, kdy náš president žádá mlčíci většinu amerického občanstva, aby vyjádřila svůj postoj k dnešním událostem, a kdy hlavně dobře zorganizovaná malá menšina se pokouší rozvrátit ukázněný vývoj této země, je nutné, abychom se i my projevili — a to zvláště již proto, že je tolik důkazů, že tato bouřlivá menšina je vedena v pozadí komunisty a prokomunistickými živly, jež ohrožují bezpečí Spojených států. Doporučujeme proto, aby odbočky projevily svůj názor a aby promluvili i jednotlivci, tak abychom nepatřili k “silent majority”, která se nezúčastňuje dění dnešních historických dnů, ale stoji opodál, jakoby se ji nebezpečí netýkalo. Náš boj proti komunismu pokračuje a události v Československu, kde se poměry stále zhoršují, nám přikazují další úsilí a oběti. ČSNRA vydala k 28. říjnu apel o finanční podporu. Předpokládáme, že členové odboček již dostali náš dopis s přiloženými nálepkami, autostickrem a pohlednici s portrétem TGM. Prosime, abyste byli štědrými dárci, poněvadž jak naše práce s uprchlíky, tak náš boj proti komunismu se bude stále rozrůstat. S krajanským pozdravem za: Československou národní radu americkou James V. Krákora, tajemník Vlasta Vrázová, předs.” ČSNRA tímto znovu vyzývá jak všechny své členy, aby projevili svůj názor — tak všechny odbočky a oblastní výbory! Telegramy a dopisy sdělte presidentu Spojených států, senátorům a kongresníkům své mínění. V této vážné době je třeba, abychom se všichni postavili za ukázněný vývoj této země. PŘÍJEMNÉ VÁNOCE a Šťastný rok i 970 i Klub svobodné kultury zaslal k výročí 17. listopadu ministru Hrbkovi dopis tohoto znění: 17. listopadu 1969. Dr. Jaromíru Hrbkovi, ministru školství ČSSR Karmelitská ulice Praha 1 — Malá Strana Pane ministře, my, Češi a Slováci, žijící dnes ve Spojených státech amerických a shromáždění v Klubu svobodné kultury v Chicagu, připomínáme si význam 17. listopadu jako Mezinárodního dne studentstva. Připomínáme si, že v tyto dny před 30 léty nacisté zastřelili devět funkcionářů tehdejšího Ústředního svazu československého studentstva, a nezapomínáme, že SNB a lidové milice střílely do demonstrujícich studentů v únoru 1948. Připomínáme si, že nacisté odvlékli na dva tisíce vysokoškoláků do koncentračního tábora, a nezapomínáme, že za dvaadvacetileté nadvlády komunistické strany v naší vlasti bylo na stovky studentů pozavíráno a někteří z nich i popraveni. Připomínáme si, že nacisté uzavřením českých vysokých škol znemožnili 17 tisícům vysokoškoláků dokončit studia, a nezapomínáme, že za dvaadvacetileté nadvlády komunistické strany v naší vlasti bylo z třídních důvodů znemožněno desetitisícům mladých Čechů a Slováků studia i jen započít. Připomínáme si a nezapomínáme, že jak nacisté, tak i komunisté, znemožnili a znemožňují stovkám universitních profesorů jejich vědeckou a výchovnou činnost. 17. listopad nám tedy symbolisuje nejen nacistické, ale i komunistické popření práva na vzdělání, a zneuctění vědecké a umělecké svobody v Československu. A navíc, Vaše akce, pane ministře, znamenající zrušení přednášek sociologie, filosofie a historie, znamená nejen že pokračujete v potlačování svobody ducha, ale že za zdání zachování vysokých škol ohrožujete vzdelanostní úroveň našich národů. A protože se světová kultura udržuje a roste svobodnou výměnou duchovních hodnot mezi národy, snížení úrovně vzdělanosti našeho lidu znamená i ohrožení kulturního rozmachu lidstva. Vaše barbarská akce namířená proti duchovním hodnotám lidské civilisace však také dokazuje, že už ve Vás zemřel člověk. Protestujíce proti Vašemu omezování vzdělanostní úrovně našich národů, vyslovujeme se, právě u příležitosti 30. výročí 17. listopadu, pro základní lidské právo — právo na vzdělání — všech příslušníků našich národů bez rozdílu a bez omezování. Za Klub svobodné kultury: S. Brym, tajemník V. Williamsová, předsedkyně 17. listopad, který byl na pamět dne, kdy byli před 30 léty čs. vysokoškolští studenti odvlečeni Gestapem do koncentračních táborů a na pamět uzavření čs. vysokých škol prohlášen za Mezinárodní den studentstva, byl v Československu vzpomenut důstojným způsobem. Čs. studenti Karlovy university v Praze položili věnce u pomníku obětí nacismu a u hrobu Jana Palacha, který se v lednu 1969 upálil na protest proti sovětské okupaci čs. země. Palaehův hrob byl 17. listopadu zasypán květinami. Tímto gestem vzpomenuli jak studenti, ták celý národ i oběti Palachový a ztracených životů obětí srpnové okupace Československa. Čs. policie byla důkladně připravena ku zlikvidování jakýchkoli demonstrací kolem 17. listopadu. Silné oddíly policie si povolaly na pomoc i oddíly armády. 4 • VĚSTNÍK [pageend4]DOKUMENT HANEBNOSTI A HANBY Někdy krátky dopis mluví hlasitěji než celé knihy. I dopis, který níže přetiskujeme — tentokrát v plném, doslovném zněni — je a bude historickým dokumentem hanebnosti a hanby, v níž se brodí quislingovská a Moskvě zaprodaná vláda komunisty Husáka. Je to dopis “českého” ministra školství, profesora MUDra Dr. Sc. Jaromíra Hrbka, “všem pracovníkům ministerstva školství”, do nichž patří i profesoři českých vysokých škol atd. Tento člověk, který si patrně bude troufat v roce 1970 oslavovat Komenského, člověk, který není a nemá být nazýván Čechem ani doktorem věd, které přece mají hledat pravdu, v tomto dopise neomalenými slovy přímo vyzývá k udávání kolegů, s nimiž adresáti pracují, povyšuje komunistickou stranickost podle Stalinova vzoru nad zákon, a dovoluje si vyhrožovat lidem, které okupace vydala do jeho moci! S radostí slyšim, že nemálo lidí odepřelo — ba celé školy odmítly — potupný dotazník vyplnit, jistě nikoliv bez trestných následků. Přejeme panu Hrbkovi, aby dostal na svůj hanebný dopis odpovědi jen od těch negramotných, o nichž mluví na konci svého dopisu. Nechť zas jen ti, kteří neumí ani správně Česky, dělají za jeho a Husákovy vlády kariéru. Je na nás všech, doma i za hranicemi Československa, aby česká kultura šla jako krásná laň svými cestami označenými svobodou a pravdou a aby slavně přežila všechny Husáky a Hrbky, po nichž zbyde jen opovržení a trochu špíny na československém štítu. Ladislav Radimský. DOPIS MINISTRA ŠKOLSTVÍ ČSR VŠEM SPOLUPRACOVNÍKŮM V MŠ 15. září 1969. Všem pracovníkům ministerstva školství ČSR Vážené soudružky a soudruzi, všichni dobře víte, jak složitá je situace v oblasti našeho školství a jak obtížné úkoly nás čekají. Ministerstvo školství ČSR může úspěšně plnit svou funkci jen tehdy, bude-li mít jasný program, účelnou organizaci, dobré kádry a vysokou pracovní morálku a dokonalou kontrolu práce. Čím vyšši funkci pracovník zastává, tím vyšší jsou nároky na odbornou schopnost, politickou uvědomělost a morální profil. Na MŠ nemohou dnes pracovat lidé bez potřebné pracovní výkonnosti, politicky nepevní či bezpáteřní a neupřímní, charakterově vadni. Obracím se na Vás se žádostí, abyste mi každý sám poslal přímo a jen mně osobně určenou písemnou upřímnou odpověď na otázky, týkající se dvou problémů: 1. Jak hodnotíte sám sebe? Jak hodnotíte dosavadní práci MŠ? A. OSOBNÍ HODNOCENÍ 1. Vaše jméno, osobní data, pracovní zařazení, členství a funkce v politické straně, odborech, ve Svazu čs.-sovětského přátelství. 2. Jste se svou dosavadní prací sám spokojen? Stačíte dobře zastat své úkoly? 3. V jakém úseku by bylo možno lépe využít Vašich schopností a přání? 4. Co dosud překáželo větší efektivnosti Vaší práce? 5. Dodržujete pracovní dobu a skutečně soustředěně a výkonně pracujete? Ne-li, proč? 6. Jste-li členem KSČ, projevoval jste po celý rok 1968 a 1969 důsledný stranický postoj, zastával intemacionali- stický program strany, nedal se zlomit náporem pravicových a antisocialistickýeh sil? 7. Kteří spolupracovníci na MŠ se účastnili kampaní proti Vám, popř. je podněcovali a organizovali? Jakým diskriminacím jste byl vystaven (osobní napadání na schůzích, napadání tiskem, rozhlasem, letáky, podpisovými akcemi, zbavení funkce, zdravotní následky teroru?) Víte o postižení některého pracovníka odchodem z MŠ, předčasným odchodem do důchodu apod. ? 8. Kterých protistranických a protisovětských akcí, kampaní proti věrným stoupencům marxismu-leninismu a socialistického internacionalismu jste se účastnil? Které nátlakové resoluce jste podepsal nebo pro ně hlasoval? (Neutralita ČSSR, zrušení lidových milicí, resoluce k jednání v Čiemé n. Tisou, ke vstupu spojeneckých vojsk, k Moskevské dohodě, k volbě předsedy NS, prohlášeni při stávkách studentů a pod.) ? Odsuzoval jste shromáždění starých členů KSČ v Čechii, účast na oslavách výročí VŘSR v Lucerně, podpisoval jste nebo schvaloval resoluce proti tzv. zrádcům a kolaborantům? 9. Jak dnes vysvětlujete a hodnotíte tehdejší postoje a jednání ? 10. Dovedl jste se poctivě zbavit chyb a omylů z předcházejícího období? Jste dnes upřímně přesvědčen o správnosti politiky KSČ a NF, odhodlán důsledně ji uskutečňovat a získávat pro ni i ostatni spolupracovníky? 11. Můžete jako člen KSČ na svou čest a svědomí veřejně prohlásit, že z vlastního upřímného přesvědčení budete aktivně prosazovat a uskutečňovat a získávat pro ni i ostatní spolupracovníky ? Můžete jako člen KSČ na svou čest a svědomí veřejně prohlásit, že z vlastního upřímného přesvědčení budete aktivně prosazovat a uskutečňovat dnešní politiku KSČ, vyjádřenou zejména v usneseních plenárních zasedání ÚV KSČ v listopadu 1968, v dubnu 1969 a v realizačních směrnicích z května 1969? 12. Můžete jako nečlen KSČ veřejně prohlásit na svou čest a svědomí, že z vlastního upřímného přesvědčení budete aktivně prosazovat a uskutečňovat dnešní politiku NF, vedené KSČ, a politiku vlády národní i federální? 13. V čem nesouhlasíte s dnešní politikou KSČ a NF, v čem máte dosud nejasnosti a pochybnosti? 14. Které své osobní vlastnosti považujete sám za nesprávné a chcete se jich zbavit? 15. Jste si plně vědom, že event, nepravdivost a neúplnost Vašeho sebehodnocení bude jednoznačně svědčit proti Vám a zcela znemožní jakoukoli snahu Vám prospět? Jste si vědom, že Vás bude odsuzovat též kolektiv spolupracovníků a event, rozpory v údajích budou zkoumány? B. PRÁCE MINISTERSTVA ŠKOLSTVÍ 1. Které z pracovníků MŠ (členů i nečlenů KSČ) považujete za nejschopnější, nejčestnější a nejvýkonnější? Uveďte podle možnosti alespoň 10 pracovníků s jejich pracovním zařazením. 2. Kteří pracovníci byli dosud neprávem opomíjeni a jejich schopností není využito? Co by jim mělo být svěřeno? 3. Kteří pracovníci naopak byli zařazeni do funkcí, které nemohou dobře zvládnout? 4. Kteří pracovníci si pro svou neschopnost, nedbalost, špatnou morálku pracovní i osobní, event, pro jiné vlastnosti nezaslouží, aby při MŠ zůstali? Uveďte podle možnosti všechny pracovníky tohoto typu. 5. Kteří vedoucí pracovníci se natolik zdiskreditovali svými protistranickými a protisovětskými postoji a činy, že nemohou nadále zastávat odpovědné funkce? 6. Jak hodnotíte pracovní morálku na MŠ vcelku? Jak na svém pracovišti, oddělení, skupině? 7. Jste přesvědčen, že by se úkoly MŠ daly zvládnout s menším počtem pracovníků? 8. Která pracoviště, oddělení, odbory MŠ jsou podle Vašeho názoru nejméně pracovně zatížena? 9. Která jsou naopak přetížena prací? 10. Jaké můžete dát konkrétní návrhy na zlepšení práce na svém pracovišti? 11. Jaká zlepšení by se měla uskutečnit na jiných pracovištích, odděleních a odborech MŠ ? (Pokr. na str. 7) VĚSTNÍK • 5 [pageend5]Z UDÁLOSTI V ČESKOSLOVENSKU NOVODOBOVÉ KLAMÁNÍ LIDÍ V ČESKOSLOVENSKU Od sovětské okupace bylo v Československu zastaveno vydávání celé řady novin a magazinů, jejichž liberalizační tendence nynějši podstatně zostřený komunistický režim odmítl tolerovat. Objevily se plátky nové, poslušně promo- skevské. Jedním z nich je časopis byra ústředního výboru Komunistické strany Československa pro země české “Tribuna”, který je týdeníkem pro ideologii a politiku, prosovětskými živly ovšem plně kontrolovaným. Jeho vedoucím je známý Oldřich Švestka, bývalý vedoucí Rudého práva, velký přítel Moskvy. “Tribuna” se stala platformou “chlapců z libeňské Čechie” — i těch, kteří byli obviněni z kolaborace v době okupace a nyní se snaží vysvětlovat své počínání a svádět vinu na Dubčeka a jeho přívržence. Pro zajímavost, v jaké formě jsou čtenářům “Tribuny” podávány zprávy kupř. o poměrech v cizině, uvádíme výtah z článku “Kanada očima emigrantů” z 8. řijna t. r. Jiří Leša v něm cituje časopis emigrantů “Hlas nových”, z něhož přebírá některá fakta na Západě samozřejmá a staví je do světla "vykořisťování”. Říká: "Kanadský nákup čs. mozků v celosvětovém kšeftaření s mozky představuje učiněný zlevněný výprodej.” Leša sarkasticky přiznává, jak štědře Kanada otevřela svoji dlaň uprchlíkům, kteří z Československa odešli po 21. srpna 1968. V případě, že by si to některý uprchlík rozmyslel a chtěl se vrátit domů nebo odjet do jiné země, musí prý ale napřed Kanadě splatit všechny výlohy, které s ním kanadská vláda měla. Vydání na jednoho uprchlíka za šestiměsíční školení a při podpoře poskytované ve výši 35 dolarů týdně, plus cesta do Kanady prý obnáší celkem 888 kanadských dolarů, u ženatého 1,778 dolarů. Chce-li se uprchlík vrátit do Československa, čs. vláda prý zaň tento obnos musí Kanadě zaplatit a uprchlík musí podepsat smlouvu, že po návratu do vlasti tento obnos zaplatí v korunách československé vládě. A nyní přichází vrchol přetvářky a podvodu. Leša říká, že při propočítávání tohoto vydání na čs. koruny, — doslovně: “což při propočtu 10 dolarů se rovná 640 Kčs” — to znamená, že “ubožák uprchlík bude dlužit čs. vládě 113,792 Kčs”. A tak prý se stalo, že ti, co již vyjednávali s čs. konsulátem o svém návratu, najednou ztratili zájem. Nás však velmi zajímá, jak Leša přišel na částku 64 Kčs za 1 kanadský dolar, když Československo samo platí návštěvníkům z USA pouze 16 Kčs za 1 US dolar. Oním vykořisťovatelem podle našeho názoru není tedy Kanada, která se velkoryse postarala o tisíce čs. uprchlíků, nýbrž vláda československá, která od nich požaduje 64 Kčs za 1 kanadský dolar. Známá taktika klamání se prostě opakuje a vina je opět svalována na druhého. O OMEZENÍ VÝJEZDU Z ČESKOSLOVENSKA Zatím co cestování do socialistických zemí — vyjma Jugoslávie — není omezováno, a není ani třeba předložit výpis z trestního rejstříku k žádosti o výjezd, cestování do kapitalistických zemí je prakticky úplně zastaveno. Nejvíce je omezeno cestováni do kapitalistických zemí na tak zvané “pozvání”, které bude nyní platit jen pro přímé příbuzné, rodiče, sourozence, manžela nebo manželku — a bude muset být úředně potvrzeno úřady státu, do kterého občan jede. Nepovolují se však cesty k návštěvě těch, kdo neoprávněně pobývají v cizině. Cesty nebudou povolovány ani na pozvání podniků, ale zvláštní komise prý posoudí účelnost takové cesty. Jedním z důvodů zastavení cest prý bylo neoprávněné vyvážení čs. měny, která tím byla v zahraničí znehodnocována. Bez komentáře zůstává, že 5 dolarů kapesného, které bylo čs. občanu poskytnuto při cestě do kapitalistických zemí bez ohledu na délku pobytu, mu nepostačilo ani na jeden den. — S cestou do kapitalistického státu musí souhlasit podnik, kde je občan trvale zaměstnán. Revoluční odborové hnutí již žádné žádosti nepotvrzuje. Pasové orgány při cestě na Západ též požadují výpis z trestního rejstříku ne starší 3 měsíců. Pobyt na Západě nebude povolován na dobu delší než 3 měsíců. Bylo prý však znovu potvrzeno, že Československo má zájem na rozvoji normálního cestovního ruchu, který přinese devisy, na druhé straně prý bude možno uvolnit větší částky na cesty čs. občanů na Západ. Aby však bylo pro budoucnost jasno, jak to s cestovním ruchem bude, promluvil na toto téma důrazným způsobem Dr. Husák. V projevu, který měl mezi pracovníky Škodovky, řekl k těm, kteří prý nevědí, kam patří a prodlužovali si pobyt v zahraničí: “Kdyby řekli otevřeně, že s našim lidem v této zemi nechtějí žít, klidně jim řekneme, jděte k čertu, a mohou jít.” Na adresu turistů Husák prohlásil: “Pokud jde o návštěvy cizinců u nás, i v tomto směru musíme udělat pořádek. Při krátkodobém turistickém styku si turista na rakouských hranicích nakoupil za 3 dolary čs. koruny, které tam čs. občané vyváželi pod cenu, a žil zde jako lord, okrádal naši společnost. Někteří cizinci si prostě u nás řádili jako v kolonii. Tomu také uděláme konec. Chce-li k nám cizinec přijet, a zaplatí si pobyt, uvítáme ho, a slušně se k němu budeme chovat. Ale nebudeme se již dívat na to, aby u nás spekulovali a navíc ještě z našich mladých děvčat dělali prostitutky. Máme svou hrdost a cizinci se podle toho musí v naší zemi chovat.” Počátkem měsíce listopadu byla otevřena kancelář Čs. aerolinií v Chicagu (a ještě na dalších třech místech v USA), která bude poskytovat přímé spojení mezi Amerikou a Prahou. Budou prý též pořádány tak zvané skupinové lety z Chicaga do Prahy a zpět. Samozřejmé je, že iniciativa prý přijde z okolí časopisu Věk rozumu a jemu podobných. Chicagská kancelář Čs. aerolinií již uspořádala pro krajanské cestovní kanceláře v Chicagu slavnostní recepci. Tedy — turistice zdar ve jménu komunismu!?? NAZPĚT Z MOSKVY S PRÁZDNÝMA RUKAMA Československá delegace vedená dr. Husákem a presidentem L. Svobodou, která dlela skoro dva týdny v Sovětském svazu, se vrátila domů zklamána. Zůstaly jí pouze sliby. Zničení všeho, co bylo vydobyto za vlády Dubčeka, nestačilo Sověty uspokojit a nebylo považováno za “normalizaci”. Nedošlo k snížení sovětských posádek v Československu, právě naopak, společná činnost mezi oběma armádami a přátelství se bude více prohlubovat. Nebylo dosaženo půjčky, o níž se v Praze pevně věřilo, že za cenu sesazení Dubčeka a ostatních bude poskytnuta. Sověti jen přislíbili, že Čechoslovákům nakoupí v zahraničí zboží, které si sami nemohou koupit nebo vyrobit. Jinak slíbili olej, železnou rudu a bavlnu, neboť to jsou suroviny, kterých sami mají nadbytek. Aby nebylo kritizováno sovětské zneužívání čs. uranových ložisek, postaví prý Sověti Československu atomové reaktory. Za to vše delegace vydala komuniké, ve kterém děkuje Sovětskému svazu a dalším 5 zemím Varšavské smlouvy za “obsazenľ’v roce 1968, které nazývá činem solidarity komunistických zemí, neboť zabránily kon- trarevoluci v Československu zmocnit se moci. 28. říjen nebyl v ČSR oslavován, nebylo ani vojenské přehlídky, zato zvýšenou pohotovost měla policie. Lidé zů- 6 • VĚSTNÍK [pageend6]stali většinou doma pro nezájem a nepříznivé počasí. Na zdech se však objevily nové nápisy FSN, což znamená: “federalizace, svoboda, neutralita.” Bylo vydáno komuniké “4,000 slov”, jež připravuje na květen příštího roku novou smlouvu o přátelství, spolupráci a vzájemné pomoci se Sovětským svazem, a to k příležitosti 25. výročí osvobození Československa Sovětským svazem. Sovětští vůdci prý se zúčastní slavnostního pode- psání smlouvy v Praze, což bude dalším krokem k sověti- zaci Československa. KDO KŘIVIL POLITICKY ČS. DĚTI? Když už nyní jsou stalinisté zase na vrcholu, mají k dispozici tisk a ostatní sdělovací prostředky, musí čs. občané opět procházet politickou indoktrinací. Nějaký p. Z. Vak z Brna si stěžuje, že jeho syn byl za Dubčekovy vlády vystaven propagandě reakce. Ve svém článku v Tribuně č. 14 píše následující: “Protože jsem měl zájem, aby můj syn se vyvíjel rovně, jako řádný občan socialistického státu, hovořil jsem s ním o všech otázkách jak to s našimi národy bylo, kdo nám přinesl svobodu, a že můj otec byl komunista. Ale když přišel 68. rok, syn začal chodit domů s podivnými názory. Jednou jsem našel v jeho sešitě pasáž: ‘Největším přítelem naší republiky jsou Spojené státy americké.’ Na moji otázku odpověděl, že oni si jen tak hrají. Tento obdiv chlapce k Americe rostl, ale hlavní překvapení přišlo až po přijetí spojeneckých vojsk. Chlapec přinesl domů knihy, ve kterých byla černou tužkou přeškrtána všechna slova, jako na příklad socialismus, Sovětský svaz a jména jeho vůdců, a dokonce takové pasáže, které říkaly, že Sovětský svaz nám přinesl svobodu. Na můj dotaz, kdo to udělal, odpověděl, že to paní učitelka doporučila. Takhle vychovávali děti po celý rok. Nikdo jim nevysvětlil, co vlastně ta okupace je. Takto se mnohým našim učitelům podařilo vpašovať do myslí mladých lidí šovinismus, nacioallsmus a nenávist k našim přátelům. Organizovali soutěže, kdo bude mít nejhorší známku z ruštiny, odmítal se učit rusky, všechny knihy měl vzorně zabaleny, jen ruština měla špinavý obal a na štítku bylo napsáno “Okupanina”. Když chtěl vědět, proč mám na věci jiný názor než paní učitelka nebo pan řídící, pravil jsem mu, že se na tyto otázky dívám — třídně. Když to nechápal, pokusil jsem se mu vysvětlit, že po roce 1945 u nás existovali vykořisťovatelé a vykořisťovaní. Například že jeho dědeček chtěl založit ve vesnici JZD, ale nepodařilo se mu to, a že jeho nepřátelé ho jednou strčili pod rozjetý vlak, a on zranění podlehl. Vysvětlil jsem mu, že je třeba chápat třídně všechny události. Během prázdnin už jsem doufal, že se umoudřil, ale když nastala škola, opět to pokračovalo. Na moje otázky odpověděl, že je to protest proti přítomnosti sovětských vojsk na našem území. . . . Proč o tom tak obšírně vyprávím? Vždyť to došlo tak daleko, že namnoze byla mládež postavena proti dospělým, a nezřídka děti proti rodičům. Tento zásah nepřátelských sil do myslí naší mládeže je tak hluboký a silný, že bude velice dlouho trvat, než se tento zmatek z myslí všech mladých podaří odstranit, po- daří-li se to vůbec.” Pan Vak asi nečetl prohlášení komunistického spisovatele Jana Drdy k událostem 21. srpna 1968, jež znělo: “Ne- zkřivte jim vlasu na hlavě, ale nedejte jim ani kapku vody.” Proč by měl syn pana Vaka myslet jinak? A dodatkem: v témže čísle Tribuny je hlavička jiného článku, jenž říká: “Komunistická strana Československa překonává vnitřní krizi. Tato krize je součástí krize, kterou již několik let prodělává světové komunistické hnutí a jednak má své hluboké kořeny v KSČ a celé společnosti.” Proč tedy křivit páteře dětí. když světové komunistické hnutí prochází krizí, kterou zavinila bezpáteřnost ?! 17. LISTOPAD, DEN MEZINÁRODNÍHO STUDENTSTVA Na oficielní vzpomínce na tento den byla v Československu veřejnost zastoupena jen velmi slabě. Zato tisíce občanů přišlo na Olšanské hřbitovy poklonit se památce Jana Palacha, který se upálil z protestu proti sovětské okupaci. K výročí 17. listopadu zaslal Klub svobodné kultury otevřený dopis čs. ministru školství Hrbkovi. Dopis otiskujeme v plném zněni v tomto čisle Věstníku. ALOIS ŠALOMOUN. Český námorník požádal v USA o asyl Laskavosti Dr. Jiřího Švejdy jsme obdrželi detailní zprávu o případu Jiřího Vokrovalíka, o němž 20. října napsal též washingtonský list The Evening Star. Jiří Vokrovalík byl strojníkem na čs, nákladní lodi “Vítkovice”, která vyjela z polského přístavu a v sobotu 18. října zakotvila v přístavu Los Angeles, jako první československá loď, která tam přistála po více než 12 letech. J. Vokrovalíkovi se podařilo proplížit se kolem lodních důstojníků, vyskočit z lodi a dostat se na břeh. 40 členům posádky bylo dovoleno opustit loď a jít na břeh, ale J. Vokralík patřil ke skupině devíti, kterým to dovoleno nebylo. J. Vokrovalík řekl novinářům, že únik za svobodou plánoval 9 let. O Spojených státech a svobodě amerického lidu se hodně dověděl v knize o americké historii, kterou objevil zastrčenou na zadní přihrádce v jedné z pražských knihoven, a ze svého radia. Případ J. Vokrovalíka vyřizoval Imigrační úřad v San Pedru, Calif., kde Dr. Švejda rád přispěl svou přímluvou. Těšíme se z toho, že asyl byl statečnému čs. námořníkovi poskytnut. In Memoriam: K uctění památky s. Karoliny Dohnalové věnuje Anna Kalivoda, New Buffalo, Mich..............................$5.00 Na činnost Rady: Odbočka ČSNRA St. Petersburg, Fla.......................... $500.00 Adolph Whitney, Chino, Calif.................................... 100.00 American Czechoslovak Ladies Club, No. Miami, Fla. 50.00 . William Chylek, Bryant, Wis......................................... 20.00 Louis Dopita, Timber Lake, S. D................................... 15.00 Dist. “Jan Holy”, S.G.U.S., NesQuehoning, Pa............. 10.00 Emil Lesak, Westfield, Maine...................................... 10.00 DOKUMENT HANEBNOSTI— (Dokončení ze str. 5) 12. Jaké překážky íbrzdí práci Vaši i druhých? 13. Co je potřebné udělat pro zlepšení pracovního prostředí, hygieny, účelnosti, úspory času i nákladů? 14. Jaké zásadní změny v organizační struktuře MŠ doporučujete ? 15. Kde je možné docílit podstatných úspor na počtu pracovníků i na finančním nákladu při provozu MŠ? Odpověď nemusíte psát na stroji, stačí rukopis perem či tužkou. U pracovníků bez vyššího vzděláni nebudu hodnotit pravopis, nýbrž jen upřímnost, sebekritičnost a poctivou snahu prospět dobré věci. Otázky neopisujte, odstavec nadepište jen znakem Al, A2, Bl, B2 a napište jen odpověď. Pište jen na jedné straně normalizovaného papíru rozměru A 4 (formát strojového papíru). Své vyjádření odevzdejte nejpozději do pondělí 22. září 1969 v zalepené obálce v sekretariátu. Budu je zpracovávat sám. Očekávám včasnou odpověď od každého pracovníka MŠ. Děkuji Vám předem za spolupráci. Prof. Dr. Jaromir Hrbek, v.r., ministr. Panorama K článku uveřejněnému v minulém čísle Vestníku, v němž jsme referovali o Panoramě došlých historiích, doplňujeme, že Panaroma přinese rovněž historii odbočky ČSNRA v St. Petersburgs Florida. VĚSTNÍK • 7 [pageend7]Z DOPISŮ Z DOMOVA . . • Jsem na služební cestě v záp. Německu a jsem rád, že této příležitosti mohu využít, abych Vám dodatečně vylíčil, jak se seběhly události v Brně při výročí srpnových událostí. Právě tak jako v Praze, proběhly i v Brně plánované akce, bojkot dopravy, obchodů, divadel, zábavních podniků apod. Pokud došlo k pouličním násilnostem, mohu přesně popsat, jak k nim v Brně došlo. V poledních hodinách chtěli lidé v pasáži Bela na nám. Svobody uctít památku obětí srpna 1968 tím, že položili květiny na zem a rozžali svíce. Když jistá žena přiložila věneček na improvizovaný katafalk, příslušníci policie ji zadrželi a odvedli — a katafalk nešetrně odstranili. Jak už to bývá při podobných incidentech, v zápětí se srotil dav a domáhal se propuštění zatčené. Po krátké době přijela nákladní auta s policií a příslušníky lidových milicí, kteří začali dav rozhánět obušky. Ulici ústící do náměstí zatarasili auty. Demonstrace se postupně rozlily po celém vnitřním městě. Policie si povolala na pomoc armádu s obrněnými auty a tanky. Pak byly použity všechny prostředky k likvidaci demonstrace: obušky, slzný plyn, stříkačky, cvičení psi a došlo i k ostré střelbě z pistolí a automatů. Hasiči odmítli obsluhu stříkacích aut, též řidiči městských kropících vozů, takže si je policie musila obsluhovat sama. Docházelo k pouličním bitkám a stavěly se barikády. Lidé, většinou mladí, se bránili dlažebními kostkami a láhvemi a házené slzné bombičky odmršťovali v zápětí zpět. Příslušníci policie a lidových milicí proti sobě svými surovými zákroky popudili celé město. V továrnách teď lidé hromadně vystupují na protest z komunistické strany. S příslušníky lidových milicí odmítají na závodech pracovat. Nejméně čtyři demonstranti byli v Brně zabiti. Zvlášť otřesný byl případ 18 leté Dany Muzikářové z Brna kterou při jejím voláni “Gestapo” policista střelil přímo do tváře. 19 letý Jan Polášek se pokusil o smrt upálením na protest proti okupaci. Policisté a příslušníci lidových milicí si počinali brutálně, jistě šlo o zvlášť vybrané lidi: Armáda byla pouze vynucenou asistující kulisou, dávala najevo, s jakou nechutí se účastní honičky demonstrantů. Zákon, který podepsali Svoboda a Dubček, zatlačí poslední sympatie k těmto politikům; vzbuzuje ještě větší nenávist vůči celé komunistické straně. Snad si po vylíčení těchto scén postesknete, kde je loňská jednota! ? Ale já v tom ve všem vidím hlavně zápas mocenských skupin jedné ideologie. Mnozí lidé za Dubčeka věřili, že liberální komunismus je to, co potřebujeme. Dost nezkušených věřilo, že loňské reformní hnutí bylo zásluhou tehdejších komunistických špiček. Neviděli, že ve skutečnosti si změny vynutilo veřejné mínění. Donedávna liberální frakce KSČ odhalovala zločiny dogmatiků, tito teď dokazují, že i liberálové mají špinavou minulost. Snad si tedy národ udělá dedukci, že pakliže oba směry mají pro svá obvinění oprávněné podklady, že je celá komunistická strana vlastně zločinnou organizací.” * * * “. . . . Přáli bychom Vám vidět, jak lidé projevují při všech možných příležitostech antipatie proti Sovětům. Sovětské filmy jsou bojkotovány, sály kin hrajících sov. filmy zejí prázdnotou. Při kulturních a sportovních podnicích dochází k projevům, které nemohou žádná nařízení utlumit. Když kupř. mistrovství světa v cyklistice vyhrál Rus, a měla se hrát sovětská hymna, lidé hromadně opouštěli stadion. Z těch, co zůstali, polovina zůstala při hraní sov. hymny sedět. Dokonce se při hraní sov. hymny z řad diváků ozval i pískot. Mnozí lidé byli hned na stadionu zatčeni pro “hanobení spojence”. Tyto události se na pohled jeví jako nesportovní počínání, ale nemyslím, že je nesprávný názor jednoho z demonstrantů, který mi řekl: To jsou dnes naše jediné možnosti; jak můžeme ukázat svůj protest proti okupaci a proti Sovětům. Jiné možnosti nám nenechali. Jejich invase byla přímo zločin — a proti němu je naše chování, protestujeme-li na sportovních utkáních proti nim, zcela namístě. Úřady mají strach z každého sportovního utkání, když hrajeme se Sověty. Televize při přenosu zápasu často vypne zvuk, aby nebylo slyšet protestní pískání lidí — nebo přenos i předčasně ukončí. Studenti v Bratislavě si vymyslili osobitý nesouhlas s Husákem. Když k nim přijel, uvítali ho skandováním “Ať žije Sovětský svaz”. Zpočátku byl Husák radostně překvapen, méně ho potěšilo, když studenti ve skandování tohoto hesla neustali a musil odejít, aniž se dostal ku slovu. Národ se vrhne na švejkování, jiný způsob boje mu za sovětské okupace nezbývá. Ale i tak to pro režim nebude příjemné a ani pro Sověty.” Jak podchytiť zájem o Československo V říjnu jsme vzpomínali 51. výročí slavného 28. října a připomněli jsme si loňské jubilejní oslavy i světový krajanský sjezd ve Washingtonu. Tehdy — před rokem — vydala washingtonská odbočka ČSNRA jako významný příspěvek k jubilejní oslavě knihu “The Birth of Czechoslovakia.” Knihu redigoval a úvod k ni napsal Čestmír Ješina. Anglicky psaná publikace je první — a stále jediné — soustředění dokumentů a fakt, vztahujících se k úsilí o dosažení čs. samostatnosti. Je svědectvím o její historické hodnotě, že byla přijata s velkým zájmem v celém vzdělaném světě. Je zařazena do více jak 200 universitních a jiných vědeckých i veřejných knihoven, do knihoven četných politických osobností, úřadů a ústavů nejen v Americe, ale ve všech světadílech. Obzvláště zaujala krajanskou veřejnost a našla si cestu i do Československa. Kniha je vhodným vánočním dárkem pro americké přátele. Nesmírně povzbudíte jejich zájem o Československo, když jim přiblížíte historii jeho zrození zde ve Spojených státech a na bojištích první světové války. Publikace má 110 stránek textu a 48 stránek fotografií a stojí $5.00 i s poštovným. Objednávky vyřídí jednatelka washingtonské odbočky ČSNRA Mrs. Anna Faltus, Apt. 303, 4708 Kenmore Avenue, Alexandria, Va. 22304. Šek laskavě vystavte na: CNCA/DC. Čs. ženská národní rada v exilu zahájila podzimní sezónu společenským a tanečním večírkem, který se konal v sobotu 8. listopadu, v sále Peacock v budově ČSA. Jako všechny podniky pořádané touto organizací, jejíž činnost je víc než zasloužilá, vyznačoval se i tento večírek milým, přátelským ovzduším. Byly podávány chutné večeře, buffet se opět mohlo pochlubit domácími dorty a sladkostmi, jejichž jakost je již vyhlášená, výbornými obloženými chlebíčky a saláty a výrobky studené kuchyně. Orchestr F. Zakrockého hrál jak moderní taneční hudbu, tak polky a valčíky, takže všichni tanečníci mohli být spokojeni. Potěšitelná byla účast mladých chlapců a děvčat, kterých přišlo hodně. Taneční páry zatančily s úspěchem také českou besedu. Bylo to opravdu radostným přínosem večera. Dobročinný vánoční bazar Čs. ženské národní rady v exilu Čs. ženská národní rada v exilu pořádá 7. prosince 1969 od 11:00 dop. do 6:00 hod. večer ve velkém sále budovy ČSA (2138 So. 61st Ct., Cicero, 111.) dobročinný vánoční bazar. Na bazaru si budete moci koupit vánoční ozdoby a dekorace, předměty lidového umění, vánoční lístky, perníky, krojované panenky, výšivky, keramiku atd. — a domácí vánoční pečivo. Ve 3:00 hod. odpoledne bude dětský program, poslechnete sd vánoční koledy a bude provedena nadílka našim dětem. Vstup na bazar je volný. Výtěžku bazaru bude použito k další dobročinné práci Čs. ženské národní rady v exilu. Přijďte všichni, přiveďte Své známé. 8 • VÉSTNlK [pageend8]ČSN RA potřebuje Vaší pomoci Vyobrazeni mapy Československa za mřížemi bylo zhotoveno jako výraz protestu proti invasi Československa a původně bylo tohoto symbolu užito na autostickreeh. V soutěži pro výjimečné užití speciálního inserování byl návrh odměněn plaketou Business Bureau s vyjádřením čestného uznání. ČSNRA v těchto dnech rozeslala svým členům a přátelům žádost, aby podpořili její činnost finančním příspěvkem. Na první straně této žádosti jsme užili symbolu ujařmeného Československa, na zadní straně vyobrazení plakety, kterou byla Rada za autosticker s tímto symbolem odměněna. Věříme, že u vědomí úkolů, které v této vážné době stojí před námi, budete štědrými dárci a činnost naší organizace podpoříte. Loňský sjezd ve Washingtonu si vyžádal obětí nejen časových a pracovních, ale i finančních. Dnešní doba, kdy pořádáme manifestace jako Captive Nations Day, k výročí okupace Československa, a kdy je třeba pomáhat dalším a dalším čs. uprchlíkům, potřebujeme Vaši pomoci více než kdy jindy. Děkujeme Vám. Z OBLASTI A ODBOČEK ODBOČKA JIŽNÍ WISCONSIN Dne 25. října se konala druhá členská schůze po delších letních prázdninách v hotelu Wayside ve Walworth, Wise. Jednateli bylo oprávněně vytknuto, že zanedbává své povinnosti. Na předešlé schůzi, konané dne 20. září, mu bylo výslovně uloženo, aby s br. Halou a Mikulášem vypracoval seznam hledaných povolání v prostoru naší odbočky a tento seznam zaslal ústředí se žádostí, aby ústředí zprostředkovalo obsazení těchto míst čs. uprchlíky. Dále pak neobjednal pohlednice od Klubu svobodné kultury — a rovněž se nespojil se členy, kteří nedocházejí do schůzí. Jednatel přislíbil, že se pokusí o nápravu. Předseda odbočky R. O. Bondy Charvát, který se v letních měsících podrobil vážné operaci — z níž se k radosti všech členů plně zotavil — promluvil o 28. říjnu 1918. Jako přímý účastník těchto památných událostí v dějinách českého a slovenského národa, živě vylíčil prostředí, z něhož se v roce 1918 zrodila Československá republika. Schůze skončena v 10:30 hod., příští schůze odbočky bude v sobotu 29. listopadu. Jaroslav Šperl, jednatel. ODBOČKA PORTLAND, OREGON Skupina zde v Portland je malá a organizování nám dá dosti práce a snažení, ač naše schůze jsou velmi pěkně navštěvovány. V září jsme zahájili podzimní sezónu schůzí s námětem “Poznejme se”, “Getting to know you”. Každý přítomný dostal lístek se jménem. Všem se večer líbil a všichni zůstali v družné zábavě i po schůzi. Schůze konaná 25. října byla zatím naší nejlepší. Ráz celého večera byl červeno-modro-bílý. Každý přítomný dostal malou československou vlajku — tyto vlajčičky byly vyrobeny naší neúnavnou tajemnicí, která, ačkoli je narozena již zde, má velkou lásku k čs. zemi a je výbornou pracovnicí v naší skupině. Po zahájení schůze promluvil Dr. L. Pospíšil na téma “Význam 28. října”. Poté jsem předala slovo prof. J. T. Braunovi, který je profesorem na Lewis and Clark College v Portland. Dr. Braun se svojí rodinou a skupinou studentů strávili 5 měsíců v Československu. Jejich zážitky byly nanejvýš zajímavé, plné lásky a respektu pro československý lid. Každý z přítomných studentů promluvil krátce o svých zážitcích. Jedna ze studentek oslovila přítomné česky. Byly promítány zajímavé světelné obrazy z naší staré vlasti a studenti velmi vtipně odpovídali na otázky přítomných. Členky odbočky byly velmi štědré a připravily opravdu české pohoštění (koláče, bábovky, atd.), což přítomní američtí studenti přijali s jásotem. Naše schůze jsou řízeny česko-anglicky, neboť je mezi námi dosti členů, kteří již češtině nerozumějí. Naše dvojjazyčné schůze byly velmi dobře komentovány. Snažíme se naši skupinu rozšířit, nechceme ovšem vyvíjet příliš velký nátlak na placení příspěvků. V příští schůzi, listopadové, vysvětlím přítomným nutnost členství a doufám, že budu mít úspěch. Giny Vachal, předsedyně. VÝCHODNÍ OBLAST ČSN RA NEW YORK SPOLEČNĚ S LEGIONÁŘI uspořádala v neděli odpoledne dne 26. října v sokolovně na 71. ulici v New Yorku slavnostní akademii, která byla společnou oslavou 28. října a Slovenského národního povstání. Sešli se krajané mladí i staří — přišli i ti nejnovější, kteří přicházejí v poslední době — a zaplnili Sokolovnu v počtu, jaký nepamatujeme. Velký zájem naší veřejnosti vzbudila též okolnost, že na naši oslavu byl jako slavnostní řečník pozván Dr. František Schwarzenberg, člen předsednictva ČSNRA.k terý učinil obsahově krásný projev. I pisatel dostal kopii projevu, s podpisem autora, čehož si velice váží. Akademii zahájil předseda Oblastního výboru ČSNRA prof. Vratislav Bušek. Ústy předsedy československých legionářů, br. Leopolda Slívy, byla vzdána pocta padlým bojovníkům a legionářům. Br. Slíva, vzácný člověk, je mezi námi jediný žijící účastník památné bitvy u Zborová. Ve svém projevu vzpomněl tehdejšího nadšeni a statečného odhodlání chlapců z českých a slovenských dědin — i těch přemnohých, kteří se z bojů nevrátili a jejichž zapomenuté hroby jsou roztroušeny po bojištích první světové války, Neumírali rádi a je škoda těch mladých, nadějných životů — ale je to už smutný osud národního života, že každá svoboda je placena krví. Svou krví se tito hrdinové zapsali do naší národní historie. Letošního roku plukovník Horyna — společně s naším tajemníkem br. Janem Babincem — k symbolickému uctění opuštěných hrobů našich padlých z první i druhé světové války vyhledali všechny pamětní desky se jmény padlých, které se nacházejí v chrámech a sokolovnách v New Yorku, a u všech zažehli světlo a položili květiny. V dnešních dobách společenských rozvratů, chaosu a lživé propagandy, je na nás, abychom stáli svorně na pevné půdě zdravého rozumu a pravdy, věrni svému národnímu charakteru, lásce ku svobodě a lidským právům, věrni ideálům, které nám vštěpovali velikáni našich dějin — od Mistra Jana Husa až k Tomáši G. Masarykovi. K významu Slovenského národního povstání promluvil jeho přímý účastník, br. Pavel Blaho, který pochází ze staré slovenské vlastenecké rodiny. Vzpomenul statečnosti a obětí Slováků a řekl, že povstání sice skončilo tragicky — hlavně sabotáží komunisty Stalina — ale zbavilo Slovensko historické hanby, “Slovenského státu Adolfa Hitlera”. Dokázalo, jak velká většina Slováků, dobrých a rozumných, je oddána myšlence spolupráce s Čechy ve společném státě československém. S dojetím vzpomněl br. Blaho umučených slovenských vůdců, Goliána a Viesta, a všech přemnohých kamarádů i bezejmenných hrdinů, kteří obětovali své životy za VĚSTNÍK • S [pageend9]krásnou vlast a připomněl, že Slovenské povstání přispělo též ku konečnému vítězství nad německým nacismem. Naše akademie měla i uměleckou část, v níž došlo ku pěveckému vystoupení pí. Olgy Krausové, doprovázené na klavíru pí. Juliou Nessy-Bacherovou. Arie a národní písně zapěl Dr. Václav Bechyně, doprovázený na klavíru Dr. Hanušem Lexou, vystoupil ženský pěvecký sbor z Newarku, N. J., a děti české a slovenské národní školy. Byl to neobyčejně pěkný pohled na tuto skupinu v národnich krojích. Nejdojemnější snad byla jejich “Modlitba za vlast”, tak vhodná v dnešní době. Slavnost ukončil předseda prof. Bušek, který ve svém projevu krajanům připomněl význam českých a slovenských škol a Sokola, kam patří všechny naše děti. Vystoupení čety Sokolů a Sokolíc bylo vskutku nejen líbivou podívanou, ale ukázkou činnosti naší mládeže — a také propagací sokolské činnosti. Když si našinec vzpomene na ono podzimní pondělí roku osmnáctého a na radost a nadšení, kterými jásaly pražské ulice, na všechny naděje do budoucnosti, těžko se Smiřuje se skutečností, že po více než 50 letech, která uplynula od onoho slavného dne, je Praha smutná a národ zotročován hůře, než byl kdy před tím. V neděli dopoledne byly v New Yorku slouženy bohoslužby v českých a slovenských kostelech — a den před tím, v sobotu, byly položeny věnce u pamětních desek Presidenta Osvoboditele T. G. Masaryka a gen. M. R. Štefánika. Frank Havlík. PRVNÍ ODBOČKA ČSNRA NA LONG ISLANDĚ, N. Y. Dopisovatel se účastní i různých schůzí národních organizací, kde časem bývají někdy všelijaká nedorozumění, oprávněné i neoprávněné kritiky, — ale činnosti naší odbočky na Long Islandě je nutné přiznat, že probíhá v dobrém porozumění a přátelském ovzduší, ze kterého můžeme mít radost. Odbočku v tomto duchu už po mnoho let vede náš bratr prof. Bušek, který svými zkušenostmi — a začasté i svým milým humorem -— kladně ovlivňuje vývoj činnosti naší odbočky. Hodně členů navštěvuje schůze odbočky pravidelně, někteří jenom občas, ale scházíme se rádi. Členové, kteří jsou tak šťastni, že si mohou vyjet do širého světa, vždy pamatují na nás, kteří doma jen sedíme “za pecí”, a přivezou nám obrázky z cest, ku kterým nám pak vždy udělají slovní doprovod a sdělí své poznatky. Minulý měsíc nám o své cestě po nejsevemější části Kanady vypravoval br. Frank Smola. Přivezl nám ukázat nejen překrásné obrázky z kanadské divočiny, ale i vzorky kamenů a uranové rudy. Na cestě ho doprovázela jeho žena, paní Mařenka, a tak nám vypravovali o ohromném nerostném bohatství této kanadské provincie, která kupř. dodává tři čtvrtiny světové výroby niklu, — a br. Smola komentoval, že je to potěšující skutečnost, že se toto nesmírné bohatství nachází ve svobodném světě. Manž.elé Smoloví nám připravili skutečně velmi zajímavý a poučný večer. V listopadu nás na naší schůzi vzala zase ses. íčka Buško- vá s sebou na cestu Skotskem, ukázala nám obrázky z této zajímavé země, zachmuřenou krásu jezera lono, jež je známé pověstmi o obludě, která prý v něm žije — a humorně prohlásila, že celé jezero obešli, ale nestvůru neviděli. Obrázky z tohoto zasmušilého koutu světa pochmurných hor ostře kontrastovaly s obrázky slunné, malebné Itálie, kterou Buškovi také navštívili. V prosinci budeme mít tradiční a oblíbenou Mikulášskou zábavu. Frank Havlík. CLEVELAND důstojně oslavil 28. říjen. Celá krajanská veřejnost včetně těch nejnovějších, kteří uprchli z Československa po srpnu 1968, se sešla v neděli 26. října. Ohradníkem vzpomínkové slavnosti byl br. Alexandr Mikula, který měl též úvodní projev. Zdůraznil v něm, že symbolem shromáždění je, aby vlajka svobodného československého národa zavlála nad ■hlavami těch, kteří jsou tisíce mil od nás. Srdečnými slovy přivítal přítomné předseda přípravného výboru. Pěvecký sbor Vojan pak zazpíval za řízení Dicka Pokorného a klavírního doprovodu Ruth Pokorné Masarykovy oblíbené písně: “Teče voda, teče” a “Ach synku, synku . . dále byl zahrán pochod Vojana od Josefa Krabce, na slova Rudolfa Slívy. Dojemně zapůsobilo sólo Václava Pokorného “Vzpomínáme . . .”. Báseň Anny Lackové přednesla ses. M. Mi- hoková. — Anglický projev měl předseda Hnutí národnostních skupin ve Velkém Clevelandu, okresní auditor Ralph J. Perka. — Poté zarecitovala Marie Vaverková Nerudovu báseň “Jen dál!”. Ve slovenštině učinil slavnostní projev býv. člen čs. parlamentu Dr. Michal Múdry z New Yorku, v němž se krajanskému Clevelandu dostalo řečníka nejvýš povolaného. Druhou část programu vyplnila koncertní hudba Sokola Tyrš pod taktovkou Elmer Bielera. ZPRÁVA O ČINNOSTI ODB. WASHINGTON, D. C. OD 9. ČERVENCE 1968 DO 8. ZÁŘÍ 1969 Jedním z hlavních úkolů odbočky Washington, D. C. je informovat přesně a spolehlivě nejvyšší úřady a zákonodárné sbory americé o činnosti Rady. Předseda odbočky, br. Dr. J. Hašek, je — jako zástupce Rady a jako kooptovaný člen předsednictva — v častém styku s představiteli americké vlády a kongresu. Od poslední valné hromady, konané v červenci 1968, pokračovali členové odbočky v práci spojené s přípravou oslav 50. výročí vzniku Československé republiky. Spolupracovali jsme s Přípravným výborem a podíleli se na celkovém programu oslav. Byla to jednak vzpomínka v katedrále u hrobu presidenta Wilsona, kterou připravila a řídila ses. Brodenová s velkým úspěchem. Do washingtonské katedrály se dostavilo na tisíc osob. — Další naší akcí byla výstava památek a dokumentů, vztahujících se k dosažení samostatnost Čechů, Slováků a Podkarpatských Ukrajinců, která se konala ve Woodrow Wilson House od 17. do 31. října 1968. Výstava byla četně navštívena nejen Američany českého a slovenského původu, ale i příslušníky jiných etnických skupin a novými uprchlíky, kteří přišli do Spojených států po invasi Československa v srpnu 1968. Na výstavě byla zachycena historie ČSR za uplynulých 50 let, včetně Sověty vedené invase do ČSR. Zahájení výstavy bylo zachyceno televisí CBS a později došla zpráva z Prahy, že i československá televise tyto záběry předváděla. K výše uvedenému je třeba poznamenat, že odbočka Washington hradila všechna vydání s přípravou těchto dvou akcí a i při největší šetrnosti činily výdaje přes 750 dolarů. Kniha “The Birth of Czechoslovakia” Další naší akcí k oslavám 50. výročí vzniku Československa bylo vydání knihy “The Birth of Czechoslovakia”. Náklad na její vydání uhradily dary a půjčky řady členů a přátel odbočky. Dary a půjčky se pohybovaly od částky $5.00 až do $1,000. — Oznámení o vydání knihy bylo posláno na více jak 2,700 akres: z toho šlo 1,300 na university, 60 veřejných městských knihoven, 950 členů SVU, 190 adres čtenářů Krajanského Zpravodajství, 150 adres různých institucí a jednotlivců, dále československému tisku v USA, Kanadě, Evropě, Austrálii, americkým odborným časopisům, atd. K tomu nutno poznamenat, že všechny průvodní dopisy a přílohy byly rozmnožovány soukromě, takže se tím výdaje s vydáním knihy nezvýšily. Úspěch prodeje knihy byl takový, že odbočka mohla o celých 6 měsíců dříve než slíbila vrátit vypůjčené peníze v celkové částce 1,685 dolarů. Vydáno bylo 1,500 výtisků a k dnešnímu dni se prodalo přes 800 knih. Z tohoto počtu šlo více jak 250 do universitních knihoven a knihoven jiných institucí, jako International Advisory Council, britského rozhlasu, kanadského rozhlasu, 10 • VĚSTNÍK [pageend10]radia Free Europe, Bílého Domu, Amerického Sokola a j. Dále Library of Congress, newyorkské veřejné knihovny, chicagské veřejné knihovny, ottawské veřejné knihovny v Kanadě a j. Objednávky od universit a veřejných knihoven stále ještě docházejí. Washingtonská oslava Za příprav washingtonských oslav byla odbočka ve spojení s australskými krajany, kterým br. Kučera vypomohl různými upomínkovými předměty a odbočka jim poslala kopie různých dokumentů pro jejich výstavu. Kopie dokumentů byly také poslány odbočce Rady v Detroitu, dále prof. Vladimíru Kučerovi v Lincoln v Nebrasce a na žádost United States Information Agency byla poslána kopie Deklarace čs. nezávislosti do Švýcarska. Za spolupráce s ostatními washingtonskými česko-ame- rickými organisacemi se členové odbočky podíleli na práci spojené s pořádáním a organizací Sjezdu ve Washingtonu. Ses. Lída Brodenová se vynikajícím způsobem zhostila funkce M.C. na slavnostní akademii. O technickou stránku a nerušený chod akademie se postarali sestry a bratři ze SOKOLA WASHINGTON, zejména ses. M. Barcalová, bři. J. Friedrich, M. Neumann a j. Bratři Sokolové rovněž pomohli s výzdobou washingtonské katedrály. Br. Vaters, v zastoupení řádu č. 444 ČSA a br. J. Brandejs, jako zástupce odbočky, měli na starosti vítání hostí. Sestry B. Podolská, E. Roycová a A. Faltusová a br. J. Kučera pomáhali Přípravnému výboru s organizací příjezdu delegátů a hostí. Předseda odbočky br. Dr. Hašek byl spojkou mezi předsednictvem Přípravného výboru, Bílým Domem a State Departmentem. Sestra Eliška Hašková, která je jednou z vedoucích administrativních úřednic v Bilém Domě, doručila Sjezdu Poselství presidenta Johnsona. Předseda odbočky br. Dr. J. Hašek, jako kooptovaný místopředseda Přípravného výboru, zahájil v této funkci celosvětový Sjezd ve Washingtonu. Oslav se účastnil jako delegát Přípravného výboru. Delegátem za odbočku byla ses. Faltusová. Na televisních programech Odbočka se podílela na dvou protestních projevech proti sovětské invasi Československa ve Washingtoně, a její činovníci, předseda br. Dr. Hašek a jednatelka ses. Faltusová a členové ses. Dagmar Stapleton a bratři Bohumil Jaroš a Matěj Neumann, se účastnili panelové rozpravy na televisní stanici 14 ve Washingtonu. Mimo to br. Dr. Hašek se účastnil ještě několika jiných panelových diskusí na televisi a měl televisní a radiový projev hned druhý den po invasi ČSR. V předvečer zahájení říjnové oslavy se podíleli na televisní diskusi také ses. Vrázová, br. Krákora a br. Vodráž- ka z Chicaga. Vánoční akce pro uprchlíky V listopadu 1968 výbor odbočky rozhodl zahájit sbírkovou akci pro čs. uprchlíky. Za tím účelem si odbočka vyžádala licensi od správy District of Columbia, která stojí ■$30.00 na rok. Byl ustaven výbor pro pomoc uprchlíkům, jehož členy byli: sestry L. Brodenová, A. Faltusová, R. Kocourková, E. Roycová a R. Vallila a bři. Dr. J. Hašek a J. Kučera. Bylo rozesláno celkem 2,000 dopisů americké veřejnosti ve Washingtoně a okolí, a to z 90 procent podle adresáře telefonního seznamu. Tato akce vynesla $560.00. Pó odečtení výloh se Americkému fondu pro pomoc čs. uprchlíkům poslalo $250.00. Zbytek se ponechal pro místní potřebu pro pomoc uprchlíkům. Z této částky byly hrazeny výlohy s posláním dvou balíků obnošeného šatstva uprchlíkům v Kanadě a v Chicagu. Šatstvo darovali členové a přátelé odbočky. Expedici balíků ochotně obstaral bratr Brandejs. Oslava TGM V březnu t. r. se odbočka podílela na pořádání oslav narozenin TGM. Pořádající organdsací byl SOKOL WASHINGTON, který washingtonským krajanům připravil kulturní požitek scénickým uvedením “Noci na Karlštejně”. Členové odbočky také v hojném počtu navštívili představení “Prodané nevěsty”, kterou předvedla Washington Civic Opera Association u příležitosti narozenin T. G. Masaryka. Režisérkou byla ses. Brodenová. Odbočka vyslovila jménem svého členstva poděkování ses. Brodenové, Dr. Friedricku Fallovi, hudebnímu řediteli Washington Civic Opera Association a Mr. Richardu Terrellovi, vedoucímu rekreačního oddělení District of Columbia za provedení Prodané nevěsty k uctění památky T. G. Masaryka v době, kdy se v Československu jméno Masaryk opět nesmělo vyslovovat. Odbočka přispěla částkou $10.00 na vydání památníku Sokola u příležitosti XII. sletu Amerického Sokola, který se konal v Chicagu v červnu, a podílela se na přípravě zádušní mše za zesnulého kardinála Berana. Z rozhodnutí předsednictva poukázala odbočka částku $100.00 Americkému fondu pro čs. uprchlíky k uctění památky svého bývalého předsedy, Dr. Juraje Slávika; a z rozhodnutí výboru bylo poukázáno $100.00 p. Josefu Pejskařovi do Mnichova, který obnosu použil pro pomoc dvěma sirotkům a několika dalším uprchlíkům, kteří byli ve svízelné situaci. Akce Majales pro uprchlíky Vzhledem k závažné situaci ve vlasti a tragické smrti Jana Palacha a dalších českých a slovenských vlastenců, rozhodl výbor odbočky nepořádat letos tradiční ples Majales a zahájit místo toho pomocnou akci Majales ve prospěch čs. uprchlíků. Předsedkyní této pomocné akce, nazvané MAJALES BENEFIT, byla ses. E. Roycová, místopředsedkyní sestra Brodenová a pokladní ses. Faltusová. V rámci této akce bylo rozesláno 1,500 dopisů, zejména americkým přátelům Československa, kteří v minulosti navštěvovali či podporovali naše plesy. Tato akce vynesla celkem $3,394.00. Po odečtení výloh byla část obnosu poukázána Americkému fondu pro čs. uprchlíky a v dohodě s Dr. Papánkem, část ponechána pro místní potřebu pro čs. uprchlíky. 15. května t. r. se předseda odbočky br. Dr. J. Hašek spolu se ses. Vrázovou a br. Dr. Fr. Schwarzenbergem zúčastnil oběda v Capitolu, který uspořádal senátor John Sparkman. Oběda se zúčastnili senátoři a poslanci, kteří byli členy americké parlamentní delegace, která navštívila Československo. Při té příležitosti byla dr. Haškem jménem delegace senátorů Sparkmanovi odevzdána kniha s 10,000 podpisy Američanů českého a slovenského původu, kteří protestovali proti obsazení Československa Sovětským svazem a čtyřmi členy varšavského paktu. Byla to chicagská akce. V květnu se zástupci odbočky, předseda br. Dr. Hašek, br. J. Kučera, br. E. Royco a sestry Brodenová, Roycová, Vallila a Faltusová zúčastnili schůze s Dr. Papánkem, která byla svolána z podnětu místní pracovní skupiny SVU za účelem koordinace pomoci uprchlíkům ve Washingtonu a okolí. 16. července se zástupci odbočky, předseda br. Dr. J. Hašek, br. J. Kučera a ses. Faltusová, zúčastnili večeře, kterou uspořádal National Captive Nations Committee u příležitosti 10. výročí vyhlášení “Týdne porobených národů”. Protest Meeting Dne 13. července t. r. byla v domě předsedy odbočky br. Dr. J. Haška schůzka zástupců čs. washingtonských demokratických organizací, které se zúčastnili: Za Radu Svobodného Československa Dr. Petr Zenkl a p. V. Ryšavý; za Výbor pro Svobodné Československo p. Václav Majer; za Sokol Washington a Czechoslovak American Center p. M. Neumann; za místní pracovní skupinu SVU p. Vojtěch Ne- vlud a za odbočku Washington ČSNRA br. Dr. J. Hašek a sestra Faltusová. Zástupce za řád č. 444 ČSA byl omluven. Schůze byla svolána za účelem uspořádání společného ma- nifestačního protestu proti obsazení Československa. KaždéVÉSTNlK * ij [pageend11]mu z přítomných byl svěřen určitý úkol a tor. Dr. Hašek byl pověřen vedením přípravných prací a organizací protestu. Bylo dopsáno 60 poslancům a senátorům, presidentu AFL-CIO Mr. Meanymu, býv. vice-presidentu Hubertu Humphreymu a j. Ke každému dopisu byla přiložena něko- likastránková příloha s informacemi o Československu, o sovětské invasi, atd. U mnoha senátorů a poslanců byly provedeny osobní intervence, právě tak jako u představitelů AFL-CIO. Informace o protestní akci byly také poslány všem guvernérům a do Bílého Domu. Za AFL-CIO a jménem presidenta této odborové organizace slíbil promluvit Mr. Henry Kirsch a jako hlavního řečníka se Dr. Haškovi podařilo získat kongresmana Lionel Van Deerlina z Kalifornie. Byl zajištěn sál v Hotelu Statler-Hilton na středu 20. srpna. Bylo rozesláno 750 pozvánek na adresy Američanů českého a slovenského původu ve Washingtonu a okolí, na přátele z jiných etnických skupin, a na americké přátele. Byl připraven důstojný program a Dr. Petr Zenkl, Dr. Jozef Lettrich, p. Václav Majer, prof. Vratislav Bušek a Dr. J. Hašek vypracovali český text proklamace, který pak Dr. Hašek přeložil do angličtiny v dohodě s ostatními autory českého textu. Díky spolupráci všech, kterým byly svěřeny určité úkoly — p. Majer český a slovenský tisk a odboráři, p. Neumann a Dr. Lejková radiové a televisní stanice, p. Nevlud anglický tisk, atd. — byly všechny sdělovací prostředky o manifestačním protestu včas informovány a byly proto na protestu dobře zastoupeny. O protestu byly také uvědoměny čtyři místní university — Georgetown, George Washington, American a University of Maryland. Nechalo se natisknout 600 kusů programu a bylo pořízeno 100 kopií anglického textu proklamace a 75 kopií českého textu a v den protestu byly ještě navíc osobně doručeny texty proklamací s tiskovou zprávou a programem všem místním novinám a hlavním tiskovým kancelářím. Protestu se zúčastnilo téměř 400 lidí a přišli mezi nás američtí přátele a přátelé z jiných etnických skupin, přátelé ČSR z Bílého Domu a kanceláří několika senátorů, jakož i několik našich nových českých a slovenských uprchlíků. A z Belcampu přijel autobus našich českých a slovenských přátel. Shromáždění, kterému předsedal Dr. Hašek, vyslechlo s pohnutím a souhlasem projevy obou anglických řečníků, jakož i český projev Dr. Petra Zenkla a slovenský projev Dr. Jozefa Lettricha, který rovněž vzpomenul 25. výročí Slovenského národního povstání. Dr. Frank Novák z Belcampu a p. Andrej Valušek přečetli výňatky ze zdravic, které byly shromáždění poslány senátory, kongresmany a guvernéry. Pro nedostatek času nebylo bohužel možno přečíst všechny došlé zdravice a telegramy. Český text proklamace přečetl p. Václav Majer a anglický text p. Andrej Valušek. Proklamace byla shromážděním jednohlasně přijata a předseda byl shromážděním pověřen jejím zasláním Spojeným národům a vládám západních států, což bylo provedeno. O dekoraci — jednoduchou, ale výstižnou -— se postaral Dr. Horák za pomoci p. Šefčíka a p. J. Kučery. Reportér ze “Stáru” trnitou korunu nazval symbolem porobených národů. Americkou a československou vlajku zapůjčil Sokol Washington. O výlohy spojené s pořádáním protestu se bude dělit všech 7 zúčastněných organizací. K výše uvedenému ’e nutno ještě podotknout, že televisní stanice CBS vysílala 20. srpna večer hodinovou reportáž o invasi do ČSR, nazvanou “Seven Days To Remember” a vyžádáním několika televisních přijímačů od správy hotelu bylo účastníkům manifestace umožněno tento program shlédnout. Dále televisní stanice ABC — Channel 7, vysílala ve čtvrtek 21. srpna interview s br. Krišto- fíkem, kterého invase zastihla v Československu. Tento interview zařídila Dr. Lejková. A stanice CBS — Channel 9 — vysílala 20. srpna, za vedení M. Agronsky, interview s prof. Reiskym de Dubnic, který zařídil Dr. Hašek. Závěrem smutná statistika: úmrtím ztratila odbočka v minulém roce 4 členy a stav členstva k dnešnímu dni je 89 členů. A. Faltusová, tajemnice. ZE SAN FRANCISCA, CALIF. Odbočka Československé národní rady americké v San Franciscu konala dne 22. listopadu svou výroční valnou hromadu v Sokolovně Sokola San Francisco. — Předseda odbočky br. Jiří Spánek ve svém proslovu zdůraznil činnost ČSNRA. Ve zprávě o činnosti odbočky vysvětlil proč činnost odbočky nebyla taková, jak by program ČSNRA zasluhoval. Naší starostí však bylo nejdříve zkonsolidovat situaci v Sokole San Francisco a pracovati k tomu, aby jednota měla opět svou Sokolovnu, která by byla domovem též ostatním krajanským spolkům i naší krajanské veřejnosti. To se podařilo a nyní nemáme již žádnou výmluvu, že nemáme místnost a musíme naši činnost zvýšit. — Rozpředla se velmi plodná debata o situaci v Československu tak jak se na ni my v Americe díváme a jak jí rozumíme. Jako vždy v demokracii názory se různí, ale nakonec jsme dospěli k uzávěru, že se musíme sejít na společném programu ČSNRA. Při volbách byl zvolen předsedou odbočky opět br. Jiří Spánek, místopředsedou br. Jos. Libor, tajemníkem Vilém Buršík, pokladníkem Josef Nečas, zapisovatelem br. Jan Turek. Členy výboru br. VI. Vaněk, ses. Anči Liborová a ses. Marie Konoplevová. — Na schůzi bylo přijato 5 nových členů. — Nověpřijeti krajané, pokud nemáme Vaše adresy, přihlaste se do odbočky. Adresa: 847 North San Mateo Drive, San Mateo, Calif. Z Kanady U příležitosti 28. října bylo na oslavách odboček Čs. národního sdružení v Kanadě čteno prohlášení k třicetiletému založení ČSNS a k dvacetipětiletému výročí založení Masarykova domu v Torontě. Prohlášení připomíná, že ČSNS, založené v Kanadě na počátku druhé světové války, svědomitě plnilo a plní úkoly, které mu ukládá i dnešní federální Charta, vydaná 28. září 1960 kanadským ministrem vnitra (Secretary of State), Ve svém závěru prohlášení praví, že členové ČSNS v Kanadě jsou připraveni sloužit rodnému domovu tak dlouho, dokud tam nebude nastolen řád skutečné demokracie, respektující nezadatelná lidská i politická práva každého jedince. Holiday Folk Fair Jako každým rokem, byl i letos na Navy Pier v Chicagu uspořádán národnostní bazar Holiday Folk Fair. Připadl na 1. a 2. listopadu. Mezi stánky ostatních národností se čtyři československé stánky rozličného zaměření umístily velmi čestně. Stánek Čs. ženské národní rady v exilu byl výstavkou krásného českého skla, bohatě broušeného i hutnického, vzácných výšivek, národnich krojů a lidového umění. Jednotlivé exponáty byly citlivě instalovány a připomněly Československo a kulturu jeho lidu velmi vkusně a vhodně. Svůj vlastni Stánek měl Klub svobodné kultury. Výtvarně dramatickým způsobem znázornil tragický osud okupovaného Československa, vyslovil výstrahu a naléhavě upozornil na nebezpečí, jimž komunismus čím dál výrazněji hrozí svobodnému světu. Po výtvarné i ideové stránce byla autorkou exposice Jarmila Smrčková. Dalším Stánkem byl Stánek Americké obce sokolské. Jeho exposice připomněla, že v roce 1965 uplynulo 100 let od založení Amerického Sokola. ČSNRA měla Stánek v International Café. Těšil se velkému zájmu a řady těch, kteří přišli okusit dobroty čs. kuchyně a výborné domácí pečivo, které ČSNRA darovaly její laskavé členky, způsobily, že náš jídelní stánek byl v neděli večer úplně vyprodán. V kuchyni se starala o přípravu jídel čilá a pohotová sestra Rubínová se svými ochotnými pomocnicemi. Další sestry prodávaly chutné pečivo a jak jim všem, tak dárkyním pečiva a všem, kteří nám pomohli, patří náš upřímný dík. Národnostní bazar na Navy Pier pro všechny čs. stánky skončil čestným umístěním. 12 • VĚSTNÍK [pageend12]DR. VINCENT PÍSEK (Vzpomíná jeho dlužník John Martin, Portland, Oregon) Už skoro půl století jsem velkým dluhem zavázán dr. Plškovi, tehdejšímu česko-bratrskému faráři kostela Mistra Jana Husa v krajanské čtvrti v New York City. Jistě sta, možná tisice našinců budou se dosud pamatovat na tohoto oblíbeného předáka československého lidu v metropoli Ameriky, — a já sám jsem také dr. Pískoví velice zavázán za četné rady, bez nichž bych asi nebyl na nynějším bezstarostném odpočinku! Proto mi, milý čtenáři, laskavě dovol tuto vzpomínku na dobrého člověka. Moje první štěstí v Americe bylo, že brzy po příjezdu do New Yorku, na podzim v r. 1923, jsem se náhodně sešel s tímto znamenitým krajanem, který pak po celých příštích pět let mého pobytu v New Yorku mne vzal pod svoji ochranu, tak jako mnoho jiných čs. přistěhovalců. Zajímavé bylo naše první setkání, které bylo v krajanské tajné nálevně (speakeasy) zvané “Peklo”, kam jsem náhodně s kamarády zapadl a usedl u dlouhého stolu, kde též už byl dr. Písek s nějakou družinou. Pili jsme mizerné pivo a jedli ještě mizernější uzenky, — (to my na Moravě jsme měli lepší, myslel jsem si!), — dokonce jsme zpívali a dosud si pamatuji, jak jsem byl překvapen, když ten důstojně vyhlížející krajan s přistřiženými vousy se nám představil jako duchovní správce česko-bratrského kostela ve vedlejší ulici (351 East 74th Street). Tehdy jsem pracoval jako malíř písma za uniový plat 75c na hodinu, což se mi zdálo hodně peněz a po práci jsem buď šel do večerní školy nebo do osvětového kroužku českobratrského kostela, kde vždy bylo živo. Za pečlivé režie faráře Píska hrála se divadla a zahanbeně si pamatuji, jak jsem svoji první úlohu, ač malou, úplně zkopal. Tuším, že jsem hrál úlohu domovníka a měl jsem na jevišti dodat paní domácí nějaký dopis, zrovna když seděla na pohovce s milencem, který jí líbal ruce. Čekal jsem za kulisami na povel, — a že jsem se nervositou potil a utíral si kapesníkem čelo, dopis jsem někam položil. Znenadání mne pan, farář vystrčil na jeviště, a to bez dopisu! Až když povídám “Milostivá paní, tady je to psaní,” vidím, že žádné psaní nemám a že ten milenec na divaně té milostivé paní líbá nejen ruce, ale též holé paže, rty, oči, krk — a další už jsem nezahlédl, protože jsem si všimnul, že nápověda (byl to J. V. Welcl, pozdější redaktor chicagské Svornosti) mává jakousi listinou a opakuje “. . . to psaní, to psaní!”. V domnění, že je to ten ztracený dopis, shýbám se k němu a beru mu listinu z rukou. Podivil jsem se, jak Vašek Welcl zrudnul a zoufale povídá: “Ty vole, jdi do háje,” — a dodnes se slyším, jak to po něm obecenstvu mechanicky opakuji. Tenkrát byla v sále taková vřava a legrace, že dr. Písek musel na jeviště, aby nastolil klid a pořádek. Jak to skončilo už ani nevím, ale po hře, na obvyklém večírku při čaji a nadýchaných koblihách pan farář rozděloval úlohy pro příští truchlohru “Mlynář a jeho dítě”. Domníval jsem se, že moje další spolupráce bude žádoucí pouze k vymalování nějakých plakátů pro vyvěšení do místních sokoloven a krajanských hostinců — a proto jsem byl, -tak jako všichni ostatní, překvapen, když mne dr. Písek vzal kolem krku a vážně oznámil: “Pro tebe, Martínku, mám moc důležitou úlohu, nikdo jiný na celém světě ji tak dobře nesvede, jako ty při svém talentu. Snad Vojan z pražského Národního divadla by to dokázal, ale na to peníze nemáme!” Každý se na mne nedůvěřivě zahleděl a já sám jsem už začal uvažovat, zda snad opravdu nemám nějaký skrytý talent, o r.ěmž jsem až dosud nic nevěděl. Přece když sám pan farář -něco takového vidí, tož to musí být pravda. Dodal jsem si odvahy a ptám se, jakou tu hlavní úlohu pro mne má. Pan farář si klidně pohladil kníry a převážně sdělil, že po celé druhé jednání budu ležet na posteli jako mrtvola toho mlynáře. — zamlčel se a pak důrazně pokračoval: “Martínku, viděl jsem mnoho mrtvol, ale tak jako ty -nikdo nepředvede nehybnost těla a strnulost obličeje. Jen páchnout by ses měl ještě naučit!” Inu to se ví, že se všichni nehorázně smáli, já jsem se také usmíval, jenže mi to nešlo moc od srdce. Snad aby mne dr. Písek udobřil, tak nám tentýž večer hrdě ukazoval vlastnoručně -psaný dopis, který dostal od presidenta Tomáše G. Masaryka, s nímž se osobně dobře znal. Dokonce s ním prožil bolševickou přestřelku v hotelovém pokoji buď v Moskvě nebo v Petrohradu, jen si pamatuji neurčitě, že jméno hotelu -bylo Metropol. Ten Masarykův dopis s něhou putoval z ruky do ruky, i já sám jsem ho pozorně studoval. Byl psán vypsanou rukou poněkud nečitelně, — a když jsem to naivně řekl, pan farář klidně prohlásil, že Masaryk není malíř písma, ale pouze největší muž XX. století! Brzy na to, za -krásného nedělního dopoledne, dr. Písek vzal družinu dvanácti našinců do verandy luxusního hotelu Plaza na kávu a zákusek. Bylo nás přesně tucet, zrovna jako apoštolů a z legrace jsme jeden druhého křtili apoštolskými jmény. Ještě se pamatuji, že se Václav Welcl divil, že mezi apoštoly není svátý Václav. Na mne zbylo jméno poslední — Jidáše. Hned jsem ale pana faráře ujistil, aby se neobával, že jej někdy zradím. Naopak, často jsem si na něho během půlstoletí vzpomněl, a -tak i nyní, až od Pacifiku, mu zde vlastně stavím pomník. Když jsme si to tehdy dopoledne šlapali přes Central Park, projíždělo se tam po vozovkách více koňských drožek než automobilů a na zvláštních cestách na krásných, bujných koních klusali dělostřelci z blízkých kasáren státní milice. Poněvadž jsem nedlouho před tím v Bratislavě dosloužil dvouletou aktivní službu u čs. dělostřelectva, projevil jsem i v Americe zájem o vstup do milice. Bylo to na radu dr. Píska, že jsem do ní pak také brzy nato vstoupil. Krásný hotel Plaza je na rohu Páté třídy a Central Park. Pan farář nám tehdy ukázal okna pokoje, kde v roce 1918 bydlel T. G. Masaryk — a hlavně odkud po prvé zavlála oficiální vlajka Republiky československé, naší rodné země. Masaryk i Písek pomáhali při ranním vyvěšeni a večerním svinutí. To prý nebyl obřad, ale bohoslužba. — Zajímavá je hra osudu. Tutéž vlajku, o které jsem tehdy v r. 1923 z úst dr. Píska slyšel, jsem po 45 letech viděl na vlastní oči, když jsem jako tajemník a delegát oregonské odbočky ÖSNRA přijel na velkolepý sjezd Čs. národní rady americké do Washingtonu, D. C. v říjnu 1968. Naši staří legionáři z New Yorku tu vzácnou, drahou vlajku přivezli mezi nás — a já v přeplněné katedrále, se zaslzenýma očima, jsem nevěděl, mám-li zrakem líbat první vlajku naší staré vlasti, Masarykovy Československé republiky, nebo se dívat do milých obličejů jejích prošedivělých strážců v domnění, že mezi nimi možná jsou někteří ze žáků nezapomenutelného krajana, Dr. Vincenta Píska. U příležitosti letu do Washingtonu, D. C. jsme se s manželkou zastavili na několik dnů v New Yorku, hlavně proto, abych své milé manželce mohl ukázat místa, kde jsem přes pět let osaměle bloudil ulicemi Manhattanu, než jsem až u pacifického pobřeží poznal ji. Bože, jak se ten New York změnil za těch necelých padesát let. Hotel Plaza tam sice ještě hrdě vévodí — ale byl přeplněn a musili jsme si nalézt pokoj v kterémsi jiném hotelu s tisícem pokojů. Byl to malý a drahý kumbálek na třicátém poschodí. — Na místě, kde jsem kdysi v New Yorku bydlel, stojí nyní mrakodrap. Dělostřelecká kasárna, která byla na Broadway a 66. ulici a byla mým druhým domovem, jsou přestěhována za řeku East River, kamsi na Long Island. Bývalá česká čtvrt v Yorkville sice ještě stojí — is kostelem Mistra Jana Husa, česko-bratrskou farou a nedalekou Národní budovou, jenže vše je v zoufale zapadlém stavu, nad kterým nám bylo do breku. A po řeči české nebo slovenské ani památka. . . . Z ČS. HUMORU “Svobodu slova zaručenou máte, ale jestli vás za to nezavřou — to vám zaručit nemůžu.” VĚSTNÍK • 13 [pageend13]CSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 113 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61st Court, Cicero, 111. 60650 NEZÁVIĎTE ZDRAVÍ a dobré nervy druhým, ale dejte na jejích dobrou radu a také oceníte kolik zázračně dobrého mohou udělati pro vás vskutku účinná léčiva: Když po delší době začnu opět pravidelně užívat Zdravi-tamin, tak mám pocit jako by se probudila ve mně nová síla k dalšímu žití — píše Anežka Kooyová z Detroit. — Trpěl jsem mnoho roků na dizziness (omámenost) v hlavě. Když jsem využíval asi 80 tablet čtyřlék BOL- VEN, tak jsem to ztratil úplně — píše Sam Mrkal z Houston, Tex. — Zkusila jsem všelicos, čaje i léky od lékaře — ale jenom ty DANUBE herb tabletky pomáhají lehce, bez bolesti a zaručeně. A. Korbelík, New Buffalo, Mich. — I vám je obratem a pod zárukou pošle: EUROPEAN DRUGS P. O. Box 927 Laguna Beach, Calif. 96252 Bolven na 5 týdnů ..................................................................................................... $2.90 Zdravi-tamin na 5 týdnů ...................................................................................... $3.98 Zdravi-tamin na 10 týdnů Jen ........................................................................... $6.98 Danube herb laxative tabletky ........................................................................... $2.98 Moravské Mazání — 1 pint ................................................................................ $3.50 Laguna — vitamínový krém denní ............................................................... $3.50 Laguna — regenerační na noc ........................................................................ $3.50 PŘILOŽTE CASH, MONEY ORDER NEB ŠEK. TAKÉ DO KANADY A ČSR JE POSÍLÁME. PAMATUJTE NA RADU SVÝM PRÍSPÉVKEM! Schvalujete-li pevné zásady a postoj Rady k nejdůležitějším otázkám dnešního vývoje, získejte nám nové členy! VĚSTNÍK 2137 So. Lombard Ave. Cicero, Illinois 60650 Room 202 «^^>434 ADDRESS CORRECTION REQUESTED SECOND CLASS POSTAGE PAID at Chicago, Illinois MERRY CHRISTMAS [pageend14]