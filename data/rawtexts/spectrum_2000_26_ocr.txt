c a a a Czech - Australian Artspectrum Association, Inc. SPECTRUM ČÍSLO 26 Červen 2000 Jitka Kopřivová 1 Cesta za svobodou [pageend1]♦ Jitka Kopřivová - keramička Její první praktické setkání či snad "střetnutí" s keramikou se přihodilo vlastně náhodou na "Paramatta Evening College" v roce 1984. Tehdy se Jitka přihlásila do kurzu obrábění dřeva, ale bylo již pozdě, a tak vzala nakonec zavděk kurzem keramiky'. Nikdy toho ani v nejmenším nelitovala, což potvrzuje i to, že v roce 1986. se přihlásila na "Randwick TAFE" a úspěšně jej ukončila s "Certificate in Ceramics Foundation". Jitka Kopřivová je povoláním optička a tím se zde v Austrálii velmi dobře uplatnila. Při plném pracovním úvazku a rodinných povinnostech, ale už mnohdy nezbývá moc času na nic dalšího, a tak se stalo i Jitce, že právě proto musela keramiku na čas opustit. V roce 1995 se opět ke své zálibě vrátila a přihlásila se do kurzu "Certificate in Ceramics course at Gymea TAFE". I tento kurz absolvovala s úspěchem v r. 1997. V této době studuje na "Diploma in Ceramics." Keramické práce Jitky Kopřivové jste viděli na: výstavě "Českých umělců žijících v Austrálii" - v Barry Stem Galerry, Sydney - 1995 a na výstavě "Artspectra" v "The Roundhouse at UNSW, Sydney - 1996 Krom těchto výstav se Jitka pravidelně zúčastňuje "Port Hacking Potiers Group exhibitions". Svou užitkovou keramiku nabízí a prodává na různých "Art and Craft Shows", na "Vánočních trzích Artspectra" i v obchodech s keramikou. Jana Rich ♦ K ČEMU ČEŠTINA ? "....A celá ředa dětí si vybírá jako nepovinný předmět češtinu, ze které sice mohou maturovat, ale která jim vcelku není k ničemu....", řekla mj úvodem k rozhovoru Yvony Nouzové se studenty české školy Ika Dettrichová ve vysílání SBS 17. února. Překonal jsem pokušení prvních deseti vteřin říci něco jízlivého na adresu autorky tohoto hodnocení, protože jsem si uvědomil že pointa je příliš zřejmá, snadná a tedy mne nehodná a místo toho jsem začal přemýšlet, pro kolik lidí, se kterými jsem se v emigraci setkal, ČEŠTINA něco opravdu znamená ? Mateřština příslušníka kteréhokoli národa, který- žije dlouho v cizím prostředí a jehož styk s domovem je mizivý, musí nutně, stejně jako ostatní návyky jeho života, podléhat vlivům tohoto prostředí, tj domácímu jazyku hostitelské země, který- nakonec převládne. Otázkou zůstává, jak dlouho to bude trvat. Tak např. sudetský Němec v českém pohraničí mluví německy s hrozným přízvukem, občas zazní zkomolené české slovo, nicméně je to němčina; a trvalo mu to 700 let. 7 století! Malý český člověk v cizině dokáže znetvořit češtinu na srovnatelný dialekt za pouhých 7 týdnů. Byl jsem svědkem, jak po čtrnáctidenním pobytu v Austrálii naši milí exulanti ve své mateřštině zadrhávali a míchali do ní útvary jakési zparchantělé angličtiny:"... byli jsme na biči a lančovali jsme bredstyky...". Co které slovo znamenalo, bylo úplně jedno, jen když znělo "anglicky"... když chceš lis na ty dva bedrůmy, musíš jít k licitátorovi..."(pokoušel jsem se LICITOVAT sám, ale nějak mi to nevyšlo). Slováci nezůstávali pozadu: (autor tohoto oznámení mi to dal písemně) "... keď som na inpút pripojil ten voltyč, na otpúte to buchlo..." atd. atd. Výše citovaní lingopati mají alespoň jakous takous výmluvu, že totiž soustředili všechny své mozkové závity na výuku angličtiny, jež byla, alespoň v jejich očích, samospasitelným zdrojem výdělku. Bohužel, u nás doma, v naší staré vlasti to nevypadá o nic lépe. My za to vlastně nemůžeme, máme to odnárodňování nějak v krvi. Konec konců bylo do nás opětovně vtloukáno zejména v druhé polovině minulého tisíciletí a jenom obětavé úsilí několika generací buditelů má zásluhu na tom, že dosud existujeme coby rozeznatelný národ. Nechci zavádět obligátní a neplodnou debatu o tom, co je vlastně české. Čeština, stejně jako ostatní evropské jazyky .je výslednicí všech možných vlivů. V současné době mě však znepokojuje závratné a zbytečné ZRYCHLENÍ ZMÉN v českém jazyce za poslední půlstoletí, a to nejen ve smyslu lexikálním, ale ve všech složkách. Rapidní nástup anglicismů, chudoba výrazovosti, zmatená gramatika, nepřesnost vyjadřování spojená s invazí vulgárnosti a buranského minimalismu jsou zřejmé každému, kdo vkročí na českou půdu. Samozřejmě, ryba smrdí od hlavy. Čeští politikové, chtějíce znít "světově", snaží se ze všech sil, aby své projev}' nacpali co největším množstvím globální řezanky. (Bohužel, nejen verbální.) Za nimi hned následují sdělovací prostředky’, autoři tiskovin všeho druhu a překladatelé cizího škváru. Lid obecný se nechce dát zahanbit, proto semele všechno dohromady, Čím víc tím lip, a tak se na nás směje čechoangličtina:”...jako politický’ subjekt si získal totální úctu a respekt...hlavní výrobky tohoto produktu jsou...na místě této lokality jsem se kontaktoval...relevantní informace získáte na kontaktní adrese...lídr dýlerů kontaktoval experty v ústeckém regiónu..." atd. atd. Kontakt, region, privátní a hrůzné tautologie se staly základními 2 [pageend2]kameny českého "newspeaku". Slova jako styk, oblast, soukromý, přestala existovat. Místo volebního okresu máme región elektorátu a pohlavní styk jsme nahradili sexuelním kontaktem (neboje to kontaktáž ?) Nevědomost je někdy požehnáním. Pravila babka:"Tak jsem se tam dočetla, že mám karcinom. Zaplať Pánbů, jen když to není rakovina!" A jeden známý se mi svěřil, že si bude čistit zuby tím "plákem". O přestávce v divadle, v tom, v němž se mluví v přízemí anglicky a na balkóně německy (za kteroužto laskavost se platí nedobrovolné zpropitné 5 korun), šel jsem koupit ženě něco k pití. Pohlédl jsem na sklenice se žlutavou tekutinou: "Jednu šťávu, prosím!" "Nemáme!" "A co je tohle ?" "No to je přece džus!" (Vyslov krátce jako něm. Schuss.) Kostelní báby, řezníci a frajcimři zůstali věrni němčině (zahlen bitte!); "delikatesní Kaninchenšultr" mi to dosvědčí. Osobně nemám nic proti angličtině, naopak, přál bych si, aby ji každý Čech dokonale ovládal, ale to je to poslední, co by se všichni tito prznitelé češtiny, tito dýleři s "pidgin czech" chtěli učit. Ani jeden z těch, které jsem vyzval, aby něco řekli anglicky, nebyl schopen dát dohromady sebejednodušší větu. Samotná angličtina, zejména americká, v poslední době značně zdegenerovala. Jako světový dorozumívací prostředek se musela přizpůsobit požadavkům pologramotných vrstev všech možných národů, tedy nejnižšímu společnému jmenovateli. Mimoto emigrační země jako Austrálie, Kanada a samozřejmě USA si nemohou dovolit udržovat jazykovou úroveň takového Oscara Wilda nebo alespoň Kingsleyho Amise. Tu v podstatě diktují masy Arabů, Asiatů, Jihoameričanů, vesměs lidí a malým nebo žádným vzděláním, kteří se za 6 neděl chtějí naučit tu "no frills Inglis". A tyto emigrační země činí vše možné, aby jim vyhověly.(Je to tak lacinější.) K úpadku dochází nejen v jazyce, nýbrž ve všech oborech lidské činnosti. Zvláště katastrofální následky se projeví v kultuře. Americká, tedy "globální" filmová a televizní tvorba je na mentální úrovni duševně postižených dorostenců jak po jazykové tak i po obsahové stránce. O "umění" se ovšem nedá mluvit. Pro svou jednoslabičnost (anglosaské složky), "neživou" gramatiku a stavební jednoduchost se angličtina přímo nabízela coby programový jazyk prvních počítačů (raději říkám "kompjůtr", "počítač" je totiž něco jiného, ale zde by to nebylo vhodné). Rovněž tak celá digitální electronika používá anglické nebo angličtinou zprostředkované terminologie a bylo by pošetilé a neproduktívni to měnit. Proč ale nahrazovat naprosto hladce fungující a přesný český jazyk za vágní a primitivní mluvu amerických "lampoons"? Navíc angličtina je jazyk technický, kdežto čeština je jazyk organický. Čeština je zahrada, plná zelených a kvetoucích rostlin, včetně plevele a kopřiv, ale to už patří k životu. Angličtina je herbář rostlin usušených, z nichž byl vylisován poslední zbyteček života. Každá kytka má úpravnou latinskou (také neživou) nálepku, všechno se dá strojně zpracovat a kontrolovat. A platí-li, že národ myslí tak jak mluví, pak Čech je v podstatě tvůrce a pěstitel, kdežto anglosas je převážně sběratel a lovec. (Výjimky potvrzují pravidlo.) A zatímco kvetoucí zahradu lze snadno proměnit v sušené listí, obráceně už to nejde. Čeština je řeč poddajná, schopná a zvyklá se přizpůsobovat právě pro svou bohatost a složitost všemožným jazykovým nájezdům. Jakmile však zničíme půdu, která všechny ty kořeny, cibule a hlízy vyživuje, nebude už schopna dále vstřebávat ani ten UŽITEČNÝ dovoz a zahyne všechno. ÚPADEK JAZYKA JE PŘÍZNAKEM ÚPADKU NÁRODA. Multikulturalismus znamená rozmanitost, nikoli uniformitu. Globalita by neměla být jednotvárnou diktaturou americké pomokracie nebo kovboje z Texasu. Globalita znamená, že každý národ přispívá tím, co je jemu vlastní, co dělá nejlépe, ve prospěch celku. Praví Američané se z nás nikdy nestanou. Leda jejich karikatury. Turisty přestane zajímat pravý český MacDonald, pravá česká Coca-Cola, to mohou mít doma - a lepší. A po ztrátě našich tradic nepřilákáme ani švába (ani kokrouče). Globalita nám ovšem přidělí "Reconstituted Tradition": bude to malý plastikový Švejk, či spíše Švejček, vyrobený v Malajsku a přibalený do Mac Williamson's Cereals, za které budou naši potomci odpracovávat stále narůstající úroky z dluhů. K LIKVIDACI ČEŠTINY ANI K ZAHAZOVÁNÍ NAŠÍ KULTURY NÁS NIKDO CIZÍ NENUTÍ. DĚLÁME SI TO SAMI. A přitom je to náš největší "asset". Nechápu, proč nemůžeme obchodovat s USA (a s kteroukoli jinou zemí), přijímat věci, které POTŘEBUJEME a přitom se chovat jako vyspělý, kulturní národ, který si sám umí vládnout. Žáci české školy Rity Kellerové a jejich rodiče si zaslouží naše uznání a podporu. A i kdyby jim čeština jinak nebyla k ničemu, bude jim dobrá, aby si jednou mohli přečíst a vychutnat některé z klenotů naší literatury, které s největší pravděpodobností nebudou a v případě větší části naší poezie ani nemohou být přeloženy do angličtiny. Stanislav Volek 3 [pageend3]♦ I na Dálném Východě bojoval čs. letec (neznámá kapitola z dějin II. světové války) Koncem listopadu 1941 holandská zpravodajská služba zachytila a rozluštila tajnou radiovou zprávu japonskému velvyslanci v Bangkoku, v níž ho informovala, že Japonská armáda brzy zahájí vojenskou ofensivu proti Malajsku, Filipínám a Hawaii-USA! Holandská vláda o tom ihned informovala velitelství USA! Toto ohromně důležité hlášení zůstalo však trčet v šuplíku nějakého nezodpovědného úředníka a Vrchní velitelství USA armády o tom nebylo informováno! V neděli 7. prosinec 1941, v 07.45 hodin japonská bombardovací letadla započala ničivý útok proti americkému loďstvu v přístavu Pearl Harbour na Hawaii. Sedm z osmi válečných bitevních lodí USA bylo zakotveno v přístavu Forďs Island!! Vedoucí japonského leteckého útoku "commander" Fuchida, krátce před bombardováním poslal, předem smluvené rádiové hlášení, "Tóra, Tóra, Tóra — Tiger, Tiger, Tiger! Během několika příštích minut 8 bitevních lodí bylo bombardováno a potopeno s celou posádkou tisíce mužů!. USA vyhlásily Japonsku válku 8.XII. 1941. Současně japonská armáda a loďstvo započaly námořní a pozemní útoky podél pobřeží celé jiho-východní Asie. Hongkong - Singapore - Filipíny - Bangkok v Siamu a Rangoon v Burmě padly do japonských rukou během příštích 20 týdnů boje! Japonská armáda takto ovládala jednu čtvrtinu území celého světa - v době pouhých 5 měsíců! To bylo vskutku neuvěřitelné a neočekávané.V dubnu 1942 japonská armáda stála na hranici Indie, "perle Říše Velké Británie! Rozhodující bitvy se pak odehrávaly v džungli, v horách Východního Bengálska. Tam se vedla "Zapomenutá válka Dálného Východu". O dva roky později - od dubna do září 1944 - jsem se těchto bojů zúčastnil já sám, jako pilot R.A.F. Britského Královského Letectva, jako jediný Čechoslovák... Generál William Slim, byl vrchní velitel XIV Britské Armády v Indii. Jeho prvním a nejdůležitějším úkolem bylo přesvědčit své vojáky, že Japonci nejsou neporazitelní! To se mu nepodařilo jen prostým mluvením a rozkazy, ale osobním příkladem výborné velitelské činnosti, kterou získal důvěru svých vojáků a důstojníků. Generál Slim navštěvoval své vojenské jednotky na frontě bojiště, osobně s nimi mluvil, povzbuzoval je, a tak si získal jejich plnou důvěru a oblibu! Vojáci mu prostě říkali: "Uncle Bili" - "Strýc Bili". Pod velením Gen. Slima sloužil brigádní gen. Ordě Wingate, který byl přesvědčen, že menší jednotky velmi pohyblivých a dobře cvičených vojáků operujících v zázemí nepřítele, mohou mít rozhodující význam v porážce nepřítele. Tyto jednotky však budou muset být zásobovány vším, včetně munice a potravin ze vzduchu, dopravními vojenskými letadly. Tato brigáda 3000 britských, Gurka a burmských mužů, dostala jméno Chindits - slovo v burmském jazyce znamenající - Lev. Jejich úkolem bylo napadat zázemí či týl japonského vojska: ničem železnic, mostů, komunikací a podobně, což se jim dařilo s velkým úspěchem. Tyto útoky Japonce ohromně překvapily. Po zahájení těchto operací bylo pro Japonce velkým překvapením, jakým způsobem byli Chindits zásobováni! Zásobování bylo ze vzduchu. Letecké posádky RAF splnily svůj úkol velmi úspěšně. Gen. Wingate rozdělil své jednotky na několik kolon po 400 mužích. Každá kolona měla RAF radiotelegrafistu, který udržoval rádiové spojem s posádkami vojenských dopravních letadel a řídil RAF letadla na místa shazování zásob. 24. března 1944 Wingate nařídil svým vojákům, již značně unaveným, hladovým a nemocným, aby se dostali zpět do Indie k Britským jednotkám v menších skupinách "na vlastní pěst". Z 3000 vojáků se vrátilo pouze 2182 mužů! Otázka je: Stálo to opravdu za to ? Z hlediska materiálního byl úspěch jen částečný. Z hlediska morálky byl však výsledek ohromný! Gen. Wingate a jeho muži se stali hrdiny boje!. Večer 24. března po návštěvě svých jednotek, se Gen. mjr. Wingate vracel na své velitelství. Bombardovací letadlo Mitchell B-25 v němž Wingate letěl, havarovalo a Wingate a celá posádka zahynuli. Válka v džungli Burmy si vyžádala velké oběti. Mnoho mužů onemocnělo tropickou nemocí - 84% vojáků trpělo malárií!, což bylo velmi vážné a nebezpečné pro další vojenské operace, tabletky Mepacrine, DDT a jiné léky nakonec tuto "bitvu" vyhrály. Onemocnění malárií bylo sníženo na pouhých 13% v roce 1945. Denní uniforma byla: dlouhé kalhoty a košile s dlouhými rukávy, což bylo velmi nepříjemné v tom horkém a velmi dusném, nepohodlném podnebí. Já sám jsem se stal jeden čas obětí tropické nemoci - dysentry. Mezitím imperiálni vojska japonského císaře postupovala pobřežní částí jiho-východní Asie k pobřeží Arakan v jihozápadní Burmě. Dosud neporažená japonská armáda stála před důležitými středisky : Palel, Imphal a Kohima. Japonci se domnívali, že jejich pozice je bezpečná. Budoucí vývoj situace však ukázal, že se velmi mýlili !(...) V dubnu 1944 jsem se hlásil u velitelství III.Taktického letectva v Commilla v Indii, jako čs. styčný důstojník. Air Marshall Sir John Baldwin, který mě v r. 1944 předal vyznamenám MBE, mě přivítal přátelským stisknutím ruky. (...) Každý den ráno v 08.30 hod. jsem se na velitelství zúčastnil operační konference v příslušném sále, kde byl přítomen jak Gen. Slim, tak i velitel Taktického letectva Marshall Baldwin. Tam byla bedlivě posouzena situace jak vlastních tak i nepřátelských jednotek. XXX Armádní Sbor 30.000 vojáků, úplně obklíčený japonskou armádou, mohl být zásobovaný pouze vzduchem - dopravními letadly. To byl opravdu ohromný úkol pro letectvo, který letci RAF splnili stoprocentně. 4 [pageend4]Pět squadrons RAF s 60 Dakotami byly soustředěny na letišti Argetala, severně od Comilla, v provincii Bengálí. Podle požadavků pozemní armády, zásoby různého druhu byly buď shozeny na předem určená místa, nebo přivezeny na letiště v Imphal. Pro tento důležitý a nesnadný úkol letecká převaha ve vzduchu byla absolutně nutná. O to se postarali stihači RAF, kteří byli již vybaveni letadly Spitfire. Během těchto bojů letadla RAF a USAAF dopravila půl milionu tun zásob různého druhu a převezla 300.000 mužů a evakuovala 110.000 raněných a nemocných vojáků. Veliký úkol, pro mnohé vůbec nepředstavitelný ! Já osobně jsem pracoval na velitelství Taktického letectva v kanceláři a začal jsem z toho být otrávený. Rozhodl jsem se vzít "věci" do vlastních rukou. Šel jsem na náčelníka leteckého štábu a žádal jsem o povolení zúčastnit se leteckého zásobování Dakotami z letiště Argetala. Souhlas jsem bez obtíží obdržel. Přecvičení na Dakotu trvalo 10-15 minut s dvěma okruhy startu a přistání. Bylo to nejrychlejší přecvičení jaké jsem kdy v RAF měl. Za války se časem nemrhá a já jsem již určitou zkušenost měl jako pilot na různých letadlech, včetně čtyřmotorových B-24 Liberátorů. Příští den jsem letěl s RAF "sergeant pilot" na operační zásobovací let do prostoru Kohima a druhý den s plně naloženou Dakotou a novou anglickou posádkou na svůj první operační let do Imphal údolí. To bylo 22. června 1944, let v trvání 3.30 hodin. Let byl: Argetala - Silchar a pak rovnou Imphal přes obklopující hory. Počasí bylo velmi dobré, cestu jsem si pečlivě prohlédl a zapamatoval. Před příletem do údolí Imphal jsem použil "rádio beacon" - radiový signál na letišti v Kengla, kam jsem letěl s pomocí rádio kompasu ve výši 13 000 stop, tj. asi 4 000 m, a pak rovnou na letiště v Imphal. Přílet do Imphal byl malým průsmykem, který byl velmi úzký, takže se v něm nebylo možno otočit a letět zpět v případě špatného počasí, kdy nízké mraky úplně zaclonily výhled dopředu. Vůbec se mi to nelíbilo a považoval jsem takový let za velmi riskatní a nebezpečný, přestože tento přílet byl používaný ostatními piloty RAF. Proto jsem si vypracoval zvláštní způsob použití radiového majáku na letišti v Kengla. Pokud ale vím, nikdo jiný takový přílet do Imphal za špatného počasí nedělal. (...) Celkem jsem udělal 10 operačních zásobovacích letů nad bengálskou džunglí, v trvám 45.15 hodin, a tím si vysloužil Burma Star medaili.To bylo mimo pracovní hodiny prosezené v kanceláři velitelství III. Taktického letectva RAF v Comille. V Argetale jsem létal s Dakotami 190,194 a 31 perutí a získal tak dobré zkušenosti létání v těch končinách světa. Bylo to velmi zajímavé. Jeden den mě náčelník štábu, plukovník, Američan, zavolal a řekl:" Ned, pojď půjdeme se podívat na naše chlapce na pobřeží Arakan. Vsedli jsme do jeepu a odjeli na letiště, kde na nás čekalo krásné dvoumotorové letadlo "Beachcraft". Američan řekl:"Chceš s tím letět?" Jeho otázkou jsem byl trochu překvapen a po vteřinách rychlého uvažování jsem odpověděl:"Ano, děkuji, velmi rád". Sedl jsem si do pilotní sedačky, podíval se "kde co je" a krátce na to jsme byli ve vzduchu směrem na Chitagong, kde jsem slušně přistál. Náčelník štábu dále říká:"Máš chuť na studené pivo ?" "Velmi rád", říkám, " ale kde zde v této horké pustině dostanete studené pivo ?" "Wait a minuté", odpověděl a zmizel za velkým keřem, kde stála velká elektrická lednice poháněná benzinovým generátorem. Když se vrátil pochválil jsem ho a řekl:"Vy Američané si to umíte všude pěkně zařídit". Po krásném odpoledni a návštěvě leteckých jednotek jsme se opět vrátili do Comilla na velitelství. Život za války tam nebyl nejhorší. Generální manažér Grand Hotelu v Calcutě byl bratr jednoho leteckého střelce, Ulricha Bretta, který se mnou sloužil u 311. čs. bombardovací perutě, které jsem velel v roce 1943-44 v Anglii. Let z Comilla do Calcuty trval necelé tři hodiny a při tomto letu jsem přelétával ohromnou řeku Brahmaputra, která v době monzunových dešťů byla opravdu až 10 km široká. Při jednom letu z Comilla do Calcuty za špatného monzunového počasí ve výšce pouhých 200 metrů nad zaplavenou zemí jsme letěli v tak hustém dešti, že do kabiny letadla "Anson" zatékalo všemi skulinami a na podlaze bylo asi čtvrt metru vody. Na štěstí dvoumotorové letadlo "Anson" je velmi stabilní, takže nedošlo k žádné havarii. Posádce se takový let vůbec nelíbil a chtěla, abychom se vrátili na letiště v Comilla. Řekl jsem, že nemá význam letět zpět v tom špatném počasí, že bude lepší pokračovat v letu do Calcuty, celkem asi 300 km, kde bylo hlášené slušné počasí na přistání. Pojeden a půl hodinovém letu jsme přistáli na Dum Dum letišti v Calcutě. V grand Hotelu v Calcutě mě Mr. Brett vždy hostil "vídeňským řízkem" a chutným pivem, což bylo v Bengálsku prostě báječné. No, někdy se člověk musí mít též dobře, i za války. (...) Imphal byl zachráněn a znamenitý generál Slim ho použil jako základnu pro příští osvobození Burmy od Japonců ! Stálo to však veliké oběti na životech jeho vojáků všech hodností. XIV Armáda pobila 60 000 tisíc Japonců, včetně 13 378 mrtvých ! Britské ztráty byly též veliké - 17 587 britských a indických vojáků bylo zabito, poraněno a prostě zatraceno! Taková těžká a velká byla cena tohoto vítězství! Mnoho, mnoho mrtvých leží u Kohima pod pomníkem, který nese tento nápis : "Až půjdete domů, řekněte jim o nás : PRO VÁŠ ZÍTŘEK - MY JSME DALI NÁŠ DNEŠNÍ DEN." [ (...) = redakčné zkráceno} Vladimír Nedvěd, gen. let. v.v. 5 [pageend5]♦ O Sámovi, franckém kupci z kraje Senonského a králi Slovanů. Počátkem sedmého století burgundský mnich, zvaný Fredegard, pracoval na Dějinách Franků Měl by jistě problém s latinskou maturitní písemkou, protože psal "barbarským" jazykem, hodně vzdáleným řeči Caesara a Cicerona. Přesto jeho História Francorum je slavná. Fredegard je většinou spolehlivým informátorem a nebojí se popsat i neúspěchy svého panovníka, franského krále Dagoberta. Pro značnou část raného evropského středověku je téměř jediným, unikátním pramenem. Byl též jediný, kdo nám zachoval svědectví o Sámovi a prvý kdo se zmiňuje podrobněji o západních Slovanech. To jest i o Slovanech, žijících na našem území. K roku 623 Fredegard píše: "Samo, rodem Frank z kraje senonského, spolu s ostatními kupci, putoval provozovat obchod k Slovanům jménem Vendové. Tehdy Slované již povstali proti Avarům nazývaných téžChunis (=Hunové) a proti jejich panovníkovi Khaganovi. Vendové byli již po dlouhou dobu podrobeni Avarům, kteň je používali jako - befulci-. Kdykoli Avaři táhli do boje, nechali (nejprve) bojovat Vendy, sami zůstali (za nimi) utábořeni v bojové pohotovosti. Jestliže Vendové zvítězili, Avaři se vrhli vpřed loupit. Jetliže ale Vendové prohrávali, tak jim Avaři šli na pomoc a obnovili boj. Avaři nazývali Vendy -befulci-, protože ti šli do boje dvakrát a tak chránili Avary. Avaři každou zimu žili pohromadě se Slovany, spali s jejich ženami a dcerami. Navíc Slované jim platili daň a trpěli mnohé jiné druhy útisku. Nakonec synové narození z tohoto svazku slovanským ženám a dcerám, shledali tento pokořující útlak nesnesitelný; a tak jak jsem již řekl, odmítli poslušnost svým pánům a povstali proti nim. Když Slované napadli Avary, táhl s nimi ve vojsku též kupec Samo a svou statečností získal jejich obdiv. Úžasné množství Avarů bylo mečem Slovanů pobito. Vidíce jak je jim užitečný; zvolili Sama za svého krále. Vládl jim šťastně po třicet pět let. Za jeho vlády Slované svedli mnoho bitev s Avary a jeho radou a důvtipem vždy nad Avary zvítězili. Samo měl dvanáct manželek z rodu Vendů s nimiž měl dvacet dva synů a patnáct dcer. " Schopný a energický Sámo založil prvý nezávislý slovanský stát. Často musel za svobodu bojovat, a to nejen s Avary. Náš kronikář píše k roku 630: "Tohoto roku Slované, nazývaní též Vendové, zabili a oloupili v Samově království značné množství franckých kupců Tak začal konflikt mezi Dagobertem, králem Franků a Samem, králem Slovanů Dagobert poslal vyslance Sicharia žádat Sama, aby dal spravedlivou náhradu za kupce, které jeho lidé pobili a též za věci, které neprávem uloupili. Protože Samo se nechtěl se Sichariem setkat, Sicharius předstoupil před Sama se svou družinou oděn po Slovanském způsobu (t.j. vydával se za Slovana, aby se k Sámovi dostal) a oznámil vše co mu bylo uloženo. Ale jak je zvykem u pohanů a lidí hříšné pýchy, Samo ničeho z toho špatného, co jeho lidé provedli, nenapravil. Chtěl pouze ustanovit pravidla, dle nichž by se vykonávala spravedlnost v těchto a jiných sporech, ke kterým mezitím došlo. Nyní vyslanec Sicharius se zachoval velice hloupě. Začal Samovi vyhrožovat. K takovému jednání neměl autoritu. Prohlásil, že Samo a jeho lidé jsou poddaní krále Dagoberta. Uražen Samo odpověděl: "Země, kterou obýváme je Dagobertova a my jsme jeho lidé za předpokladu, že on s námi udržuje přátelské vztahy. " Sicharius: "Je nemožné, aby křesťané a sluhové boží se přátelili se psy!" Samo: "Jste-li vy sluhové boží, tak my jsme jeho psi, a je nám povoleno, když vy stále proti bohu jednáte, roztrhati vás kousáním!" - a Sicharius byl vyhozen z dohledu Samova. " Samova odpověď byla pro franckého krále výzvou k válce. Dagobert poslal proti němu tři vojska. Jedno zvítězilo nad Slovany v Dolních Rakousích, druhé v Korutanech a třetí, nej důležitější, pod velením Dagobertovým napadlo jádro Samovy říše. K rozhodné bytvé došlo u Vogastisburgu. Nechť mluví náš kronikář, Samův současník: "Frankové oblehli pavnost Vogastisburg, kde nalezlo útočiště mnoho statečných Slovanů Po třídenním boji Frankové byli těžce poraženi a vrátili se útěkem domů Všechny stany a své věci nechali za sebou. Pak Slované podnikli řadu pustošících výprav do Durynska a přilehlých krajů Franckého království. Navíc Dervan, vévoda slovanských Srbů kteří byli dlouho pod vládou Franků přešel pod vládu Sámovu. " Toto je vše, co víme o Sámovi a jeho říši. Je toho hodně pro drama, ale málo z historického hlediska. Chybí hlavně zeměpisné jistoty. Víme, že sjednotil řadu tradičně nesvorných západoslovanských kmenů a vybudoval prvou nezávislou slovanskou říši. Jednalo se zřejmě o svazek navzájem spolupracujících kmenů, které spojovalo společné nebezpečí a obrana proti Avarům a Frankům. Fredegard jasně píše, že Sámo byl Frank a že pocházel "DE PAGO SENONANAGO" = z kraje senonského. Historici včetně Františka Palackého, často uváděli, že nikdo neví, kde se tento kraj nachází. Zavítáte-li do Francie, navštivte město Sens s jeho slavnou katedrálou. Tato oblast jihovýchodně od Paříže, byla kdysi osídlená bojovným galským kmenem Senonů Jejich hlavní město bylo nazýváno v době našeho kronikáře Senonus - nyní Sens na řece Yonne, jedné z přítoků nedaleké řeky Seiny. Zjistíte, že i nyní tato oblast je nazývána Sénonais (départements Seine-et-Mame, Yonne a Loiret). Jsem přesvědčen, že Samo pocházel z tohoto kraje, který byl tehdy obydlen a ovládán Franky. Je zde ale řada jiných otazníků. Jaký byl rozsah území ovládaném Samem ? Kde bylo centrum jeho říše ? Kde byl Vogastisburg ? Fredegard uvádí, že Sámo po porážce Dagoberta u Vogastisburgu vpadnul do Durynska (Thuringia). S touto oblastí hraničí severní Bavorsko a Sasko. Chebsko - Krušnohoří - Čechy nejsou též příliš daleko. Zde východo - jihovýchodně od Durynska, v oblastech tehdy osídlených Slovany bylo zřejmě centrum Sámovy říše s Vogastisburgem. Kde se tato, 6 [pageend6]asi pohraniční pevnost, skutečně nalézala nikdo ale neví. K Samově říši jistě patřila alespoň část dnešních Čech, Lužické a Posálské Srbsko v dnešním Sasku, část Dolních Rakous a Bavorska, snad též část Moravy a Korutan. Tyto oblasti byly tehdy osídleny Slovany. Přesné hranice Sámem ovládané oblasti neznáme. Po Samově smrti se jeho říše rozpadla a řada slovanských kmenů byla opět dominována Avary a Franky7. Frankové: mocný germánský kmen, který postupně ovládl oblast dnešní Francie a dnešního Německa. Nejslavnějším panovníkem byl Karel Veliký, který přechodně sjednotil západní Evropu. Západní část jejich říše se vyvinula v pozdější Francii, východní v Německo. Jméno přežívá v názvu Francie a ve jménu tamější měny. Dagobert (605-639): prvý francký král, který si zvolil za své sídlo Paříž. Vládl Francii a většině západního Německa. Podporoval umění, zmodemisoval justici. Bojoval s Avary, Slovany, Vizigoty a Bretonci. Vendové: společné jméno všech západních Slovanů. Tvořili mnoho kmenů, tradičně nesvorných a často spolu bojujících. Hranicí proti Germánům byla zhruba linie spojující dnešní Cheb s Lubeckým přístavem. Z nich přežila germanisaci jen hrstka Lužických Srbů společně se stovkami slovanských jmen rozsetých po celém východním Německu (Roztoky, Doberan, Lubeck, Teuplitz, Duben, Wamow, Dobrilugk atd.). J.W.Goethe si zaznamenal jako kuriositu "vendský- slovanský" otčenáš zkorumpovaný germanismy. Slyšel jej od starousedlíků žijících nedaleko Berlína. Avaři: obávaní válečníci-nomádi, snad příbuzní Hunů. Od šestého století pronikali do střední Evropy z jižního Ruska. Svou krutostí a pohyblivostí byli postrachem všech sousedů. Vyháněli před sebou mnoho národností včetně Germánů a Slovanů, které do značné míry tehdy ovládli. Společně se Slovany podnikali zhoubné nájezdy po celém Balkánu a Řecku. Pronikli až na Pelopones. Se Slovany obléhali Konstantinopol (626). Porážka Avarů Sámovým slovanským kmenovým svazem též pomohla Byzantii. Avaři vybudovali po přechodnou dobu rozsáhlou říši, sahající z jižního Ruska až do dnešního východního a západního Německa s centrem v Maďarsku. Přechodně okupovali jižní Moravu a jih Slovanská. Z oblasti dnešních Čech vpadávali do Saska a dále na sever. Avaři stále žijí na Kavkaze (Čečňa, Dagestan). Slova "pán" a "obr" byla přijata do našeho jazyka z Avarštiny. Shamil, slavný vůdce kavkazských horalů v boji proti Ruským okupantům, před stopadesáti lety byl Avar. Ze všech kavkazských kmenů nejdéle - po 25 let - bránil horské oblasti Čečni a Dagestánu před ruskou invazí. Avarskou říši definitivně zničil koncem osmého století Karel Veliký. V jeho vojsku bojovali též Slované pod knížetem Voinimirem (?Slovinec). Karel Veliký odstraněním avarských utlačovatelů připravil podmínky ke vzniku druhého slovanského státu, který v době knížete Svatopluka dosáhl téměř úplné nezávislosti na Francké říši Byl tehdy nazýván Moravia Magna - Velká Morava. To je již ale jiná kapitola a jiná doba. Dr. Josef Lovell ♦ Vzpomínky a harmonika (str. 120 - rok 1945) ....A šlapala jsem zase na Žižkov, zda tam nebudou nějaké zprávy. A pak se u Masarykova nádraží najednou na mne vrhla strašně špinavá ženská, hubená, otrhaná, oholená dohola, asi pomatená, myslela jsem si. A ona plakala a křičela:"Moje Věruško!" A já jsem v té trosce poznala naší Martičku, která se právě vrátila a právě vystoupila z vlaku.... To se nedá vypovědět ten zážitek, jak jsme povídaly a plakaly..... Moje sestra měla díky tomu, že byla starší a prožila Osvětim, větší lokty, přivezla si i naši Evu, díky Bohu. Její muž zahynul, tak my tři ženské jsme dostaly byt ve Veletržní třídě 29. Tři pokoje, každá jeden. To bylo blaho. S ústředním topením, s okny přímo na ten plácek, kde jsme byli zavřeni ty tři dny před nástupem do Terezína. Ale tam již to bylo vyklizeno a zelený trávník, to mě již nestrašilo. Sestra Marta se nejdřív musela jít zotavit do nemocnice. Mojí neteři bylo šestnáct, stále drobná holka. Martička jí zachránila život tím, že ji navlékala do všech možných hadrů, aby vypadala dospěle. Dokázala to. Jedno z mála zachráněných dětí...... Po nastěhování jsem celé dny stála u okna a dívala se, kde začalo celé to naše utrpení, kde jsme nastupovali 14.12.1941. Martička našla svého kamaráda v Otíkovi, který ztratil celou svoji rodinu, krásné dvě děti a jeho ženu, s kterou bývala moje sestra kamarádka. Také začala chodit po lidech, kteří by něco chtěli nebo měli vrátit. Byla starší, lidé si z ní víc dělali, já byla opravdu jen upnutá na životy, ale ne na materiální věci, ačkoli jsme je také nutně potřebovaly k životu. A tak dostala pár koberců zpět a pár kousíčků rodinných šperků. Mě to nezajímalo, já chtěla harmoniku našeho Pepíka, kterou údajně Pepík schoval u jednoho děvčete, které učil, než odešel. Měli statek Veselku, někde u Tábora, to jsem věděla, ale ani pořádně jméno jsem si nepamatovala. Náš Pepík, to byl velký muzikant. Já i jeho přátelé jsme to věděli. Skládal písničky a měl velkou budoucnost před sebou, kdyby nebyl židovského náboženství. (str.78,79,80) Náš Pepík, to byl ten kluk, co studoval na doktora, ten náš muzikant, složil Terezínskou polku, kterou vám zde napíši. Noty znám, neb já ji sama hraji.... 7 [pageend7]Tak, zde je našeho Pepíka písnička, Terezínská polka, psaná v roce 1942, zpívaná po celém Terezíně: Znám jednu silnici znám Ta vede k nám domů k nám Po ní až jednou se dám Známá milá místa zas uhlídám Šel bych hned jen tak jak jsem Třeba pěšky za vozem Tou silnicí já se dám Tam domů k nám Tam domů k nám Spadalo listí se stromů Nerozumím vůbec tomu Proč na sebe čekat dá Vytoužený návrat domů Vždyť Šel bych hned jen tak jak jsem Třeba pěšky za vozem Znám jednu silnici znám Ta vede k nám Tam domů k nám Až za mostem se otočím Podívám se naposledy na Terezín S ním se rozloučím Usmívat se stále budu Novému životu vesele Naproti pak já rád půjdu Zemřel v koncentračním táboře Schwartzheide roku 1945 v březnu........ (str. 122) Jak jsem se dozvěděla dodatečně, dostal tuberkulózu do ucha. Ohluchnul a byl tolik nemocný, že ho ta smrt v koncentráku Schwartzheide vlastně vysvobodila.... Já jsem začala pátrat usilovně. Nespala jsem celé noci a jen jsem přemýšlela, co jsem od něj zaslechla, kde ta harmonika měla být schovaná. Nic jiného, koberce, zlato, kožichy mě nezajímaly. Martička nadávala, že jsem mešuge. Asi jsem tedy byla. Nasedla jsem do vlaku do Tábora. Tedy to byla cesta! Víc se nejelo, než jelo. Pak nás vysadili, že se dál nejede. Říkala jsem si, že to vezmu po různých statcích v případě, kdyby se to tak nejmenovalo. A tak zase na silnici stavěla jsem auta. A kousek pěšky. Trvalo to dva dny. Ale dorazila jsem do toho Tábora. Tam jsem zjistila, že jeden takový statek existuje asi dvacet kilometrů dál. Tak zase další cestování. Ale odradit jsem se nedala. A tak za bučení krav a kejhání hus a štěkání psů jsem zaklepala na dveře na Veselce. Pak po velikém vysvětlování, ne moc pružně, přinesli veliký kufr, starý potrhaný, s harmonikou. Ale ne Pepíkovou. Měla jsem Pepíkovu na fotce. A tak jsem věděla, že lžou, až se jim od huby musí prášit. Ale byla jsem šťastná, že mám alespoň něco, co hraje. A tak jsem popadla harmoniku, dvacet kilo měla, a bez kafe, které mě samozřejmě nenabídli, jsem táhla tohle břemeno po silnici. To byla chůze...... A od té doby, co jsem si ji přivezla, jsem nic jiného nedělala, než se ji učila tahat a hrát trochu Hřbitove, hřbitove a Stavěli tesaři..... No a tak jsem pomalu doplňovala program, již jsem uměla i Zelení hájové. A tahle harmonika, i když ne Pepíkova, je můj Osud dodnes. A já jsem se později hraním na harmoniku živila a vydělávala víc, než můj manžel. (vybrané úryvky z knihy Vzpomínky a harmonika) Věra Moravcová Zkáza bitevní lodi Viribus unitis S rozkoší, kalenou neradostností manželky, která sejí podvolovala opravdu jen se špatně zakrývanou nechutí, jsem o mnoho let později prolézal nejrúznější opevnění chránící přístav San Francisko. Opevnění mohutná jako Maginotova linie, Metaxasova linie, případně Mannerhaimova linie. Opevnění nastavěná zde nejprve Španěly (potažmo Mexikány) a pak Američany, a až do Druhé světové neustále zdokonalovaná. Jsou imposantní. Jsou důmyslná, a na rozdíl od všech podobných míst kdekoli na světě nejsou plná hoven a použitých preservative Neb jsou tu poblíž záchodky a všude plno odpadkových košů. Jsou imposantní také tím, že se z nich, právě tak jako z těch našich, ani jedinkrát nevystřelilo. Finové svou Mannerhaimku přece jen použili, jak byla dobrá Řekům ta Metaxova, nevím. Díky těm našim, stojí alespoň sokolovna na Hanspaulce postavená z kostek, které úřad na zkoušku odebíral z každé míchačky. Za těch dvaačtyřicet miliard korun, co stála, by ta sokolovna arciť mohla být lepší. Obdobně, pokud jde o použití, na tom byl rakouský dreadnought Viribus unitis, pýcha to námořní moci Rakousko- Uherské. Podobně jako jeho sesterská loď, Szent István. Viribus unitis ovšem stavěla Škodovka a Vítkovice a pánové Kolben a Daněk, zatímco Szent Istvána maďarský Czepel, který to zdaleka tak dobře neuměl. Takže ho při pouhém přesunu z Puly do Rotoru, 10. června 1917, potopila jediným torpédem italská mini torpedovka. Viribus unitis, nazvaný podle hesla Stařičkého mocnáře, šel ke dnu také, ale až po válce, kdy ho Italové pro jistotu 8 [pageend8]potopili v prístavu, aby ho náhodou nezdědila Jugoslávie.Což prý, tedy aby ho podědila Jugoslávie, tehdy vlastně jenom království SHS, bylo přání mladičkého mocnáře Karla. Nicméně, ačkoli euforie plastických modelů byla dosud v nedohlednu, po Rakousku nám toho zůstalo přemnoho, a kdesi v bubenečské vile, roku 1945 čerstvém sídle čerstvého ministra národní obrany generála Svobody, také více jak dvoumetrový detailní model této byvší Rakousko-Uherské námořní pýchy. Zřejmě měl tento tajný člen KSČ, jak neprozřetelně přiznal o více jak dvacet let později, tenkrát jiné starosti než brát péči o Viribus unitis. Takže jsme z jedné svačiny s "bratrem generálem", byl totiž legionář a otec ho tak tituloval, právě tak jako bratr ministr jeho, s bráchou tuto obří a těžkou loď odnášeli. Legionáři totiž byli většinou Sokolové a oslovení bratře si mezi sebou u svých jednotek kdysi zavedli. Bratr generál nám loď věnoval. Jinak mi z toho odpoledne mnoho vzpomínek nezůstalo. Nejvýš, jak se bratr generál snažil hráběmi zabít jakousi toulavou kočku, která se nám před očima pokusila na zahradě, kde se svačilo, ulovit kosa. Kos i kočka měli tenkrát štěstí. Svačinu ukončil déšť. Pršelo i když jsme se s tím na Špejchare cpali do třiadvacítky. Tramce nějak nefungovala isolace a dreadnought byl zřejmě také dobrý vodič. Když jsem vzal za mosazné držadlo, dostal jsem příšernou pecku, která mne složila na nástupiště. Dreadnoughty byly největší válečné lodě, tohle byl také největší a nejtěžší model, jaký jsem v životě měl v ruce. Však ho také vyrobila přímo Škodovka. Vlastně to nebyl jen tak nějaký model, ale dokonalá miniatura v měřítku 1:24. Na palubě byli i miniaturní cínoví námořníci. Na stožárech miniaturní prapory i signalisační praporky. Sám jsem to ani neunesl. Naštěstí se ke generálovi chodilo se starším bráchou, rodinné a později v Sokole známé přezdívky jména Budula. Získal je v mládí svou žravostí, dávno před mým zrodem, jako Budulínek. Když povyrostl, zrobnělina se přestala hodit. Pokud jde o váhu zmíněné bitevní lodi. Podobný pocit bezmoci jsem pak už zažil jen jednou, když se mi opěrná nožička Jawa 350 Scot, zabořila v Maxově do bláta, takže motocykl se složil na bok, a já ho nedokázal sám postavit. A to jsem sportovec, cestující právě na Lučanský pohár. Pamatuje ještě někdo plavecké závody v Lučanech, proslulé zejména tím, že místní basen neměl nikdy víc jak devět Celsia ? Plavaly se tam tudíž krátké tratě a štafety. Měli jsme dar za cosi nádherného, ba byli nadšeni a generálu Svobodovi jím u nás mnohonásobně stoupla i tak dost velká prestiž. Zcela jiný názor měla naše milovaná matka. "Co s tím klumpem?" přivítala nás, když jsme upocení to monstrum dovlekli z Hadovky domů. Na monstrum opravdu v bytě místo nebylo. Měřilo to více jak dva metry a vážilo přes padesát kil. Paluba se dala odejmout. Pod ní se skrýval hezounký a nádherně vyleštěný parní stroj, pohánějící čtyři hezké mosazné lodní šrouby. Říkalo se tehdy. Dnes nám to jazykovědci opravili na vrtule. Inu, i jazykovědci chtí mít másla na svém chlebíčku co nejvíc, a tak přemýšlí. Až nám odmyslili lodní šrouby a všelicos jiného, aby to nahradili na důkaz toho, že si to máslo na chlebíček zasluhují. Pamatuji, jak nám za Protektorátu vysílal rozhlas v sobotu odpoledne ve dvě, hru o Josefo Resslovi, kterému zlí Angličané ukradli lodní šroub. Slovutný autor byl tehdy odměněn Cenou Kuratoria pro výchovu mládeže. Pamatuji, o málo později, v neděli v poledne árii z Rusalky, kde Vodník stačil právě zabědovat: Běda, běda,... ale na ubohou Rusalku bledou už se neozval, protože se ozvalo: Achtung - Achtung, die luftgage meldung, což také nedokončili ani německy, natož aby se dostali ku hlášení českému, protože na stole nám začaly poskakovat talíře, nýbrž na Vysočany už padaly bomby a my prchali horempádem do krytu. Bratr Budula jediný zachoval rozvahu a s talířem v ruce. O lodním šroubu jsme se ostatně v rozsáhlé knize: "Vyprávění o slavných ruských vynálezcích", později dozvěděli, že ho má na svědomí nějaký Rus. V té velké době, kdy se pánem výrobních prostředků stal prostřednictvím svých zástupců svrchovaný lid a kdy se také zjistilo, že Rusové vynalezli, počínaje hodinami s kukačkou, vše. Klump byl tudíž k naší značné nevůli, odklizen do sklepa. Telefon na který by si mohla trýzněná dítka stěžovat se tehdy ještě nevyskytoval. Občas jsem Viribus za pomoci "kluků co spolu chodíme", jak praví Karel Poláček, vyvlekl na dvorek a dával obdivovat. Pravá chvíle bitevní lodi však přišla v Hoře Sv. Šebestiána. Sokolu Praha Dejvice II. dal k disposici na přesun na letní tábor 1946, generál Boček armádního Studebackera. Zopakoval to i pro tábor roku 1947. Řidičem byl v obou případech otcův ministerský šofér, Venca Pásek. Toho jsem obdivoval skoro stejně jako generála Švobodu, s jehož jednotkami ostatně přišel. Mluvil trochu divně česky. Teprve o mnoho let později, jsem se měl dozvědět, že je to zběh z Rudé armády osvoboditelky, který si kdesi v Karpatech, raněný, vzal papíry jakéhosi padlého Čechoslováka. Ale to už je jiná historie. Venca Pásek věděl své, a věděl to dobře, protože už 25. února 1948 vzal s těmi českými papíry zase roha o kus dál. Tentokrát pro jistotu až do Kanady. Byl to až ten druhý tábor v Šebestiánu roku 1947. Městys už byl bez Němců, ale kromě pár Volyňáků prázdný. Z původních čtyř hospod fungovala jediná. Hodně domů už mělo vytlučená okna. Ale ještě pořád stál kostel, vedle něj park s lavičkami a v něm dva pomníky. Jeden místním padlým za císaře pána a jeho rodinu v letech 1914-1918. Ten druhý zase padlým z roku 1866. Dorostenci tábořili u jezera, tehdy ještě v lesích, bylo před socialismem a v Krušných horách byly ještě lesy. Dorost tábořil ve stanech, taktéž dodaných MNO, u rašelinového jezírka asi tři kilometry od obce. Dorostenky a žactvo, kam jsem patřil, v košíkářské škole ve městě. Pokrmy dodala zase většinou UNRRA. Věrni jménu lodi jsme Viribus unitis dovlekli spojenými silami žactva i dorostu až k jezeru a jednoho slunného dne byl spuštěn na jeho hladinu. Do kotle parního stroje nalita voda, pod kotel zastrčena vata namočená v lihu a zapálena. Vata posléze zaměněna kostkami suchého lihu zděděného po Wermachtu, ale cosi bylo špatně. Bitevní loď se nepohnula. Což 9 [pageend9]mrzelo. Vždycky když líh dohorel, to znamenalo odnímat palubu, tedy vlastné celou nástavbu a potom ji zase stejně lopotně upevňovat. Bratr Budula, po poradě s ostatními dorostenci usoudil, že parní stroj nemá dost velký tlak, ačkoli voda v něm vřela. Usoudil také, že ke zvýšení tlaku bude dobré dolít ho něčím těkavějším, než je voda. Byl už gymnasista, sextán, a měl chemii. Šel na to odborně. Návrh byl realisován a do kotle dolit ether z táborové lékárničky. Ta byla také po Wermachtu. Potom zase hezky uzavřen, podstrčena další kostka lihu, zapálena a paluba upevněna. Stáli jsme na hrázi, pozorovali loď a pozorovali bratra Budulu, který stál po pás ve vodě vedle ní. Chvíli se nedělo nic, potom se začala otřásat a kolem ní se rozbíhala kola rozechvělé vody. Tlak tedy jakýsi už byl. Bratr Budula usoudil, že šrouby vězí v mrtvém bodě, a tudíž do jednoho z nich cvmkl prstem. měl pravdu. Byl to mrtvý bod. Bitevní loď se prudce rozjela. O vodním lyžování jsem tehdy nevěděl nic, ale dnes si myslím, že by byla schopná vodního lyžaře utáhnout.Vyrazila s půlmetrovou vlnou a v mírném pravém oblouku. Nepříliš daleko. Urazila nějakých dvacet metrů a byl na ni báječný a pýchou naplňující pohled, když zazněl ohlušující výbuch, vyrazil několikametrový sloup vody, kolem hlav nám zasvištěli cínoví námořničtí, na rozčeřené hladině, když voda vyražená výbuchem dopadla zpátky, ještě na okamžik zůstala její příď a bitevní lodi Viribus unitis více nebylo. Takže tato někdejší pýcha rakousko-uherské námořní moci, spočívá dodnes kdesi v tom jezírku, které se na rozdíl od okolních lesů zachovalo. Horu Sv. Šebestiána jsem navštívil roku 1955, a dokud mne tam tábořícího u jezírka pohraničníci nesbalili, pokoušel jsem se mamě zbytky bitevní lodi najít. U jezírka tehdy ještě stála táborová latrína, kterou tam vybudoval taky dvojnásobný bratr, protože do Sokola chodil i jeho mladší bráška, dorostenec Kratochvíle. V Sokole byla takových dvojnásobných bratrů celá kupa. Čadové, Kalouši, Stránští. Zbytky latríny a skákací prkno na stavidle, jsem tam nalezl ještě i roku 1960, a dokonce, ačkoli od obzoru k obzoru už nestojí jediný strom, i roku 1991. To už se cesta k jezírku změnila v bažinu. Díky odtahovákům, které ty vymřelé lesy odvážely a zničily odvodnění. Nemít jeepa, nikdy bych se odtamtud nedostal. Hora Sv.Šebestiána se také mezitím změnila. Stala se jedním z příhraničních hanbinců a rozkvétá. Zmizel, a to beze stopy, kostel, zmizel i park, po pomnících zůstaly jen žulové kvádry, jež je kdysi ohraničovaly řetězy s hranatými články, zůstal hřbitov a márnice kam jsme chodívali o půlnoci lovit bobříka odvahy. Také už se tam nejezdí z Chomutova po cestě, kudy nás kdysi přivážel studebacker s Vencou Páskem za volantem, ale po nové silnici vybudované z Chomutova ke hraničnímu přechodu, díky němuž jsou tam ty hanbince a místo vzkvétá. Dokonce jsou tam i neony. O generálu Svobodovi už si z mnoha důvodů myslíme cosi jiného, než v roce 1945. Nicméně. Představte si, že z mnoha legionářských hřbitovů rozesetých po Rusku, se zachoval ten ve Vladivostoku. Dokonce tam stojí i legionářský pomník. Čechoslovackim gerojom,... Snad zůstal proto, že je částí britského válečného hřbitova. Podobně jako na tom pražském britském válečném hřbitově na Olšanech, a všech britských válečných hřbitovech všude po světě, je tam i kaple a v ní je pamětní kniha. Pokud vás osud zanese do Vladivostoku, navštivte to místo a nahlédněte do ní. S datem roku 1975, tam naleznete i zápis s podpisem Ludvík Svoboda. Na co asi myslel, když to místo už jako komunistický expresident (a člen ÚV KSČ) přece jen pocítil potřebu navštívit, ačkoli jistě nemusel ? Na zavřeného legionáře Bočka, popraveného Píku a desítky dalších brášků, kterým se bolševismus pomstil za strach, který mu tehdy dávno přivodili, nebo jen na to, že rodná země jim žádný pomník nevybudovala ? Je to pohřbeno stejně dokonale, jako-zbytky bitevní lodi Viribus unitis v onom opuštěném a dnes velmi nelaciném jezírku v Krušných horách, kam z hanbince zvaného Hora Sv. Šebestiána, už ani nevede žádná cesta, ale za svodidly silnice vybudované k přechodu dosud rozpoznáte, že tam bývávala. Jan Beneš ♦ Boj za totální rovnoprávnost Nedávno mě pobavil přítel, když mi vyprávěl o setkání s paní S. Jedna z prvních otázek, kterou mu položila, prý zněla:" Jak jste se jmenoval za svobodna?" Na jeho udivený pohled zareagovala rozhořčeně:"To jste celí vy - muži. Máte plnou pusu rovnoprávnosti, ale když byste při svatbě měli převzít příjmení manželky, je oheň na střeše." Znám podobný případ. Když jsem běhal s pošťáckou brašnou po vesnicích, klepal jsem občas i na dveře paní Burešové v P. Tehdy byla "rovnoprávnost" v plném proudu. Z filmových týdeníků se na nás usmívaly první hutnice, zednice, traktoristky. I paní Burešová patřila k vášnivým vyznavačkám rovnoprávnosti žen ve společnosti. Jednou se mi svěřila, že i ona testovala své nápadníky dotazem, zda by byli ochotni změnit po svatbě své jméno. Jeden z nich se na ni osopil, cože je to za bláznivou otázku, druhý řekl:" Na rukou tě budu nosit, ale tohle po mně nechtěj." Pouze jeden zaváhal. Není divu. Jmenoval se Vahavec. Nakonec i on odmítl:"Mně by to nevadilo, ale pak bych neobstál mezi chlapama v hospodě." Paní Burešová si nad vzpomínkou i zafilozofovala:"Skutečná rovnoprávnost je založena na takovýchto drobnostech. A obávám se, že dřív budou nosit dívky chlapcům květiny, než se dá taková obyčejná věc do pořádku. Mužská ješitnost je asi věčná." 10 [pageend10]S jinou bojovnicí za totální rovnoprávnost - bývalou spolužačkou - jsem se potkal před několika lety. Jako učitelka češtiny si vzala na paškál diskriminaci žen v pravopise. Nabídla mé pozornosti větu zatrženou v novinách:"Na slavnostním křtu knihy... se setkali Martin Dejdar, Jiřina Bohdalová, Jana Švandová a Bára Basiková." Četl jsem, ale nic mě nenapadlo. Zvedl jsem od věty tázavě oči a dostalo se mi tvrdého úderu:" To jste celí vy - muži. Bodejť by vás to napadlo. V textu jsou tři ženská jména a jen jedno mužské. A ve slově setkali se musí psát měkké -i- podle jediného muže ve větě. Dejdar je aspoň osobnost, ale jsou věty, kde se sejde řada ženských osobností a jeden mužský nýmand. a přesto je pravopis uzpůsoben právě jemu." Když jsem se zeptal, co s tím hodlá udělat, odvětila, že už dělá, totiž píše na Ústav pro jazyk český, aby s tím něco udělal. Na mou poznámku, jak se v pravopise zachovat, když se v jedné větě sejde stejný počet žen a mužů, měla tuto odpověď:"Samozřejmě, že tvrdé -y-, vždyť ženy by měly mít přednost." Vyjádřil jsem obavy, že to nebude snadné a naznačil, aby se spíš připojila k těm hlasům, jež chtějí psát vždy jen jedno -i-. Rozčileně protestovala:"Vím, jenže měkké. To by bylo pro nás ženy ještě horší, než je tomu dnes." Chvíli jsme debatovali i o něčem jiném, ale pak se podívala na hodinky a řekla:" Proboha, to jsme se zapovídali. Manžel říkal, že se sice zdrží v hospodě s přáteli, ale když přijde, má rád teplou večeři. A já nemám nic připraveno." (Přetisknuto z "Poštovního kurýra", číslo 1/2000) Jan Hrubý ♦ v Z putování ’’starých” skautů na Šumavě .....Jdeme dolů podél Březnického potoka a posléze Vydry, někde též ještě značené jako Modravský potok. Sbírají vody u Cikánské siati a ještě výš u Hamerské. Cikánská slať je ale skoupá - část své vody odevzdá na druhé straně Studenému a Roklandskému potoku. Stejně se ale nakonec sejdou a smíří - na Modravě. Tam jsme také došli notně unaveni z horkého dne a dlouhé cesty. Přes Antigl, Smí a Český Semmering se vracíme. Čeňkova pila, Rejštejn, Annin a Nové Městečko, v Hartmanicích ještě nakoupit... V noci přišel znovu déšt, teď už ale bez bouřky. Stejně by nám nevadila. Po horkém, bezmračném dni se k ránu ochladilo. Přece jsme na Šumavě..... (krátký úryvek z povídky) Čertův wdýw Nad táhlou strání, nad pustým polem měl by ses' zastavit kdo půjdeš kolem. Ztracený v údolí a jako z pohádky stojí tu starý mlýn - za plotem, za vrátky. Černými trámy se černají stěny, černé jsou myšlenky - a dům je němý; malými okénky dívá se do kraje, o svoji povést víc ruletu nehraje. Z komína pomalu stoupá kouř bělavý, když stíny navečer lehají do trávy, starého mlýna tam doznívá tep - býval tu mlynářem Sterzmuehlner Sep Do sítí pavouků padá prach staletí, mlýn jak by ukrýval nějaké prokletí a louka pod mlýnem divně je rozrytá, do trávy boří se otisky kopyta... Za tmy, když z komína roj jisker vyletí, lekne se netopýr, zakrouží, odletí, pak se ti na chvilku zastaví tep - kdesi tu obchází Sterzmuehlner Sepp... Stanislav Kovařík ♦ Z australské ordinace - Češka z Gruzie Drobná, lehce předkloněná - jen mladistvé, živé oči ji odlišovaly od běžného prototypu stařenky. Když se představila Šiklová z Plzně, tak se mi asociací vybavila dávná vzpomínka: Sedím v posluchárně starého anatomického ústavu v Praze. Lavice pamatují France Josefa a vypadají dle toho. Počmárané, poškrábané a popsané několika generacemi nudících se medických veršotepců, snících o příjemnějších záležitostech než je anatomická pitva. Mezi verši a la Ve spanilém oblouku lehla si pfede mnou na louku (zbytek 11 [pageend11]neuvádím, redakce by to neotiskla), dominoval velký nápis hrdě hlásající: Zde si sedat zvykl z Plzně Heřman Šikl. Tento z Plzně Heřman Šikl stál nyní dole za profesorským pultem a uváděl nás do tajů pathologické anatomie. Ticho, nikdo ani nešpitne. Posloucháme nejen našeho nejznámějšího pathologa, ale též obávaného examinátora. Byla to tehdy pro nás nejtěžší zkouška, specielně pridělil-li vás osud k profesoru Šiklovi, pověstného přísností a ironií. Zeptal jsem se paní Šiklové, zdali jej neznala. Neznala. Nic o něm nevěděla. Víte, já jsem se tam jen narodila, ale již jako batole mě naši odvezli na Rus. Pňmo na Kavkaz, do Tiflisu. Otec, chemik a sládek se tam dobře uplatnil. Na dvacet šťastných let, prožitých v Gruzii, často vzpomínám. Pamatuji se ale, že tam bylo stálé napětí mezi Rusy a Kavkazskými horaly. Celý Kavkaz byl vlastně benevoletní ruský protektorát. Byli to většinou dobři administrátoři, ale vždy vládli v zájmu ruské říše: rusifikace, osidlování Rusy a hlavní jazyk - ruština. Neměli to snadné. Kavkazané milují svobodu. Oblast byla připojena k Rusku v minulém století až po šedesáti letech bojů, hraničících s genocidou. Mnoho horalů zahynulo, mnoho opustilo navždy své domovy, prchlo před ruskými civilizátory. Osud baltických republik je znám, ale málokdo ví, že také Gruzie a Arménie se téžvr. 1918 prohlásily nezávislými republikami. Spojenci jejich samostatnost uznali. Nezávislost měla krátké trvání. Koncem roku 1921 bolševická armáda vpadla do Gruzie a republiku zlikvidovala. Naše rodina uprchla do Arménie. Rusové brzy též okupovali Arménii a Gruzínské scenario se opakovalo. K Jerevanu jsme živořili za stálého strachu pět let. Přišli jsme tam o vše, i o maminku, která zemřela za tyfové epidemie. Později se nám podaňlo uprchnout do Persie a Teherán byl po dlouhou dobu naším druhým domovem. Koncem války část Persie okupovala Rudá armáda. Budoucnost byla nejistá, a tak jsme nakonec zakotvili v Austrálii. V Persii jsme měli mnoho přátel, hlavně Arménů Po válce mezi nimi působilo mnoho sovětských propagandistů, popisujících sovětskou Arménii jako ráj na zemi. Snažili se tak přemluvit arménské exulanty k návratu. Arméni trpí snad více než jiní steskem po vlasti a skutečně mnoho jich uvažovalo o návratu. Nebyli si ale zcela jisti. Proto se domluvili s krajanem, který se tam vracel. Slíbil jim poslat pohlednici s následujícím kódem: bude-li na fotografii stát - je vše v pořádku, můžete přijet; bude-li na ní sedě - je to moc zlé, nejezděte. Pohlednice řádně přišla a vzbudila velký rozruch. Arménský posel na ní ani nestál, ani neseděl, ale ležel. Dr. Josef Lovell .... ale až po písničce ! V rozhlase probíhá půlhodinový pořad - rozhovor se zajímavou osobností. K té zajímavosti - vezme-li se to označení doslovně, mám představu, že půjde o charismatickou osobu s výraznou schopností nám něco zajímavého sdělit, pronést nevšední myšlenky a zážitky, zjednodušeně řečeno, něčím posluchače obohatit. Ne vždycky to tak bohužel bývá. Někdy usedají k rozhovorům před mikrofon hosté, kteří jen opakují nebo rozmělňují věčné pravdy. I oni jsou však, bohužel, také označováni za "zajímavé osobnosti". 12 [pageend12]Dnes se však podařilo vybrat opravdu zajímavou osobnost, na jejíž myšlenky, nápady a postřehy může být posluchač právem zvědavý. Moderátor však sáhodlouze představuje, k věci se dostává pomalu a těžkopádně, nutí hosta pronášet méně zajímavé informace, posluchače pomalu ale bezpečně zaplavuje netrpělivost. "Tak už se konečně vymáčkněte nedouci!", myslí si v duchu a říká si, tak snad už to teď konečně přijde! Vypadá to tak. Inteligentní host se dostává k podstatě věci, o které je celý pořad, ale moderátor jej přerušuje :"Ano, to nám povíte až po písničce!" Ozve se plytká, tisíckrát ohraná, oposlouchaná a tím nezajímavá takémuzika. Netvrdím, že každá uváděná "písnička" je špatná nebo nepovedená, ale už to, proč ji musíme poslouchat právě teď, kdy má jít o něco významného, je iritující. Slovo "písnička" bohužel začíná dostávat v poslední době už skoro pejorativní nádech. "Písnička" je úplně všechno: lidová, umělá, zpívaná, orchestrálka, operetní melodie, operní árie, ba i výňatky ze symfonické básně nebo dokonce ze symfonií samotných. Nezáleží na tom, jak upravených. Tak možná brzy přijde doba, které se děsím, kdy moderátorka příjemným hlasem oznámí: "Povíme vám víc po písničce Largo, od pana Dvořáka z Nelahozevsi!" To bude konec! Písnička v našem pořadu pomalu končí, na pořad opět přichází slovo. Nějak se ale ztratila nit předchozího hovoru, je nutno přiblížení se k myšlence zopakovat, ztrácí se čas a když konečně na podstatu věci dojde, stačí říci zajímavý host jen částečně to, co by chtěl šířeji rozvinout a už je opět přerušován moderátorem známými slovy:"Ano, ale až po písničce!" Vzteklý posluchač si jde uvařit kafe a říká si:"I kdybych prošvihnul pokračování, oni se k jádru věci stejně nedostanou!" Kupodivu neprošvihne, ale sotva chce zajímavý host šířeji pokračovat a má opravdu, jak vyplývá z předchozího, co říct, ozývá se moderátor:"Promiňte, určitě byste nám mohl ještě mnoho zajímavého povědět, ale bohužel, náš pořad má jenom 30 minut a musíme končit. Tak snad někdy příště. Děkuji vám a loučím se s našimi posluchači a se zajímavou osobností. Nashledanou!" Jak se má posluchač zachovat ? Může vypnout přijímač, ovšem s tím vědomím, že o tu zajímavou myšlenku, která možná v plném rozsahu zazní, může přijít. Tak musí přetrpět "písničkaření" a říká si:"To by byla pohoda, kdyby všechno pověděli za 15 minut a zbytek času si mohou hrát až do aleluja, to už nemusím poslouchat!" Nemá šanci, aby mu bylo vyhověno. V dopoledních poředech ČR2 se střídají tři Jiří: Suchý, Menzel, Velvoda. Mají co povědět, jsou zajímavé osobnosti. Ale: 10 minut padne na delší znělky, reklamu, přivítám a rozloučení. Dalších 8-10 minut na "písničkaření". Zbytek, to je teprve ta pravá náplň. A co by tito pánové dokázali říct, kdyby se ovšem tím časem přece jenom trochu šetřilo! Někdy si trochu absurdně představuji, jak by to vypadalo, kdyby se podle téhož rozhlasového schématu pracovalo i jinde - například na operačním sále. Zkusme si to nastínit! Operační tým vymydlený a nastrojený do slušivých zelených operačních plášťů očekává věcí příštích v malebném půlkruhu pěveckého sboru. Chodbou se řítí zřízenec s pacientem na vozíku a tým zpívá:"Dva roky jezdí bez nehod, chodbou se řítí o závod...." Vozík zajede do operačního sálu a pacienta překládají ochotné ruce - do velké masivní kolébky. To je totiž úsporná novinka, došlá ze zahraničí. Pacient se nebude uspávat anesteziologickými prostředky, ale ukolébáním. Přijde to o mnoho levněji ve prospěch chátrajícího zdravotnictví. Operuje se přímo v kolébce, operační stůl a anesteziologické přístrije byly prodány do rozvojového státu Luesa-Ohanbí za devizy. Ty pak byly využity k výrobě a rozmnožení edukačních materiálů, určených pro cizojazyčné turisty s názvem:"Ako predcházať nádche!" "Mohu uspávat ?" táže se sličná anestezioložka. "Ano, ale až po písničce!" odvece pan profesor. Sbor spustí:"Hajej můj synáčku /event. dceruško/, hajej a spi, my ti hned spravíme útroby tvý". Anestezioložka ladným pohybem nožky rozhoupává kolébku a pacient spokojeně usíná. Pan profesor konstatuje, že je málo světla a sbor spustí:" Vrchní sestro, rozsviť lucernu, ať neupadnu, až půjdu k tomu...". Stalo se. Instrumentářka podává skalpel a operatér předzpěvuje:"Šmik sem, šmik tam, nám už je to všechno jedno....". Konečně se skalpel noří do těla pacienta, už už se dostává k operovanému orgánu, když se operační pole zaplavuje krví. "Mohu podvazovat ?" táže se asistent. "Ano, ale až po písničce!" prohlásí rezolutně profesor. Sbor pohotově replikuje na melodii národní písně "Teče voda teče" úpravou:"Teče nám krev7 teče, kýbl už se plní, půjdeme si sednout, neb nás nohy brní!". Pomocná instrumentářka přináší kávičku a zatím, co pacient úspěšně modrá, na téměř nepostřehnutelný pokyn všichni spustí:"Kávu si osladím a trochu víc, pak skalpel naostřím ač je tu hic!". Dochází k vlastnímu zákroku, ač pacient připomíná azurovou oblohu. "Budeme zašívat ?" táže se první asistent. Profesor se podívá na hodinky. "Dámy a pánové, vyčerpali jsme čas určený k operaci. Zašívat už tedy nebudeme, snad až někdy příště. Děkuji vám všem za spolupráci. Nashledanou!". Odchází středem, všichni se nklánějí, vědí, že pacienta zašívat je už stejně zbytečné. Tak mu ještě na rozloučenou zazpívají:"Už ho tam vezou, na svátý pole Zřízenec překládá pacienta do připraveného penálku a odjíždí, teď už důstojným smutečním tempem. Tak co, je to moc absurdní ? A není náhodou podobně absurdní odříznout přítok životadárné mízy myšlence, která ještě úplně nerozkvetla ? Vladimír Kuliček Povídka "....ale až po písničce!" je zařazena do připravované knihy p. Kulička se zajímavým názvem -" I to se může stát.... aneb nevážně o vážném." 13 [pageend13]♦ Potencionální průšvih s Vintířem. (Z exilového vyprávění nebožtíka Šimona Malého) Z nemocnice jsem chvátal na IRO s krásným lékařským vysvědčením: zrak: bezvadný zápal plic: žádný podvýživa: ani stopy pajšl: v pořádku Tihleti berlínští doktoři jsou ale kabrňáci! Kdo usiluje o vystěhování z rozbombardovaného Berlína najednou kypí zdravím (na papíře) ! Ouřada na IRO přišpendlil mé lékařské vysvědčení k ostatním papírům a že prý mne písemně vyrozumí, kdy přiletí z Kolína nad Rýnem do Berlína australský konzul, před nímž budeme přísahat loajalitu a věrnost Jeho Veličenstvu Jiřímu Šestému. Pro dnešek tedy nezbývalo než jít "domů". Na chodníku se ke mně neočekávaně připletl Vintíř. Hnuse, fizle, špicle, odprejskni, zasyčel jsem. Vintíř zůstal klidný a vyrovnaný: Proč mi příteli nadáváte ? Já vám chci jenom dobro. Chci vás varovat před Austrálií. Jsou tam jedovatí hadi a pavouci zvaní redback a funnelweb. Mimo to je tam hrozné horko, až 110 stupňů Fahrenheita. Oni tam měří teplotu na Fahrenheita. To vám na IRO neřekli! Já nejsem žádný špicl, nic na vás nikomu nedonáším, jen vám chci nabídnout repatriaci do ČSP^ t.j. papíry a jízdenku. Nechcete-li, taky dobře. Pár lidí se vrátilo, nic se jim nestalo, dostali zpátky práci a dokonce mluvili v rozhlase. Aha! To je právě ono! Mluvili v rozhlase! Mluvili co ? Očerňovali Západ, že jo. Ano. Někteří jsou zklamaní a roztrpčení a mluví proti Západu. Ale nemusí. Mohou být zticha a nic se nestane. Zrádče! Srabe! Zavedli v ČSR diktaturu jedné strany! Já věřím v demokracii. Chci žít na svobodě, i když musím hladovět. Jak to jedné strany ? Vždyť jsou ve vládě a v parlamentě i lidovci a národní socialisti. Jen sociální demokrati splynuli s námi. Můžu já za to, že loni v únoru lidovečtí, nár. soc. a demokratičtí ministři rezignovali, že Beneš rezignaci přijal a pověřil Gottwalda sestavením nové vlády ? Vintíři, nepovídejte mi pohádky a mažte do hajzlu! Ci čest! Odlepil jsem se od hnusa a utíkal směrem k "U Bahnu". Pár metrů dále mne zastavil jiný Čížek a zašeptal: Dobře jste to té svini řekl. Je to fízl na kvadrát. Ale víte co ? My tu máme skupinku lidí a příští středu ho chceme zatlačit do boční ulice, pořádně ho zmydlit a rozutéct se. Chcete se toho zúčastnit ? Bude velká sranda! Řekl jsem, že si to rozmyslím, ale teď že musím spěchat, abych stihl vlak. Jinak zmeškám šlichtu! (Hrnec šlichty - to byl v Berlíně velmi silný argument.) Ve vlaku se mi celá věc rozležela v hlavě. Pro pána krále! Co to ti nešťastníci plánují! Vždyť při takovém lynčování mohou člověka i zabít! Jeden nešikovný kopanec a je mrtev. Jsou prý na těle místa, kde lze člověka usmrtit i slabou ranou! Potil jsem se hrůzou. Bude vyšetřování a ta německá byrokracie pracuje přesně a spolehlivě jakoby Berlín neležel v troskách. Ta ostuda pro nás! A jak to zneužijí komunističtí diktátoři v ČSR! Celou noc jsem nespal. Co dělat ? Jak lynčování předejít ? Mám jít na nějakou západní kontrarozvědku a poradit se s nimi ? Kurt mne kdysi varoval před tajnými službami, ale co jiného zbývá ? Nazítří jsem jel zpátky na Fischerhuttenstrasse vyhledat Čížka, jenž s nápadem přišel. Měl jsem štěstí. Rychle jsem ho zatáhl do postranní ulice, aby nás náhodou nezmerčil Vintíř. Řekl jsem, že plně souhlasím s Vintířovým odstraněním, ale že bychom to mohli provést legálním způsobem. Zalhal jsem, že mám dobré styky s americkou špionáží a že jsem si jist úspěchem. Čížek se o Američanech vyjádřil sprostě, ale nakonec se uvolil lynčování o týden odložit. Běžel jsem na konečnou s úmyslem jet přímo na hlavní stan kontrarozvědky. Než kdo se mi postavil do cesty ? Muž s nažehlenými puky, pořádající "volby". Tak co, už jste si rozmyslel, pro koho budete volit ? tázal se. Ukažte mi listinu! - Muž tak učinil a já jsem mžoural ze sloupce na sloupec. Podpisů na obou stranách přibylo, ale byly pravé ? Tak tady máte pero a pište! Neměl jsem se k tomu a muž znervózněl. Varoval mne: heleďte se, na dvou židlích nám tu nikdo sedět nebude. Přece se nestydíte za své přesvědčení! Ty dvě židle mě mohutně namíchly, ale hodlal jsem pokračovat v pološvejkovině: Příteli, já ve svém brlohu nemám ani jednu židli. Když jsem unaven, sednu si na vlhký slamník, ležící přímo na podlaze. Ještě nevyschl od té doby co jsem jej propotil, když jsem měl zápal plic. A mimochodem: já nikomu nezávidím, má-li dvě židle a sedí na nich! Nejsem komunista, abych nepřál lidem, kteří toho mají víc než já. Ať si mají! Od sezení na dvou židlích by je stejně bolel zadek Děláte si z nás vrtuli! 14 [pageend14]Vrtule nevrtule. Teď vám řeknu, co si o téch "volbách" doopravdy myslím. Co vy chcete je, aby každý veřejně přiznal barvu! Já věřím ve volby tajné! Přeci nebudeme v exilu opakovat loňský švindl v ČSR, kdy podlízavci odmítali jít za plentu, volili veřejně kandidátku Národní fronty a odhodili bílý lístek. A teď mi dejte pokoj! Jelikož nemám doma židli, jdu si sednout támhle do parku na lavičku! Pazneht! Dalo mi to dost fušky se uklidnit. Klidu jsem potřeboval jako soli. Vždyť jsem byl na cestě ke kontrarozvědce! Přiznám se bez mučení, že jsem moc odvahy neměl. Když jsem tu v té krásným dřevem vykládané hale byl naposledy, řekli mi, abych jim přišel říct, když se něco "užitečného" dozvím. Ale to byly stejně jenom kecy. Tentokrát mě vrátný ani nechtěl pustit dovnitř. O co jde ? ptal se. O špionáž! Řekl mi číslo dveří a zatelefonoval "navrch". Kouzelné prostředí! Vkusné a důstojné! Tahle vila jistě původně patřila nějakému bohatému Židovi. Pak rasisté poslali Žida do cyklonu a uhnízdil se tu nějaký nacistický pohlavár. Pak náckové prohráli vojnu a je tu kontrarozvědka. Přijal mě vlídný kultivovaný pán. Uvelebil jsem se v koženém křesle typu Chesterfield. Kolem dokola samý mahagon. Pán mi nabídl cigaretu Lucky Strike.Zatraceně! Mám si zapálit ? Vždyť z toho budu dva dny blít a týden trpět záduchou! Po několika vteřinách duševního boje jsem vzal cigaretu a zapálil. Důvody byly dva: 1. nechtěl jsem pána urazit odmítnutím, 2. páchnul jsem tři kilometry proti větru (poukázky na bezplatné návštěvy wilmersdorfských lázní mi už dávno došly) a taková vonná Lucky Strike by ten smrad přemohla. Dovolte, abych vás požádal o radu... začal jsem. Máme zde československého fízla. Přemlouvá lidi k návratu do ČSR. Mohli byste ho zatknout ? Že vy máte na mysli Vintíře Svatého! O tom my víme. Chápu vás, že vám dělá starosti, ale s tím my nemůžeme nic dělat. Podívejte se, pane Mejlí, IRO je mezinárodní organizace, jež má za úkol vyřešit problém "displaced persons". Jsou tři možnosti: 1. repatriace; 2. emigrace; 3. usazení v Německu, Itálii atd.. Jistě víte pane Mejlí, že v domě IRO je také polský Červený kříž. Kam ten repatriuje Poláky ? Do komunistického Polska! Docela legálně a legitimně, stejně jako Belgičané repatriují za války do Německa na práci zavlečené belgičany do Belgie. Jistě uznáte, že my s Vintířem nemůžeme nic dělat. Ale "off the record" já osobně mám dojem, že s Vintířem je toho v nepořádku víc než to přemlouvání Čechoslováků k návratu. To je však výhradně záležitostí německé policie. Ať se hoši trochu namáhají. A vůbec! Jak vám pane Mejlí chumaji ty Lucky Strike ? Dobré cigaretky, ne ? Heleďte, já vám tady dám dva paklíčky, abyste se na mne nezlobil. Díky za dobrou vůli, pan Muphy vám ukáže cestu z budovy ven. Ocitnuv se na ulici, sotva jsem došel k první trosce a bylo mi špatně. Vyzvracel jsem celé ty pomyje, co jsem měl k obědu. Věčná škoda pomyjí! Měl jsem vztek na sebe. Co já blbec tady vlastně dělám ? Zachraňuji tu zrůdu Vintíře před lynčováním a případně zabitím. Zrůdu, jejíž soudruzi zavraždili mého otce! Já vůl! Ať si Vintíře třeba zamordují. Zaslouží si to! Nahmatal jsem v kapse ty v celofánu zabalené paklíčky cigaret. Ono to přece jenom má positivní stránku, napadlo mi. Pojedu s nimi přímo k Bahnhof Zoo, kde jsou nejlepší šíbři. - Stalo se. Trochu handlování a měl jsem v kapse dva kapesníky a pak kapánek víc handlování a měl jsem v druhé kapse pár ponožek. Vždyť já jsem vlastně zbohatnul! Je to úplný buržoázně-kapitalistický přepych! Budu smrkat do kapesníku a nebudu se musit stydět za svíčku pod nosem! Také jsem teď hrdým vlastníkem dvou párů ponožek. Rošťák komunista ze mne udělal civilizovaného člověka! Rošťák, zloduch, darebák! Pak se ale zase ozvalo svědomí: čas utíká a něco udělat musím. Nemohu přece dopustit, aby německá policie vyšetřovala české antikomunisty kvůli zmlácení, zkopání a případně zabití pitomého Vintíře. Jel jsem zpátky na Fischerhuttenstrasse. Vintíř zevloval před IRO. Vintíři, zamručel jsem. Vy víte, že se vás štítím jako dva týdny staré zdechliny. Dnes však musím s vámi vážně promluvit. Tentokrát jde o vás i o nás. Jděte odtud k zehlendorfskému nádraží a počkejte tam na mne. Já se dám do pohybu stejným směrem deset minut po vás. Nikdo nás nesmí vidět! Zašli jsem do Schonowského parku, kde bylo pusto a prázdno. S tváří vážnou, ba ledovou, jsem spustil: Vintíři, jdu vás varovat. Dozvěděl jsem se, že budete v nejbližších dnech odkrouhnut, jako zabit. Fémový soud vás odsoudil k smrti. Ve vlastním zájmu se už nikdy neukazujte na Fischerhuttenstrasse. Nevěříte-Ii mi a půjdete tam přece, bude z vás nebožtík a nebude to mojí vinou. Vintíř se zatřepal, tiskl mi ruku, děkoval a v očích mu stály slzy. Já jsem to hned cítil, že vy jste dobrý člověk pane... Šimon Malý je mé jméno. Mně už je dnes jedno, jestli v ČSR vědí, že jsem v exilu. Otce jste mi zavraždili a já stejně pojedu do Austrálie. Mne už nepolapíte! Pane Malý, já bych si s vámi hrozně rád pohovořil, ne o repatriaci, spíš o ... filosofii. Víte, vy mi vždycky nadáváte, a to není křesťanské. Já jsem atheista, ale vy se nesnažíte mě obrátit na víru a zachránit moji duši pro věčnost ? Vyvedl mě z konceptu a nevěděl jsem, co říct. Tohle jsem nečekal.... Víte, vy dominikáni všecko stavíte na Aristotelovi, ale já jsem v Londýně v Britském muzeu četl jeho spis, který nikdy nebyl vydán a na jehož základě by se spíš dal stavět marxismus než tomismus. Chci o tom napsat pojednám. 15 [pageend15]Vintíři, já nejsem žádný dominikán. Jak jste na to vůbec přišel ? Nějak vám to šňupání kikslo! Ale když já to cítím skrz kůži jakého je kdo smýšlení. Teda jestli nejste dominikán, tak aspoň tomista. Nebyl vy jste na Svatém Kopečku když tam byl Habáň, nebo to bylo loni na Gruni ? Já jsem vás už někde viděl. Nebo to bylo v Pellicově v Brně ? Braito ? Vy jste přece jenom špehýř! To je jako kapitola z románu Boženy Benešové - Úder. Špehýř ? Já nejsem špehýř, já jenom hledám pravdu. Aha, pravdu. Abyste někoho mohl usvědčit. Ale nechrne toho! Jak to, že vy jste se dostal do Londýna, když vaše vláda nikoho nepouští ven ? Ach, byl jsem tam úředně něco vyřizovat. Ale to víte, já jsem zamilovaný do klasických jazyků a literatur. Většinu času jsem strávil v Britském muzeu. Mám rád sanskrit, prakrit.- Začal deklamovat z Mahabharaty. Vidím, že jste chytrý člověk, ale jedno je mi záhadou: proč vy jako spolehlivý bolševik se v ČSR nezapíšete na univerzitu a nestudujete si v klidu a pokoji klasické jazyky ? Proč děláte tuhle špinavou práci ? Vintíř zavzlykal, v očích slzy: proč mne všichni považují za špinavého ? Jsem nešťastný člověk! Když jsem v Praze maturoval, bylo nás ve třídě sedmnáct kluků a šestnáct holek. Měli jsme v jednom podniku večeři a zábavu a když podnik zavřeli, všecko se to spárovalo a rozešlo různými směry. Já jsem byl ten sedmnáctý a zůstal jsem sám. Víte co to je bloudit noční Prahou ? Když jsem došel k Vltavě, chtěl jsem skočit z mostu. Je to smutné, ale stále to ještě neznamená, že když jste nešťastný, musíte krysařit a dělat nešťastnými jiné lidi. Já nekrysařím! Ale víte co ? - Jeho obličej se trochu vyjasnil. - Já mám ještě jednoho koníčka: vaření. Píši novou českou kuchařku a už mám příslib od jednoho nakladatelství, že mi to vydají. To je zajímavé. Jenže v Berlíně je to s vařením moc těžké. Víte co ? Navštivte mne! Bydlím nedaieko Pestalozzi-Frobel Hausu. To je ta škola pro Kindergartnerinnen. Uvařím nějaké dobroty a pohovoříme si o náboženství a filosofii. Dohodli jsme datum a hodinu. Musil mi slíbit, že nebude nic vařit, jelikož mám žaludeční vředy a moc velké bolesti v břiše. S tím moc spokojen nebyl. Já jsem se obával, že by do jídla nebo pití mohl dát nějaký uspávací prostředek a že by mne pak ďáblové z čs. vojenské mise odvlekli potichoučku do Východního Berlína a vyexpedovali do ČSR. Stejně jsem zase proved volovinu, že jsem mu tu návštěvu slíbil. Dům jsem si předem zevrubně prohlédl: schodiště, polohu oken atd. Pak jsem požádal dva kamarády z Hedwigsheimu, aby v onu dobu postávali na chodníku. Rádi mi to udělali k vůli, neboť jsem jim v minulosti často pomohl a mimoto to pro ně byla velká junda. Do kapsy jsem si zasunul dosti velký oblázek a bylo dohodnuto, že jej vyhodím oknem, kdyby se na mne Vintíř nebo nějací skrytí kumpáni chtěli dopustit násilí. V tom případě by moji kámoši vnikli do domu, vylomili Vintířovi dveře a zachránili mne. Vintíř hrál žoviálního hostitele. V místnosti byl stůl a dvě židle. (Tak vida! Vintíř má dvě a já žádnou! To měl vědět ten pán s nažehlenými puky, co organizuje volby.) Na stole byl rozevřený tlustý sanskritský slovník. Rovněž rozevřené bylo Evangelium sv.Jana a v něm podtržená slova "A jakož Mojžíš povýšil hada na poušti, tak musí povýšen býti Syn člověka. Aby každý, kdož věří v Něho, nezahynul, ale měl život věčný." Vintíř si zakryl oči dlaněmi a zavzdychal: Šimone, jak vy vykládáte tyto verše ? Zdá se, že "zahynout" a "mít život věčný" jsou dvě různé věci. Jedna vylučuje druhou. Jednomu člověku se nemůže přihodit obojí. Správně! "Zahynout" tedy znamená "nemít věčný život". To je jenom logické. Logické ano, ale můj problém to neřeší. Znamená "zahynout" neexistovat anebo aspoň nebýt si vědom sama sebe, t.j. být v bezvědomí; a "mít věčný život" existovat, být při vědomí ? Vintíři, my jsme to vysvětlovali docela jinak. "Zahynout" znamená existovat, trpět v pekle, a "mít život věčný" znamená existovat, radovat se v nebi. Vintíř zachroptěl, naklonil hlavu dozadu a prohodil: To je vše, co mi o tom můžete říci ? Nemohl jsem nezpozorovat třetí otevřenou knihu na stole. Vlastně ne knihu, sešit. Byla v něm data a krátké poznámky. Deník!!! Pod jedním datem jsem jasně mohl číst: Volám do Dahlemu. Myslivec řekl - Moc mluvíš. - Musím se polepšit. Tento zápis mi byl docela jasný. Dahlem je čtvrť v Západním Berlíně, kde se nalézá ta peleš lotrovská, čs. vojenská mise, hnízdo teroru, nepravostí, únosů, pronásledování. "Myslivec" samozřejmě není žádný opravdový myslivec, nýbrž Vintířův řídící orgán. Vintíř zřejmě ještě není stoprocentně kvalifikovaný, vycvičený fizl. Má tutora, poručníka, který jej kontroluje, opravuje, vychovává. Kdyby v Dalhemu věděli, že si jejich fizl píše deník, vyhodili by jej okamžitě! Tajný agent po sobě přece nesmí zanechávat žádné písemné stopy! Další záznam mne zmátl docela: Játýrka do lednice. Co tohle může znamenat ? Podařilo se snad Vintířovi někde v tom zbědovaném Berlíně vyšmelit Játra ? Vždyť sám říkal, že vaření je jeho koníčkem. Játra, to je pane pochoutka hodná záznamu do deníku!. Ale nějak se mi to nezdálo. Něco tu neštymuje! Unheimlich, unheimlich! Když se Vintíř vzpamatoval ze šoku, způsobeného sv. Janem, mluvili jsme ještě o Nirváně. Nirvána je pojem, který se zdá zahrnovat existenci i bezvědomí. 16 [pageend16]Bytost, která dospěje k Nirváně a splyne s ní, stále ještě existuje, ale ztrácí osobnost, individualitu, a co hlavní: vědomí sebe sama. Připozdívalo se a měl jsem se k odchodu. Vintíř se ptal, jestli nechci něco pojíst. Odmítl jsem, přestože mi kručelo v břiše. Týdny ubíhaly a největší z fízlů se v okolí IRO neukazoval. Tak přece si vzal mé varování k srdci! Jednou jsem se rozhodl ho navštívit. Na jeho adrese však už bydlel někdo jiný. V přízemí bydlela paní s kočárkem, sudetská Němka. Sanitka ho odvezla, řekla. Piem, plem! Ťukala si při tom prstem na čelo. Náhodou jsem četl v novinách noticku, že do oddělení "J" ústavu pro choromyslné byl dopraven cizí státní příslušník V.S., v jehož ledničce byly nalezeny lidské orgány. Tak vida! Ten pán od kontrarozvědky měl správné tušení. Jaké štěstí, že já jsem neskončil na Vintířově talíři nebo na talířích jeho hostí.... A přece jsem se jednou rozhodl jej navštívit. V blázinci mi však řekli, že k němu nesmí pouštět žádné návštěvy, neboť je příliš nebezpečný. Bodl propašovanou kudlou ošetřovatelku, když mu měnila obvaz. Nastal den odjezdu do Austrálie. Přišel se se mnou rozloučit Sudeťák Kurt, exkomunista. s manželkou (ano, oženil se s Heike, která mu svatosvatě slíbila, že dítka žádná do tohoto slzavého údolí nepřivedou), jakožto i dva Poláci z Hedwigsheimu. Tím končí vyprávění Šimona Malého. K ukojení zvědavosti některých čtenářů je připojen tento dodatek: Šimon přistál v Austrálii a byl v táboře Bonegilla. Byl vyčerpaný, slabý, na konci svých sil. V lágru se setkal se svým starým spolužákem Píďalkou. Cizinecká legie už měla sestavený transport do Haiphongu, když tu objevili několik případů tubery. Nastalo nové roentgenování a tuberáci byli vyřazeni. Mezi nimi byl Píďalka, kterému se pak podařilo emigrovat do Austrálie. Zemřel dva roky po přistání a za tu dobu si našetřil tolik, že si mohl předplatit vlastní kremaci a odeslání umy s popelem rodičům do ČSR. Doufal, že uma přiměje rodiče, že se mu omluví, že mu dali život. - Šimon pracoval na Snowy Mountains Scheme, chřadnul a zemřel. Nezemřel tehdy na ten zápal plic v Berlíně, ale o deset let později v Austrálii, snad na jeho následky.- A jestli ještě chcete vědět, co se stalo s tím holandským esesákem, který držel Šimonovi na krku nůž, když hledal v troskách hrnec, tak ten zahynul na Haggarské silnici v obrněném vozidle, které alžírští povstalci vyhodili do povětří. - O ostatních není známo nic. Kajetán Halasa Jednotlivé kapitoly tohoto vyprávění byly uveřejněny v minulých vydáních Spectra : 1. O suchých rybičkách........ - Spectrum č. 19 a 20 2. Hrnec hledán a nalezen.... - " č. 21 3. Rozdíl mezi šlichtou........ 4. Píďalka.............................. 5. Jak ten Šimon Malý....... 6. Švejkáma....................... ľ.Potencionální průšvih...... č. 22 č. 23, 24 a 25 č. 17 č. 18 č. 26 "Třetí zuby" skupiny Rangers V minulém vydání Spectra jsme otiskli text jedné z písní z nového alba skupiny "Rangers" s neobvyklým názvem - "Třetí zuby". Byla to slova textaře Petra Rady k písni o Austrálii. Na témž albu je daší text Petra Rady, ke kterému hudbu složil Vladimír Bozděch. Album bylo natočeno v srpnu 1999 ve Studiu Audio-Kokpit-Edison a vydáno - BMG Ariole ČR/SR-Made in EU. 17 [pageend17]Polosen zmoklého večera Hudba: Vladimír Bozdčch Text: Petr Rada Zní déšt monotónně když sám sedím v domě sám opět sám jen se sklenkou a noc jako víla svět celý skryla pod tmavomodrou pláštěnkou jen lampa zalívá teď světlem na klíně knihu stokrát přečtenou v knize je Golgota i Betlém i král Šalamoun, moudrý Šalamoun a noc jako víla svět celý skryla pod svojí tmavomodrou pláštěnkou zavírám knihu a jdu loukou královnu potkám ze Sáby na mne se krásné oči kouknou šustí hedvábí, drahé hedvábí a noc jako víla svět celý skryla pod svojí tmavomodrou pláštěnkou jen lampa zalívá teď světlem na klíně knihu stokrát přečtenou v knize je Golgota i Betlém i král Šalamoun, moudrý Šalamoun a noc jako víla svět celý skryla pod svojí tmavomodrou pláštěnkou ♦ Všechno co najdete v typickém českém cukrářství si můžete objednat u vyučené cukrářky IVANY HRADECKÉ tel. (2)9626 5463 České zákusky , dorty, různé české pečivo vyrobí a upeče na objednávku pravá česká cukrářka. Nezapomeňte objednat včas pečivo na velikonoce ! Veškeré podrobnější informace dostanete na shora uvedeném telefonním čísle. ♦ Oběžník "Czech-Australian ARTSPECTRUM Association inc." - "SPECTRUM" vychází za finančního přispění MZV České republiky - Odboru pro kulturní a krajanské vztahy a Generálního konzulátu České republiky v Sydney. Obsah publikovaných článků nemusí být totožný s názory redakce. Červen 2000 Za výbor Artspectra Spectrum - Published by the Czech-Australian Artspectrum Association Inc., 38 Abingdon Rd. Roseville NSW 2069 Redakce: 37 Treeland Rd. Green Point, NSW 2251, telefon (02) 4367-0265, fax (02) 4367-2306 Jazyková korektura Stanislav Volek. Uzávěrka příštího čísla Spectra je 16. července 2000. 18 Jana Anna Rich [pageend18]