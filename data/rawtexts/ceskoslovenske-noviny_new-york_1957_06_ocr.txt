ČESKOSLOVENSKÉ LIST ČECHŮ, SLOVÁKŮ A PODKARPATSKÝCH RUSÍNŮ NOVINY ROČNÍK III. ČERVEN 1957 č ís l o 6 KDE JE SVOBODA - TAM JE MŮJ DOMOV JOSEF TR/NER Konferenci Výkonného výboru Československé národní rady americké dne 4. května 1957 ve Washingtonu zahájil její předseda, plukovník Josef Triner, těmito slovy: My, Američané, spolu s miliony lidí ve svobodném světě, kteří milují svobodu, opět stojíme tváří v tvář krutému a zvlčilému mezinárodnímu komunismu, který se skrývá za úlisnou škraboškou národního komunisty. Heslo dne jsou smiřovačky — totéž heslo docela jako za Mnichova. Mír za každou cenu je zbožné přání mnohých. Doufejme, že jsou v menšině. Víc než kdykoli v minulosti potřebujeme realistickou politiku. Musíme si být vědomi, že cíl mezinárodního komunismu je stále týž, to je porážka svobodného světa, bud’ s pomocí národního komunismu anebo násilím. Národní komunismus by se mohl stát trojským koněm. A mezinárodní komunismus k tomu čile pracuje. Otázka je, bude-li jeho vůdcem Rusko nebo Jugoslávie. V Americe není místa pro polovičaté vlastence. Jestliže náš národ má přežít a užívat svobody, musíme mít na paměti příklad mužů, kteří tuto svobodu pro nás vydobyli. Svoboda, i zděděná, musí být znovu a znovu dobývána každou generací. A jestliže má být našemu národu napříště zachována, musí si občané uvědomit víc než kdy jindy, že nevyhnutelná cena svobody je být neustále ve střehu. Neumdlévající a oddaná bdělost jednotí a posiluje v kritické chvíli. To jsou slova Edgara Hoovera, ředitele federální policie (FBI), a on zajisté ví ze zkušeností, co je bdělost. Benjamin Franklin řekl prostě a výmluvně: “Kde je svoboda, tam je můj domov”. A když umírající John Adams zaslechl dunění děl na oslavu čtvrtého července, dodalo mu to sílu aby se vzpřímil a zašeptal: “Nezávislost na věky”. Nezávislost a svoboda — ta slova zní jako rozjásané zvony. Je třeba, aby tyto zvony zvučely neboť náš americký národ je ohrožen jako nikdy předtím. Komunistické nebezpečí není přímočaré. Je to smrtelné spiknutí, které mohou zdolat jen uvědomělí občané, kteří se zasvětili zásadám, na nichž Amerika byla založena. Vzpomeňme na slova Daniela Webstera: “Bůh dá svobodu jen těm, kdo ji milují a jsou ochotni ji hájit a střežit”. Musíme se důkladně zabývat otázkou, jaké stanovisko zaujmeme ve věci kulturní výměny. Po mém soudu je to jednosměrná komunistická cesta. My přijímáme každého koho nám sem pošlou, ale komunisté prošetřují velice důkladně lidi, které nakonec pustí za železnou oponu. Mnohý Američan věří tomu, co říkají organisace souputníků: že jsou také našimi krajany ze staré vlasti a že politika nemá co dělat v kultuře, umění, či hudbě. Ovšem, že to je holý nesmysl. Nic co komunisté říkají nebo dělají není prosto jejich politické ideologie. Jejich jediný cíl je infiltrace a nakonec zničení svobody. Avšak svoboda v umění, v hudbě a kultuře je právě tak nut ná, jako svoboda slova, tisku a náboženství. [pageend1]STRANA 2 ČESKOSLOVENSKÉ NOVINY PROČ S NÁRODNÍ RADOU IVAN HERBEN Toto číslo “Československých novin” je věnováno Československé národní radě americké a jejímu washingtonskému sněmování. Redakce tím plní jeden z úkolů, který si vytkla: sloužit těm, kdo skutečně pracují pro osvobození Československa a pro posílení Spojených států, největší naděje československého lidu. Čtenář, který má ještě v paměti úvodník “Je nás deset milionů”, pochopí snadno, jaké pohnutky vedly reakci “Československých novin” k této službě a k vydání tohoto čísla. Avšak byli jsme vedeni ještě jiným motivem při rozhodování a redigování. Víme totiž z přespočetné korespondence od čtenářů, že exulanti, roztroušení po celé Evropě, od Skandinávie až po Portugalsko, exulanti ze Severní Afriky stejně jako z Austrálie, Jižní Ameriky, Spojených států a Kanady, mají už delší dobu tísnivý dojem, jako by československá věc byla zanedbávána. Protože naše noviny chodí asi na více míst této zeměkoule, než může obsáhnout “Věstník” a “Bulletin” Čs. národní rady, chceme ukázat všem exulantům, že naši američtí krajané jsou nikoli z nějakých funkcí, ale ze své lásky a obětavosti nenáročnými mandatáři umlčeného národa. Odkaz prvního odboje “udržet otázku československou jako otázku světovou” donesli jako vítěznou zástavu do konce druhé světové války a nyní se znovu starají, aby se na Československo nezapomínalo. Zájem demokratického Československa je našimi krajany střežen ve Spojených státech i na mezinárodním fóru, což dokázali nespočetnými intervencemi u americké vlády a řadou memorand u Spojených národů. Nesmíme také těm, kteří jsou sdruženi v Čs. národní radě americké zapomenout, že už v květnu 1948, tedy dva měsíce po komunistickém puči, kdy my exulanti jsme se namnoze teprve chystali k útěku, odevzdali presidentu Trumanovi memorandum, žádající svobodné volby pod mezinárodní kontrolou v Československu. O této zásluze se málo ví pro skromnost jejích iniciátorů — nuže nechť si uvědomí tuto skutečnost všichni exulanti i za hranicemi Spojených států. Kladli jsme si otázku, co může nejlépe vystihnout význam, cíl, úkol i práci největší organisa- ce amerických krajanů? Odpovídáme na tuto otázku pokud možno nejpodrobnějším záznamem o schůzi Výkonného výboru Čs. národní rady americké ve Washingtonu ve dnech 4. a 5. května 1957. Čtenář zde uvidí na vlastní oči, že zájem Československa je dobře obstarán a že našel v Národní radě přímluvčího i strážce. S radostí opakujeme, co zde již bylo jednou napsáno, že exulanti ve Spojených státech, zejména ti mladší a nezatížení stranickým politikařením z domova, nacházejí stále kladnější poměr ke krajanům a připojují se k jejímu úsilí. Bez honby za funkcemi, bez snahy proslavit se, ale s touhou pomoci při práci. Přesně podle Masarykova hesla o nutnosti drobné politické práce. Ale účastník washingtonského sněmování si uvědomil, že my exulanti máme krajanům splácet ještě velký dluh. Uvědomil si to, když předseda plukovník Triner, si na závěr schůzování stýskal do toho, že mu byla oficiálními osobnostmi exilu slibována spolupráce, ale on na ni sedm let marně čekal. Předseda Triner skončil svou poznámku ujištěním, že krajané jsou trpěliví a dovedou čekat. Úkolem tohoto vydání “Československých novin” je i to, aby exulanti, já, ty, on, každý z nás, dokázal, že Národní rada už na práci a spolupráci čekat nebude, aspoň nikoli u těch řadových, prostých a poctivých exulantů, kteří už odložili politikář- ské návyky a zlozvyky z domova a kterým je jediným cílem práce pro osvobození staré vlasti. Neboť jsou to opět, i ve třetím odboji, naši obětaví krajané, kteří si zaslouží, aby jim ti, kdo se nazývají právem politickými uprchlíky, věnovali svou důvěru. Zde, ve Spojených státech, i v jiných dílech světa. A byli jim vděčni za minulost i za přítomnost. Československé noviny jsou namnoze jediným pojítkem, jímž jsme spjati po celém svobodném světě. V exilovém tisku představují co do počtu výtisků — místo daleko nejprvnější. Za spolupráce a pomoci Američanů čs. původu v boji proti komunismu stojí o čest mít místo nejčelnější. [pageend2]ČESKOSLOVENSKÉ NOVINY STRANA 3 Proměny sovětského imperialismu ROMAN HRUŠKA Senátor Roman Hruška z Nebrasky byl hlavním řečníkem na slavnostním obědě ve Washingtonu dne 4. května 1957. Mimo jiné senátor Hruška pravil: Mluvíme-li o sovětském imperialismu, musíme mít vždy na mysli staré francouzské přísloví, které praví: “Čím víc se to mění, tím víc to zůstává stejné”. Sovětský imperialismus se za posledních několik let pokoušel vzít na sebe masku ovečky, ale nemusíme se dívat příliš pozorně, abychom viděli jeho tesáky, jeho drápy, a jeho jedovatý jazyk. Dovolte, abych s vámi probral několik věcí, které se udály za posledních deset let. Sovětská říše se rozšířila imperialistickými prostředky z té oblasti, ve které byla na konci druhé světové války, to jest z poměrně malé země, menší než carské Rusko se 160 miliony obyvatelů, v to, čím je dnes. Rozšířila se v obrovské dominium, které sahá od Adriatického moře přes srdce Evropy až k moři čínskému, a vězní ve svých hranicích 900 milionů lidí. Růst tohoto imperialistického kolosu byl postupný, nezadržitelný a neustálý. Tento růst pokračoval přes to, že byla hlásána v letech 1955 a 1956 mírová koexistence. Dovolte, abych vám připomenul několik slov z významných slov z projevu Nikity Chruš- čeva, adresovaného XX. sjezdu komunistické strany Sovětského svazu dne 17. února 1956: “Není pochyby, že v některých kapitalistických zemích je nevyhnutelné násilně svrhnout diktaturu buržoasie a zostřit třídní boj. Avšak formy sociální revoluce jsou rozličné. Není pravda, že považujeme násilí a občanskou válku za jedinou cestu k přeměně společnosti”. A později Chruščev znovu řekl: “Leninismus nás učí, že vládnoucí třídy se nevzdávají své moci dobrovolně. A větší či menší stupeň intensity, které tato bitva dosáhne, užití nebo neužití násilí při přechodu k socialismu, závisí na odporu vykořisťovatelů, na tom, zda vykořisťovatel- ská třída sama, spíše než proletariát, se uchýlí k násilí”. Když Chruščev toto říká, je zřejmé, co tím myslí, ale jestliže budeme odporovat sovětisaci, čeká nás násilí. Dovolte, abych ještě citoval Chruščeva: “Historická situace prošla radikálními změnami, které nám umožnily nový pohled na řadu otázek. Síly socialismu a demokracie, (to je Chruščevův termín pro Sovětský svaz), “nezměrně vzrostly po celém světě a kapitalismus se stal mnohem slabším. Mocný tábor socialismu se svým devět set milionovým počtem obyvatelstva roste a nabývá na síle”. Znějí tato slova jako řeč muže, který se vzdává dalších výbojů? Ve skutečnosti odložil svou masku docela teprve později, když prohlásil, že komunismus dobude světa a dokončí svůj výboj dříve, než se dovrší dvacáté století. To je ovšem obdoba “Mein Kampf-ů”. Sovětský svaz nám stále odhaluje svoje budoucí plány. Jsou zde všechny, stačí jen podívat se na ně. Je však bolestné, že se bud’ na ně nedovedeme dívat, nebo v nich vidíme něco, co v nich právě není. Jsem členem senátního podvýboru pro vnitřní bezpečnost, který je součástí senátního výboru právního. Za šest let své existence tento výbor odkryl spoustu průkazního! materiálu, který ukazuje, že ve Spojených státech jsou lidé, kteří jednají a vypadají jako Američané, kteří však jsou ve svém srdci oddanými sovětskými agenty. Jejich úkolem je zabránit nám, abychom poznali tvrdá, studená fakta o Sovětském svazu a jeho imperialismu. Mnoho lidí by nás rádo přesvědčilo, že mírová koexistence je možná. Že bychom měli přijmout formální a diplomatické výrobky sovětských představitelů jako bernou minci. Mnoho lidí by nám rádo namluvilo, že Rudá Čína by měla být přijata do Spojených národů a měla by být uznána vládou Spojených států, protože, — jestliže tak učiníme — bude se pak dobře chovat a bude pro nás možné uskutečnit to, čemu se říká: obecné a celkové uspořádání na Dálném Východě. Což si tito lidé neuvědomují, že kdybychom tak učinili a uznali Rudou Čínu, že kdybychom souhlasili s jejím vstupem do Spojených národů, že tím by se zhroutil všechen odpor k sovětskému imperialismu na čínské pevnině, na ostrově Formose i na jiných pobřežních ostrovech a po celé jihovýchodní Asii? A že bychom tím Rudé Číně umožnili, aby zahájila nové výboje? Zde ve Spojených státech čínská delegace u Spojených národů, čínské velvyslanectví a jeho rozličné konsuláty po celé naší zemi byly by obsazeny nikoli našimi čínskými přáteli — jako je tomu nyní — ale stovkami čínských komunistů. A ti by [pageend3]STRANA 4 ČESKOSLOVENSKÉ NOVINY rozšiřovali svou propagandu a dělali by všechno možné, aby podryli existenci naší nádherné země. A přes to existují lidé, kteří by nás chtěli pohnout k tomu, abychom přehlédli tuto věc, a kteří by nám s úsměvem řekli, že jestliže uznáme Rudou Čínu, budeme jakýmsi zázračným způsobem schopni dosáhnout toho, čemu říkají celkový mír v Asii. To jsou ovšem zbožná přání, zcela nepodložená skutečnostmi a jsou de facto hlásána lidmi, kteří neznají význam toho, co říkají. Neboť pan Chruščev ke komunistické delegaci, shromážděné v Moskvě, prohlásil, že komunistickým cílem je diktatura proletariátu a nastolení komunistické společnosti na celém světě. Dále řekl, že se to uskuteční prostředky, které budou přizpůsobeny stupni odporu, s jakým se setkají ve svobodném světě, a že mezi tyto prostředky patří i násilí, když toho bude třeba. To všechno mějme na mysli, když zahajujeme své diskuse — o proměnách sovětského imperialismu. Jsou to pouze změny v taktice. Cíl zůstává týž. A nedejme se v této věci nikdy a nikým oklamat! Československá duchovní tradice v USA CHARLES VANÍK Na slavnostní večeři, uspořádané Československou národní radou americkou ve Washingtonu v sobotu dne 4. května 1957 pronesl člen Domu zástupců, poslanec Charles Vaník z Clevelandu tento projev: Jsem českého původu, ale Američan ve třetí generaci a proto už málo rozumím velkým problémům, které zmítaly československým národem po celá léta. Proto také necítím trpkost proti národním skupinám, se kterými si Češi nerozuměli v probuzeneckých dobách, kdy začali žít národním životem, tedy ani proti Maďarům, Němcům, Rakušanům a Polákům. Když uvažuji o minulosti, zdají se mi tyto rozmíšky velmi nepatrné u srovnání se strašným útlakem a násilím cizí vlády. Ačkoliv jsem se nezúčastnil velkých historických bojů českého národa, uvědomuji si jasně svůj původ a vztahy, které mě k němu váží a vím, že mnohý rys českého národního charakteru je součástí mé vlastní povahy. Moje babička naučila mou matku péci koláče a buchty, já jsem je miloval a zanechaly ve mně nezapomenutelnou vzpomínku. Snad proto se nemohu tak vášnivě vžít do minulých bojů svých předků a rozumím lépe dnešním problémům, které rozpoltily svět a oddělily českou kulturu od amerického života. U nás v Clevelandu, jako v jiných městech, nastalo tak úzké splynutí Čechů a ostatních lidí ze střední Evropy, že už nemáme žádnou českou čtvrť. Naši lidé dnes bydlí ve všech částech města, na všech předměstích a na blízkých rolnických usedlostech, a jediným ukazatelem jejich původu jsou jména na poštovních schránkách. Toto splynutí našich lidí s americkým životem z nich učinilo lepší Američany, ale zároveň s tím nebyly smazány národní znaky jejich kultury a jejich dětství. Za mého mládí na mne hluboce působili američtí vůdcové českého původu. Na příklad Frank Vlček, který každý den obědval v restauraci, kam jsem chodíval. Vyprávěl nám o svých začátcích v Americe a o tom, jak se snažil uchovat zde českou kulturu. Stejně rád vzpomínám na své přátelství se zesnulým Monsignorem Oldřichem Zlámalem. A u nás, v Clevelandu, můj dobrý přítel, soudce Josef Artl u krajského soudu Cuyahoga je Čech. Je to tak význačný muž a právník, že by si zasloužil být členem Nejvyššího soudu. A také čeští spisovatelé a učitelé měli na mne velký vliv jako na každého ve veřejném životě. Odkaz Čechů, kteří po tisíciletí si vážili spíše práva než násilí, nevymizel. Nesmíme zapomenout, že Češi měli kdysi nej pokrokovější a jednolitou vládu v Evropě, i když příliš dlouho netrvala. Čeští spisovatelé inspirovali svou vládu a všechen ostatní lid k tvůrčí činnosti. Když mluvili o lidu, rozuměli tím celý národ, z něhož vzešla naděje na příští svobodu. Jejich víra v české vlastenectví v letech před válkou, se rovnala jejich lásce k lidu. Žádali si svobody a tuto svobodu žádali i pro jiné. V roce 1848 napsal Havlíček: “Demokrat musí být zároveň radikální i umírněný. Musí uchovat, co je zdravé. Musí vymýtit, co je špatné. Musí být radikální nebo umírněný podle potřeby”. Havlíček shrnul význam demokracie v jednu větu, když řekl: “Je-li vláda dobrá, je hanbou být v oposici, je-li špatná, je ctí být v oposici!” To bylo Havlíčkovo evangelium, v tom následoval Palackého. Oba studovali Thomase Jeffersona a jeho filosofii humanismu, která se projevila v učení Masarykově, který řekl: “Nejhlubší argument pro demokracii je víra v člověka, v jeho hodnotu, v jeho duchovnost a v nesmrtelnost duší; to je pravá, metafysická rovnost. Ethicky je demokracie zdůvodněna jako politické uskutečňování lás[pageend4]ČESKOSLOVENSKÉ NOVINY STRANA 5 ky k bližnímu. Věčné věčnému nemůže být lhostejné, věčné nemůže věčného zneužívat, nemůže ho vykořisťovat a znásilňovat”. Proto Masaryk zosobňuje lidské hodnoty, přednosti pořádku, svobody a bratrství; o nich se domníval, že vyjadřují lásku k bližnímu. Jakým vodítkem je nám Masarykovo učení dnes? Naplňuje nás přáním po ukázněnosti a pořádku v demokracii, podle nejvyšších zásad. Nabádá nás, abychom vykonali své poslání ve vládě ve znamení oddanosti úkolům, které jsme na sebe vzali, abychom informovali veřejnost o všem, co se děje a nezamlčovali průběh vládních úkolů. Abychom dali lidu právo vědět i vidět a abychom mu dali právo kritiky. A z čeho ještě se skládá mé české dědictví? Mám velkou úctu k šetrnosti, a mezi námi Američany se vám svěřuji, že je pro mě téměř nesnesitelné podílet se na odpovědnosti za 276 miliard dluhu americké vlády. To je příliš velké zatížení, než abychom je odkázali svým dětem; příliš velký dluh, než abychom se mohli domnívat, že Amerika přes to může být silná; příliš velké břemeno, než abychom se oddávali naději, že se země může vyvíjet, zatím co národní dluh roste. A poněvadž zásady spořivosti a skromnosti mně byly vštěpovány a protože je mám v krvi, hrozím se těch nesmírných závazků, které na nás byly uvaleny. Jak se s tím máme vypořádat? Máme snížit daně jenom pro některé lidi? Máme snížit daně obecně, aby se každý podílel na úlevě, anebo máme být prozíraví a vrátit každý ušetřený dolar ve veřejné správě, abychom snížili svůj nesmírný dluh? Co by nám asi radili naši čeští předkové? Zdá se samozřejmé, že kdyby opatrnost v peněžnictví byla zkušebním kamenem národního hospodářství, zadlužení země by se dalo snížit téměř stejně rychle, jak povstalo. Bude-li národ trvat na tom, aby daně z příjmu byly placeny ve shodě s požadavky a potřebami země, budou-li americké olejář- ské společnosti doma i v cizině povinny platit, co spravedlivě dluží našemu státu, budou-li zrušeny výhody urychlené amortisace a budou-li Američané podporovat své poslance v Kongresu v boji proti národnímu dluhu, dalo by se ozdravění provést v krátké době. Prospěch, který by z toho vzešel, předčil by dočasné výdělky, jaké poskytují dosavadní nepatrná daňová snížení. Kdyby byl celý národ náležitě informován o výhodách pro celek, jistě by se přidal k moudrému postupu, který by vládu hospodářsky posílil. Jdeme-li ke kořenům věci, americký národ může nejlépe odolat možné depresi nebo i hrozící válce, bude-li finančně pevný. A toho lze dosáhnout jen tehdy, bude-li národní dluh menší. Naše demokracie musí být hospodářsky zdravá, aby přežila otřesy. Pevný národní úvěr je právě tak účelná obrana národní bezpečnosti jako každá nová zbraň, kterou moderní věda dovede vyrobit. Načrtl jsem vliv svého českého původu na moje jednání ve veřejném životě. Vím, že se divíte, jako i já se divím, jak se naše kultura udržuje, když přece víme, že naši lidé tak dokonale dovedou splynout s americkým lidem a životem. Mám tu dopis faráře Liederbacha z kostela svátého Vojtěcha v Clevelandu. Píše mi: “České přistěhovalectví do Spojených států se začalo dříve, než italské. Vloni v létě přijelo do Clevelandu přes tisíc mladých delegátů ze všech koutů Ameriky na národní kongres mladých synů a dcer z Itálie. Zamýšlím se nad tím, zdali společné pouto a porozumění, které pramení ze stejného původu a ze stejných bojů se udržuje a zdali je dosti pevné, aby se dala vytvořit podobná organisace mladých synů a dcer z Čech, dříve, nežli se národní dědictví docela rozplyne”. Souhlasím s farářem Liederbachem. Musíme něco podniknout, abychom svým dětem připomněli jejich národní tradice a duchovní dědictví. Měly by studovat tento odkaz a jeho vývoj, aby lépe rozuměly tomu, čím jsou a proč tak či onak jednají a aby byly na to hrdy. Vydáváme ročně miliony dolarů na to, aby nám psychologové vysvětlili, proč děláme to či ono. Když zvědí, jakého jsme původu, řeknou nám za odměnu, čeho bychom se snadno mohli dobrat, kdybychom se poučili o svém národním duchovním dědictví, totiž, že určité věci prostě máme v krvi. Určité zásadní, zděděné vlastnosti se staly veřejným majetkem a obohatily americký lid. Minulost skloubená v nás s boji a nadějemi našich předků vychovala osobnosti, na které jsme hrdi. To musíme vysvětlit svým dětem a musíme je naučit ctít a vážit si svého původu a zkušeností svých předků. Neboť tyto povahové složky se v nich projeví. Ať o tom vědí, či nevědí, budou mít vliv na směr jejich života. Proto chci vyslovit uznání vaší organisaci, Československé národní radě americké, za to, že dovede udržovat a oživovat lásku a oddanost k oné staré české kultuře, na kterou budu vždy hrdý. [pageend5]STRANA 6 ČESKOSLOVENSKÉ NOVINY První vyhraná bitva Těsně před tím, než toto číslo bylo dáno do tiskacího stroje, došla správa, která může všechny členy Československé národní rady americké naplnit uspokojením a hrdostí. Ukázalo se, že tam se věci hnou, kam Národní rada napne sílu. Čtenář na jiném místě najde doslovný text resoluce Čs. národní rady pro Department oj State o zkušenostech se zájezdem Smetanova kvarteta a proti tak zvané kulturní výměně — pokud je jednostranná. K tomu pak je třeba dodat, že ses. Vlasta Vrá- zová s mravenčí pílí sebrala všechen materiál pro tuto resoluci i pro několik svých osobních intervencí na Department of State i to, že na tomto úřadě uplatnil osobně svůj názor také předseda, plukovník Josef Triner. Co se tedy stalo? Jako by uhodilo z čistého nebe, oznámil ve Washingtonu čs. velvyslanec, s. Petrželka, že pražská vláda odvolává zájezd České filharmonie do USA, určený na jaro 1958, a že současně také odepřela pražská vláda dát vstupní visa Clevelandské filharmonii, která v tu dobu byla už na cestě přes Polsko do Prahy. To vše z malicherného důvodu, protože prý se čs. umělci nepodrobí předpisu o otiscích prstů. Proč se to stalo? Řekli jsme, že to byl jako blesk z čistého nebe. Neboť necelý měsíc před tím, než pražská vláda otočila na čty- ráku, byl ve Washingtonu ředitel České filharmonie, dr. Pospíšil, a přijal od Department of State všechny podmínky, které si americká vláda stanovila. Dokonce v týž den — kdy moskevský tisk ostře napadl Spojené státy za to, že návštěvníci se musí podrobit formalitě s otisky prstů, podepsal dr. Pospíšil prohlášení, že členové České filharmonie se tomuto zákonnému ustanovení ochotně podrobí. Jak mu záleželo na zájezdu do Ameriky bylo vidět i z toho, že sám z vlastního popudu učinil prohlášení, z něhož vyplývalo, že pět nebo šest členů orchestru, kteří jsou známi jako komunisté, do USA nepojedou — aby prý pražská vláda ukázala dobrou vůli a dala najevo, že jí nejde o politiku, ale o kulturu. (Nevadí, že to bylo jen gesto, z nouze ctnost, protože dr. Pospíšil dobře věděl, že tito komunisté by nemohli dostat vstupní visum do USA). Co přimělo komunisty k obratu? Nic méně a nic více, než akce, soustředěná akce Čs. národní rady americké. Dr. Pospíšil se totiž při svém zájezdu do USA dověděl řadu nepříjemných věcí, které můžeme zhruba shrnout do těchto bodů: 1) Department of State nedovolí, aby záštitu nad kterýmkoli koncertem České filharmonie převzala nějaká souputnická organisace nebo frontová organisace komunistické strany. 2) Úředníci československého velvyslanectví budou pod takovou kontrolou, aby za koncertů nemohli přemlouvat krajany a exulanty k návratu do Československa. 3) Nebude dovoleno pořádat politické a pro- tiamerické schůze pod záminkou společenských recepcí po koncertě. 4) Nebude také koncertní agentuře dovoleno, aby pořádala koncerty v některých československých národních budovách či Sokolovnách. - To ovšem komunistům ukázalo, že by se jim nepodařilo to, co měli za lubem: rozvrátit pod heslem české hudby naši krajanskou obec a pomoci k výdělku i k reklamě souputnickým organisacim. Pražská vláda včas poznala, že nemůže měřit svoje síly s Čs. národní radou americkou a že při zájezdu České filharmonie by nemohla provádět žádnou politickou agitaci. A proč clevelandský orchestr? T ento orchestr byl do Prahy pozván a komunistický tisk v ČSR mu dělá již několik neděl ba měsíců reklamu. Jakmile však Rozhlasová stanice Svobodná E- vropa hlásila do Československa, že clevelandští hudebníci dostali od předsedy Josefa Trinera informativní dopis (otiskujeme text dopisu na jiném místě), změnila pražská vláda svoje rozhodnutí. Poznala, že by nemohla mezi clevelandskými hudebníky lovit — že jedou do Prahy náležitě zpraveni o tom, co je to komunistická diktatura. To jsou tedy důvody, proč Česká filharmonie nepřijede a proč clevelandský orchestr — nebu- de-li následovat další obrat na čtyráku — nebude hrát v Praze. Je to první viditelný a přímo hmatatelný úspěch washingtonského zasedání Čs. národní rady americké. Její volení činovníci i obě úřednice hlavní úřadovny si zaslouží náš dík. Hn (New York) Komunismus je cíl a všechno ostatní jsou jen prostředky. Jako žhavil člověka všech práv, tak do své služebnosti uvádí všechny sily a projevy života duchovního: školu, vědu, filosofii, literaturu, divadlo, hudbu. Věda a umění mají být jen služky propagandy. V komunismu není svobody ducha a myšleni, není svobody uměleckého činu — komunismus krade a zotročuje lidskou duši! [pageend6]ČESKOSLOVENSKÉ NOVINY STRANA 7 Dobrý čin se podařil Členové předsednictva Československé národní rady americké spolu s výkonnou tajemnicí ses. Emily Welclovou a s or- ganisátorkou a tiskovou sekretářkou ses. Vlastou Vrázovou správně odhadli naléhavé úkoly Národní rady. Tyto úkoly byly dány změnou komunistické taktiky, částečným otevřením — třebas jen jedním směrem — železné opony a tak zvanou kulturní výměnnou. Výsledkem tohoto správného pochopení, a současně ovšem také dík tomu, že Národní rada získala v ses. Vlastě Vrázové vynikající pracovnici na poli propagačním, byl čin, který se podařil a o kterém zde chceme podat zprávu: Dne 5. května odletěli do Evropy z newyorského letiště členové Clevelandského symfonického orchestru, kteří mají ve dnech 26. a 27. května dva koncerty v Praze. Je jich skorém stovka, tedy skupina nikoli bezvýznámná ani počtem, ani kolem. Každý člen orchestru dostal před nastoupením cesty do Evropy — a tedy také do Československa — osobní dopis od Československé národní rady americké. Český překlad dopisu zní takto: “Vážený pane! Odjíždíte do Evropy a do Československa, abyste šířil dobré jméno americké hudby a ukázal lidu za železnou oponou skutečnou tvář americké kultury. Chceme Vás před cestou pozdravit jménem vrcholné organisace Američanů československého původu a současně Vás chceme požádat, abyste se před překročením železné opony zamyslil nad některými skutečnostmi: Československo vzniklo roku 1918 a u jeho kolébky stály Spojené státy americké s osvíceným presidentem Woodrow Wilsonem v čele. Za pouhých dvacet let vybudovali Čechoslováci pod moudrým vedením velkého filosofa demokracie, žáka Abrahama Lincolna a otců americké demokracie, pod vládou presidenta Tomáše Garigua Masaryka demokracii tak vyspělou, že Američané říkali Československu “Malá sestra”. Uvidíte na vlastní oči, jak komunistický režim od roku 1948 zničil tuto demokratickou tradici v zemi našich otců. Prosíme Vás však, abyste si na každém kroku uvědomoval, že touha Čechů a Slováků po svobodě je neuhasitelná a že naprostá většina lidu je proti samozvaným usurpátorům. Na svých koncertech se setkáte s vyspělým hudebním obecenstvem, které jistě odmění Vaše výkony po zásluze uznáním a nadšením. V zemi Antonína Dvořáka, Bedřicha Smetany, Leoše Janáčka, POZDRAV TRPÍCÍMU DOMOVU Výkonný výbor Československé národní rady americké se na ivashingtonské konferenci jednomyslně usnesl na projevu k trpícímu domovu. Projev byl dán k disposici a byl vysílán do Československa Rozhlasovou stanicí Svobodná Evropa a Hlasem Ameriky. Projev zní: Bratři a sestry! Československá národní rada americká Vás bratrsky zdraví ze svého zasedání ve Washingtonu, kde se sjeli delegáti, zastupující statisícovou obec Američanů českého a slovenského původu. Československá národní rada americká, věrna ideálům Jeffersonovy a Lincolnovy demokracie, věrna zásadám, jimiž se řídila od svého vzniku, věrna celému svému dosavadnímu úsilí, které podstatně přispělo k vytvoření Československé republiky, ujišťuje Vás všechny, kteří trpíte pod komunistickou diktaturou, že naše Národní rada neustane ve svém boji za Vaše osvobození. Naším prvním úkolem zde, ve Spojených státech, je informovat a přesvědčovat svět, že bez svobodného Československa nebude svobodné Evropy. Na Vás doma pak je, abyste neklesali na mysli, abyste druh druhu byli oporou v těžkých chvílích a stáli pak v jednou šiku, až svoboda znovu zatluče na brány Vašeho vězení. Dobře víme, s jakou důvěrou vzhlížíte k našim Spojeným státům a kolik naděje kladete v jejich pomoc. I my jsme neochvějně přesvědčeni, že přes všechny nesnáze doby, tyto naděje nebudou zklamány. K tomu cíli pracujeme a dál chceme ze všech sil ^pracovat. Nechť znovu ožije svobodné Československo, nechť opět vykročí na oné jasné Masarykově cestě za humanitní demokracií a znovu se stane předvojem pokroku a humanity, jako již tolikrát v historii byla. Věrnost za věrnost, společnému dílu zdar! [pageend7]STRANA 8 ČESKOSLOVENSKÉ NOVINY S pozoruhodným návrhem předstoupila před schůzi Výkonného výboru Československé národní rady americké ve Washingtonu nejmladší odbočka. Je to washingtonská. Její předseda Jaroslav Němec a předseda studijního odboru odbočky Václav Mostecký předložili ke schválení tento návrh: “Je v tradici Československé národní rady americké, že pozorně sleduje měnící se poměry a potřeby krajanského života, využívá všech příznivých okolností k tomu, aby zvýšila svou činnost vymezenou stanovami a rozšířila počet svého členstva. Tato tradice to je, která Cs. N. R. A. přenesla úspěšně čtyřiceti- letím práce a té děkujeme za to, že dnes nejen neochabujeme, nýbrž svou činnost naopak rozšiřujeme a prohlubujeme. V souhlase s touto tradicí upozorňuje washingtonská odbočka Výkonný výbor na možnost rozšíření kulturní činnosti ve směru, kde dosud pracováno nebylo. Na vysvětlenou je nutno předeslat toto: V USA žije několik set čs. profesorů, kulturních a vědeckých pracovníků a studentů všech oborů. O některých víme, poněvadž se zúčastňují naší práce, ale velká většina se nám ztrácí. Velkým přínosem naší kulturní činnosti by bylo zjištění pobytu takových osob, jejich oboru a zájmu, a zainteresování tohoto drahoceného a dosud nepoužitého kapitálu vědomosti v našich úkolech. Přispělo by to především k povznesení dobrého jména Cechů a Slováků v cizině, dodalo by to dalšího úspěchu a průkazu všem, že Cs. N. R. A. živě reaguje na dobové potřeby a je vrcholnou organisací všech krajanů v Americe. Poněvadž zmínění čs. profesoři, kulturní a vědečtí pracovníci jsou roztříštěni po celé Americe (přednášejí či studují na různých universitách, pracují ve výzkumných ústavech, nebo v průmyslu), je třeba jejich zájem podchytit akcí ústředně vedenou a účinně koordinovanou. Tato akce bude ovšem vyžadovat zvláštní péče. Ve snaze ulehčit předsednictvu v takové práci, nabízí washingtonská odbočka nezištně své služby. Náš studijní odbor má o tento úkol zájem, má poměrně četné styky s osobami, o které by šlo a mimo to má celou řadu jiných potřebných předpokladů. Proto navrhujeme, aby: 1) Výkonný výbor udělil studijnímu odboru washingtonské odbočky Čs.N. R .A. zmocněni vypracovali adresáře zmíněných osob, aby dovolil s nimi navázati styk jménem Cs. N. R. A. a zjistil, jakým způsobem by tyto osoby mohly přispět k plnění úkolu 2) Výkonný výbor uložil témuž studijnímu odboru podání zprávy předsednictvu Cs. N. R. A. o výsledku celé akce. Jsme přesvědčeni, že provedením tohoto návrhu získáme ke spolupráci celou řadu cenných pracovníků, zachráníme hodnoty, které nám zatím unikají a tím obohatíme náš krajanský život”. Návrh washingtonské odbočky byl po zásluze srdečně uvítán a samozřejmě jednomyslně schválen. “Vyzýváme všechny vědecké a kulturní pracovníky, pokud mají zájem, aby se laskavě přihlásili u washingtonské odbočky a usnadnili jí tím práci. Stejně tak prosíme čtenáře — kteří by mohli washingtonské odbočce pomoci sdělením adres a jmen i podnětů, aby tak neprodleně učinili”. Pište na adresu tajemníka odbočky: Josef Kučera, P.O. Box 3268, Washington 10, D. C. Československé noviny vřele vítají washingtonský podnět pro větší aktivitu a spolupráci vzdělaných mužů a žen, působících v Americe a všude jinde na světě. Práce studijní a informační jak ji provádí Zahraniční ústav a jiná střediska, měla by být soustředěna a rozšířena na všechny Oblasti a sféry bohatého života svobodných národů. Masaryk nás učil, že nejlepší propaganda je pravda. Držme si ji, neboť ona je na naši straně. Vlastní smysl našeho poslání je, udržovat nepřetržitý zájem o československou věc. Pole, na kterých tak můžeme činit — jsou široká a nepřehledná. Pamatuj si to každý, ať pracuješ působíš, žiješ kdekoli! Pro spolupráci se vzdělanci Josefa Suka a jiných velkých skladatelů je to samazřejmé. Uvědomte si však, že potlesk, který sklidíte, bude stejně náležet Vašemu uměleckému výkonu jako bude výrazem lásky, víry a naděje utlačovaného lidu ke Spojeným státům americkým. Věříme, že se nedáte o pravém smýšlení lidu oklamat od průvodců a propagandistu komunistického režimu, kteří se vám jistě budou věšet na paty. Stačí, když si uvědomíte, že životní úroveň československého lidu před komunismem byla skoro na stejné výši jako lidu amerického a že svoboda osobní, svoboda projevu i cestování se rovnala svobodě amerického občana. Prosíme Vás však, abyste nemluvili s Cechy a Slováky prostřednictvím úředně přidělených tlumočníků, kteří jsou vesměs agenty tajné policie. Československý lid to ví a z obavy před následky Vám bude před tajnými policisty říkat pravý opak toho, co si skutečně myslí. Přejeme Vám šťastnou cestu a velký umělecký úspěch. Víme, že jako Američané můžete být na svůj orchestr a jeho umění hrdi. Na zdar a na shledanou!” Dopis podepsal vlastní rukou br. předseda, plukovník Josef Triner. Máme spolehlivé zprávy, že na členy Clevelandského orchestru obsah dopisu působil hlubokým dojmem a dal jim mnoho podnětů jak k přemýšlení, tak k diskusi v letadle. Dopis byl také vysílán Rozhlasem Svobodné Evropy do Československa, aby lid ve staré vlasti byl si vědom toho, že Československá národní rada americká nevynechá jediné příležitosti, při které může zasadit komunistům ránu. Jsme si jisti, že tato rána pro ně byla bolestná. [pageend8]ČESKOSLOVENSKÉ NOVINY STRANA 9 Pod maskou kulturní výměny Memorandum o výměně kulturních styků mezi Spojenými státy a Československem, podané Státnímu Departmentu ve Washing- tóně dne 3. května 1957. Spojené státy jsou vázány politikou mírového spolužití se Sovětským svazem a jeho satelity, což je přímý výsledek Ženevské konference. Součástí tohoto spolužití jsou návštěvy Američanů zemí za Železnou oponou a výměnné kulturní styky. Československá národní rada americká respektuje rozhodnutí vlády Spojených států, chce však zdůraznit, že za dnešních podmínek a za dosavadní praxe tento způsob spolužití neslouží pravému účelu, to jest oslabení komunismu a zájmům míru. Zásady tak zvané výměny jsou jednostranné, jak je potvrzeno dnešní praxí. Propaganda: Protože komunistický režim nám posílá po tisících nevyžádaný propagační materiál režimu, noviny, pamflety, knihy — z čehož mnohý je značně subtilní propagační povahy — mělo by nám být dovoleno posílati do Československa takové magazíny, jaké jsou běžné v průměrné americké domácnosti — od “Homes and Gardens” až po “Newsweek”. Zatím bylo povoleno posílat do Československa jen vědecké publikace, z nichž má ovšem komunistický režim prospěch. I když není všechna komunistická propaganda, jež je sem zasílána, ve Spojených státech dále kolportována, přece komunistické organisace (jako na př. Československý zahraniční ústav) posílají dostatečné množství prvotřídní propagandy prostřednictvím americké pošty. Tím je také zdůvodněn náš požadavek, aby na oplátku američtí občané měli možnost poslat svým československým přátelům a příbuzným americké knihy a magazíny — a to za takových podmínek, že tím neohrozí příjemce. To by bylo daleko účinnější nežli byly “jiné akce” a bylo by to v rámci práva na výměnu. Návštěvy Československa: Pražský režim prošetřuje žadatele o visa a zvláště pak příbuzné a přátele Američanů, kten.' mají být navštíveni. Budeme tahat za kratší konec do té doby, dokud československý režim bude hlídat americké návštěvníky a držet své vlastni občany jako rukojmí. Američané, kteří navštěvují Československo, se obávají hovořit o životě v Americe, a po svém návratu do USA se opět zdržují hovoru o životě v Československu ze strachu před možnou persekucí příbuzných a přátel v Československu. Pokud se týče komunistických souputníků v Americe, dala jim t. zv. kulturní výměna novou injekci do života. Po tvrdé ráně, kterou jim zasadily maďarské události, chopili se nyní příležitosti, jež se nabídla, a stali se zapálenými podporovateli “presidentova programu”, jak tomu říkají. Organisují cesty amerických občanů do Československa. Za jejich vedení a s podporou komunistického režimu budou se americkým návštěvníkům ukazovat divy komunismu za snížené ceny. Zde by se mělo zdůraznit, že zapřisáhlým nepřátelům komunismu českého a slovenského původu v Americe není dovoleno navštívit komunistické Československo. Tím ovšem mají komunisté a jejich pomahači kontrolu nad situací. Jiným druhem návštěvníka je americký podnikatel. Protože nezná řeč, tvoří si úsudek jen podle zevní podoby poměrů, což je ovšem zcestné. Podle naši zkušenosti víme, že je-li to jeho první návštěva Československa, srovnává hospodářské poměry v Československu s poměry v jiných satelitních zemích a shledává je příznivými, místo toho, aby je srovnával s daleko vyšší životní úrovné, již se Československo těšilo před válkou a před tím, než se komunisté dostali k moci. Československá technická zdatnost na něho působí mocným dojmem (na přiklad brněnská výstava strojírenství) i mnohé moderní budovy a továrny, a je s to připisovat komunistům za to úspěchy. Po návratu do Spojených států dobromyslně poskytne novinám a televis- ním stanicím příznivý úsudek o komunistickém režimu. To způsobuje neod- činitelnou škodu. Souputníci přetiskují tyto úsudky, jež nejsou nepříznivé, takže my, nekomunisté, táhneme stále za kratší konec. Jestliže se v tomto směru něco nestane, mohla by z toho být během doby prohraná bitva. Konečně pak nešťastně volený komentář amerického podnikatele je otištěn i v komunistickém tisku, a kruh se tím uzavře. Aby místo toho mohli američtí návštěvníci za Železnou oponou sloužit naší věci, musíme najít cesty, jak jim poskytnout nezbytné informace k tomu, aby pochopili pozadí československého života a pro rozumné hodnocení věcí, jež by jim umožnilo správně posuzovat poměry a pronikat i za to, co komunisté vystavují na světlo. V případě amerického podnikatele by to snad mohla být soukromá americká agentura, jež by — snad prostřednictvím amerického velvyslanectví — zásobila návštěvníka speciálními informacemi a která by i vedla návštěvníka po dobu jeho pobytu v Československu -— a tím odstranila vliv chytrácké komunistické propagandy. Jsme připraveni k souboji v důvtipu se sovětskou vládou a jejích spojenců. Komunistické režimy vysílají do světa lidi, kteří mají důkladné školení v propagandě a kteří jsou vybráni pro svou politickou spolehlivost. Navíc se jim dostává ještě důkladné indoktrinace před cestou i po cestě do zahraničí. Ve světle této komunistické praxe se zdá, že demokraté ve svobodném světě očekávají příliš mnoho od svých spoluobčanů- soukromníků, kteří obvykle odjedou za Železnou oponu naprosto nepřipraveni na zlou vůli a úskoky nastražené komunistickým režimem. Je nerealistické se domnívat, že průměrný Američan může udělat trhlinu v Železné oponě. [pageend9]STRANA 10 ČESKOSLOVENSKÉ NOVINY Koncerty: Američtí umelci budou v Československu přijati s velkým nadšením. Vždy se jim v Praze dostávalo vřelého přijeti, protože tam bylo hudební stredisko střední Evropy. Tam pro nás není pole, jež by mělo být teprve dobyto. Američtí hudebnici se vrátí domů s pěknými vzpomínkami na československé posluchače, kteří dovedou věci ocenit. Je však nesnadné představit si, jakým způsobem má Ger- shwinova hudba ovlivnit československý odpor ke komunismu. Co československý občan od nás chce slyšet, je opětovné ujištění, že svobodné volby pro porobené národy jsou stále jedním bodem v našem programu. Pokud se týče československých umělců, přicházejí do Ameriky za zcela jiných podmínek. Především jsou v Československu zavoláni na ministerstvo informací, které je varuje, že doma zanechávají své rodiny jako rukojmí pro režim, a že se podle toho máji ve Spojených státech chovat. Hrozba je příliš jasná a českoslovenští umělci, kteří navštěvují Spojené státy na ni nezapomenou. Příkladným případem byla návštěva Smetanova kvarteta. V Chicagu byl jeho koncert pořádán pod záštitou organisa- cí, sympatisujících s pražským režimem a věci byly dohodnuty přímo skrze československé velvyslanectví ve Washingtone. Protektoři tohoto koncertu se schovávali za presidentský program “Od lidu k lidu”, zmátli nepřesně orientované Američany, a americké protikomunisty ve skutečnosti vinili z toho, že se staví proti vládnímu programu. Souputníkům s pražským režimem se vskutku podařilo zamlžit i zatemnit pravou podstatu věci. Podle zpráv, které Národní rada dostala, člen československého velvyslanectví doprovázel hostující umělce a v Seattle, Washington, jak se dovídáme, vešel ve styk s československou uprchlickou rodinou, které sliboval výhody, aby ji přiměl k návratu domů. V new Yorku by] společný večer umělců Smetanova kvarteta s Paul Robesonem, pod záštitou komunisticky smýšlející organisa- ce. Tyto překvapující ukázky dokazují, že demokracie jako je naše nemůže ani vést v evidenci ani kontrolovat věci a ještě méně mařit komunistické osnovy přímo v naší domácnosti. Dokazují, že kulturní styky jsou výměnné jen podle jména, že jde ve skutečnosti o komunistickou infiltraci pod pláštíkem přátelských styků. Na československé lidi to má účinek škodlivý a je nebezpečí, že poroste jejich apatie a pocit bezmocnosti. Mohou se vpravdě otázat: ke komu je Amerika přátelská? Proto, má-li být politika naší vlády úspěšná, kulturní výměna musí být skutečným stykem národa s Politická resoluce Národní rady V neděli 5. května, na závěrečném zasedání Výkonného výboru Československé národní rady americké byla přijata jednomyslně tato politická resoluce: My, Američané českého a slovenského původu a z Podkarpatské Rusi, shromáždění ve Washingtonu dne 4. a 5. května 1957, považujeme za svou samozřejmou povinnost prohlásit, že jsme hrdi na to, že jsme občany Spojených států amerických. Těšíme se zde úplné svobodě, blahobytu a štěstí, které je, bohužel, toho času odepřeno obyvatelům naší staré vlasti, vykořisťované a porobené sovětským imperialismem a komunistickou tyranií. Naším přáním je odvděčit se Spojeným státům americkým naprostou loyalitou a bezvýhradnou pomocí v jejich boji proti sovětskému komunismu, který je dnes ohrožuje. V tomto boji budeme usilovat o to, aby Československo, jehož svoboda také na půdě Spojených států vznikla, bylo svobodné a aby spolu s ním také všechny ostatní národy, dnes trpící za železnou oponou pod komunistickým panstvím, mohly si svobodně zvolil své vlády, které by řídily jejich věci podle jejich skutečného přání. K tomu cíli je třeba, aby v těchto zemích byly provedeny pod kontrolou a za řízení Spo- ných národů svobodné volby, nikým a odnikud neovlivněné volby, vyjadřující pouze vůli lidu těchto zemí. národem. Musí jít až k porobenému národu, který touží po svobodě, aby jej ujistila, že Spojené státy se nedohodly s komunistickými režimy. Musí být živoucím důkazem odhodlání, jež vyjádřil ministr zahraničí John Foster Dulles, když pravil 22. dubna 1957: “Nikdy neučiníme politickou dohodu, za kterou by platily země porobené Sověty”. Náš kulturní výměnný program musí v praxi být výrazem tohoto odhodlání, aby tomu všichni lidé rozuměli. Za Československou národní radu v Americe Josef Triner, předseda Jsme přesvědčeni s Abrahamem Lincolnem, že svět nemůže žít na půl svobodný a na půl nesvobodný. Víme, že diktátoři mohou udržet ve svých zemích lid v porobě pouze tehdy, jestliže zničí příklad svobodného světa, který udržuje myšlenku svobody v duších porobeného lidu živou. Žádáme proto v zájmu Spojených států amerických, aby jejich odpovědní činitelé a zejména jejich zahraniční politika všemi možnými a účinnými prostředky podporovala znovunastolení svobody v těchto zemích a aby si jejich osvobození stanovila za svůj přední úkol, Dnešní nesvoboda těchto národů ve střední a východní Evropě trvale ohrožují mír a bezpečnost Evropy. Jedině současné osvobození těchto národů spolu s rozřešením ostatních problémů Střední a Východní Evropy a spolu se znovu nastolením demokratické vlády na celém tomto prostoru může přinést trvalý mír pro celou Evropu a bezpečnost všem evropským národům, včetně národa ruského, který nepřestáváme rozlišovat od dnešní jeho diktátorské komunistické vlády. Věříme, že je v nejvlastnějším zájmu Spojených států, aby v Evropě zavládl opět mír a svoboda, neboť jen tehdy bude moci lid Spojených států věnovat svého genia a svá bohatství mírové výstavbě vlastní země a pomoci celému lidstvu. [pageend10]STRANA 11 ČESKOSLOVENSKÍ NOVINY K dosažení těchto cílů chceme spolupracovat se všemi demokratickými představiteli národů, dnes za železnou oponou porobenými, a se všemi americkými občany, z těchto zemi pocházejícími a s nimi sympatisujícími. Budeme mluvit jménem lidu v našich starých vlas- Pro revisi pristěhovaleckého zákona Jednomyslně byla schválena na zasedání Výkonného výboru Československé národní rady americké ve Washingtonu tato resoluce pro revisi amerických emi- gračních a imigračních zákonů: Při výroční schůzi, pořádané dne 4. a 5. května 1957 v hlavním městě Washingtonu, Československá národní rada americká vděčně ocenila porozuměni, které Kongress Spojených států projevil pro utrpení a potřeby uprchlíků ze zemí za železnou oponou. Zákon o zavlečených osobách z roku 1948 a Zákon o pomoci uprchlíkům z roku 1953 představují mimořádný humanitní čin Kongressu, který umožnil velkému počtu obětí komunismu najčt bezpečí a nové domovy v naší zemi. Tyto zákony zachovávají onu významnou americkou tradici, jež po staletí poskytovala na amerických pohostinných březích přístřeší lidem utlačovaným z důvodů buď politických, náboženských nebo rasových. Československá národní rada americká je si vědoma toho, že v uprchlických táborech v Evropě jsou dosud tisíce lidí, Čechoslováků a jiných národností, kteří nemohli emigrovat do Ameriky pro dosavadní početná omezení ve zmíněných zákonech, ačkoli jinak by byli Nesmiřitelný boj proti komunismu tech, budeme v něm udržovat živé naděje na plnou svobodu, blahobyt a štěstí a budeme ze všech sil usilovat o to, aby tyto naděje se staly co nejdříve skutkem za účinné pomoci našich Spojených států amerických, jejichž dějinným posláním je stát v čele boje lidstva za svobodu a spravedlnost. oprávněni vstoupit na americkou půdu. Tito nešťastníci skládají své naděje v mocnou americkou demokracii. Jsou to naši spojenci v boji proti vzrůstajícímu nebezpečí mezinárodního komunismu. S ohledem na nynější situaci, Československá národní rada americká se obrací ke Kongressu Spojených států s žádostí, aby věnoval urychlenou pozornost předloženým návrhům na revisi a úpravu americké imigrační politiky a aby kladl zvláštní důraz na přiměřené rozšíření imigračních kvót a na odstranění přebytků příštích kvót. Československá národní rada americká považuje tyto návrhy za správné, poněvadž mohou vyloučit náznaky diskriminace v imigračních zákonech. Československá národní rada americká doufá, že Kongress Spojených států věc příznivě rozhodne za tohoto zasedání. Konference Československé národní rady americké zdraví také Národní konvenci akce “Od lidu k lidu” a vyslovuje své uspokojení nad zvolením bratra Andreje Valúška generálním tajemníkem tohoto hnutí. Národní rada přeje této organisaci mnoho zdaru a slibuje jí veškerou morální podporu v provádění jejího poslání. hluboké díky všem, kdo nezištně pracovali. Podáme vám hospodářskou bilanci za uplynulé čtvrtletí. Vykazuje nepatrný zisk. Uplynulý rok byl nákladný, ale úspěšný. Rozdíl mezi výtěžkem a ztrátou se vysvětluje platem a výlohami naši ředitelky pro styk s veřejností Vlasty Vrázové, jejíž práce je nedocenitelná. Přes výbornou organisaci je však vývoj pomalý a náklady jsou značné. Potřebujeme zvýšenou spolupráci všech členů a přátel. Publicita pokračuje pomalu a stojí peníze. Musíte rozhodnout má- me-li pokračovat v této činnosti. Náš místopředseda vypracuje přesný rozpočet. A teď bych se chtěl zmínit o svém koníčku — to jest o získávání pomocníků pro civilní leteckou obranu. V tom směru také předložíme resoluci a představíme vám řečníka. Byl bych rád, kdybychom příští rok věnovali této činnosti a mohli získat pomocníky ihned, třeba zde ve schůzi. Naše státní spolky spolu s místními skupinami by měly získat všechny své členy. České a slovenské výzvy v novinách a v radiu musí být součástí tohoto programu. Pomoc v letecké obraně je to nejmenší, čím můžeme přispět. Musíme být ochotni zastávat jakoukoli službu, kterou nám ministerstvo pro civilní leteckou obranu přidělí. Doufám, že většina Čechů a Slováků si přeje podat důkaz vděčnosti Americe tím, že se přihlásí. Zároveň to prospěje dobré pověsti celé naš’ orga- nisace. Měli bychom přezkoumat své poslání. Můj názor je, že bychom měli pokračovat v bezvýhradném boji proti komunismu — mezinárodnímu i národnímu. Měli bychom uvažovat o možnostech jak usnadnit uprchlíkům, aby se přizpůsobili americkému způsobu života. Měli bychom je přimět, aby se vzdali politického stranictví československého, pokud žijí ve Spojených státech. Nechť se stanou členy našich skupin a pomáhají v boji proti komunismu. Měli bychom rozšířit svůj časopis “Americký zpravodaj”, (Bulletin). Měli bychom vyloučit politiku a náboženství z naší organisace, měli bychom být konstruktivní v kritice, a prosti předsudků. Musíme založit celostátní i místní sku- Po úvodní politické části, kterou předseda Josef Triner zahájil washingtonské zasedáni, a kterou otiskujeme v čele listu, pokračoval v předsednické zprávě těmito slovy: Všimněme si teď naší Československé národní rady americké, její organisace a plánů do budoucnosti. Jak víte, pí Emilie Welclová převzala místo sekretářky po panu Žákovi. Dík její zdatnosti, naše kancelář pracuje velmi dobře. Pan Žák nyní vydává náš “Věstník”. Prosíme o vaše názory v tomto směru. Dobrovolní pracovníci zvládli mnoho práce. Nechci je vyjmenovávat abych na někoho nezapomněl, ale chci vyjádřit [pageend11]STRANA 12 ČESKOSLOVENSKÉ NOVINY piny, obzvláště na školách a na universitách. A měli bychom se ucházet o třetí a čtvrtou generaci nejen pro členství, ale o její zájem na vedení. Máme-li pracovat v dosavadním rozsahu, pak státní odbočky a místní skupiny musí odvádět větší příspěvky naši celostátní or- ganisaci. Když jsem přijal předsednictví Národní rady byla finančně na mizině, a nerad bych ji opustil ve stejném stavu. Referát ses. Emily Welclové Zprávy, které podávají na schůzích velkých organisací jejich tajemníci — jsou zpravidla určeny hlavně do vlastních řad a nikoli pro širokou veřejnost. Bývají začasté také plny podrobnosti, které nemohou zajímat nikoho, kdo nestojí přímo uprostřed organisace. Výkonná tajemnice Emily Welclová podala ve Washingtonu obšírnou zprávu, ve které dovedla poutavě spojit i to, co je obecně zajímavé, i to, co je určeno jen delegátům a zasvěceným činovnikům. Přestože i tato řeč je určena pro nejširší veřejnost, vybíráme ze zprávy ses. W7elclové jen to, o čem si myslíme, že charakterisuje širokou a mnohostrannou činnost Československé národní rady americké a její hlavní úřadovny v Chicagu, jejíž hybnou silou i mozkem je právě sestra Welclová. Z jejího referátu vyjímáme tyto odstavce: V minulém roce se předsednictvo snažilo, jak nejlépe mohlo, aby splnilo úkoly, které mu ukládá program Československé národní rady americké, stejně jako to, co mu bylo uloženo sjezdem v Clevelandu. Rozdělila jsem svou zprávu tajemnice na několik hlavních bodů a zkrátila jsem referát, jak jen bylo možno. Vyšetřováni protiamerické činnosti Jsme ve velmi úzkém spojení se senátním výborem, který vyšetřoval cizojazyčný tisk v Americe a pokračuje v této činnosti. Naši úřadovnu navštěvují také zástupci vládních agentur, se kterými podle potřeby spolupracujeme. Ho- To mne přivádí ke sdělení, že mi lékař důrazně nařídil, abych už tolik nepracoval a hleděl si jen svého obchodu. Proto budete musit na příští výroční schůzi zvolit nového předsedu. Do té doby budu zastávat funkci jak nejlépe budu moci. Chci Vám poděkovat za vaši spolupráci a podporu. Doufám, že dnešní a zítřejší schůze bude k užitku a že pokročíme na cestě k cíli, to jest k zachování amerického způsobu života. voříme také s návštěvníky Československa, když se vrátí do USA. S koncertem Smetanova kvarteta byla úřadovna zvlášť zaměstnána, a byli jsme překvapeni zprávou z Departmentu of State, že koncert pořádaný v Chicagu, nebyl v oficiálním programu kulturní výměny a byl pořádán bez řádného dovolení. Impresario v New Yorku dostal za to velmi silnou důtku, že koncert uspořádal mimo rámec předem povolených 27 koncertů. Dosavadní zkušenosti nám ukazují, že Státní department důkladně nezkoumá přípravy k výpravám, které přijíždějí do Spojených států — a také nevíme o nějakých zvláštních opatřeních a o informování těch, kteří odjíždějí odtud za železnou oponu. Je nutné, abychom tuto věc řádně vyšetřili, sledovali a domáhali se nápravy, aby se výpravy za železnou oponu nekonaly jen jako zábavní výlety, když je nám známo, že Moskva těchto zájezdů využívá jen pro špionáž a pro komunistickou propagandu. Národní sdružení v Chicagu hlásilo jako výtěžek pro svou pokladnu z koncertu Smetanova kvarteta 1,000 dolarů a Svaz Svobodomyslných hlásil příjem 480 dolarů. Tyto dvě organisace, které jsou v úzkém spojení, zmocnily se Svobodářského rozhlasu v Chicagu, kde je tento rozhlas podporován Národním hřbitovem a z darů veřejnosti. Jak se to mohlo stát? Do svazu Svobodomyslných byli přibíráni za členy stále noví lidé — až přehlasovali staré členy-krajany, kteří se vzbudili příliš pozdě. Vzhledem ke svým stanovám Československá národní rada, její Oblasti a Odbočky, dosud nevysílají své zástupce do škol, patronátů a tak dále. Ale sledujeme činnost těchto organisací a vidíme nutnost, aby naše stanovy nejen dovolily, ale vyzvaly Odbočky ke spolupráci se vzdělávacími a národními orga- nisacemi. Činnost hlavní úřadovny v Chicagu Až dosud obstarává všechnu činnost naší úřadovny sestra Welclová se ses. Hřebíkovou a máme k disposici další příležitostné a oddané spolupracovnice. Vrázová, která věnuje plný čas úřadovně, pokud je v Chicagu, a ještě doma věnuje se přípravné práci a psaní článků. Kdybych já sama pracovala pouze v pravidelných úředních hodinách, nevyřídily bychom ani ty nejnutnější práce, které je denně nutno zvládnout. Proto ovšem nezbývá dostatek času na udržování a rozšiřováni našeho adresáře a styků s Odbočkami, Oblastmi a s jednotlivci, se kterými jsme navázali již styk s nadějí, že ve městě, kde žijí, byla by možná spolupráce s Čs. národní radou americkou. Sestra Vrázová musí vyřizovat všechnu korespondenci sama a pouze předkládá dopisy k podpisu. Je nutný stálý styk se členy předsednictva, vedoucími v Odbočkách a Oblastech, je třeba stále naznačovat všem našim organisacím, jak nejlépe zaměřovat podle okamžité situace zápas na obranu demokracie a pak účelně bojovat nejen proti souputnickým organisacím, ale hlavně, jak překonat v krajanských řadách současnou lhostejnost a neinformovanost u lidí, kterých je dosud značná část. Překonat jejich pasivitu v tak mimořádné době světového napětí, jakého snad v historii lidstva nebylo, považuji za velký a důležitý úkol. Zatím bylo nemožno zahájit akci pro získání stodolarových doživotních členů a nemohli jsme dosud začít s vydáváním diplomů za větší dary. Zabralo by příliš mnoho času, kdybychom vám měli vykládat podrobnosti o naší práci, která musí být vykonána denně v naší úřadovně. Chci jen zdůraznit, že jak počet sil, tak zařízení v úřadovně je na nejnižším stupni a že potřebujeme vaši podporu k plnění aspoň toho nejnutnějšiho. [pageend12]ČESKOSLOVENSKÉ NOVINY STRANA 13 Od doby, kdy jsem nastoupila v červenci minulého roku, věnuji se úplně práci v Národní radě opravdu ráda a dělám, co mohu. Agenda Národní rady roste den ze dne a proto je nutné přibrat další kvalifikované síly, jinak nesplníme úkoly, které jsou nám ukládány. Abychom se sestrou Vrázovou se mohly více věnovat práci politické a organisačni a abychom mohly přenechat práce účetnické a kancelářské jiným, je třeba nových sil. Proto je potřeba povolit do rozpočtu více peněz na úřadovnu, více na “Věstník”, kterého měsíc od měsíce rozesíláme víc, povolit víc peněz na poštovné, abychom mohli posílat ukázková čísla “Věstníku” a získávat nové členy. Musíme pamatovat také na to, že americký “Bulletin” se nyní tiskne v počtu 1,250 výtisků a do konce roku bude se tisknout jistě 3,000 kusů. Dosud nemáme do adresáře “Bulletinu” zařazeny knihovny, členy Spojených národů, hlavní učitele — a tak šetříme s každým výtiskem jako se zlatém. Přes to spotřebujeme měsíčně na poštovné, obálky a tisk sto dolarů. “Bulletin” rozesílají dobrovolné síly —• bratr Smunt, sestra Radvanovská a jiní. “Věstník” také rozesílají dobrovolné síly, ale vyžadoval i dvou dnů času tajemnice a ještě dovoz na poštu. Pomoc uprchlíkům Od 1. července 1956 do dnešního dne přijelo do Chicaga prostřednictvím Amerického Fundu asi 140 uprchlíků, a ti přišli do naší úřadovny. Přijíždějí i jiní, kteří se v Národní radě nehlásí. O ubytováni a získávání prvního zaměstnání se staral br. Barták, později br. Kapeš a nyní br. Čada, který je předsedou Odbočky “Česká Kalifornie”. Nebudu se šířit o této činnosti, ale považuji ji za nanejvýš nutnou pro Národní radu, neboť touto prací jsme zvýšili zájem o úřadovnu a svou práci. Telefonují zaměstnavatelé, když hledají pracovníky, telefonují majitelé domů, když mají volné byty; ovšem, že jsou s touto prací také nepříjemnosti. Někteří z těch, kteří přijeli, stali se již členy CSA nebo ZCBJ, našich odboček v Chicagu a organisace “Věrni zůstaneme”. Měli jsme v poslední době také tragické případy: uprchlík byl usmrcen při nehodě na ulici a sbírkou jsme získali 300 dolarů pro jeho vdovu a děcko — v dalším případě zemřela žena uprchlíka po operaci, deset dní po příjezdu do Chicaga. Filmy a propagační materiál Za spolupráce pana Miloty v Chicagu zařídila Národní rada u Městské knihovny, že knihovna zakoupila za 350 dolarů dva anglické filmy, zhotovené v Hollywoodu: “The Munich Tragedy” a “The Rebirth of a Nation”. Oba jsou zvukové a knihovna je zdarma půjčuje. Máme dále možnost koupit pro naši potřebu dva filmy a žádáme o schválení této koupě za 150 dolarů. Je to film “Jan Masaryk” a “My Unknown country”, oba filmy zvukové, první český, druhý anglický. Těchto filmů by užíval organisátor při zájezdech. Protikomunistické nálepky Od minulého roku každý měsíc rozeslal bratr Karel Glasser dopisy s nálepkami na adresy, získané z časopisů. K nálepkám byl přiložen propagační dopis. Br. Glasser odevzdal Národní radě výtěžek skoro 1,300 dolarů. Ačkoli se to zdá dosti úspěšné, měli bychom upozornit lístkem všechny, kdo dosud nezaplatili a denně bychom měli rozesílat další a další nálepky, protože adres je stále dost. Děkujeme br. Glasserovi za jeho práci a za pěkný finanční výsledek Spolupráce se studenty V Chicagu je Masarykův klub při University of Chicago. Oslavuje právě dvacáté výročí od svého založení. Tento klub spolupracuje s Národní radou a se Zahraničním ústavem v exilu. Jak je známo, Fond k uctění památky bratra Vojty Beneše byl Národní radou věnován chicagské universitě pro nemajetné studenty československého původu. Právě před týdnem přišel do úřadovny dopis od studenta, který děkuje za výpomoc z tohoto fondu. Dík pracovníkům Děkujeme členům předsednictva a Oblastního výboru v Chicagu, zejména děkujeme ses. Townsendové a br. Kráko- rovi za spolupráci při účetnictví, ses. Radvanovské za pomoc při odesílání pošty, b. Janečkovi za pomoc s nákladním vozem pro odvážení uprchlíků, br. Go- lošinci za právní rady, br. Kratochvílovi za pomoc v kanceláři, pokladníku br. Vaňkovi, místopředsedovi br. Vo- drážkovi — a vůbec všem, kteří konají mimořádnou a velmi záslužnou práci v našich Odbočkách a v Oblastním výboru v Chicagu ku prospěchu naší organisace — a sestře Hřebíkové za věrnou spolupráci v úřadovně. Práce v Československé národní radě americké těší, jdeme ku předu, ale máme ještě mnoho vykonat, abychom dosáhli toho, co jsme si vytkli za cíl. Jistě že všichni, kdo jsou přítomni v této schůzi, obnovují si vzpomínky na československý národ a myslí na nebezpečí zde, ve Spojených státech. A jistě si všichni v duchu slibujeme, že neochabneme a že ještě s větší chutí budeme pracovat k úplnému vítězství! Nezalamujte ruce v nostalgickém rozechvění — že jsme národ malý. Mohli bychom být ovšem malými v nectnostech, povahovém kazu, ve slabosti ka- rakteru, v nedostatečnosti vzdělání, v rozličném nezpůsobu, v malichernosti, nesnášenlivosti a v bezohledné osobni tužbě. Co se ale počtu týče, dávno nejsme jako jsme nikdy nebyli — nejmen- ší mezi malými. Vidíte li přehlídku drobné a dobré práce, drobných a dobrých lidí — tu vám srdce poskočí a omládne. A nenaříkejte nad všedností života a tíživostí existenčního mechanismu. Mezi starostí o chléb vezdejší a mezi spánkem je ještě jiný život. A kdo ho uměl zasvětit boji o svobodu národa svého a lidstva všeho — tomu život není přítěží ani křížem, ten se nemusí bát pekla, ani smrti. Někdy je slyšet, že my přítomní patříme k ztraceným generacím. Mámeli však příležitost bojovat proti zlu a za lepší zítřky — pak nebyl marný náš život. [pageend13]STRANA 14 ČESKOSLOVENSKÉ NOVINY NA NOVÝCH CESTÁCH Zpráva o organisační a tiskové službě VLASTA VRÁZOVÁ Sestra Vlasta V rázová podala na sněmování washingtonském tuto zprávu: Po loňském sjezdu se předsednictvo rozhodlo rozšířit pole své působnosti. Byl mi svěřen úkol organisační a tiskové služby. Podávám přehled své činnosti za prvých devět měsíců. Organisační práce: S radostí oznamuji založení odbočky ve Washingtonu, D. C., která za předsednictví doktora Jaroslava Němce a velmi činného výboru prokazuje pozoruhodnou životní schopnost a iniciativu. — Nejen, že již čítá přes sto členů, počet stále roste. Spolupracuje svorně se všemi krajanskými složkami, zjev v našem životě vzácný. Jeden z důvodů, proč bylo rozhodnuto konat konferenci ve Washingtonu, je příležitost seznámit se osobně s novými spolupracovníky. V New Yorku došlo v březnu k založení odbočky na Long Island po velké pracovní schůzi, kterou svolal bratr Valášek. Velký počet návštěvníků newyorské oblasti je nejpádnějším důkazem jejich síly. Při této příležitosti děkujeme bratrům Slovákům za jejich postoj a za spolupráci, hlavně Slovenskému Sokolu. Přibyla nám celá řada organisací a spolků, mezi nimi Děl. Těl. Jednota Sokol v New Yorku, v Chicagu Sokolice Slávské, První družina a Masarykova Družina legionářů, v Kalifornii Pasadena Beseda a tak dále. Ve všech chicagských odbočkách počet členstva vzrostl. Ovšem největší morální podporou nám bylo rozhodnutí ČSA —. Předsednictvo uvítalo přímou účast bratra předsedy Vodrážky a bratra tajemníka Krákory. Od spolupráce s nimi si slibujeme velmi mnoho. Budiž mi však dovoleno jako organi- sátorce upozornit na naše nedostatky a slabosti, aby se hledala náprava, pokud je to v našich silách. Jedině upřímnou spoluprací a důvěrou bude nám možno některé překážky odstranit. V tom smyslu žádám o vaši věcnou kritiku i co se týče mé práce. Znáte své bolesti místní. Organizátor záhy pozná, že jsou to bolesti nám všem vlastní. Krajanský život slábne, někde více, někde méně, ale všude mu na síle ubývá. Staří, za války naši nejvěrnější spolupracovníci, jsou unaveni, jestliže jsou dosud ještě mezi námi. K únavě se přidružují zklamání nad smutnými událostmi v Československu. Nálada mírové koexistence ubírá na zájmu. Navštívila jsem mimo New York a Washington také Baltimore, Belcamp, New Bufalo, Racine, Cedar Rapids a Omahu. Do Kalifornie, Los Angeles, San Francisco a Fresna jela za mne sestra Welc- lová. Všude jsem poznala, že se poměrně málo ví o složeni a úkolech Rady Americké. Nebylo tu dlouho osobních styků a zájezdů z ústředny, a to se všude pociťuje. Také jsem si uvědomila, že se méně čte krajanský tisk, méně se chodí na krajanské podniky a hlavně do schůzí. Jeden z důvodů je ten, že téměř v každém městě krajané se vystěhovali z původních českých a slovenských čtvrtí do vzdálených předměstí. Organisátor je úplně závislý na svých osobních stycích a na spolupráci přátel, kteří mu zájezd umožňují. Uvedu za příklad Cedar Rapids — kde předseda Sdružení čs. spolků, br. Hlubuček, sestra Marie Vítková a náš br. Jiří Naxera připravili mi bohatý program. — Postarali se o několik článků v americkém tisku, můj interview v Des Meins Register, a mou účast na TV programu o Československu, rozhovor s profesory na Coe College o otázce kulturní výměny (plánují koncert České filharmonie), dlouhý rozhovor se starostou města, proslov na velmi úspěšné Masarykově oslavě a celou řadu návštěv. ■— Můj zájezd do Omahy též závisel na několika jednotlivcích. V Racine podobnou službu ses. Welclové a mně prokázala ses. Bessie Brillová. Doufáme, že podobná činnost se rozvine i v ostatních Odbočkách a Oblastech a umožní organisátorce působit mimo Chicago. Přenechávám to k posouzení ostatním delegátům, zda by byl možný zájezd organisátora do jejich kraje podle vzoru cedar-rapidského. Při navštěvování schůzí chicagské Oblasti uvědomujeme si zásadní problém a to jest, že schůze bývají často neúčelné, bez poslání. Následek toho je, že členové se začnou zajímat o místní problémy a v zápětí věnují i své příjmy na místní dobročinné akce. Na společnou práci Rady se při tom zapomíná. Se ses. Welclovou vzaly jsme si za úkol rozeslat každý měsíc zprávu Odbočkám o činnosti Rady a něco o našich problémech a úkolech. Doufáme, že tyto měsíční zprávy dodají látku k přemýšlení, k debatě a k oživení zájmu. Naše zkušenosti v Odbočkách ukázaly, že musíme vyvinout velké úsilí, abychom upevnili své řady. Zakládání nových Odboček by bylo snazší, kdyby staré Odbočky byly průbojnější a upozorňovaly na sebe svými výkony. To platí i pro Chicago. K získání členských organisací musíme se především vykázat svou prací. Musíme stále dokazovat, že ČSNRA je jedinou organisací s národním úkolem, soustředěnou a sjednocenou v boji proti komunismu. Tisková služba: Krajanský tisk: Bylo mou snahou dodávat přibližně článek týdně. Vzhledem k omezenému počtu stran dnešních novin, není dobře možno umístit více článků při velkém počtu oznámení a drobných zpráv, uveřejňovaných bezplatně v krajanském tisku. Články byly pokud možno časové, upozorňovaly na události v ČSR, na nebezpečí komunismu a sledovaly pevnou linii Rady. Byly otiskovány pravidelně v New Yorských Listech, Novém Světě, Slovenském Sokole, Hlasateli, Svornosti a Amerikánu (ne však vždy) v ČSA orgánu i jinde. [pageend14]ČESKOSLOVENSKÉ NOVINY STRANA 15 (Poznámka redakce: Podstatná část každého článku ses. Vrázové byla vysílána Rozhlasem Svobodné Evropy do Československa jako ukázka smýšlení Národní Rady a krajanů). Naše snaha vyhnout se všem polemikám, ač Rada byla vystavena častým útokům nepřátelského tisku, konečně musela ustoupit nutnosti v záležitosti Smetanova kvarteta. CSNRA uveřejnila “Prohlášení” a zaujala totéž stanovisko jako v otázce cestování do CSR. Nejsme proti českému umění, jsme proti pokusu čs. režimu těžit z toho propagačně i politicky. Jseme proti tomu, aby lidé překrucovali účel programu presidenta Eisen- howera o kulturní výměně. Dopis podobného znění byl poslán třiceti senátorům a kongresnikům, členům výboru zahraničních věcí, do Bílého domu a na Department of State. Dostalo se nám několik zajímavých odpovědí od senátorů, zvláště od senátora Douglase, kteří doporučili referentu v Department of State prostudovat naše námitky. Při tom vyšlo na jevo, že koncert v Chicagu byl pořádán bez vědomí a bez svolení Department of State, že pořadatelstvo si vyjednalo koncert přímo s československým vyslanectvím, čímž porušila koncertní agentura svou dohodu s vládním úřadem. Rada měla tedy pravdu. Předseda Triner byl právě na poradě v Department of State. Nám z toho plyne poučení, že Rada musí být stále na stráži a spolupracovat s americkou vládou, aby amerického programu se zeměmi za železnou oponou nebylo zneužito komunistickým režimem. Pro nás je to důkaz, že i za těžké situace se dá mnoho dokázat, bude-li se Rada držet nesmlouvavě svých zásad. Americký tisk: Ústředna se snažila využít každé příležitosti. Na příklad jakmile se roznesla zpráva o pražských studentských majáles, podařilo se nám umístit několik Letters to the Editor v Chicago-Sun- Times a Daily News. Výročí puče bylo vzpomenuto dlouhým článkem v Chicago Daily News, o kulturní výměně jsme měli tři zprávy ve dvou týdnech. Jedná se o to, reagovat okamžitě na události. V tom směru velmi prosíme Cleveland, Detroit, New York a Washington, aby byli ve styku s americkými novináři a pokusili se o umístění “Letters”. V tomto ohledu by bylo záhodno vyvinout spolupráci, výměnu zpráv a dopisů s ústřednou. Naše situace je docela jiná, než za války, kdy se o Československu velmi často a nadšeně psalo. Situace by se ovšem mohla naráz změnit, prozatím musíme vyhledávat si příležitosti. Ústředna odpovídá děkovným dopisem nebo kritikou na každý článek o ČSR v amerických magazínech. Na příklad Saturday Evening Post Holiday a tak dále. — I zde prosíme, abyste nás upozorňovali na články v amerických novinách, posílali nám výstřižky. Je to služba stále velice zanedbávaná. O místních událostech uveřejňují nám americké community newspapers zprávy, též se snažíme proniknout do amerických novin v krajanských oblastech, na př. v Kewaunee, Wis. atd. Všechny tyto náměty směřují k tomu, abychom se přiznali, že po stáru se to dělat nedá. Doba je jiná a musíme si hledat nové cesty. Věstník: Věstníku za redakce br. Žáka, připadá důležitý úkol informovat členstvo o našich snahách. Sestra Welclová věnovala adresáři mnoho času. Věstník by měl být rozeslán ve větším počtu k získávání nových členů. Měl by mít více zpráv o naší činnosti a opět se obracíme na zástupce o příspěvky z Oblastí a Odboček. American Bulletin: V únoru začal vycházet náš americký bulletin. Je určen Američanům českého a slovenského původu a americkým přátelům, u kterých doufáme vzbudit živější zájem o československé události, o práci v Radě. Vzpomenuto bude i přínosu českých a slovenských přistěhovalců a krajanů. Je to snad příliš rozsáhlý program a teprve budoucnost ukáže, zda jsme na správné cestě. První odezva je velice slibná. Došlo nám mnoho dopisů a hlavně adres Američanů, takže během jednoho měsíce náš adresář se zdvojnásobil. Někteří v Cedar Rapids, Belcamp, Pittsburghu i jinde si dali práci s vypsáním vedoucích Američanů českého a slovenského původu. Tímto způsobem mohli bychom zachytit mnoho nových lidí. Bulletin je posílán senátorům, kongresnikům a jiným vlivným Američanům ve veřejném životě. Obdrželi jsme obratem dopisy z Londýna a z Austrálie od krajanů; mohlo by to znamenat navazování styků s krajany po celém světě. Pro rubriku “Our Heritage” redaktorka potřebuje mnoho materiálu od vás o krajanech, kteří se zasloužili o náš pokrok. Prosíme o adresy a materiál. Kulturní styky a návštěvy CSR: Naší snahou je jít s duchem doby a přizpůsobovat se dnešním poměrům. Nevystačíme již se starými zvyky a plány. Vývin událostí nás postavil docela jinam. Musíme si otevřeně přiznat, že jdeme do těžké doby. Nebezpečí komunismu bude o to větší, že se bude skrývat za novou moskevskou koexistenční politiku. Velkým problémem bude politika “kulturní výměny” a návštěv za železnou oponou, které mají sloužit komunistickým zájmům. Průvodce Prahou: V otázce návštěv Československa — CSNRA chápe touhu krajanů navštívit starou vlast. Je si však také vědoma nástrah a pokusů komunistů vytěžit co nejvíce finančně i propagačně z těchto zájezdů. “Průvodce Prahou” má být průvodcem nejen ulicemi, ale i ukazovate- lem poměrů, má upozorňovat na věci, o kterých by se krajan jinak nedověděl. Z nákladu 5.000 bylo rozesláno 3.000 výtisků členům a na různé adresy. Ohlas byl veliký. Denně docházely ze všech států, i z ciziny dopisy, často s dobrovolným příspěvkem, takže náklad je téměř rozebrán. Průvodce Prahou byl mnou psán v létě, potřeboval by dodatky: během roku komunistický režim odstranil totiž [pageend15]STRANA 16 ČESKOSLOVENSKÉ NOVINY Z washingtonské schůze Československé národní rady americké byl poslán presidentu Eisenhowerovi do Bílého domu dopis, jehož text byl delegáty jednomyslně schválen. V dopise čteme: “Vážený pane presidente, my Ameri- čané československého původu, posíláme vám srdečné pozdravy a přání dobrého zdraví i duševní síly, které jsou tak nezbytné k tomu, abyste mohl splnit historické posláni, svěřené Vám americkým lidem. Buďte si, prosíme, jist tím, že budeme pokračovat v boji proti komunismu a sovětskému spiknutí, usilujícímu dosáhnout vlády nad celým světem. Nepřestaneme bojovat za navrácení svobody zotročenému Československu. Slibujeme Vám, pane presidente, že Vás budeme věrně podporovat v úsilí zajistit svobodu ve Spojených státech a na celém světě. Budeme Vám pomáhat ve Vaši snaze získat plnou svobodu a demokracii pro všechny porobené národy. Stejně jako Vy, i my pevně věříme, že boj za svobodný svět bude vítězný. Zvláště Vám, pane presidente, děkujeme za Vaše poselství Kongresu, ve kterém jste žádal rychlou revisi americké přistěhovalecké politiky, která je výrazem našich amerických tradic národních a humanitních. V této souvislosti Československá národní rada americká vděčně oceňuje důležitou práci a skvělé výsledky Uprchlického programu Spojených států, který ve spolupráci s Americkým fondem pro pomoc československým uprchlíkům znamenal obrovskou pomoc pro československé exulanty před komunismem”. Z Bílého domu pak došla dne 4. května večer odpověď tohoto znění: Vážený pane Trinere: Je mi potěšením, že Vám mohu jménem pana presidenta poslat pozdravy pro účastníky konference Československé národní rady americké. Snažíte se propagovat spolupráci všech národů pro zachování demokratické svobody a tím významně přispíváte našemu národnímu životu americkému i k síle svobodného světa. Osobně znám Vaši oddanou práci a jsem proto potěšen, že Vám mohu poslat nejsrdečnější přání k dalším úspěchům Vaší organisace. Se srdečným pozdravem Bílý dům, 4. května 1957 Maxwell M. Rabb, sekretář kabinetu Jen v opravdové demokracii občané mohou otevřeně mluvit se svým presidentem a vládou. SETKÁNI Ono se říká — že když se sejde pár Čechů, je hned řeči jako o trhu nebo o pouti. Pokud při tom nezakládají novou politickou stranu či nový časopis, vzpomínají aspoň na společné známé ač nikdy není jisto v jakém. Kromě toho se pilně rozebírá světová politická situace. Obyčejně se rychle shodneme, že to všichni dělají špatně — v tom ohledu naše jednota bývá dojemně vzorná. Bývají však setkání bez konvenčních hovorů a společenských frází, bez pomluv —• taková nějaká tichá, spíš mlčenlivá než hovorná, taková setkání lidská. Člověčí si podají ruku, skoro plaše a v ostychu. Jakoby jeden druhému se bál ukázat svou ránu ač není nikoho mezi námi, který by něčím netrpěl, něčím se nesužoval. A ač potřeba sdílnosti je tak naléhavá, tvorové boží raději zatnou zuby jakoby si řekli: mé rány jsou mé a tvé jsou tvé. Co si je máme ukazovat? Ale — sejde-li se několik set lidí stejné řeči a stejných myšlenek, pak se okamžitě v konferenční místnosti nebo hotelové hale vytvoří něco, čemu náš jazyk říká — ovzduší. Ne poprvé a sotva naposled jsem to prožil v hodinách washingtonského sjezdu. Můj milý Bože, těch stisků rukou odevšad! Všichni byli nějak známí. Některé vidéľs včera, jiné před rokem, jiné nevidéľs deset, patnáct i více let. Nezdvořile mluvíš o jejich bílých vlasech, aby tě v zápětí zatahali za kštici také už dávno ne tmavou. Tamhle někdo v koutě asi řeší jordánskou krisi nebo americký rozpočet a dělá, že tě nevidí. — Avšak já viděl všechny. Potřeba odpuštěni a lásky mezi tolika čistými dušemi — se podobá žízni. Také od washingtonských dnů se mně nechce více mluvit a psát o krajanech a přijetých. Co se mně týče — pět let jsme pospolu, nazýváme se křestními jmény a tykáme si. Čas pozvedl závory na přejezdech a křižovatkách. Vidím jen bratry. Tomáš Marný Výměna dopisů s Bílým domem některé překážky: dává třikráte tolik korun za dolar, zjednodušil dotazník a i jinak se přizpůsobil, aby nalákal návštěvníky. Z toho plyne i pro nás poučeni. Komunistický režim dovede změnit taktiku přes noc — jenom cíl zůstává nezměněn. Problémy koexistenční si vyžádají od nás zvýšenou publikační činnost, abychom seznamovali krajany s pravým cílem presidenta Eisenhowera: to jest: — šířit pravdu o Americe a vyvracet komunistické lži — (souputníci si to ovšem vykládají jinak). — V tom spatřuji nejdůležitější poslání naší Rady. Je mou milou povinností poděkovat celému předsednictvu za přátelské přijetí, dostalo se mi od všech plného pochopení. Styky s krajany v Odbočkách byly velmi uspokojivé. Vzpomínám vděčně praktické i morální podpory našeho velkého přítele v Hinsdale, i jeho osobního povzbuzení. Zvláště děkuji sestře výkonné tajemnici za nejužší spolupráci, bez které by mi nebylo možno dostát svým povinnostem. Ač přetížena svou vlastní, stále se rozrůstající prací, nachází vždy pro mne čas. Spojenými silami snažíme se řešit četné problémy a plánovat práci. Za to jí upřímně děkuji. [pageend16]ČESKOSLOVENSKÉ NOVINY STRANA 17 Činnost Oblastního výboru v Chicagu Na washingtonském zasedání podal jménem největšího Oblastního výboru, to jest za Chicago, podrobnou zprávu o činnosti tajemník br. František Kratochvíl : Ve správním roce 1956 byla dána důvěra následujícím úředníkům: Předseda br. Alois Kopecký, místopředsedové bratři Josef Žák, Josef Řimnáč, Anna Va- vrušková a Antonie Mazačová, tajemník koresp. Frank Kratochvíl, tajemník pro- tok. John Hilgert, účetní s. Rose Town- sendová, pokladník John Hruška, účtující výbor s. Emilie Welclová, br. Bř. Vaněk a br. J. Nekolný Během správního roku konáno 11 členských schůzí s průměrnou návštěvou 33 delegátů z 50ti zvolených. Předsednictvo se sešlo ve třech mimořádných schůzích. V Oblastním výboru byly zastoupeny v prvé řadě Odbočky Československé národní rady americké a to: Česká Kalifornie, Dr. Milada Horáková, Mistr Jan Hus, Západní předměstí, vesměs v Chicagu a Masarykovo Sdružení v New Buffalo, Michigan. Dále kluby a organisace v počtu 23 a sice: Klub Horažďovice a okolí, Klub Dobrá Voda, Klub Pitín a okolí, Klub Ing. Rostislava Sochorce, Klub T. G. Masaryk při chicagské Universitě, Všdě- lávaci spolek Jan Masaryk, Vzdělávací spolek Lukavec a Blanické okolí, Beseda J. V. Frič, Československá ženská národní rada v exilu v Chicagu, Československý zahraniční ústav v exilu, Sdružení demokratických Čechoslováků exulantů a krajanů “Věrni zůstaneme”, Dramatické sdružení Malá scéna, Svaz býv. přísluníků čsl. bezpečnostních a strážních sborů v exilu, Velkovýbor Jednoty Českých Dam a Pánů CSA, Řád Rovnost č. 55 CSA, Řád Božena Němcová č. 95 CSA, řád České Svobody č. 13 CSA, a sokolské jednoty: Sokolice Chicago, Sokol Cechie, Sokol Brookfield, Sokol Slávský, Sokol Tábor a Sokol Town of Lake. Stručný přehled jednání v členských schůzích. V únorové schůzi byli zvoleni delegáti na sjezd Československé národní rady americké do Clevelandu ve dnech 21. — 22. dubna 1956. — Zvoleni bři: Dr. Hřebík, Řimnáč, Kratochvíl a sestry: Townsendová a Faltová. Radostný sjezd v Clevelandu Zvolení delegáti byli účastni na jednom z nejúspěšnějším a nejradostnějšim sjezdu Československé národní rady americké. Nebudu opakovali zprávy o průběhu sjezdu, kterou jsem po návratu podal s druhými delegáty na schůzi Oblast ního výboru. Chci však připomenouti, že na tomto sjezdu bylo uděleno čestné členství Československé národní rady americké našemu místopředsedovi br. Josefu Žákovi a dále, že do předsednictva Rady byla zvolena naše účetní s. Rose Townsendová. Vrcholnou událostí však bylo zastoupení představitelů CSA a to předsedy br. Franka Vod- rážky a tajemníka V. Krákory, kteří byli na sjezdu jako pozorovatelé. Jmenovaní vzpoměli spolupráce CSA s Radou v době prvního a druhého odboje. Projevy obou zástupců CSA byly přijaty s velkým nadšením všech přítomných a již na sjezdu bylo patrno, že tato významná organisace stane se v nejbližší době spolupracovnicí Rady. — Jak je vám známo, veřejným prohlášením v krajanském tisku ve dnech pořádání IV. Československého dne, stali se zástupci CSA členy předsednictva Rady a největší spolkové organisace se opět stala členem Československé národní rady americké. Dne 9. června 1956 uspořádal Oblastní výbor již tradiční zájezd do osady Lidíc, k pomníku lidických mučedníků. Pietni slavnost zahájil místopředseda br. Josef Žák a českým řečníkem byl br. Chomutovský. Dne 24. června 1956 vykonal Oblastní výbor zájezd na Župní slet Slovenského Sokola do Potters Lake. IV. Československý den Dne 8. července 1956 uspořádal Oblastní výbor IV. Československý den v Plzeňském Parku. K úspěchu této slavnosti přispělo několik věcí. V prvé řadě to bylo krvavé vzbouření dělnictva v polské Poznani, proti komunistické nadvládě. Zprávy, které v tu dobu přicházely do svobodného světa, vrhly jasně světlo na komunistické usurpátory, kteří na volání dělníků “chceme chléb” odpověděli prachem a olovem. — Náš krajanský lid si uvědomil, že to vše jsou výkřiky zoufalství nad nelidským útiskem národů, které mají plné právo být svobodnými. Úspěchu dosaženo také velmi dobrým výběrem řečníků k této slavnosti. Anglickým řečníkem byl Mr. H. Gregory Thomas, zástupce Free Europe Committee. Českým řečníkem pak profesor Dr. Václav Hlavatý z university státu Indiana. Oba řečníci ve svých bohatých referátech velmi pečlivě rozebrali světovou situaci, poukázali na ohromné nebezpečí rozpínavosti světového komunismu a naznačili cestu a směr, kudy bychom se měli dát, chceme-li si zachovat svobodu a demokracii, kdekoliv na světě. Kromě slavnostních řečníků promluvil také přítomný Paul H. Douglas, dále místopředseda CSA J. Mužík, pokladník CSA Fred Špička, za Vel- kořád CSA pozdravil shromáždění Jery Růžička. Československý den zahájil a ukončil předseda Oblastního výboru br. Alois Kopecký. Vítání a představováni hostí obstarala česky i anglicky s. Emilie Welclová. O celkový průběh slavnosti se postaral celý štáb dobrovolníků z Odboček v čele s předsedou zábavního výboru br. Řimnáčem. Kromě Stánků Odboček s různými předměty a cukrovím, byl v Plzeňském Parku propagační pavilon, do něhož ma- [pageend17]STRANA 18 ČESKOSLOVENSKÉ NOVINY teriál dodala Free Europe včetně balonů, které tato organisace posílá do zemí za Železnou oponou s propagačním materiálem protikomunistickým. O tuto výstavku se kromě členů Odbočky “Dr. Milada Horáková”, starali Dr. F. Uhlíř a Ivan Herben, zástupci Free Europe. Vkusnou dekoraci řečnické tribuny navrhl br. Chomutovský. Den před Československým dnem podařilo se s. Emilii Welclové uspořádali tiskovou konferenci dole ve městě za přítomnosti — Mr. Thomase a br. J. Trinera a zástupců amerického tisku. Tím se také stalo, že jsme dostali větší propagaci Československého dne do anglického tisku. IV. Československý den byl skutečně velkou událostí, protože jeho průběh potvrdil před celým světem Svobody, aby volání ujařmených v Československé republice a v jiných zotročených zemích věnoval plnou podporu a účinně pomáhal ke stržení jejich otrockých pout — Výtěžek $ 1,941.92. U Havlíčkova pomníku Dne 29. července v den stých narozenin největšího českého novináře Karla Havlíčka Borovského, položila autobusová výprava s členstvem ČNRA věnec k pomníku našeho velikána v Douglas Parku v Chicagu. K přítomným promluvil tajemník Oblastního výboru br. Frank Kratochvíl. — Po krátké pietni slavnosti výprava pokračovala v jízdě do New Buffalo, aby svou účastí posílila domácí slavnost Odbočky Masarykova Sdruženi. Také zde byla dána příležitost br. Kratochvílovi, aby promluvil k návštěvníkům o významu poslání ČNRA. Památce Jana Hilgerta Dne 13. září 1956 stihla Oblastní výbor bolestná rána, úmrtím věrného a poctivého pracovníka br. Hilgerta, kterého těžce postrádáme. O jeho záslužné činnosti promluvil nad jeho rakví br. Josef Žák a ve schůzi Oblastního výboru dne 26. září br. Alois Kopecký. V téže schůzi byl zvolen za protokolárního tajemníka br. Jiří Špánek. — K uctěni památky zesnulého Jana Hilgerta, bylo jeho přáteli věnováno téměř $ 500 Čs. národní radě americké. Národní svátek 28. října oslavil Oblastní výbor banketem v restauraci p. Šrámka v budově ČSA. Při té příležitosti promluvil o významu dne předseda ČSNRA br. Josef Triner anglicky a dr. Antonín Hřebík česky. Slavnost zahájil předseda Oblastního výboru br. Alois Kopecký a program řídila s. Emilie Welclová. Ke konci večera byl promítnut historický film o převratu z r. 1918, dne zrodu Československé republiky. Účast na slavnosti byla velká a došlo také mnoho telegramů: Od Mrs. Eleonor Roosevelt, senátora Dirksena, Douglase a majora Dalley a jiných. Zástupci Oblastního výboru, předseda místopředseda a tajemník se povinně zúčastňovali různých podniků spřátelených našich organisací, jakož i Odboček. — Koncem listopadu v zastoupení předsedy Oblastního výboru br. Aloise Kopeckého zajela s. Welclová a s. Vrázová do členské schůze Odbočky Masarykova Sdružení v New Buffalo, Michigan, kde promluvily o vzrůstající činnosti ČNRA. Byly velmi vlídně přijaty a přinesly pěknou finanční pomoc na propagační účele čs. nár. rady. Dne 26. ledna 1957, jako poslední podnik ve správním roce, byl konán VI. Ples Oblastního výboru, v Sokole Ha- vIíček-Tyrš. Byl to krásný společenský večer, který rok od roku je více vyhledáván krajanskou veřejností. Vkusně vydekorovaný sál, velmi dobrá společnost, dobrý program, to vše uspokojilo naše přátele. — Výtěžek $ 845.55. Výroční schůze Druhý den na to konala se výroční schůze Oblastního výboru a byli zvoleni tito úředníci: Předsedou br. Alois Kopecký, místopředsedy bratři Josef Žák a Frank Kratochvíl, koresp. tajemníkem br. Jiří Kitt- nar, protokol, tajemníkem br. Alois Šalamoun, účetní s. Rose Towsendová, pokladníkem br. John Hruška, účtující výbor sestry Welclová, Vrázová a br. Vaněk. Nově zvolený výbor sešel se ve schůzi 30. ledna, aby pokračoval ve své práci, jako roku minulého. V této schůzi bylo odhlasováno čestné členství sestrám Anně Vavruškové a Antonii Mazačové, za jejich celoživotní, nezištnou a poctivou práci v krajanském životě a v úsilí odbojové činnosti pro jejich starou vlast. K jejich poctě má být uspořádán slavnostní večer, kde jim měly být předány diplomy čestného členství. Krutý osud však zasáhl, a s. Anna Vavruško- vá, dlouholetá místopředsedkyně Oblastního výboru zemřela dne 10. března 1957. Budiž čest její památce- K oslavě narozenin presidenta Osvoboditele uspořádal Oblastní výbor divadelní představeni “Jízdní hlídka”, které bylo sehráno Dramatickým sdružením Malá Scéna, s velkým úspěchem. O významu slavnosti a životě T. G. Masaryka promluvil br. Antonín Hřebík a o významu a poslání Čs. národní rady americké br. Frank Kratochvíl. Dalšími podniky, které se připravují je zájezd do Lidic, a to 2. června, po. prvé v neděli odpoledne, vždy se tam jezdilo v sobotu, a již byly zahájeny porady na uspořádání V. Československého Dne. Epilog Redakce Československých novin bude mít záhy příležitost zhodnotit bohatou činnost všech Odboček a Oblastí Čs. národní rady americké. Prozatím pro nával ostatního sjezdového materiálu, do dnešního čísla zaraďujeme zprávu Oblastního výboru v Chicagu. Nejen proto, že okrsek chicagský je největší, ale také proto, že činnost bratří a sester v Chicagu zaslouží respekt a úctu a že v ni vidíme inspiraci pro náš zápas v celém Soustátí. Čtenáři Československých novin v Chi. cagu si zapamatuji, že 7. července je Československý den [pageend18]ČESKOSLOVENSKÉ NOVINY STRANA 19 INFORMACE - POZNÁMKY - KRITIKA LIDICE Je tomu patnáct let od lidické tragedie. Válka byla na všech stranách krutá, dnem i noa.' umírali lidé na bojištích, v bombardovaných městech, v plynových komorách, koncentračních tá- borecli, na moři i ve vzduchu i na po- pravištích •— a přece uprostřed této hrůzy se lidstvo zachvělo ve velikém člověčenském rozhořčení a v mravním pathosu. Cesta jednoho z vojáků, kteří zabili krvavého Heydricha vedla do malé hornické obce Lidic na Kladensku a nepříčetný Karl Herman Frank dal všechny muže včetně kněze postřílet, ženy a děti odvézt, vesnici vypálit a srovnat se zemí. Snad to byl vedle masakru katynského nejohavnější zločin války.— Účinek na svět byl ohromující — Lidice vstoupily do dějin, do paměti lidstva i do Pamětí všech větších i menších státníků. Zběsilá vojska vyvraždila a vypálila ještě také Ležáky a obce ve Francii — ale symbolem všech těchto hrůz se staly Lidice, které otřásly světem a které vyvolaly na všech kontinentech sympatie národu, jehož nejlep- ší synové v období heydrichiády umírali sekerou kata. Hrozné je ptát se po letech po smyslu a výsledku těchto svátých obětí. Tenkrát v roce 1942 malá obec blízko Jolliet ve státě Illinois na trvalou památku lidických mučedníků —■ přijala jméno — Lidice a jako symbol na svém náměstí postavila kamenný statut, uprostřed květin. Oblastní výbor Cs. národní rady americké v Chicagu každoročně v červnových dnech pořádá národní pout do těchto Lidic. Letos byl řečníkem prof. Dr. František Schwarzenberg. AMERICKÁ OBEC SOKOLSKÁ vydala prohlášení k československé veřejnosti o významu krajanského tisku. Představitelé amerického Sokolstva naší veřejnosti připomínají veliký význam novin v minulých zápasech a konstatují, že poslání novin v těchto pohnutých dobách je jeté větší a odpovědnější. Projev pode- psali starosta Karel Prchal a náčelnice Blaža Čiháková. JAN HERBEN A AMERIKA Května dne sedmého před sto lety se narodil věhlasný novinář a spisovatel český Jan Herben. Novináři a vzdělaná společnost česká v exilu nepřehlédla výročí muže, který po boku Masarykově přes půl století ovlivňoval a vedl politický a duchovní život český. Všechny rozhlasové stanice svobodného světa národu připomněly životní děj a dílo novináře a spisovatele uvědoměle jdoucího, pokračujícího cestou Havlíčkovou. Stanicí Svobodná Evropa vysílal svůj projev spisovatel Egon Hostovský a novinář Ivan Herben vzpomínky synovské. Herbena politického ocenil redaktor Josef Falta v mnichovském Českém slově, který kromě toho vykreslil dobový relief tak jak byl poznamenán vynikající činností publicistickou a literární Herbenovou. Svou studii Falta otiskl v Denním hlasateli v Chicagu jehož je redaktorem a lze říci, že ve skrovné biografii herbenovské je to spisek daleko vynikající. Ceskoamerický básník, novinář a historik, Josef Martínek objevil vřelý vztah Herbenův k české větvi americké. Herben sám Spojené státy nikdy nenavštívil, ale jeho slavný list ČAS byl té doby v Americe čten daleko víc než kterýkoli jiný list český. Herbenovi do Času psával Just A. Man, (L. Dongrese) kterému se od Herbena i Maehara v živém korespondenčním styku dostalo ocenění a povzbuzování. Man nebyl ovšem jediný z básníků a literátů amerických, kterým Herben v Čase dopřával místa — Martínek jmenuje J. S. Vojana, F. J. Kutáka, básníky Bartoše — Bittera a Lva Paldu a dodává, že již v letech sedmdesátých českoamerický buditel La- dimír Klácel v listě Svojan otiskoval Herbenovy vzpomínky na svobodomyslné buditele. Že tyto literární a politické vztahy mezi Časem a naší Amerikou byly opravdu živé, intensivní — o tom svědčí i to, že když Jan Herben objevil Petra Bezruěe —• v Chicagu byly vydány “Slezské písně”, v Rakousku konfiskované. Byl Herbenův Cas mezi národem a našim lidem americkým pojítkem vskutku významným a Masarykovy cesty do Spojených států v letech 1902 a 1907 ty styky jen utužovaly a dávaly jim také velkou morální náplň. Jan Herben, třeba skrovný, neviditelný a v pozadí — byl nejpilnějším předbojovníkem a dělníkem Masarykova osvobozovacího díla. kf SLETU ZDAR! Blíží se sletové dny Sokola amerického v Chicagu, blíží se veliká událost v dějinách krajanského života. Svým významem, dalekosáhlým účinkem mravním — slet nebude jen záležitosti sokolskou , nýbrž opravdu událostí celonárodní v nejkrásnějším a nejplnějším smyslu. Zevní výraz té radostné skutečnosti je dán už tím, že záštitu nad sletem přijal Svaz dělnických tělocvičných jednot amerických a Svaz českých katolíků — v předlouhém kolegiu spon- sorů čteme všechna jména vynikajících osobností amerických československého původu nebo těch, kdož k naší věci trvale lnou věrným přátelstvím — je to dlouhá listina proslavených mužů i žen veřejného, vědeckého a uměleckého života amerického. Doceňujíc význam sletu — kanadský Sokol o rok odložil pravidelný slet svůj vlastní, aby tak dotvrdil bratrskou sounáležitost a umožnil zájezd sokolského bratrstva z Kanady do Chicaga. Také jednoty ze svobodné Evropy, které nemohou vyslat skupiny cvičenců, hodlají vyslat aspoň delegace — aby tak, jako před rokem ve Vídni — před národem doma a před celým světem byla manifestována jednota těl, ducha i srdce v zápase, nad nějž nebylo většího a spravedlivějšího. Plni radosti a vnitřního zápalu tušíme, že sletové dny v metropoli amerických Cechů a Slováků oživí tužby a naděje ujařmeného domova a povzbudí také nás na vnější straně bitevního pole — k dalšímu bojování. Sletu zdar! kf Československé noviny děkují krajanům v Americe i Kanadě za to, že je pilně předplácejí [pageend19]STRANA 20 ČESKOSLOVENSKÉ NOVINY KONEC SVORNOSTI Nejstarší český deník v Americe — zaniká. Tuto zprávu přinesli delegáti Čsl. národní rady americké z Chicaga na sjezd do Washingtonu a neradostná zpráva ta byla odevšad potvrzena. Svornost přečkala o desetiletí dělnický deník Spravedlnost, stojící na úrovni nejlepších pražských novin, přečkala o několik let katolický deník Národ, aby sama v existenčním zápolení nakonec také podlehla Víme, jak věci stojí: vidět Československý nebo Moravský den v Chicagu, vidět slet amerických Sokolů ano — to se vždycky ještě sejdou tisíce lidí, radost pohledět! Ale stárne ten náš strom druhdy košatý, listí opadává a čeští pohrob- níci nemají dlouhou chvíli. V druhé a třetí generaci se zachovává již jen sympatie pro zemi otců a dědů. Ne již řeč, ne noviny. Svornost, založená panem Geringerem před 82 lety, prošla bouřlivými zvraty a proměnami, avšak pole, které osívala po dlouhá desetiletí, bylo zelené. Duch liberalismu a svobodomyslnosti založil a naplňoval její tradici i když v různých fázích bouřlivého vývoje Svornosti někdy nestačilo jedno rameno Krajanský tisk vždy býval značně veden ohledy obchodními i na úkor jasné linie politické, ale ani tento větší či menší oportunismus nedokázal zabezpečit trvání novin. S hlediska novinářské profese — Svornost v posledních letech byla pohotová, čilá, pěstovala dobrý jazyk, inteligentní reportáž, znamenitý nedělní přehled mezinárodně-politický a ono familiérní dopisovatelství krajanů z celého Soustátí, tak jak je pěstuje také Denní hlasatel — založilo oblibu listu a jakousi přívětivou důvěrnost mezi čtenáři. Zůstává nám tedy pro budoucnost v Chicagu už jen Denní hlasatel, jako tisková velmoc zatoulaného a zapuzeného češství v cizině, jako nejsilnější protikomunistický bojovník na novinovém poli. Lítost nad zánikem Svornosti a připojeného Amerikána snad bude menší víme-li s jistotou, že čtenáři Svornosti se v důvěře a lásce semknou kolem Denního hlasatele, aby zabezpečili jeho další trvání a jeho poslání v boji, který není dobojován. kf DO DUŠE EXILU Vlastně všichni, kteří jsme do Spojených států přijeli, jsme zavázáni svým ručitelům, tedy krajanům, nebo-li sponsorům, jak se tady říká. Toto ručitelství mělo různé fáze podle toho, jak se měnily a reformovaly předpisy zdejší administrativy americké. Nebylo to tak snadné jak by se na první pohled mohlo zdát: naši starší bratři američtí pro affidavit nebo ašuranc pro českého nebo slovenského člověka, kterého neznali a nikdy neviděli — museli skládat manifestační přísahy o svém majetku, běhat po bankách a jiných úřadech. V tom ohledu velmi toho vím co udělali naši krajané v Chicagu a Clevelandu, co udělal American Fund. A také vím o tom, jak exulanti když se změnily předpisy — ochotně přejímali ručení zase za lidi, které třeba nikdy ani neviděli — jako ti krajané. A teď dostávám dopisy: “Nevíte o tom člověku, kterému jsem pomohl do Ameriky? Kdyby ho potkala nemoc, možná mne to bude stát majetek, na kterém jsou jen mé mozoly a nic jiného. Nežádám díky, ale aspoň pohlednici bych si snad zasloužil”! Že nevděk světem vládne? Ať si vládne ! Ale politický exil československý může dokázat, že — nevládne! A je to tak neuvěřitelně snadné. Stojí to známku a kousek slušnosti. TRESTNÍ PRÁVO a soudnictví v komunismu — obšírná práce dra J. Jíry, jejíž počátek jsme otiskli v minulém čísle — bude dokončena až v čísle červencovém. Dnešní číslo vychází o dvaceti stranách vzhledem k rozlehlosti sjezdového materiálu. ZÁHY UPLYNE prvních šest měsíců tohoto roku. Někteří čtenáři neradi odkládají předplatné na prosinec, kdy bývá mnoho jiných vydání. ČESKOSLOVENSKÉ NOVINY — měsíčník Pracovního sboru Rady svobodného Československa. Vedoucí a odpovědný redaktor F. Klátil — Redakce, administrace, adresa: Československé noviny, 31 East 72nd Street, Apt. 14 B — New York 21, N. Y. — Telefon LYceum 6-6621. Předplatné dol. 3.00 ročně, jednotlivá čísla 25 c. — Universum Press Co., 355 Pearl Street, New York 38, N. Y. POSPOLITOST Rádi, neradi, musíme vzít na vědomost, že se jednoty mezi dnešními představiteli československého politického exilu nedočkáme. Všechny reformní návrhy, tak jak je přinášejí idealistické duše, troskotají sotva byly vysloveny nebo napsány. Věci jsou v lidech a ne v liteře stanov nebo řádu. Katastrofální neúspěch těch, kteří nejsou schopni zasednout k jednomu stolu musíme vyvážit pokornou službou, jež pohrdá funkcemi a přestala mít v úctě veškerou rozhádanou a nenávistnou kompetenci. Nezbývá, než aby každý mravenečkova! tou drobnou prací a nedbal, čím se baví nekorunovaní králové pouště. V Americe i Kanadě dozrává proces splynutí předchůdců s následovníky. — Dosti bylo slyšáno stesků i hany s obou stran. Avšak trpělivost se přiblížila rú- žím. Již to není jen mateřská řeč jako jediná sponka krajanských generací s bouřlivým živlem exilovým. Nastoupil čas poznání, dorozumění a splývání. — Pěkné zprávy došly z kanadského hlavního města o československé manifestaci, viděli a prožili jsme radostné dny sjezdu Čs. národní rady americké ve Washingtoně. A již se blíží Sokolský slet, desátý Československý den v Torontu, Československý manifestační den v Chicagu 7. července, Slovenský den Den Moravanů a Katolický den. Tu všude na vlast bude myšleno a vzpomínáno, po její svobodě voláno, neumdle- né pokračování v boji přislibováno. A tu všude bude živá účast i stopa práce exulantů ruku v ruce a bok po boku se staršími našimi bratry americkými. Ono splynutí, kterého jsme si tolik přáli a o které jsme usilovali — opravdu nastává a síly rozdvojné už nás nepřemohou. Mnoho se dělo a děje, ale to hlavní teprve přijde. Sám v sobě každý silný za mnohé vydá v družné pospolitosti v bratrstvu národní práce! kf [pageend20]