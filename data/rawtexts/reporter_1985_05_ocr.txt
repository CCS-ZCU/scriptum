REPORTÉR GORBAČOVŮV SEN POLITIKA -KULTURA -KOMENTÁŘE -REPORTÁŽE A LITERÁRNĚ ZÁBAVNÝ 1985 5 [pageend1]LUDĚK HOLUB Nar. 7928 v Jihlavě, v letech 1957—68 žil v Polsku, od r. 1968 žije ve Švédsku. Studoval v Praze na Ústavě pro kresbu a malbu (1948-52) a na Akademii výtvarného umění ve Varšavě (1954-58). Malíř, grafik, ilustrátor, člen Svazu švédských výtvarníků — KRO — pracuje posledních deset let v muzeu v Malmœ, Švédsko. Výstavy kolektivní a individuální v Polsku a v Československu (1958—68), později hlavně ve Švédsku, USA, Izraeli, Švýcarsku, Francii atd. Zákupy polského ministerstva kultury, muzeí a jednotlivců z různých zemí. Luděk Holub rád používá techniky monotypu, která stojí na pohraničí malby a grafiky a dává velké experimentální možnosti. Může se tisknout jen jeden tisk (monos - typos) a to je důležitý individuální umělecký činitel v dnešní zdatoryzo- vané a zautomatizované době. 2 [pageend2]OBSAH REPORTÉR Ročník 2 Číslo 5 Září 1985 Autor titulní stránky: Jan Kristofori Portrét Ludka Holuba............................. 2 DOPISY.............................................. 3 Eva Procházková: Sociální podpora pro uprchlíky v USA a její problémy ... 10 Jan Drábek: Návrat do Auschwitz .... 12 Vladimír Valenta: U nás v Albertě .... 14 Josef Koláček: Byl Jan Pavel I. zavražděn? .......................................... 16 Frank Marlow: Ta paměť!.........................17 Ján Mlynárik: Jozef Lettrich jako problém porážky slovenskej demokracie .... 18 Antonín Měšťan: Okultní vědy na universitě........................................19 Jiří Hodač: Jednou nohou v kýblu .... 20 Zbyněk Čeřovský: O stavění pomníků . 21 Karel Lavička: M.Gorbačov & spol. ... 22 Ota Ulč: O reformě amerického právního řádu - čili po stáru se mlíti dá......23 Karel Nešvera: Jen hloupost nebo záškodnictví?..................................25 Jiří Morava: Kryštof Harant z Polžic a Bezdružic v Innsbrucku......................26 ELK........................................................27 Portrét Milana Rodena...............................31 Z OBSAHU PŘÍŠTÍHO ČÍSLA: Portrét Ruth Kohnové a fotografie Milana Rodena ke komunismu — Jar. Drábek ml.: Paragrafy ve vesmíru — Vladimír Veit: Byl císař pán opravdu vůl? — Vladimír Valenta: Zpráva o rakouském vínu — Ivan Sviták: Sbírka nálepek — Ján Mlynárik: Zpráva o potupě lékařského stavu — Blanka Kubešová: Koho návidí J. Hutka? — Zbyněk Čeřovský: Pumpaři od zlaté podkovy — legenda a skutečnost. V »Magazínu«: Ludvík Kantůrek: Jak se točilo s Vlastou Burianem, Hašlerem a Hugo Haasem — Milan Zelený: Genealogie — Vlad. Škutina: Vyprávění o modrém racku chechtavém — Úplně nové Nanynky v zelí (parodie s výtvarnou představou Pavla Kantorka s písničkami Vladimíra Veita)... NA SHLEDANOU S PŘÍŠTÍM ČÍSLEM V LISTOPADU! DOPISY DOPISY DOPISY DOPISY DOPISY DOP DOPISY DOPISY DOPISY DOPISY DOPISY DOP JEŠTĚ FORMAN K Forman-antiForman-debatě, porůznu se odbývající na stránkách Reportéra, vyhražených čtenářským ohlasům, přispěl svým číslem ze dne 8. července i týdeník TIME. Jde o vydání zasvěcené přistěhovalcům a přistěhovalectví a tak tam nechybí ani Pavlína Pořízková, ani Forman. Formanovi dokonce věnovány, kromě dalších zmínek, i dva sloupce na str.94. Forman tam reportérům TIME prohlašuje: »Nikdy jsem nebyl politicky zaměřený. Ani v Československu, ani v této zemi. Ale po obchodním neúspěchu Svlí- kačky (Taking Off) jsem neměl peníze na letenku domů, tak jsem požádal českou vládu (českou, nikoli československou?), aby mě vzali domů. Ale vyrazili se mnou dveře.« Morální závěry, nakolik je či není politické točit filmy, zaměřené proti válce ve Vietnamu (Hair, 1979), o černoších re- voltujících proti bílé Americe (Ragtime, 1981) a jezdit tvořit do země a poskytovat interviewy stoupencům ideologie, jejíž dogmatičtí zástupci s vámi vyrazili dveře, nechť si čtenář utvoří sám. Žijeme ve svobodném světě a máme na to nejen právo, ale i povinnost. Forman si svůj úspěch vydobyl sám a není nikomu z nás za svá jednání odpovědný. Taková je pravda. Byl jsem roku 1968 v Paříži a osobně přítomen věru politickým prohlášením tvůrce. Všichni se měníme, i náš pohled na svět se může změnit. V takovém případě ovšem je slušné říci, že došlo ke změně, nikoli tvrdit, že tomu nikdy nebylo jinak než dnes. Podobné deklinace se připouštějí jen u osob s rozdvojenou myslí. JAN BENEŠ, KALIFORNIE PS: Forman ostatně nebyl ve svých žádostech pražskému místodržitelství sám. Z autorského okruhu římských Listů můžeme ještě uvést profesora Goldstueckera, jehož dopis dostal dokonce pražský tisk k disposici, ale se kterým byly rovněž vyraženy dveře, a A. J. Liehma, který Husákovi výměnou za zachování svého místa zástupce Filmexportu v Paříži nabídl, že se vzdá politické činnosti. Husák na to sice neodpověděl, ale protože A. J. Liehm už Filmexport nezastupuje, koná politicky. Například vydal knížku o Formanovi, ke které mu Forman zapůjčil mnoho fotografií a jejíž text schválil, aby se pak od A. J. Liehma v rozhovoru, poskytnutém rudoprávníku Klimentovi, distancoval a označil ho za osobu, která se chce přiživo- vat na jeho (tj. Formanově) práci. Není svět roztomilá záležitost? O TĚCH VZTAZÍCH Jaroslav Maria, vlastním jménem Jaroslav Mayer, byl český spisovatel. Zahynul v Osvětimi roku 1942 a v seznamu autorů (i neautorů), vydaném ”68 Publishers” ho nenajdete. Psal exaltovaně a naturalisticky, a psal dlouhé romány; tehdy to bylo v módě. Psal však také způsobem dávajícím najevo, že mu jde o to, oč má a musí autorovi jít: o spravedlnost. Roku 1932 vydal Sfinx 4. vydání jeho románu »Panstvo v taláru«, jinak 3. díl čtyřdílné práce. Jeden z tragických hrdinů této knihy (skončí sebevraždou) se dočká jmenování soudním prezidentem na Slovensku. Prvního dne se seznamuje s novým prostředím. Vrchní přednosta prezidiální kanceláře, pan Szatmár, ho seznamuje s novým působištěm: »Slovenská inteligence? Ach, pane presidente, promiňte, ale vidím, že o zdejších poměrech nemáte ani ponětí! Tož vězte! Není slovenské inteligence. Vzdělanců cítících slovensky, kteří zasvěcují život povznesení lidu, jest hrstka. Takřka bych je spočítal na prstech. Nepadají na váhu. Až snad na české školy — nebudou- li učitelé zakořeněnou povahu lámati přes koleno. Ciní-li tak oni, činili tak úředníci, a výsledek ? Nenávist, na smrt vůči všemu českému.«....... V Cechách se soudilo, že bratka Slovák klesne bratrovi osvoboditeli nadšeně do náruče, že se rád všeho zbaví pro svobodu, že i ten nejmizernější Cech bude uvítán jako hrdina a spasitel. Posílali nám sem nejhorší úřednictvo; co tu tropili vojáci, je hanba, co si dovolili někteří učitelé, je surovost. V tomto duchu toho má Jaroslav Maria asi 60 stránek. Nemůžeme si myslet, že si to vymyslil, i když je to literární fikce. Masaryk psal svou práci »Rusko a Evropa« z četby takovýchto fikcí, kterým se říká ’’Ruská literatura XIX. století”. Mrzí to? Inu mrzí. Tohle vzájemné mytí hlav, ve kterém dáváme najevo hodně citů, ale málo rozumu. Nemám na mysli literární fikce, ale československou polemiku. Zřejmě budou vždycky Slováci, kteří budou ve 14. březnu 1939 vidět kudlu vraženou společnému státu do zad, právě tak, jako ti, kteří ten den budou považovat za vrchol slovenského národního snažení. Jde o to, kterých je víc. Dostala se mi do ruky velice fundovaně, prosím, byť vybranými dokumenty doložená biografie Dr. Kirschbauma. Osoby, jako byl pan Kaltenbrunner, upozorňují říšská místa (III. říše) na filosemit- ský a protiněmecký postoj Dr. Kirschbauma. Vyčítat za této situace Dr. Kirschbau- movi zdviženou pravici je asi právě tak nesmyslné, jako vyčítat Talichovi účast na tryzně za Reinharda Heydricha. Je to řeč, prosím, selektovaných dokumentů, ale dokumentů, nikoli pocitů vyvolaných uniformou Hlinkový Akademické gardy. Pan Rudel, ředitel Orbisu v Praze, který taky nebyl vidět bez černé uniformy, byl celou válku britským špionem a kdyby ho stihli v Praze roku 1945 pověsit, asi bychom se nikdy nedozvěděli o mnoha věcech, které jsou i po letech zajímavé. Píše se v biografii Dr. Kirschbauma: 3 [pageend3]Jeho činnosť, entuziazmus a intenzívne národné uvedomte dávali tušiť, že v ňom rastie muž, ktorý nebude povolným nástrojom pražskej nadvlády. A tak český profesor Jindrák (na gymnasiu v Košicích), ktorý nás učil deskriptivu, použil zákerný trik, aby Kirschbaumovi i iným znemožnil štúdium na univerzite. Aby nemal vysvedčenie s vyznamenaním, ktoré bolo podmienkou na udelenie štipendia, dal mu na posledné vysvedčenie známku »trojku«, ktorou mu pokazil vysvedčenie s vyznamenaním. Dr. Kirschbaum tehdy, dodejme, zásahem Martina Rázusa, to stipendium dostal, a uvádět trojku z deskriptivy, ať už jakkoli nespravedlivou, ještě po padesáti letech jako příklad národnostního útisku mi připadá asi stejně důvodné, jako poukazovat na uniformu, ve které se dotyčný vyskytoval před 50 léty. Například vzhledem k tomu, že nebýt republiky, byl by budoucí Dr. Kirschbaum musil tu deskriptivu v Košicích studovat maďarský, i když možná na jednotku a bez pražské nadvlády. Jsou to všecko pocity. Co mrzí, je skutečnost, že v porovnání s tím, co si navzájem učinily jiné národy, si toho Češi se Slováky navzájem tolik neudělali. Kanadští Slováci si vybírají na Tisův pomník? Znovu: jsou to jejich peníze. Vím o pomníku TGM v USA, vyvezeném z Československa, který jeho majitel a propašovávatel dostal ven už před deseti lety a od té doby ho marně nabízí jakékoliv československé organisaci ve svobodném světě za úhradu dopravních nákladů. Nebyly malé, je to nadživotní socha od sochaře Vítka, bronz a s přestávkou let 1945 až 1948 byla permanentně zakopaná, čímž se zachovala. Jako jedna z mála. Slováci si zřejmě na svého Tisa vyberou, Čechoslováci na svého Masaryka toho schopni nejsou. Máme právo jim to vyčítat aniž jsme schopni stejně odhodlaného hrábnutí do vlastní kapsy? Stejně nadšeně můžeme přesvědčovat mohame- dány, aby se dali pokřtít, či hebrejce, aby upustili od obřízky. Jednou by však mohla začít debata o počátcích následků. O tom, co ve fikci zachytil Jaroslav Maria, o tom, co z kněze Hlinky, jednoho z tvůrců připojení Slovenska k republice a autora výroku: »Pridali sme sa k Československej republike bez veškerej mentálnej rezervy . . . Deklarácia martinská pre nás nemala žiadnej kautely, ona obsahovala len city a lásku našu k tejto republike.« učinilo »štváče v sutaně« ? Napsal, asi nejlépe, Ferdinand Peroutka: »Zatím zdrcující většině slovenského lidu byli Maďaři známější než Češi. Pojily jej s nimi i některé intimní zvyky a způsob života. Češi byli vnímáni jako živel dosti cizí. To nebylo malou překážkou v cestě k splynutí obou kmenů. « Splynutí, zajisté plánované s těmi nejlepšími úmysly, které dláždí podle Leonarda da Vinci každou cestu do pekel, se nevydařilo. Momentálně, i s Husákem na Hradě pražském, jsou oba národy tak řečeno v rýži. Nedokážou-li se shodnout na tom, co je spojuje, ale navzájem si otloukat o hlavu pocity, které je rozdělily, v rýži také zůstanou. Což mi připadá o hodně víc rozčilující než jakákoli trojka z deskriptivy či jakákoli uniforma jakékoli gardy. Nelze předstírat, že Slovenský štát nikdy nebyl, právě tak jako nelze předstírat, že jeho existence byla spojena s existencí III. říše, v jejímž chomoutu tehdy, přes diplomatické uznání Sovětským svazem, existovat musil. Právě tak nelze předstírat, že snaha o restituci Československa vedla do náruče Sovětského svazu a že nám všem v tomto objetí praskají kosti. Kdyby nebylo Československé republiky, Slováci by zřejmě už dnes neexistovali, tak jako neexistují v bratrském Polsku třeba Kuronci. Že časem začal mít národ představitele, kteří měli jiné názory než vláda v Praze, je jen logický důsledek demokracie, se kterou má demokratická vláda počítat, a nepočítá-li, tím hůře pro ni. Československo, včetně národa »československého« nevydrželo první nápor nepříznivých větrů. Tohle si museli vyřešit Vlámové a Valoni, národy ve Švýcarsku, právě se o to snaží rozličná seskupení v Libanonu. Cesta z rýže ale nevede rozčileným osočováním a poukazem na niterná rozčilení. JAN BENEŠ, KALIFORNIE NEPRAVDY O ATENTÁTU NA REINHARDA HEYDRICHA (Reportér č. 4/85) V posledním Reportéru píše pan Oldřich Pele ze Sydney, že užívaná propaganda, že atentát stál spoustu životů českých lidí, je výmysl. Nevím, kde žil pan Pele v době atentátu a nečekám od něho žádné vysvětlení onoho tvrzení. Oznamuje též, že vydá knihu »Atentát, parašutisté a odboj«. Se zřetelem na předeslané tvrzení bude jeho kniha očekávána s jistou skepsí. — Jen pro pořádek: nikdo soudný se nesnaží snižovat hodnotu atentátu, jak se pan Pele domnívá. Tedy, prosím: pravdu k pravdě! L.A.KRÁTKY, KALIFORNIE ... Po mnohaletém studiu materiálu kpt. Pele udělal závěr, že »všechno, co dosud bylo o atentátu, o parašutistech poslaných ze Západu a konečně o odboji napsáno, jsou jenom ničím nepodložené dohady, nebo — což je mnohem horší — úmyslné nepravdy«. Kpt. Pele se znal s mnoha parašutisty. Po válce byl na čas vedoucím zvláštni parašutistické kanceláře na Hlavním štábu. Několik důstojníků tehdy vyhledávalo české muže a ženy, kteří pomohli parašutistům. Kpt. Pele hovořil s mnoha svědky nebo měl možnost přečíst jejich výpovědi. Asi tucet opisů vzal s sebou v r. 1948 do exilu, takže má při ruce doklady, které zůstaly domácím i zahraničním autorům nepřístupné. S tezí o »nevině« prezidenta zahraniční vlády dr. E. Beneše ve věci atentátu přišel kpt. Pele na veřejnost při naší společné přednášce v odbočce SVU v Sydney koncem května 1982 a zveřejnil ji v »Hlasech Čechů a Slováků« v Melbourne. V dopisu pro »Reportéra« vynechal posudek o »spolehlivosti« vyprávění prof. Ladislava Vahka-Jindry, jak byly zveřejněny v knize dr. M. Ivanova »Nejen černé uniformy« a jiných autorů. Kpt. Pele má pravdu, když tvrdí, že o atentátu bylo napsáno mnoho vybásně- ných reportáží. To platí zejména o mnohých zahraničních autorech. V české literatuře faktů však vyšlo několik knih, které obsahují velice mnoho přesných údajů a dokumentů. Za daných poměrů je pochopitelné, že v domácí literatuře najdeme povinné chvalozpěvy o vedoucí roli komunistů v domácím odboji. (Každá vládnoucí vrstva vykládá minulost podle potřeb dneška. V tom soudruzi nemají patent.) Osobní útoky proti některým parašutistům jsou nechutné, ale v určitých případech se zakládají na nepopiratelných informacích. Kdo hledá pravdu, musí zapomenout na loajalitu vůči přátelům a idolům. Pravda, podle Slovníku spisovné češtiny, je souhlas tvrzení se skutečností. Pravděpodobnost není pravda. K zdání pravdy svádějí logické úvahy, které sice mohou často dospět ke správným závěrům, ale často také nastraží lest na muže, jehož sebevědomé myšlení spoléhá na vynikající analytickou schopnost více než na svědectví očitých svědků a písemné doklady. Není realistické věřit ve schopnost jedince pročíst tisíce dokumentů, které se týkají každé osobnosti a události. Spojenci ukořistili po II. světové válce tisíce tun nacistických papírů. Bez přístupu do archivu české a britské zpravodajské služby není možno napsat celou pravdu o atentátu. Secret intelligence service je mlčenlivá jako Vatikán. Proto se nikdy nedovíme, zda likvidace Heydricha byla uskutečněna na rozkaz SIS nebo dr. E. Beneše. Jiná záležitost je, zda Dr. Beneš opravdu věděl, jaký úkol byl dán Gabčíkovi a Kubišovi, tzv. Operation Anthropoid. Kpt. Pele se přiklání k názoru, že Beneš byl atentátem překvapen jako český národ. Jsou známy dva příklady zapření. První zaznamenal Laco Novomeský z roku 1944, kdy do Londýna přijela delegace Slovenské národní rady. Krátce po návratu do osvobozené Prahy v květnu 1945 přijal Beneš delegaci vedoucích činitelů domácího odboje, mezi nimi dr. Jaroslava Drábka, Arnošta Heidricha, doc.dr.Vladimíra Krajinu a prof. Ladislava Vaňka- Jindru. Během audience pravil všem výše zmíněným do očí, že o atentátu předem nevěděl! Co je pravda? Kpt. Pele pochybuje o hodnověrnosti paměti gen. Františka Moravce »Špión, jemuž nevěřili«, které připravila ke zveřejnění generálova dcera paní Hana Di- sherová. Nutno přiznat, že ve »Špiónu« je tak velký počet nepřesných údajů, že je možno pochybovat, zda celý materiál je z pera a podle diktátu gen. Moravce. Každé tvrzení se však dá prověřit. Gen. Moravec tvrdí, že atentát na Heydricha rozkázal Beneš. To potvrzuje např. dopis britského ministerstva obrany západoně- meckému autorovi. Návštěvu Gabčíka a Kubiše u dr. Beneše, při níž prezident zahraniční vlády slzel, potvrzuje deník Benešova sekretáře dr. E. Táborského. Čech Kubiš a Slovák Gabčík nebyli vybráni náhodou. Beneš vysvětlil před atentátem dr. Jurajovi Slávikovi, že mělo jít o akci československou! Dr. P. Drtina potvrzuje zasvěcenost dr. Beneše, který byl přítomen (13.5.42) jednání o odpovědi na depeši z domova, žádající o odklad atentátu, k níž dal popud prof. L. Vaněk. Depeše »Na přání Jindry« nebyla podvrhem gestapa, jak se domnívá kpt. Pele. K autorství se hlásí jeden z nejdůvěrnějších pracovníků Benešových Arnošt Heidrich. Učinil o vyjednávání s prof. Vánkem záznam, jehož kopii jsem dal, jako mnoho jiných dalších důležitých dokladů, kpt. Pelcovi k dispozici. Heidrichovo svědectví popisuje, jakou cestou se jeho text dostal přes doc. V. Krajinu k rukám kpt. Bartoše. Z dopisu prof. Krajiny dr. Táborskému pak vysvítá, že depeše, jím schválená, byla nezašifrovaná, takže kpt. Bartoš, pod vlivem Vaňkovým, mohl udělat na konci textu ohromně důležitou změnu. Arnošt Heidrich totiž s myšlenkou atentátu souhlasil. Znal dobře zákulisní metody svého pána. Správně vytušil, že Benešovi šlo o mezinárodní ohlas, který mohl vyvolat jen atentát na důležitého nacistického předáka. Proto co nejrozhodněji odmítl návrh prof. Vaňka na likvidování Emanu- lea Moravce namísto Heydricha. Tvrzení kpt. Pelce, že Kubiš a Gabčík si udělali atentát na vlastní pěst, opět odporuje zápisu z 3.10.1941 o schůzce na 4 [pageend4]MNO v Londýně, při níž Gabčík a rt. K. Svoboda přijali úkol vykonat atentát u příležitosti výročí 28. října. Svoboda se krátce nato zranil při výcviku. Proto byl odlet odložen a po několika pokusech uskutečněn koncem prosince 1941. Gabčík a Kubiš věděli, že šli na Heydricha. To byl úkol, který dobrovolně přijali a nepotřebovali žádnou jinou motivaci. Heydrichova řeč k vysokým funkcionářům Protektorátu o českém národě neměla s pokusem o atentát nic společného. Se vší pravděpodobností k rozhodnutí je donutila zpráva o skončení Heydrichovy činnosti v Protektorátě. Naprosto se nedá vyloučit jedna možnost: K atentátu došlo v předvečer výročí narozenin dr. Beneše. Byla to opravdu náhoda? Když se Gabčík loučil s Benešem, řekl: ’’Pane prezidente, my to pro vás uděláme.” Mezi doklady, které kpt. Pele vzal do exilu, je opis výpovědi Františka Šafaříka, zaměstnance hospodářské služby na Pražském hradě, který měl přístup i do bytu Heydrichova. Na otázku vyšetřujícího důstojníka, kdo ho informoval o parašutistech, Šafařík odpověděl: ’’Těsně před zimou 1941 přišel ke mne pan Zelenka, učitel, krycí jméno Hajský, a požádal mne o spolupráci, protože připravuje Heydri- chovo odstranění a že mě k tomu nutně potřebuje. Řekl mi, že přiletí dva parašutisté, kteří tento úkol provedou...” Kdyby kpt. Pele byl ochoten vzít na vědomí fakta, potvrzená z několika pramenů, nemusel by se dohadovat jak a proč. Nemá cenu vyčítat jiným autorům chtivost po senzačnosti a zisku, podezřívat je z úmyslných nepravd a přitom úmyslně přehlížet skutečnosti, které se nehodí do vlastních dohadů. V krásné literatuře zpívá autor volně jako skřivan, strmě stoupající k modři oblohy. V literatuře faktů platí fakta. Osobní názory neplatí. STANISLAV BERTON, AUSTRÁLIE 116 MILIONŮ DM ZAPLATILI EMIGRANTI HUSÁKOVI Poměrně dobrou platební devizovou bilanci Husákova Československa pomohli docílit »političtí« uprchlíci z Československa. Jak v devizovém rozpočtu ministerstva zahraničního obchodu z 16. července 1985 z položek čs. velvyslanectví v Bonnu a Bernu vysvítá,Jen ve Spolkové republice Německo a ve Švýcarsku zaplatili emigranti, kteří si upravili své kladné vztahy ke KŠČ, do poloviny roku 1985 116 000 000 západoněmeckých marek. Do konce června 1985 si upravilo kladný vztah k režimu 10 648 čs. emigrantů ve Spolkové republice a 5 985 ve Švýcarsku. (Z rozpočtové zprávy MZO v Praze) PROTI KOMU nebo spíš PRO CO? (Reportér č. 4/85, str.4) K dopisu politického vězně z Čech jsme dostali od Klubu býv. československých politických vězňů v exilu první číslo zpravodaje K-231, v němž mj. »se vyslovuje politování nad řadou akcí, které v průběhu uplynulých dvou let jménem Sdružení býv. čs. polit, vězňů podnikl bývalý výbor. Tyto akce často negativním způsobem ovlivnily život a práci čs. exilu, ublížily řadě čestných exilových pracovníků a poškodily dobré jméno politických vězňů«. Političtí vězni v exilu se distancují od frází a samozvaného provolání časopisu »Mukl« a upozorňují veřejnost, že ani časopis »Mukl« ani několik samozvaných jednotlivců nemá právo mluvit jménem bývalých politických vězňů. Mezi podepsanými jsou mj. Eda Otto- vá, Milan Frýbort, Karel Pinke, Karel Pa- lát, Lumír Salivar, Ota Rambousek, Svatava Bondyová, Jan Kůstka, Zdeněk Slavík, Zdeněk Otruba, Vladimír Helmich, Aleš Březina a další. Adresa Klubu K-231 je: P.O.Box 2323, Postal Station »B«, Scarborough, Ont., Canada MIN 2E9. ..... dostal jsem přihlášku do Sdružení býv. čs. politických vězňů. Vzpomínám si, že i v ČKD Praha jsme měli oddělení pro zvláštní úkoly, které kádrovalo, i kdybych byl chtěl jet na 24 hodin do východního Německa. Při čtení přihlášky do Sdružení býv. polit, vězňů jsem zjistil, že nepožaduje prohlášení o arijském původu. Jinak je tam všechno........ Jsem rád, že se znovu založil Klub K-231. JIŘÍ BLÁHA, KANADA SNAD TO NEBUDE TAK ZLÉ... Kdykoliv mě máma poslala v hlavním městě Slovenska pro čerstvý chléb do obchodu, zdůraznila, abych si o něj řekl ma- darsky. Samozřejmě, že jsem si nemohl rychle vzpomenout, jak se řekne maďarský chléb a tak jsem dostal včerejší. Paní ve frontě za mnou dostala čerstvý, neboť její maďarština byla perfektní. Letos chtěl děda mého slovenského přítele v Ottawě vyzkoušet chuťovou paměť svého syna a dovézt mu uherák. Dovezl ho, neboť si o ten pod pultem řekl maďarsky. Když jsem před léty dělal v Nitře — městě slavné slovanské minulosti — jakousi reportáž o JZDz nápisy nad obchodem hlásaly půlmetrovými písmeny maďarské názvy zboží a pod tím drobněji byl uveden slovenský název. Slovensky jsem se tam téměř nedomluvil. Donedávna jsem si myslel, že se situace doma změnila a že se tam dnes snad mluví také slovensky. Sám to posoudit zde v exilu nemohu, ale určitou naději mi dala obrovská manifestace kanadských Maďarů proti útlaku ma- dárské menšiny na Slovensku. 1800 maďarských emigrantů - převážně z r. 1956 - manifestovalo s transparenty před kanadským parlamentem (chudáci Kanadáné, jako by neměli dost svých problémů s Quebekem) za větší práva svých soukme- novců. Zastyděl jsem se tehdy za své krajany doma a začal se pídit po skutečné situaci. Pořád mi nešlo do hlavy, jak se tak honem z maďarské ’’většiny” na Slovensku stala najednou utlačovaná menšina. Díky letošní bohaté sezóně návštěvníků ze staré vlasti, konkrétně z Bratislavy, jsem měl možnost se dovědět o utrpení maďarských obyvatel na Slovensku z první ruky. Jeden z informátorů byla paní, která odešla nedávno do důchodu jako učitelka chemie na maďarském gymnasiu. Nabídla mi při rozhovoru kus sýra, na kterém byl ještě přilepen dvojjazyčný nápis výrobce v maďarštině i ve slovenštině. Řekla mi s maďarským přízvukem, že to vše není pravda. Další návštěvníci ze Slovenska mi to jen potvrdili. V bratislavských tramvajích se hovoří stejně madarsky jako slovensky. Madarská řeč je slyšet na každém kroku. Maďarských knihoven, škol, divadel a kulturních středisek je na Slovensku bezpočet. Znalost madarštiny je předností jak v zaměstnání, tak v různých funkcích veřejné správy. V jednom velkém průmyslovém podniku téměř ve středu Slovenska se dokonce uvažovalo dělat výrobní porady maďarský. Tolik bylo Maďarů ve veje pravda, že byly některé maďarské školy uzavřeny, neboť docházelo stále častěji k paradoxu, že např. absolventi maďarské průmyslovky znali technologii jenom v maďarštině a tak v závodech na Moravě nebo v Čechách, kam odešli pracovat, bylo jejich vzdělání k ničemu. Jak je to tedy doopravdy s útiskem maďarské menšiny, na který dokonce reaguje i Charta 77 a vůdce madarských disidentů pan Ďuraj, který za tuto činnost byl dokonce uvězněn? Nejedná se snad o jiný druh útlaku, kterým trpí stejně Slováci tak i ostatní národnostní menšiny na Slovensku? Uvítal bych, kdyby někdo z více informovaných čtenářů mě o tom — třeba prostřednictvím Reportéra — informoval, neboť jsem asi příliš ovlivněn francouzským separatismem s Kanadě. ARNOŠT WAGNER, OTTAWA Člověk si všimne rád u ženy její krásy, člověk si vši mne rád, když zaplaví mu vlasy, člověk si všimné rád platí za lepší časy! KAREL ŠINDELÁŘ, AUSTRÁLIE JAK SE STAL OTA FILIP NEPŘÍTELEM ČOKLŮ (Reportér č. 1/85) Již dlouho jsem nečetla nic lak nízké úrovně jako článek Oty Filipa ve Vašem lednovém čísle »Jak jsem se stal nepřítelem všech čoklů, podvraťáků, koček, rybiček a jiné havěti«. Otištěný v literárně zábavné příloze Magazín, není ani literární ani zábavný. Je jen výmluvným dokladem autorovy neinformovanosti, zaostalosti a ubohé morálky. Je překvapující a politováníhodné, že tato ubohá slátanina našla zveřejnění v časopise, který se považuje za jeden z předních časopisů československé emigrace. Dovoluji si připomenout jak autoru Filipovi tak redakční radě »Reportéra«, že soucit ke zvířatům není vyhrazen pro »starší mnichovské slečny a pomatené důchodce«, ale že je to všeobecně rozšířený, hluboce lidský cit, k němuž se hlásili a hlásí právě skuteční géniové lidstva. Od Platona, Pythagora, Leonarda da Vinci přes Schopenhauera, Voltairea, Victora Huga, Abrahama Lincolna, Lva Tol- stého, Alberta Einsteina, Alberta Schwei- tzera.... a četné jiné až do dnešních dnů, umělci, osvícení politici a vědci měli tuto vlastnost společnou: jejich humánní ideje se neomezovaly na člověka, ale zahrnovaly všechno živé. Neostýchali se projevit respekt, soucit, náklonnost k živým tvorům, s nimiž sdílíme tuto planetu, a odsuzovali krutost k nim. PŘI NÁVŠTĚVĚ USA NAVŠTIVTE JEDINOU ČESKOU HOSPODU LITTLE PRAGUE RESTAURANT SMALL PLACE WITH GREAT FOOD 5626 HOLLYWOOD BLVD. LOS ANGELES, CA 90028 TELEFON 213-462-4466 NA VAŠI NÁVŠTĚVU SE TĚŠÍ MAJKA A HONZA DRVOTOVI 5 [pageend5]Denně přibývá lidí, kteří jsou otřeseni krutostí ke zvířatům; a to nejen tou »pokoutní« a protizákonnou, kteroužto se projevují jednotlivci; ale především krutostí, která — maskována coby nutnost přinášející benefit lidské společnosti — má její požehnání: pokusy na zvířatech ve jménu vědy, zvláště lékařské. Přes veškerou snahu o utajení více a více nesmyslných, barbarských experimentů vychází najevo každým dnem. Třebaže jsou tu všemožné snahy tuto činnost ospravedlnit ve jménu blaha lidstva, ke cti zdejších novinářů a veřejnosti nutno zdůraznit, že nikdy a nikde tu nevyvolává slabomyslný humor Filipova druhu. Naopak, v několika dobře dokumentovaných, průkopnických případech pobouření veřejnosti bylo dostatečné silné na to, aby takzvaní »vědci« byli postaveni před soud a na základě důkazů odsouzeni z krutosti ke zvířatům. Právě v těchto dnech Ministerstvo zdravotnictví Spojených států zastavilo veškerou finanční podporu pro výzkum úrazů hlavy, prováděný na zvířatech na Pennsylvánské státní universitě. Jejich experimenty, zachycené na šedesátihodino- vém filmu, předloženém skupinou aktivistů, byly shledány nevědeckými a barbarskými. Příští týden (dopis byl psán 8. srpna 1985 - pozn.red.) začíná v Londonu, Ontario, první kanadský proces, v němž veterinář a výzkumný pracovník jsou obviněni z krutosti k pokusným zvířatům. Je velmi potěšující, že Německo zpřísnilo zákony na ochranu zvířat, jak si Filip stěžuje ve svém »zábavně literárním« díle. Na neštěstí pro něj, je to trend v celém svobodném světě. Týrání všech druhů zvířat v nesmyslných experimentech uspokojujících jen zvědavost zvrhlých experimentátorů (placených za to ze státních daní) vyvolává zasloužené protesty po celém svobodném světě. Jestliže se »Reportér« považuje za mluvčího utiskovaného národa v emigraci, propagátora idejí svobody a lidskosti, jak může současně na svých stránkách poskytovat místo k projevu tak nelidského postoje k živým tvorům, na evolučním Žebříku jen o pár příček níže než Homo Sapiens? Není náhodou, že v totalitních zemích, kde jsou potlačovány svobody lidské, jsou ostatní tvorové postaveni mimo zákon. Proč zanášet do západního světa negativní stránky života z naší bývalé vlasti? Špatné zacházení se zvířaty a bezohlednost k nim je jedním takovým negativem, příznačným pro zemi, odkud pocházíme. Není realistické očekávat, že se každý z nás stane milovníkem zvířat. Ale naučit se je respektovat jakožto živoucí tvory, schopné cítit bolest stejně jako my, je nutnost. Jak filosof D.S.Jordan výstižně vyjádřil: ’’Způsob, jakým zacházíme se zvířaty, bude jednoho dne považován za barbarský. Nemůže existovat perfektní civilizace, dokud si člověk neuvědomí, že práva každého živého tvora jsou stejně posvátná jako jeho vlastní.” J. DAŇKOVÁ, CALGARY, Kanada NEPŘÁTEL SE NELEKEJME, ALE .... Autor článku »Nepřátel se nelekejme, ale ...« (Reportér č. 2/85) poukazuje s »chladnou úvahou a znalostmi« na to, že iniciativy a fantasie o vojenském odboji proti komunismu nejsou bohužel víc než hra na indiány. Jeho realistický rozbor - doufejme - zchladí horké hlavy a srdce těch, kteří sní o nebezpečných dobrodružstvích, i když vedeni ideály. ..... Myslím si, že co se týká možného osvobození Československa od komunistické diktatury, i zde platí, že snad více cest vede do Říma. Osobně věřím nejvíce v podporu, rozšiřování naší dobré literatury jak v exilu tak hlavně doma. Svoboda myšlení, hodnotná literatura, muzika, umění ... přesvědčí a porazí jednou i tu komunistickou diktaturu. Pud člověka po volnosti, svobodě myšlení, bádání, psaní, komponování je tak silný, že jednou musí zvítězit. Proto je důležité dobrou literaturu, dobré moderní umění a muziku do Československa dostávat. To jsou silné zbraně, proti kterým komunisti nemají dobrou obranu. Avšak nechci přitom vylučovat i jiné možnosti odboje, např. na politickém a vojenském poli. I když se to musí začít v malém... Rád bych i o tomto zvěděl názor našich vojenských odborníků. FRANTA CTIRAD, HOLANDSKO NEŠLECHETNĚ K ŠLECHTĚ (ČESKÉ) (Reportér č. 4/85) Moc mě potěšil Marlowův článek »Nešlechetně k šlechtě (české)«. Vidím-li — hlavně v českém tisku — podobnou hlavičku, říkám si obvykle ’’jaképak zase pomluvy nebo urážky našeho stavu tam najdu?”, a tohle bylo opravdu hezky napsané. Jen bych měl dvě poznámky: Rod Hrubých z Gelenj kvete sice dosud (mj. na Malé Straně a jedna baronesa byla v době před »bratrskou pomocí« opravdová krasavice), ale ve stavu svobodných pánů (= baron) a nikdy v žádné větvi ne: byli povýšeni do stavu hraběcího! Druhý omyl je závažnější v duchu historické pravdy: Duchovním otcem »Státoprávní deklarace české šlechty« nebyl dr. František princ Schwanzenberg, ale Zdenko Radslav hrabě Kinský ze Wchy- nicz a Tetowa a autorem textu Kinského nevlastní syn Dr. Karel kníže Schwarzenberg (Orlický, starší bratr prince Františka, jinak ale rovněž dragounský poručík v černých rajtkách — tak se i ženil!). Pokud byste měli zájem, mohu poslat článek Františka Schwarzenberga, kde o tom mluví (»Runcimanova mise«) a podrobně celou genesi uvádí Zdenko Radslav Kinský ve své jedinečné knize »Zu Pferd und zu Fuss« (Wien-Rom 1974). V obou případech je uveden úplný text deklarace resp. autentický překlad. ADOLF F.J.KARLOVSKÝ, Birsfelden Z TEXASU NA OSLAVÁCH NA MORAVĚ V neděli 7. července 1985 jsem měl příležitost se zúčastnit cyrilometodějské slavnosti a bohoslužeb na Velehradě na Moravě. Velehrad je dnes dost malá vesnice. Má asi 1600 obyvatel. Je tam bazilika ze 13. století, také kaple sv. Cyrila ze 13. století. Velehrad má důležitou staroslovanskou a cyrilometodějskou tradici. Někteří historici věří, že sv. Metoděj je pochován na Velehradě. Tam v kostele je pochován »Tatíček Stojan«, olomoucký arcibiskup Antonín Cyril Stojan. Přijeli jsme do Uherského Hradiště v neděli ráno. Bylo zakázáno jet na Velehrad autem. Zaparkovali jsme v Uherském Hradišti v poli. Tam už stálo asi 100 autobusů z celého Československa, hlavně z východní Moravy a Slovenska. Ani jsme netušili, že bude na Velehradě tolik lidí. Můj průvodce řekl známému, že se setkáme před kostelem v poledne. Ale když jsme šli potom ke kostelu, viděli jsme, že tam už stojí asi sto tisíc lidí. Vedle kostela byl oltář, kde byla sloužena mše svátá. Ale oltář proti vší logice nestál před kostelem a nebyl zvýšený. Jen několik tisíc lidí jej mohlo vidět. Před mší svátou bylo proneseno hodně řečí, ale nemohli jsme dobře slyšet. Podle českých novin tam bylo přítomno hodně pravoslavných biskupů, československý ministr kultury i čestný předseda ekumenické rady církví na Kubě. Museli jsme stát vzadu, nemohli jsme vidět oltář ani slyšet řečníky. Vláda dělala pro slavnost hrozné přípravy. Pro vládu to všechno byla politika. Nejhorší to bylo, když jsme se odpoledne chtěli vrátit do Uherského Hradiště. K přepravě byly povoleny jen autobusy - anebo jít pěšky. Hodně lidí šlo pěšky, ale většina chtěla jet REPORTÉR + ZÁPAD = MĚSÍČNÍK Návaznost, koordinace a publikační transoceánská solidarita časopisů ZÁPAD a REPORTÉR »Reportér« vychází šestkrát do roka — každý lichý měsíc. »Západ« vychází rovněž šestkrát do roka — každý sudý měsíc. Řada autorů přispívá do obou časopisů. Časopisy mají přibližně stejný rozsah a formát. Obě redakce dostávají navíc doporučení, aby jejich časopisy vycházely měsíčně. Protože ani v dohledné budoucnosti z technických důvodů taková možnost není, dohodly se oba časopisy ke spolupráci, koordinaci, kontinuitě a návaznosti. Doporučujeme proto čtenářům »Reportéra«, aby se stali i předplatiteli »Západu«. V obráceném směru to doporučuje »Západ« svým čtenářům v čísle 4/85. A tak dostanou naši čtenáři každý měsíc svůj exilový časopis. Naše adresy jsou: REPORTÉR, Postfach 1737, CH-8048 ZÜRICH ZÁPAD, Box 322, WATERLOO, Ont., Canada N2J 4A4 6 [pageend6]autobusem. Jízdenka se musela koupit v malé boudě při cestě, kde prodávalo jízdenky pouhých šest lidí. Zájemců bylo asi 75 000. Pro děti a starší lidi to byla nebezpečná situace. Nebylo k hnutí. Lidé padali k zemi a pošlapávali zahrady kolem té boudy. Můj průvodce se velice rozzlobil. Já jako Američan jsem nemohl rozumět takovým poměrům ani vládě, která je za ně zodpovědná. Už dva týdny před tím jsem byl v Československu. Nikde jsem neviděl veřejné oznámení o slavnosti na Velehradě. Ale každý Čech, s kterým jsem se setkal, o tom již dlouho předtím věděl. Před kostelem lidi křičeli: »My ho chceme! My chceme papeže!« Nejvíc se zpívala píseň »Bože, co’s ráčil«. Protože oltář nestál před kostelem a byl viditelný jen zblízka, stavěli si lidé pomocí žebříků lešení, u kterých stály fronty: Lidé na ně lezli, dívali se několik minut a zase udělali místo dalším zájemcům. Také se mi líbilo, že tam bylo hodně národních krojů. Vrátil jsem se ze slavnosti smutný a zklamaný. Pozoroval jsem u lidí strach a obavu. A to jsem- doufal, že tam najdu nadšení, že tam bude i nějaká manifestace. Ale lidé měli strach. Říkali mi, že tomu všemu nerozumím. Snad je to pravda. Nerozumím tomu, že mladí Češi nechtějí bojovat proti Rusům jako bojovali partyzáni za II. světové války. Nerozumím, že tolik lidí věří tomu, co říká komunistická vláda. A hlavně nerozumím, že - podle mého názoru - mladí lidé už nemilují svou vlast. Jak může vlastenec emigrovat do Ameriky? No, asi mají moji kamarádi pravdu — já tomu všemu nerozumím. Ale vím, že v tu neděli, když jsem se vrátil z Velehradu, bych obětoval svůj život pro svobodu v Československu. Před sto lety emigrovali moji předci do Texasu. Vyrostl jsem v moravském městečku v Texasu, chodíval jsem do kostela zasvěceného sv. Cyrilu a Metoději, kde jsme slyšeli Boží slovo v české řeči. 1 dnes mluvíme po moravsky. To jen dodávám, že moje čeština je dost zastaralá i nesprávná. (Pozn.: Redakce ji upravila.) FRANT. PETROVICKÝ, TEXAS PROČ ZRUŠIT VŠUDE TREST SMRTI? (REPORTÉR 3/85) Přemysl Oráč ze Stadic trošičku zevšeobecňuje, když prohlašuje trest smrti ve všech případech za nekřesťanský, nedemokratický a nehumánni. A aby o tom nebylo pochyb, slouží mu jako argument T.G.Masaryk. Jenže Masaryk k otázce trestu smrti řekl: ”Můj argument pro trest smrti není, že působí odstrašivě, nýbrž že obsahuje mravní zadostiučinění. Vzít člověku život je tak strašná křivda, že může být vyrovnána jen stejně těžkou odplatou... Ve výjimečných případech nemohu popřít, že trest smrti odpovídá metafysic- kému uznání ceny lidského života.” (Přeloženo z německé verze Hovorů s TGM.) Takový byl názor Masaryka, křesťana, demokrata a humanisty. Tedy pravý opak toho, co je mu v argumentaci podkládáno. Ad vocem - křesťanská etika. I s výkladem 5. přikázání si to Přemysl Oráč dělá dost jednoduché. V uplynulých dvou tisíciletích bylo mravní nazírání a právní cítění daleko více pod vlivem křesťanské etiky, než jak se k tomu dnešní, po Druhém vatikánu značně desorientovaný křesťan může vůbec propracovat. A přesto v této otázce nebyla kolise práva a víry. Stejně tak jako nikdy — naštěstí — nevyžadovala křesťanská etika pacifismus za každou cenu. Takže s pátým přikázáním to není tak jednoduché. Ostatně proč nepromluví k této otázce některý teolog? Trest smrti ano či ne — to je věc jistě vážná a zaslouží si, aby se o ní pronášely názory. Ale měly by to být názory fundované. Pro vážnost té věci. Otázka odstrašujícího účinku trestu smrti je ovšem otázka zas jiná. Do značné míry ji ale zodpovídá praxe všech diktatur — co jich kdy bylo. Dr.ZDENĚK KRBUŠEK, MEINZ K TRESTU SMRTI Zakladateli naší panovnické dynastie (Reportér č.3) je nutno rázně odporovat, protože si nemůžeme v lidské společnosti hrát na něco, co prostě nejsme. Na poroučení větrům a vytváření nového člověka mají už dlouho copyright komunisté. My musíme zůstat při smyslech. V době, kdy jsou nebývalým způsobem ohrožovány na životech i malé děti, je trest smrti nepochybně na místě. Také se pro něj vyslovuje drtivá většina obyvatelstva v Kanadě. Výjimku tvoří jen náboženští hloubavci, snílkové a pár bolševických špiclů z »mírového hnutí«. Nevidím nic etického v tom, jestliže je normální Kanaďan nucen přispívat ve svých daňových platbách na vyživování a pobyt bestiálního vraha v kriminále, který se v něm nota bene má lépe než leckdo v ČSSR na svobodě, či lépe řečeno: mimo kriminál. On totiž jeden den takového nóbl vězení s veškerým komfortem včetně barevné televize stojí poplatníky více než 70 dolarů za jednoho vězně. Přitom dva yardy špagátu se seženou bratru za pár centů. A odvolávat se v tomto problému na Tomáše Masaryka, jak nám to Přemysl Oráč vnucuje, brát si ho za svědka a dělat z něho měkkosrdcatého dědka je také nehoráznost, i když hezky vypadající. On totiž starý pán, protože to byl moudrý muž, nejen že nebyl proti trestu smrti, ale sám ve svém úřadě i deset rozsudků trestu smrti podepsal! Že s těžkým srdcem, to je otázka jiná. Konec konců sám o tom říká: ”Můj argument pro trest smrti není, že je odstrašující, ale že v něm je mravní epia- ce: vzít člověku život je bezpráví tak strašlivé, že může být usmířeno jen výkupným stejně těžkým.” Tolik tedy opravdový TGM. Ono totiž nelze humanismus, křesťanství a demokracii zaměňovat za hloupost, i když by si to komunisté ze srdce přáli. To by měli vědět i na Vyšehradě či ve Stadicích.... VLADIMÍR BUBÁK, KANADA DUCH BÉLY (Vojtěcha) TUKY SE VZNÁŠÍ NAD SLOVENSKÝM EXILEM Z minulého čísla Reportéru se dovídám, že v »Kanadském Slováku« (Toronto, 4.5.1985) mi věnovali pozornost. Nikoli, že by přetiskli nezkráceně celý můj článek z Řeportéra, ve kterém jsem psal o falšování slovenské historie nejdříve slovenskými luďáckými »historiky« a potom komunisty v posledních čtyřech desetiletích, nýbrž se ozval jejich ženevský dopisovatel jen několika řádky, vytrženými z mého článku. Postiženi byli čtenáři »Kanadského Slováka«, kteří se takto nedozvěděli, oč vlastně v celé věci jde. Klamáni jsou především čtenáři KS ze střední a mladší generace, kteří mnohé události, k nímž došlo v Československu po roce 1918, nepoznali a pokud o nich slyšeli, pak byli informováni tendenčně podle libosti luďákú anebo komunistů. Tato generace nemá mnohdy ani tušení, jak je podváděna, klamána a zneužívána falsifikátory. Neznám věk dopisovatele KS ze Ženevy, avšak musím mít za to, že i on se stal obětí falsifikátorů historie. Jak jinak si mám vysvětlit, že ho udivilo, když jsem ve svém článku napsal: "Vojtech Tuka bol maďarským iredentistom.” I naše čtenáře bude zajímat, kdo byl Béla (Vojtěch) Tuka. Byl to čelný představitel slovenské strany ludové, která byla na Slovensku vedoucí politickou stranou. Orgánem této strany byl deník »Slovák«, založený r. 1918. Á Béla Tuka byl jeho šéfredaktorem a zároveň poslancem pražského parlamentu. Byl to časopis bojovný s protičeským zaměřením. V roce 1929 Tukovo šéfování ve »Slováku« skončilo, když byla odhalena jeho vlastizrádná činnost proti Československé republice. Béla Tuka byl řádným, nezávislým soudem odsouzen na 15 let vězení pro velezradu, neboť se mu prokázalo, že špionova! pro horthyovské Maďarsko. V roce 1937 byl blahovolně propuštěn na svobodu. Polovina trestu mu byla prominuta. Ptáte se, jak se Béla Tuka odměnil Československé republice ? Záhy po svém propuštění začal rozvracet Slovensko, což mu přineslo přízeň u Hitlera, takže se v roce 1939 stal předsedou vlády »Slovenského štátu«. Na jeho konto také spadá vina za odvlečení 109 353 občanů ze Slovenska do nacistických táborů, z nichž pak bylo v Oswieczi- mi 65 682 osob umučeno, v Opole-Treb- lianka přes 38 tisíc a v Lubline-Majdánku přišlo o život 4501 osob, převážně židů. Proto také byl po osvobození odsouzen k trestu smrti a popraven. Béla Tuka byl spíše Maďar než Slovák. Budapešť mu byla milejší než Bratislava. Je proto nepochopitelné, jestli ještě dnes se jeho duch vznáší nad některými Slováky v exilu. JOŽKA PEJSKAR, KALIFORNIE JÁ NA TÁTU, TÁTA NA MĚ Před třemi léty přišel čelný představitel Slovenských spolků a organizací v Kanadě Dr. Jozef Kirschbaum s vynikající a záslužnou myšlenkou: otevřít v Kanadě při některé universitě katedru slovenského jazyka. Obrovské množství Slováků z celého světa finančně pomohlo k tomu, že otevření katedry je již jenom otázkou organizační. Celý projekt bude stát milion dolarů. Čtvrt milionu vybrali organizátoři od jednotlivců, další čtvrt milionu přislíbil pan Štefan Roman a kanadská vláda dodá zbytek — pět set tisíc dolarů. Tuto obrovskou akci pomáhal uskutečňovat pan Imrich Stolárik, jinak čelný představitel slovenského hnutí. Sledoval jsem celou věc se zájmem a držel jsem palce, aby to dobře dopadlo. Podrobnější informace jsem však jenom těžce sháněl. Před léty jsem si kvůli tomu předplatil nejčtenější slovenský týdeník Kanadský Slovák, ale šek na předplatné jsem dostal zpět a na můj telefonický dotaz mi bylo redakcí sděleno, že »Če- čhúňom a židom noviny neposielajú«. I když nejsem čechůň ani žid, nezbylo mi nic jiného než použít lsti a předplatit si tento týdeník přes přítele, kterého nechci jmenovat, ale je to Vincent Machálek. Vincent mi tedy semtam přinese pár čísel. Chtěl jsem být informován, když jde o tak velikou věc jakož i o milión. V úvodníku Kanadského Slováka č.28 z 13. července tr. jsem měl tedy konečně možnost se dovědět i o problémech s obsazením místa profesora katedry. Poslední dobou se stále častěji objevovala tři jména profesorů: Dr. J. Kirschbaum ml., Dr. Stolárik ml., a prof. František Vnuk (není vnukem ani jednoho z těch starších). Pokud jsem dobře informován, ani jeden ze jmenovaných profesorů nemá na vedou- 7 [pageend7]čího katedry slovenského jazyka akademickou kvalifikaci, jeden z nich má snad dokonce technický obor. Autor úvodníku, předseda KSL, vyslovuje také obavy z toho, že by místo mohl obsadit řádný, importovaný profesor slovenského jazyka z »Česko-Slovenska«. Pisatel také vyslovuje podmínky: Jmenovaný profesor nesmí 1) zastávať 1’avičiar- skú ideológiu, 2) hľadať československé spojenectvo, 3) negatívne sa stavať proti osobám, ktoré uviedli zbierku (finanční) do pohybu - pre ich čistú slovenskú minulosť, 4) dištancovať sa od súčasných fraternalistických slovenských organizácií. Tedy podmínky pro tyto tři kandidáty celkem lehce splnitelné. I tatínci by mohli píchnout. Otec Dr.J.Kirschbauma mladšího má zde také své cestičky a několik desítek tisíc již na katedru vybral. A otecko Stolárik by prostřednictvím svého syna mohl být konečně odměněn za své celoživotní štvaní proti Čechům. Profesor František Vnuk zde tatínka nemá, ale jako historik, obdivovatel a přítel Alexandra Macha (Kanadský Slovák č. 29, str.8) má možná také nějakou šanci. Je tu však jeden háček. Universita v Torontu, kde má být katedra zřízena, prohlásila, že za žádných okolností si nedá do výběru profesora mluvit. Bude postupovat konkursním řízením a tak se klidně může stát, že místo obsadí »čecho- slovácko-ľavicový« profesor a v tom případě by se katedra nekonala. »... potom je užitočnejšie použiť fondy na čisto slovenský a nie neslovenský (sic), alebo protislovenský projekt.« Tak to napsal 13. července Ing. Štefan Kova- čič, předseda Slovenské ligy. Tedy v této věci je již vše jasné. Já však nevím, zda ted ještě někdy dostanu od Vincenta slovenské noviny. Červenec 1985 ARNOŠT WAGNER, OTTAWA NA TÉMA »SOKOL« V 3. čísle Reportéra (květen 1985) byl uveřejněn článek Vladimíra Škutiny o jeho návštěvě Jižní Afriky, v němž se také zmínil o Sokole. Je všeobecně známo, že přítel Škutina si rád dělá »šprťouchy« ze Sokola a jeho činovníků; svědčí to o jeho sympatii k Sokolu, neboť tím zřejmě sleduje jeho popularizaci. Mám však dojem (čistě osobní a snad mylný), že některé své »legrácky« opakuje tak často, že posluchačům či čtenářům přestává být jasno, zda jde o šprým nebo věc vážnou. Tak například při líčení vídeňského sletu v roce 1982 s oblibou ilustruje své povídání o »zapš- klých a mumifikovaných sokolských výborech« (patřím k nim), zábavnou historku o tom, jak do sletového průvodu ve Vídni nebyli připuštěni sokolové z Jižní Afriky s vlajkou jejich státu, jehož jsou občany. Až dosud jsem to alespoň za zábavnou přílohu pro obveselení jeho posluchačů nebo čtenářů považoval. Po novém opakování této historky ve zmíněném článku o Jižní Africe, který je snad míněn vážně, si již nejsem jist, zda také tuto historku nemíní vážně. Přítel Škutina ovšem ve Vídni na sletě byl a ví tedy, co se tam událo. Přesto, že jsem také ve Vídni na sletě byl, událost jsem nezažil a ani o ní neslyšel. Uvádí-li ji přítel Škutina jako skutečnou příhodu, byl nepochybně jejím svědkem a byl bych mu proto povděčen za sdělení, kdy a kde se tak stalo, a za uvedení jména činovníka nebo výboru, který účast jihoafrických sokolů s vlajkou jejich státu v průvodě zakázal. Neméně by mne zajímalo, kolik jihoafrických sokolů na sletě ve Vídni bylo, nebo se k účasti na slet připravovalo. Pokud je mi známo, za celou dobu trvání Sokola v Jižní Africe se jeho členové dosud žádného ze sokolských sletů nezúčastnili a ani v opakovaných dotazníkových průzkumech v předsletovém období 1979-1982 Sokol v Jižní Africe účast na vídeňský slet nikdy neohlásil. JAN WALDAUF, MISSISSAUGA,Kanada ..... Před časem, někdy v roce 1979-80, sletový výbor pro přípravu sletu ve Vídni v roce 1982 se rozhodl přizvat zástupce (velvyslance) zemí, kde ' žijí utečenci z Československa z let 1948 — 1968 a kde jsou zároveň sokolské jednoty, s výjimkou Argentiny a Jihoafrické republiky. Po obdržení této zprávy výbor Sokola JAR odeslal velmi rozhořčený dopis jak do Ústředí tak sletovému výboru. V té době jsem byl členem výboru, tento akt byl velmi kritizován všemi členy výboru a nebylo to zapomenuto — ani řadovými členy dodnes. Vloni 1. října byla činnost jednoty zastavena Ústředím Sokola — doslovně: »pro nevyjasněné události v Sokole Jižní Afrika«. V prosinci 1984 je ustanovena nová jednota, která je uznána jak župou tak ústředím. V březnu tohotoro roku je činnost jednoty povolena Župou alstral- skou, situace se opakují, mnoho jednání o nás, ale bez nás, my Češi jsme na to zvyklí, ale ne Jihoafričani. Věřím, že jednou i v našich jednotách bude klid a mír, ale nechť ten »zbytek« sokolského světa nás nechá vyřešit problémy, které jsou naše a ne jejich.... JAN MAJER, GERMISTON, JAR K »JIŽNÍ POLOKOULI« V Reportéru č. 4/85 jsem si přečetl článek »Z jižní polokoule« a žasnul jsem. Žiji v Austrálii již 16 let a do přečtení tohoto dokumentu podléhal jsem tu bláhovému klamu, že Austrálie je jednou z nejbáječnějších zemí na této planetě. Možnost srovnání mám, neboť se čas od času vydávám do světa širého, vždy se ale vracím rád domů na jižní polokouli. V roce 1968 přistál jsem tu nenadále, nemaje peněz, šajna ba ani znalost angličtiny. Počáteční těžkosti nesl jsem také nelibě, zabydlil jsem se tu však a Austrálii si oblíbil. Asi jsem si dal klapky na oči, avšak po tom, co autor zmíněného článku vykázal jako »holá fakta«, jsem zděšen. Ač pracuji coby rozhlasový hlasatel, přece jen mluvím anglicky s akcentem, jsem tedy na ráně a budu asi jedním z prvních mezi těmi »prvními postiženými«. Jedinou útěchou mi je, že již nejsem dítě, takže nemobu být »nositelem choroby ’’cottonbaby”«, v životě jsem o takové nemoci neslyšel, nejspíše tuto hrůznou chorobu před námi ta darebná vláda utajila a pisateli článku tak patří můj dík, že tuto záležitost odhalil. Stejně tak i televizní pořad »Terry Willesee Tonight«, z kterého autor načerpal svá mnohá holá fakta, jest nám Australanům přísně utajen. Je tu pořad, který připravuje Willesee, ovšem Michael a na televizním kanále 9, tento senzacechtivý televizní zábavník sledují lidé, hledající fakta — ať už holá či neholá — s velkou rezervou. Pod mnoha zámky musí být drženy také statistiky, podle kterých se polovina emigrantů navrací domů. Smutné na tomto »holém faktu« je, že tu tím pádem stále ještě polovina emigrantů zůstává, ač by nám tu bez mnohých z nich bylo lépe. Uvedený článek obsahuje další záhadné informace; fakta, zcela nemravně holá, takže mi konečně otevřel oči a už vím, jak se dívat na Austrálii. Ač se mi ten článek nelíbil, nehodlám pisateli nadávat, to by se obával zbytečně. Závěrem svého psaní nám ten reportér z Austrálie doporučuje, abychom se obrátili »na autory uvedených čísel«, což bych rád učinil, kdyby nám pisatel informace o těch autorech laskavě prozradil. Sedím tu, oknem se přes Adelaidu dívám na moře a zděšen tím článkem přemýšlím, zda by bylo lépe tuto hrůznou zem opustit či přestat číst »Reportéra«. Kdepak! Ani jedno ani druhé. V tom článku se totiž také dočítám: Ministr práce nedávno uvedl v rozhlase, že asi pět generací nepozná, co je to pracovní úvazek. Situace se prý může vylepšit za 10 let. Konec citátu!! Máme tu tím pádem před sebou spoustu zajímavé práce, totiž za 10 let vytvořit těch pět generací. Proto raději okamžitě skončím své psaní. S pozdravem čtenářům JAROSLAV KOVÁŘÍČEK, ADELAIDE MORAVAN Z TEXASU: Jsem texaský Moravec - Američan českého původu. Právě jsem se vrátil z měsíčního výletu do Československa. Všeci známí tam si stále naříkají na komunisty a všeci prý chtějí emigrovat do Ameriky. Stále jsem jim pravil, ať radši dělají v Československu revoluci. Nesmysl? No, když jsem rozený v Americe, já miluju svobodu. Nejsem ženatý, dost mladý a velmi hrdý na svůj původ. Já bych rád bojoval proti komunistům za vlast. To pravím upřímně a z lásky k vlasti mých předků. V.F.PETR, DALLAS, Texas ZAPOMENUTÉ HROBY ČEŠSTVÍ V CIZINĚ ... Humorem nám zas vracíte naději. Věřím tomu, že když se člověk směje, není to ještě tak hrozné. Budu se toho snažit využít u naší dcery, která už šest let nemluví pořádně česky. Zkouším s ní zpívat české písně a teď se budu snažit českým humorem její češtinu obnovit. Do dvou let mluvila jen česky. Pak musela dvakrát na delší čas do nemocnice a tam jí nikdo nerozuměl. Česky zapomněla. Nenutili jsme ji. Nač taky, říkali jsme si. Do Čech se už stejně nikdy nevrátíme, kolem nás skoro žádní Češi nežijí. Jako ty zapomenuté hroby nechodí nikdo ošetřovat — tak to dopadlo s češstvím v cizině. Potkal jsem v Kistrnboschi dívku. Byla krásná nezvyklou krásou. Měla oči modré a velké jako večerní studánky. Vlasy zlaté jako rusalky. Srdce zpívalo veselé melodie a já jsem si vzpomínal na mládí. Ptal jsem se dívky, proč má tak modré oči. A ona se zasmála. Šli jsme spolu kousek a povídali si. Byl říjen a zahrada byla plná květů. U nás je jaro, když je u vás podzim — je to jak v lásce poletené. »Oči mám modré asi proto, že jsem Češka. Maminka mi vždycky zpívala o měsíčku a rusalce a zlatých vlasech a byla smutná. Byl to Dvořák. V Dvořákovi se jí vracel domov. Jako když říkala báseň — Já se tam vrátím, já se tam třeba i po smrti vrátím ... « Pro nás tou nadějí je humor. Český humor. Připomínejte nám to pořád — nám Čechům v cizině! J. POLATA, KAPSKÉ MÉSTO HISTORIE BUDOUCNOSTI? Vážení historikové, spisovatelé, kritikové, žurnalisté — jakož i všichni lidé dobré vůle! Rád si čítávám vaše články v naší české svobodné literatuře. Jste mistři slova, máte břitké myšlení a vyhraněné názory. Máte vy - historikové - každý »svou« 8 [pageend8]pravdu. Je málo českých politiků Masarykova typu. (A jestli vůbec nějací dnes doma a na celém Východě jsou?!) A nejen politici, ale i historikové — v podstatě kritici doby a dění. I v historiografii lze kličkovat. Špinit a očišťovat — jako v politice. Vaše hlediska jsou veskrze přímá a některá i mladistvě radikální. ... ... Historiky možno přirovnat k patologům. I oni rozpitvávají to, co už nelze vzkřísit. Patolog rád stojí proti klinikovi jako vítěz. Ale i patologie, jako historie, jsou vědy živé, takže dnešní diagnosa choroby je zítra a podle jiného hlediska zastaralou patologickou diagnosou. ... ... Přál bych si, kdybyste se, mužové pera a ducha, zamysleli nad nepřítelem a nad »HISTORIÍ BUDOUCNOSTI«. »Kdo nejde s námi, jde proti nám.« My, za oponou, neznáme tisíce, statisíce každodenních zločinů, jak je režim využívá a podporuje, jak vhgní STRACH do desetitisíců rodin. Jak uměle vyvolává nevraživost mezi Čechy a Slováky. Ne CHARTA, ne otevřené hledí, ale zavřené dveře. Bojovat z děr, do kterých vás zahnali. Jednotlivci, na sobě zcela nezávislí a neznámí. Žádné spolky ani Charty. TU máte, každý poctivý, ve své duši. Já věřím, že naši »muži a ženy pera« - že i oni se dostanou ze své letargie a pomohou budit naše národy z apatického spánku a že přispějí každý svým receptem do »budoucnosti historie a ne pitvat mrtvolu«. Zamyslete se aspoh nad budoucím osudem naší vlasti a pomozte vytvořit »duševní pancéřovou obranu« jednotlivce proti bandě zločinců, která vychovává zločince a vrahy a posílá je do celého světa. Probuďte se ze spánku a apatie. Naučte se bojovat mlčky, máte nepřítele v domě. Jsou zbabělci. Strachem proti strachu. ANT. SAMEK, NORRKOEPING KLUB METHUZALÉM? (Reportér č. 4/85) Jak se ten náš obrovitý jumbo-jet TWA řítil nad polozaledněným severním Atlantikem, tak mi pořád táhlo hlavou, že ten náš Klub křemencárníků je vlastně něco nesmírně mimořádného a udivujícího v dnešním bláznivém světě. Ten Brixen - jako byl před ním Larchmont a Verbier - musí přeci pro naše životy být taková jakási pozlátka. Bylo nám tam prostě v té pohádkové rakouské idyle fajn, pán Bůh za to zaplať ... a jede se dál.... J.DRÁBEK, NEW YORK MŮŽE MELUZÍNA ZACHRÁNIT SOCIALISMUS? Prokop z Říčan má dotaz na Vladimíra Škutinu: »Vynalezl jsem přístroj, jímž lze regulovat hučení meluzíny. Nikde s ním.však nemohu uspět. Můžete mi poradit, co mám udělat, abych s přístrojem na regulaci meluzíny uspěl? Milý Prokope z Říčan — svým dotazem jste nti kápl do noty. Tedy ne, že bych zrovna věděl, na který Státní socialistický výzkumný ústav či na kterou vědeckou radu při marx-leninsko-gor- bačovském institutu byste se mel obrátit, ale~ považuji za nesmírně záslužné, že jste konečně vyřešil ten zatraceně zašmodrchaný problém, jak zacházet s meluzínou, když hučí. Jako kluk jsem jezdíval na Sázavu do Hvězdonic. Tam jsme měli meluzínu, která koktala. Mamka se vždycky bála, abych se od ní nenakazil, tak meluzínu všelijak odháněla. Jenže koktavá meluzína buď že byla nahluchlá a nebo do Posázaví přesídlila z jiných krajů - možná z Anglie, prosté nerozuměla a koktala dál. Pokoušel jsem se meluzíne vysvětlit, že kdyby zpívala, že by přestala koktat. Jenže meluzína byla detonic- ká od slova detonace a neuměla zpívat. Jen temně hučela. Tak nějak zřejmé hučí Niagara, jak se to zpívá v té trampské písni, že temně hučí Niagara. Pokoušel jsem se teda meluzínu odnaučit koktání, ale bezvýsledně. Meluzína vždycky chvíli hví-hůůů-hvíí, ale pak najednou hvi-hvi- hvi-hůůů-huhuhu. Jako když Vašek z Prodané nevěsty vysvětluje, že není medvěd. Pak nám napřed Hitler a pak brzo nato komunisti Hvěz- donice zabrali a bylo po starostech s meluzínou. Ani jsem se nedoslechl, jestli Hitlerovi nebo komunistům to její koktání vadilo. Když se nýčko zamýšlím nad vaší starostí, Prokope z Říčan, co udělat s přístrojem na regulaci hučení meluzíny, abyste uspěl, napadá mě přecejen jedno řešení. Samozřejmě, že nejjednodušší by bylo ten vynález přihlásit jako dar k blížícímu se XVII.sjezdu té organizace tam u vás ... já jí nikdy nemohu přijít na jméno. Vy víte, kterou organizaci mám na mysli. Hned po ní je vláda. Přesto považuji za účinnější druhé řešení. Je to řešení dlouhodobější a ne jen do jara příštího roku jako tamto prvé. Podívejte se, Prokope z Říčan. Já si myslím, že nezájem socialistických orgánů o váš vynález je v tom názvu. Vy mluvíte o meluzíné. Jenže co má co dělat meluzína se zářnými zítřky komunismu, že ano ? Nemluvte o meluzíné. Prohlašte, že se vám podařilo sestrojit přístroj, jiímž lze z komína regulovat vzdálené odkazy klasiků marxismu-leninismu. Zmáčknete knoflík — ozve se hučení a vy řeknete, že to je poselství Karlíka Marxů a vyzvete soudruhy z kateder marxismu-leninismu, aby to přišli dešifrovat. Oni za tím účelem založí výzkumný ústav a máte nejmíři do konce tisíciletí o živobytí postaráno. Budete totiž v tom výzkumném ústavu správcem. Pak na jiné zmáčknutí budete dešifrovat hučení soudruha Brežněva a až to bude sípat, pak to bude soudruh Ceměnko. Brežněvo- va meluzína musí být hodně chraplavá. To je zaručený recept, jak svůj přístroj uplatníte v praxi. Jenom nemluvte o meluzíné. Možná, že patřiční soudruzi ani nevědí, kdo to byla meluzína a mohli by se ještě domnívat, že to byla sestra Anežky Hodinové, co pak byla Spurná. Dejte mi vědět, jak jste uspěl. Prokope z Říčan. Mě tyhle věci děsně zajímají. Meluzíny, průvany a vůbec všechny tyhlety věcičky, co dělají potíže s těsněním. Snad na závěr ještě malou glosu - jako doklad, že i mocipáni v reálném socialismu v Československu mají smysl pro humor. Dočetl jsem se v československých hromadných sdělovacích prostředcích, jak se u vás říká novinám, ale noviny se tomu říkat nemůže, protože nic nového nepřinášejí, tedy dočetl jsem se, že na mezinárodním filmovém festivalu Agrofilm v Nitře byla Velká cena festivalu, symbolizující hojnost a úrodnost, udělena etiópskemu filmu Úsvit naděje... Pro ty z vás, kdo snad nesledujete světové dění, jen vysvětlení: Komunistický režim v Eti- opiii vehnal zemi do tak katastrofálního hladomoru, jaký nemá v současné době nikde obdoby. Tak si tedy komunismus zřejmě představuje hojnost a úrodnost. Čili hojnost a úrodnost v komunistické terminologii se rovná hladomor. A podobně to bude s meluzínou, když jí dáte jiné jméno. Tak se mé příště zas na něco zeptejte! VLADIMÍR ŠKUTINA EXILOVÝ ŠPALÍČEK LUĎKA HOLUBA —A— ADAM — první socialista, který se ošatil a stal se kapitalistou z ráje —B— BLB si upravil poměr a zaměnil politický azyl za morální úpadek a strach -c- CIRKUS — cirkus mundi jako pořádek světa 9 [pageend9]EVA PROCHÁZKOVÁ SOCIÁLNÍ PODPORA PRO UPRCHLÍKY V USA A JEJÍ PROBLÉMY Být »úspěšným« emigrantem znamená pro dobrovolné organizase, sponzorující uprchlíky, především začít co nejdříve pracovat. Odedávna odcházeli z Československa lidé nejprve za prací, později z politických důvodů, ale s vědomím, že je čeká tvrdá práce, pak opět z důvodů ekonomických (totiž aby se měli lépe než doma, ale aby měli i více příležitosti, abychom nezjednodušovali, a dále z důvodů politických, ekonomických, ideologických či jenom romantických, často se zvláštní směsicí nejasně pociťovaných priorit. Přizpůsobení se novým poměrům je nesnadný proces a cílem přijímající země je rychle učinit přistěhovalce soběstačným, nezávislým na jakémkoli druhu podpory. Avšak toto úsilí sponzorujících organizací se v posledních vlnách československé emigrace setkává s potížemi a pro uprchlíky bývají první dny v nové zemi zdrojem mnoha šoků. Šokovaný čs. uprchlík je jev, který pracovníci amerických sociálních institucí velmi dobře znají. Často to ani nelze mít mladým lidem z Československa za zlé, neboť změněná situace přesahuje možnosti jejich chápání. Toto chápání bylo fixováno po celou dobu jejich života v domácí zemi a tvoří psychickou bariéru, znesnadňující přijmout způsob myšlení, do něhož je nutí americké poměry. Lidé již neznají, co to je stát na vlastních nohách a domnívají se, že legálním přijetím v azylové zemi je vyřešena celá jejich další existence. Čeká je hodně překvapení a z neschopnosti přeorientovat se přichází často roztrpčení a hněv. První pomoc dobrovolných organizací je ovšem pro uprchlíky nesmírně významná. Lidé jsou očekáváni na letišti, odvezeni do bytů, dostanou nezbytné vybavení a peníze na jídlo. Dobrovolné organizace vyřídí formality nutné pro pracovní povolení a legalizaci pobytu, ukáží jim, jak a kde nakupovat, vezmou je na lékařské prohlídky a poskytnou další potřebné informace k pobytu. Často však od prvního momentu tyto organizace narážejí na postoj, který lze posuzovat jako útočný, neboť uprchlík s nepřátelským postojem k domácímu státu, který opustil, pojem dobrovolné pomoci vůbec nezná. Rostoucí problémy přinutily dobrovolné sponzorující organizace formulovat jakýsi kontrakt, zvaný někdy Statement of Understanding, který dávají uprchlíkům, směřujícím do Ameriky, podepsat již během čekací doby v evropských táborech. Obsahem prohlášení uprchlíka, jak jej vyžaduje např. International Rescue Committee, je zhruba toto: »Já, podepsaný, jsem si vědom, že Intern’1 Rescue Committee je ochotno pomoci mně a mé rodině při vystěhování do USA. Jsem si vědom, že eventuelně nebude možné najít místo mého povolání. V tom případě jsem ochoten přijmout jakékoliv zaměstnání, které bude k dispozici po mém příjezdu do Spojených států.« Prohlášení IRC se omezuje na otázku práce, která je ovšem nejdůležitější. Všimněme si termínu »jakékoliv zaměstnání«, neboť zde leží pramen všech dalších potíží. Jiná sponzorující organizace, katolická Charita (USCC), užívá prohlášení podrobnějšího; je v něm obsažena nejen otázka práce, která je rozvedena do více detailů, ale i otázka místa pro usídlení, ubytování a časového rozsahu pomoci jakožto pouze první, nouzové výpomoci po příjezdu. Pak se uprchlík musí starat sám. Pokud jde o práci, zdůrazňuje prohlášení katolické Charity tyto body (volně přeloženo): »Jsem-li v aktivním pracovním věku a práce schopen, přijmu první zaměstnání, které bude k dispozici, i když to nebude zaměstnání, odpovídající mé kvalifikaci a zkušenostem. Nebudu-li spokojen, najdu si pozdější práci sám, jakkoli mi můj sponzor může být i pak nápomocen.« V podobném smyslu podává se v prohlášení i otázka usídlení a ubytování: »Pokud nemám ve Spojených státech příbuzné, přijmu nabídku usídlení kdekoli, podle možností sponzorující organizace, a nebudu-li spokojen, změním místo již na své náklady. Přijmu počáteční ubytování, které mi sponzor poskytne a nebudu-li spokojen, najdu si jiný byt sám a výlohy ponesu také sám.« Tato a podobná prohlášení podepisují lidé před odjezdem v přítomnosti svědka, který zodpovídá za porozumění v mateřském jazyce uprchlíků, ale pravděpodobně je neberou příliš vážně. Lidé v této chvíli myslí hlavně na to, aby už byli za oceánem a neuvažují o důsledcích smlouvy, která je zavazuje. Pak přijde popříjez- dový šok: byty nejsou podle představ, jež si lidé odnesli z hollywoodských filmů, nedosahují ani úrovně, jakou měli jejich byty doma, poněvadž doma měli širší rodinné zázemí a většinou již nějakou dobu pracovali. Avšak vědomí, že na všechno se musí vydělat, není příliš vyvinuté. V tom momentu se objevuje slovo »právo« : my máme právo, stát je povinen atp. Vyvést uprchlíka z omylu nebývá snadné a mnohdy následují i rozčilené debaty. Pracovník sponzorující organizace je podle přesvědčení nově příchozího jeho nepřítel, který se mu snaží upřít jeho práva. To, že tyto organizace mu rychle shánějí nábytek, šatstvo a jídlo, neumí brát jako pomoc, nýbrž má spíše pocit almužny a s počáteční nízkou životní úrovní se neumí smířit. Nejpodstatnější problém vyvstane však s otázkou práce. Každá sponzorující organizace má své job-developery, pracovníky, pomáhající lidem najít zaměstnání. Ti vysvětlí, jak připravit resumé, jak hledat zaměstnavatele, jak být připraven na interview s ním. Job-developeři vozí lidi k možným zaměstnavatelům a snaží se uprchlíky co nejdříve umístit. Každý z nich by mohl vyprávět romány o tom, jak v nich mnoho uprchlíků vidí opět protivníka, před kterým je nutno být stále ve střehu. Uvedu několik běžných výroků, tak, jak je sama znám ze své zkušenosti při práci v IRC: »Nejdřív mě musíte nechat se naučit anglicky!« Americký job-deve- loper namítá, že anglické kursy běží i večer a naučit se řeč je možné i při zaměstnání. Proč by to ovšem dotyčný dělal, když má právo na podporu ? Dále: Nabídka práce po příjezdu bývá zpravidla pro práci bez požadavku kvalifikace a za minimum mzdy — jen málo uprchlíků má to štěstí, že se pro něj najde umístění jeho kvalifikace, nebo aspoň podobné. Amerika není právě ve šťastných letech pokud jde o pracovní příležitosti. A nadto: nedivme se, že Američan cizí pracovní zkušenosti příliš nedůvěřuje, dokud se nepřesvědčí. Americká zkušenost a americké reference jsou zde důležité, příchozí se proto bez zkoušek v práci neobejde. I tady platí stará pravda, že v Americe se začíná odzdola a že přistěhovalce čeká tvrdá práce, ve které musí nejprve obstát, k čemuž samozřejmě musí být ochoten. Proč by ovšem přijímal práci za minimální mzdu, když si lehko spočítá, že stejnou částku mu poskytne státní podpora? Marně americký job-developer vysvětluje, že státní podpora je pouhá sociální výpomoc pro případ, že se práce nenajde, že jsou desetitisíce uprchlíků, kteří čekají v táborech, např. v Thajsku nebo v Africe, na záchranu před smrtí hladem. Tuto argumentaci československý uprchlík zná, slyšel ji mnohokrát v proti- kladném podání jakožto komunistickou demagogii a nemá pro ni uši. Vůbec si neuvědomuje, že neznalost jazyka je jeho soukromý problém. Podotkněme, že má tak jako tak k dispozici ohromný počet neplacených kursů angličtiny v kteroukoliv denní a večerní dobu. Často se také vyskytují případy, že příchozí chtějí nejdříve v Ámerice studovat a vydobýt si tak lepší kvalifikační zařazení, což je další problém. Welfare (státní podpora) není totiž stipendium — argumentuje Američan. Americké rodiny svým dětem vzdělání platí a děti si na ně často přivydělávají. Uprchlík vyžaduje, aby byl za studium placen a hněvivé diskuse na téma, proč to není možné, se opakují častěji, než by se mohlo čtenáři zdát. Dobrovolné organizace jsou ochotny poskytnout uprchlíkům finanční a mate- teriální podporu po dobu tří až čtyř měsíců. Lidé se na ně samozřejmě obracejí o radu v mnoha dalších, osobních záležitostech a pomoc je, pokud možno, dána. Tyto organizace však od uprchlíků očekávají jistý postoj k vlastní situaci, postoj spolupráce, spoluúčasti na řešení a prvořadě ochotu přijmout nabídnuté zaměstnání. Jak jsem výše uvedla, nespokojenost s výší pomoci a vlastní zafixovaná představa o emigraci často způsobí, že za zády sponzorujících organizací uprchlík vyhledá úřady pro welfare a přihlásí se. (Pro přesnost je nutno uvést: vidí-li sponzor, že dotyčný patrně práci nedostane, ať už z nejrůznějších důvodů, sám mu doporučí požádat na nějakou dobu o welfare a přihlášku zprostředkuje.) S požádáním o welfare se uprchlík dostává do dalšího systému pomoci, se striktnějšími pravidly, a měl-li problémy ve svém postoji ke své situaci již se sponzorem, zpravidla v systému welfare tyto problémy ještě vzrostou. Uprchlík, žádající o welfare ve státě Kalifornie, musí např. podepsat jistý kontrakt, v němž jsou formulovány podmínky této sociální pomoci. Jiné státy USA mají jiná pravidla, poněkud se lišící, avšak Kalifornie je v posledních letech centrem přílivu uprchlíků, její etnické složení se pronikavě mění a tudíž s nejvyvinutějším systémem služeb přichází nyní na řadu i 10 [pageend10]upřesňování a zpřísňování pravidel. Nárok na státní podporu trvá 1 8 měsíců od vstupu na americkou půdu, zahrnuje peněžní částku, poukázky na nákup jídla a především téměř úplnou bezplatnou lékařskou péči (nárok na bezplatnou základní lékařskou péči trvá 18 měsíců i tehdy, když uprchlík pracuje a má malý příjem). Při nedodržení podmínek welfare přicházejí však na řadu sankce v podobě zastavení peněžní podpory a poukázek na jídlo na dobu 3 měsíců při první stížnosti a na dobu 6 měsíců při stížnosti druhé. Pravidla pro rodiny se liší především délkou trvání, ale podle nového zákona, platného od 1. července 1985, se již neliší závazností programu a možností sankcí. Kursy angličtiny pro ty, kdo neumí anglicky, jsou při státní podpoře povinné. Spolupráce s job-developerem pro anglicky mluvící musí být bezvýhradná a pravidelná. Slovo »bezvýhradná« objasňuje několik bodů kontraktu, uvedu zkráceně ty nejdůležitější: a) Bude-li mi nabídnuta práce, musím ji přijmout, nesmím nabídku odmítnout. b) Jsem si vědom, že první místo je významné pro získání pracovní zkušenosti v USA a že toto mi dá schopnost hledat sám další místa, v nichž se bude zvyšovat moje kvalifikace. c) Jsem si vědom, že mohu ztratit státní podporu, nebudu-li spolupracovat se svým job-developerem na svém osobním plánu zařazení se do práce. d) Příslušný pracovník může rozhodnout, že můj postoj k tomuto plánu není zodpovědný a může zastavit státní podporu na 3 měsíce při první stížnosti, na 6 měsíců při druhé stížnosti. e) V rámci stanoveného programu musím dodržovat všechny termíny schůzek, navštěvovat denně kursy angličtiny, podřídit se všem pravidlům, podmiňujícím mou podporu. Překlad je pouze volný a stručný, zachycuje však podstatné. Diskuse s uprchlíky začínají již při podpisu kontraktu. Většina vidí v jeho podmínkách léčku, do které jsou chyceni, aby jim bylo možné nabídnout jakoukoli nekvalifikovanou práci: mytí nádobí v restauracích, pomoc v menších dílnách, úklid, balení a trans- portaci balíků na letištích a pod. Není třeba skrývat, že v mnoha případech jsou podobné práce skutečně nabízeny, sporné je pouze nazývat tento postup léčkou. Staré vlny emigrantů často vzpomínají na své začátky. Tehdy, kdy žádné státní podpory neexistovaly, byli nuceni uhájit svou existenci všemi prostředky. Dokonce doprava do Ameriky musela být většinou hrazena prací (vzpomeňme, kolik emigrantů se dávalo najmout do lodních posádek), kdežto dnes ji zaplatí dobrovolná sponzorující organizace a teprve po čase, kdy emigrant je schopen se uživit, začíná půjčku (bezúročně) splácet. Avšak dnešní emigranti berou tohle všechno jako své právo: »Když nás přijali, ať se o nás postarají.« Kdo pracuje v sociálních institucích, slyší tuto větu téměř denně. Kalifornie má další podmínku pro setrvání na státní podpoře, a sice obdobu jakési brigády pro svobodné a bezdětné ženaté do 65 let. Po zkušenostech zejména s mladšími svobodnými uprchlíky, pro které se welfare stává oázou umožňující celodenní placený pobyt na mořských plážích, nebo vedlejším zdrojem příjmů k černému výdělku, je jim po dobu 3 měsíců přidělována práce, jež má zčásti krýt státní výlohy. Je to např. úklid v parcích, ve školách, pomoc v úřadech pro welfare a různé další druhy prací pro město a okres. Československý urpchlík má k pojmu »brigády« léty vypěstovaný vztah a je nutno říci, že jej plně projevuje již při instruktáži o pravidlech podpory: dělat pro welfare takzvaně »zadarmo« nechce, v tom případě chce raději placené zaměstnání, ale to také hned odmítne, není-li nabídka za pěknou mzdu. Zdají-li se být podmínky státní podpory tvrdé, pak velká část viny leží v psychologické přípravě emigrantů na počáteční období v USA. Jako by našim lidem vymizelo z hlavy povědomí, že na všecko v životě se musí vydělat. Přijdou-li do cizí země s jedním nebo dvěma kufry, pak musí přijmout svou pozici a vycházet z toho, že momentálně, a možná na delší dobu prostě nemají nic. Pěkně zařízený byt, dovolená po celém světě, nové auto a další — to nemůže spadnout z nebe jako dar. Všechno vyplyne z pracovního výdělku. Problém našich emigrantů, zejména v posledních letech, je, že tuto pozici přijmout neumějí a ani nechtějí. Provizorní byty jsou pro ně zdrojem šoku, welfare je malé a nestačí. Pozor! Dary a dárky dobrovolných organizací na bytové zařízení, dětem nová kola, hračky a nové pěkné oblečení jsou přijímány jako staré krámy. Emigranti chtějí žít od začátku přinejmenším tak, jak byli zvyklí doma!. Další obvyklá věta je: »Přece musím žít aspoň na nějaké slušné úrovni!« Zároveň jsou také enormně vyprovokovány všechny spotřební touhy, které doma nemohly být uspokojeny a nyní denně drážděné nabídkou zboží. Často se vnucuje otázka, proč jste tedy, lidi, chodili do emigrace? Američani jsou stále konfrontováni s tisíci uprchlíků z indočínských zemí, z hladové Etiopie, tito černoši často prošli peklem a zachraňují holé životy. Přijímající země těžko chápe rozdíl mezi nimi a náročnými Východoevropany, kteří do USA přijeli z drahé dovolené v Jugoslávii nebo odjinud ze západní Evropy. Také pro Američany, přicházející s východoevropskými emigranty do styku, bývá postoj našich lidí zdrojem šoku. V omylu, že je jaksi »zachraňován život« východoevropských emigrantů, probíhá pak snaha učinit je soběstačnými, nezávislými na státní podpoře. Ale naši lidé (nejen oni, abych byla spravedlivá; tentýž problém bývá často s uprchlíky z Iránu a Iráku, občas i z Afganistánu) považují za vážnou nabídku práce pouze tu, která odpovídá jejich kvalifikaci (čím výše jsou kvalifikováni, tím větší problém) a je dobře placena. První práce taková zpravidla není. Mladý, zdravý a silný muž odmítne nabídku práce, protože je »pod jeho úroveň« a on »má právo se nejdřív naučit anglicky«, a když je státní podpora zastavena, pošle na dobrovolnou organizaci svou křehkou ženu s ubohým nemluvnětem na rukou demonstrovat možnost umřít hlady a žádat o peníze. Mimochodem - dítě se zřejmě narodilo během pobytu v uprchlickém táboře, péči o porod, matku a dítě převzaly dobrovolné organizace. Myslíte, čtenáři, že to není možné? Ale ano! Je to velice běžné. Kdyby měl americký pracovník dobrovolné organizace počítat, kolik nemluvňat se mu octlo na stole s matčiným hněvem a výkřikem »Vezmi si dítě a nech je tedy umřít hlady!«, byl by počet docela slušný. Hlava rodiny, zodpovědná za dítě, zcela samozřejmě přenáší svou zodpovědnost na stát, na dobrovolné organizace, na všechny, jenom ne na sebe. Řekla bych, že si většinou noví emigranti otázky zodpovědnosti pletou, neboť se s nimi doma nesetkali. Poválečné generace, ty se ještě uměly probíjet, ty po roce 1968 to měly nejsnazší, neboť přišly do nejlepší doby. Ale emigranti z konce 70. a 80. let jsou na tom špatně objektivně i subjektivně. Na jedné straně je skutečně o pracovní příležitosti (resp. o dobré pracovní příležitosti) nouze, na druhé straně lidé naprosto neumějí snášet horší situace. Kdo je tím vinen? Inu, proč by se doma o cokoli starali, vždyť se naučili pouze »nevyčuhovat z řady«. Americký individualismus ve smyslu »ukaž, co umíš a napni síly« je pro ně psychicky náročný, těžký, nepohodlný. Poslední vlna emigrantů toho nejvíc ví o národní demoralizaci a devastaci, ví všechno to, co už nemohou znát dříve přišlí, neboť neprožili tento proces až do dnešní hloubky, ale na druhé straně jsou tyto poslední vlny řečeným stavem také nejvíce zasaženy. Nemohou, neumějí, nechtějí, stávají se »troublemakery«. A je to hodně smutné. Nechci vyvolat pesimistický obrázek o československé emigraci. Protože pozoruji příchozí z hlediska práce v sociálních zařízeních, výsledek nutně dopadá špatně. Mimo tento rámec existují však i »úspěšní emigranti« : rychle pochopí, že je pro ně nejlepší jít co nejdříve do práce, ohlížet se hned po další a lepší práci, prokázat schopnosti, zdokonalovat angličtinu, nenakupovat hned luxusní nábytek, ale být připraven na další možný existenční výkyv, nechtít hlavně »žít na úrovni«, ale —D— DOMOV, drahý - pro upravence a jediný - pro tamzemce —E— EXISTENCE - čili vyhnání po poznání 11 [pageend11]chtít především takovou práci, která dává radost a smysl celému odchodu z domova. Takoví jsou, a zaslouží uznání, protože je to skutečně těžké a chce to námahu a odříkání. Ale tihle také většinou brzy něco dokáží. Mnoha uprchlíkům chvíli trvá, než pochopí svou změněnou situaci, stráví třeba první čas na podpoře, ale pak si začínají uvědomovat, že podpora není řešení, nýbrž právě ona nebezpečná past: psychicky člověka ničí, bere mu schopnost usilovat o práci a podniknout riziko, narušuje jeho sebevědomí a velmi, velmi často mu zničí i rodinné vztahy. Rozvody typu: neúspěšný, neschopný muž — nespokojená, náročná žena, jsou také velice běžným jevem. Pracovat v sociálních institucích vyžaduje tedy především moře trpělivosti a pochopení; kdo je nemá, měl by tato místa opustit. Lidé po odchodu z domova bývají v nezvyklém prostředí zcela přirozeně vytrženi z kořenů, zmateni, des- orientováni, reagují často nepřiměřeně a nemohou se přizpůsobit snadno, hned, bez potíží. Pro většinu Američanů je emigrace něco nepředstavitelného, co je uvádí v úžas. Proto ale i dovedou ocenit, když lidé tento přechod vydrží a když se jim povede. Konečně — ani Amerika není ideální; přechod do nového prostředí je o to těžší, že se emigrant setkává mnohdy s nečestnými zaměstnavateli, kteří využijí jeho tísně a přijmou jej za minimální mzdu, kterou nikdy nezvýší. Emigrant se cítí být v této situaci často bez sociální ochrany. To pochopitelně zvyšuje psy- chycké napětí z existenční nejistoty. Ale kdo se jednou rozhodl, musí umět přijímat i následky, anebo se přiznat, že volil z vlastní hlouposti: vysnil si v důsledku antireakce na komunistickou propagandu růžový obrázek a chtěl to, co samo, bez tvrdé práce nejde. S emigrací tedy člověk musí přijmout všechna rizika, která s tím souvisejí. Když obstojí, přináší mu to i hodně spokojenosti: z pocitu vlastní síly, z pocitu, že to dokázal. A to není v dnešním světě tak málo. Vždyť to, co především žene lidi z Československa ven, nejsou důvody, podle nichž pak dělíme emigranty na »politické« a »ekonomické«. Je to hlavně nedostatek pocitu, že si mohu tvořit svůj život sám, i za cenu těchto rizik. Tento zdroj emigrace v posledních vlnách vidím totiž stále jako převládající. music art electronics Bireggstrasse 22a. 6003 Luzern Telefon 041 - 55 75 20 / 44 39 25 piano music discount NOVÝ OBCHOD: Bruchstrasse 53, 6003 ĽUZERN PIANA, EL. VARHANY nájem od 30,— Fr. měsíčné — při koupi nájem plné započteme — totéž: TV - RADIA Hi-Fi nejnižší DISCOUNT ceny — minimálně 15% z katalogové ceny Hlaváč Jiří Eichenstrasse 18 6015 REUSSBÜHL Telefon: 041 i 44 39 25, Privat: 041 /55 75 20* 041 / 22 88 40 JAN DRÁBEK NÁVRAT DO AUSCHWITZ Auschwitz (Osvětim), září 1984. Táta jde vedle mne, jeho krok je trochu strnulý vzhledem k jeho 83 letům. Z několika set Čechů, kteří přijeli s jeho transportem do tohoto pekelného místa, nejhoršího ze všech táborů smrti druhé světové války, pokud je otci známo, přežil to on jediný. Teď se v jeho tváři obráží otázka, kterou jsem slyšel tolikrát, jak si ji kladl: »Proč já? Proč já jsem ještě naživu ?« Železná brána do hlavního tábora dosud nese nápis, který hlásá, že »Arbeit macht frei« (Práce přináší svobodu). Nic nemůže být pravdě vzdálenějšího. Těžká práce právě tady, nehledíc k ostatnímu utrpení, obvykle zabíjela v několika týdnech. Denně polévka z kopřiv, epidemie, latríny přetékající výkaly, vydřidušská lopota, stálé selekce do plynových komor a vrazi, kteří tábor vedli — to vše znamenalo smrt v krátké době. Žena, která prodávala květiny u brány, si všimla auschwitzského čísla, které má táta vytetováno na předloktí, a obnažila své vlastní číslo. I ona byla kdysi vězněm na tomto místě, kde bylo pobito přes čtyři miliony lidí. Nacisti sami připustili, že v táboře Auschwitz zabili dva a půl milionu. Vždycky jsem si přál navštívit s tátou tato místa. Ovšem v padesátých a šedesátých létech, kdy jsme žili ve Washingtonu, byl zájezd do komunistického Polska nemyslitelný. Pak zase matka onemocněla a otec se musel o ni trvale starat. Když v roce 1983 zemřela, uvažovali jsme znovu o tom, že bychom Auschwitz navštívili a rozhodli jsme se, že tam pojedeme. První tátova zastávka v roce 1943 byly vymrzlé dřevěné baráky v Birkenau, což byl nejvražednější a největší z táborů, které Auschwitz tvoří. Vězni se krčili ve svých palandách, namačkáni tak těsně, že se nebylo možno obrátit, aniž by se všichni ostatní současně neobrátili stejným směrem. Krátce po příchodu do Birkenau vytetovali vězňům jejich čísla na rámě. Otec dostal číslo 94692. Většina těch, kteří zahynuli v Auschwitz, byli židi, ale otec přijel s transportem, v němž nebyli jenom židi. Otec byl právník a účastnil se českého odboje. Na jeho dokladech, které ho sem doprovázely, stálo »Návrat nežádoucí«. V záznamu, který napsal pro rodinu, vzpomíná na to otec takto; »K večeru pátého dne poté, co jsme odjeli z Prahy, náš vlak zvolna zastavil. Ti, co mohli vyhlédnout z okna, viděli nápis AUSCHWITZ. Nikdo nepronesl slovo. Bylo to jméno, které znamenalo neštěstí, hrůzu, smrt.« V Birkenau kráčí táta vedle mne, čas od času zpomalí nebo se zastaví a vzpomíná. Po obou stranách hlavní cesty je - kam oko dohlédne - vidět řady dřevěných baráků. »Tady zrovna vedle nás vykládali transport nešťastníků odkudsi z východu. Ty, co byli už mrtví, házeli prostě na hromadu. Tomu přihlíželo několik znuděných esesáků v polních uniformách s bičíky v rukou. Cestou do Birkenau jsme slyšeli štěkot psů a palbu, ale to jsme ovšem ještě nevěděli, že se střílí na živé cíle. Za pár dní odvedli židy. A tak jsem ztratil přítele Stellu Sterna. Patrně šel přímo do plynu. Ještě dnes vidím Stellovu manželku v Praze, jak utíká podle našeho vlaku a drží fotografii jejich dítěte. Prosila stráže SS, aby jí dovolili se s ním rozloučit, ale nedovolili mu ani jít k oknu. Jen jsem mu to mohl povědět.« Šli jsme po hlavní cestě směrem ke zničeným krematoriím. Táta hledal očima vpravo, kde stával jeho barák. »Tehdy tu byl stálý hluk,« vzpomíná, »šum moře vězňů a salvy kulometů ze strážných věží. A nad tím vším onen odporný nasládlý pach spalovaných lidských těl.« Teď tu bylo ticho, jedině švitoření vlaštovek bylo slyšet, které se chystaly k letu na jih. Jednoho dne tátu oslovila na latrině lidská troska na prahu smrti a řekla, že se jmenuje Wurm a že je synovcem jednoho z otcových klientů. Otec si vzpomněl, že se s ním setkal několikrát v Praze, ale muž byl tak vyhublý a tak obalený špínou, že ho otec nepoznal. Tehdy začal otec vážně uvažovat o své vlastní smrti. Pak se stalo cosi neočekávaného. Aniž to táta věděl, v Československu byl dopaden vůdce odboje. Když slyšel, že otec je v Auschwitz, pokusil se zachránit mu život tím, že ho označil za svého blízkého společníka. To se zdařilo. Gestapo chtělo znovu s tátou mluvit. Nařídili, aby byl dopraven do Prahy. »Když vyvolali mé číslo při jednom z těch nekonečných apelů, nevěděl jsem, co mě čeká. Obvykle to znamenalo výslech nebo exekuci. Ale nikdo mě neuhodil. Blokový byl nápadně servilní, zřejmě cítil, že jde o něco zvláštního. Pak mě převzal esesák a odvedl mě. Neměl jsem ani čas se rozloučit se svými přáteli, ale přece jen se mi podařilo odevzdat jednomu z nich můj převlečník. Karlu Rosenber- govi.« Zase se na cestě zastavil. Jsem jist, že znovu viděl Karla i Stellu. A mnoho ostatních. PROČ JÁ? Na konci cesty je nárazník. Jím končí koleje u rampy s troskami krematoria na každé straně. Nejsem připraven na to, jak zapůsobí to, co je tu kolem. Miliony lidských bytostí tu vykročily naposledy. Nedovedu si představit na celém světě místo, kde skončilo víc životů. Jako by se právě na tomto místě soustředila ve čtyřicátých létech během čtyř let tragedie celého lidstva. Vedle mne jsou dva mladí Němci, kteří tehdy ještě nebyli na světě. Najednou, jak jsem tak naslouchal jejich hlasům, se mě zmocnila zuřivost. Nesmyslná zuřivost, za níž v zápětí následoval pocit hanby. Náhlá epidemie skvrnitého týfu způsobila, že otcův návrat do Prahy se protáhl. Po několikaměsíčním pobytu na karanténním bloku podepsal táta prohlášení, v němž slíbil, že nikdy neprozradí, co viděl v Auschwitz, a byl odvezen do Československa. V té době už Němci začali na všech frontách ustupovat a gestapo ztratilo trochu ze své arogance. Otec nebyl týrán, když se octl tváří v tvář zatčenému vůdci odboje. Nadto odboj objevil na gestapu komisaře jménem Hans Gall, který se přidal k odboji a zařídil, že otec nejen nebyl vrácen do Auschwitz, nýbrž byl pro12 [pageend12]puštěn z vězení jako nevyléčitelně duševně chorý. A tak táta strávil zbytek války ukryt v ústavu pro choromyslné. Po válce byl jmenován vrchním prokurátorem u soudu, který soudil válečné zločince. Táta byl antikomunista, vychovaný v předválečném demokratickém Československu a přispěl k tomu, že procesy byly vedeny způsobem důstojným, ne pomstychtivé, v duchu památky jeho mrtvých kolegů. Pro mne je to jedna část odpovědi, když vidím tátu, jak se snaží najít důvod pro to, že Auschwitz přežil. Druhou častí je život, který připravil mně a mému bratrovi tím, že se postaral, aby se nám dostalo vyššího vzdělání a že jsme žili ve vřelém rodinném prostředí. Se snachami — jednou Kanadankou a druhou Američankou a pěti vnoučaty — jeho rodina zapustila nové kořeny v Severní Americe — VE SVOBODNÉM SVĚTĚ. Proč se tedy vracet do Auschwitz ? Zlobí se na ty, kdož tvrdí, že Auschwitz — vlastně celá holocaust — neexistovala, nebo že se to přehání. Chce, aby se to připomínalo bez ohledu na to, jak takové vzpomínání bolí. Dnes tu jsou většinou studenti, kteří se přišli podívat, jak vypadá koncentrační tábor. Film o tom, jak rudá armáda osvobodila Auschwitz, je promítán bez přestání. Barevné diapositivy, kornouty zmrzliny a vlajky na stěnu se prodávají u všech kiosků. Na bloku číslo 11 v hlavním táboře v Auschwitz vzpomínky otce přemohly. Musel jsem ho klidnit. Zde byly komory, kde vězni byli mučeni, a podzemní bunkry, kde byli ponecháni v celách — nebylo si kam sednout —, aby zemřeli hlady nebo žízní. V zoufalství olizovali stěny a někdy i zešíleli. Na dvoře je nyní stěna, pokrytá květy, u které byli vězni, svlečení do naha a zbaveni posledních stop důstojnosti, popra- vováni ranou do týla. Otec se dívá do písku pod našima nohama. »Občas jsme se tady brodili v krvi.« Pokyvuje hlavou. Ve svém zápisu to nazývá »Rudý dvůr«. »Všechno bylo rudé, všude čerstvá lidská krev. Kamení, písek na dvoře. Všechno rudé!« »Tamhle to snad bylo ještě horší,« říká. Přitom ukazuje na zabedněná okna bloku číslo 10. »Tam dělali pokusy na ženách, hledali způsob, jak sterilizovat celé národy. A pak je zabili. Slýchali jsme žalostné nářky odtamtud.« Šli jsme kolem bloku, kde byly kuchyně a před nimi šibenice, na kterých věšeli ty, kteří byli chyceni při útěku. Písek křupe pod našima nohama jako kdysi křupal pod dřeváky vězňů. Zahnuli jsme kolem rohu. Vlevo je plynová komora číslo 1 a krematorium, jediné, které Němci nechali nedotčené. U vchodu je moře květin. Usměvavá babička si nás prohlíží z okna domu, který byl kdysi velitelstvím tábora. Omšelá písmena nad oknem to dodnes prozrazují: LAGER- KOMMANDATUR. Ptáme se jí, kudy se dostaneme k vile Rudolfa Hoesse, velitele Auschwitz. Žena ukazuje na budovu, která je sotva viditelná za větvemi smutečních vrb a mohutných kaštanů. Zatím co chodím okolo a hledám nejvhodnější úhel pro svou kameru, táta sedí na lavičce, ruce pevně sevřené a dívá se na zem. Snad jsem spatřil i slzu v jeho oku, ale nejsem si jist. Chvílemi jsem sám tak pohnut, že nejsem s to soudit přesně a jemu se vždycky dařilo skrývat svá pohnutí. Kousek do leva stojí šibenice, na které byl po válce Hoess oběšen. Otec přijel do Polska v roce 1947, aby v jeho procesu svědčil — ale také, aby se Hoesse zeptal, zda ví, co se stalo s dětmi z Lidic, obce, kterou Němci v roce 1942 srovnali se zemí. Nebyly snad poslány do Auschwitz ? Ale Hoess se nepamatoval. Pokrčil rameny, jako by chtěl říci: »Bylo jich tolik!« Začíná se už smrákat, je čas k návratu. Ještě jednou projdeme táborem, kolem zrnité fotografie táborového orchestru na zdi jedné z budov. Ti tady vyhrávali řízné pochody k smrti znaveným vězňům — kostlivcům, vracejícím se z práce. A pak k parkovišti, kde se zástupy polských studentů vracejí ke svým autobusům. Žádné strkání a žertování, obvyklé mezi mladými. Zdá se, že rozumějí. Cestou zpět do Krakova mlčíme, jediný zvuk jsou pneumatiky, jak sviští po mokré silnici. Oba jsme s návštěvou spokojeni. Pro mě Auschwitz už není jen místem na obrázcích. Existuje, je teď součástí mne samotného. Otec si osvěžil své vzpomínky a našel nový materiál pro komentáře, které dosud jako rozhlasový pracovník na odpočinku stále ještě příležitostně píše pro Hlas Ameriky. Ale nemyslím, že našel konečnou odpověď na otázku, kterou si stále klade. Ještě ne. (Anglicky zveřejněno v Reader’s Digest, Canada, April 1 985. (MD PRODEJNA ČESKÝCH KNIH Badenerstrasse 698, 8048 ZÜRICH, tel. 01 / 62 68 78 ČESKÉ A SLOVENSKÉ KNIHY, vydané v exilu i v Československu, gramodesky, reprodukce ap. Vám obstará ZÁSILKOVÁ SLUŽBA KNIH Mirka Šitavanc, Postfach 4188 D-6000 Frankfurt / M. Napište si o nabídkové seznamy! VE ŠPANĚLSKÉM MĚSTEČKU DENIA, NA POBŘEŽÍ COSTA BLANCA, budujeme KRAJANSKÉ STŘEDISKO Na výběr jsou byty, řadové i samostatné rodinné domky a krásné pozemky v blízkosti moře a městečka. Bližší informace podají: — Karel a Věra Divoký Segantinistrasse 9, CH-8049 Zürich. Telefon 01 / 56 21 56 — Jan Stránský (Skandinávie) Smalandsvägen 7, S-597 00 Átvidaberg. Telefon o120 - 14421 — Josef Voncina (Austrálie) Post Office, Oberon-NSW-2787 — Petr Pasterňák (Rakousko) Lindengasse 5, A-1070 Wien. Telefon 222 - 96 3779 - BENELUX Deni-Mar, Postbus 38480, NL-6503 AL Nijmegen. Telefon 080 ■ 440448 13 [pageend13]VLADIMÍR VALENTA U NÁS V A L B E R T Ě (KRONIKA ZÁPADLÉHO VLASTENCE) Tak se mi zdá, že letos jsem více než obvykle pořád někde jinde. Proto se i obávám, že název mé kroniky tentokrát zcela nevystihuje to, o čem píšu. Sedím totiž právě u psacího stroje a koukám se přes něj oknem na kousek Zurichu. Nebo Cu- rychu? Že se to »Z« změnilo v »C«, to chápu, ale že někdo změnil »i« v »y« je pěkná blbost. Byl to asi někdo, kdo si nechtěl lámat hlavu »vyňatými« slovy po »R«. Těch po »B« bylo už na něj dost. Na rozdíl od pana Vaculíka, který brání pravopis jazyka českého, si myslím, že se to často těm blbejm dělalo zbytečně složité. Ale nejsem zajykozpytec a moje hlavní povolání je přeměňovat slova v obrazy a tam už je to docela jedno, kde je které »i« nebo »y«. Ale nebyl jsem jen v Curychu, byl jsem nejdříve delší dobu v Torontu, což je ovšem pro Evropany hned vedle. Tedy hned vedle Alberty. Ale já bych to nechtěl jít pěšky, i když se našel zrovna nedávno jeden, kdo to ušel na jedné noze. Tu druhou měl železnou. Byl jsem v Torontu za prací, t.j. seděl jsem v hotelu a vymýšlel scénář, ale přesto jsem neunikl torontskému vření mezi »mukly«, tedy bývalými politickými vězni z doby po roce 1948 až dodnes. Já vím, jde asi jen o stovku lidí, nebo dvě či tři, kterých se to přímo týká, ale vření mezi nimi je příznačné pro celý exil. Hlavně v Evropě, jak jsem mohl vypozorovat, protože tady je střetání ideí různorodější a různobarevnější než v severní Americe, která je stále značně odvislá na evropském importu. Jsem také bývalým politickým vězněm a myslím si, že věci dospěly dále, než aby se mohly ponechat pouze na stránkách dvou specializovaných občasníků. Tedy nikoli osobní věci a zhrzené city, ale důsledky těchto hořkostí, které začaly tím zklamáním z poznání, že v Americe po roce 1968, stejně jako třeba v Evropě do Svobodné Evropy, byla více v ceně prošlá stranická knížka z KSČ než vyražené zuby z Ruzyně. My jsme prostě dávno vyšli z módy. Nehledě k tomu, že už počínaje rokem 1948 naše »vyakčnění« těmi, z nichž někteří jsou dnes stále na exilovém výsluní, bylo a je tak definitivní, že prostě vzděláním a profesionální kariérou dodnes nemůžeme vyrovnat svůj handicap. Máme tedy pocit nedocenění, pocit zavržení těmi, kteří logicky by měli být našimi spojenci — exilem z roku 1948, jehož špičky se — snad takticky správně, ale pro nás nestravitelně — spojily s těmi »chytřejšími«. A tak ti, kteří si v padesátých létech nikdy nelámali hlavu tím, kde se dá na Šumavě nalézt díra v ostnatém drátu, neboť měli pasy a jezdili si pořád někam za hranice a říkali, že v československých kriminálech sedí jenom zločinci - mluvím o nich ovšem jako o vládnoucí třídě, nikoli jako o jedincích —, ti se zase pohybují mezi kontinenty, »reprezentují« náš exil a našinec si může o nich leda přečíst při »coffeebrejku«, když má to štěstí a vůbec odněkud pobírá měsíční plat. Jak vidno, nemluvím o sobě, ale o »svých«. Při vší té zlobě však v nás zůstává jistota, že stejně odvrženi jsou ti věrní doma, které přejel ten bolševický válec, ale nikdy se nezlomili a třebaže nikdy neměli profesorské tituly, myli a myjí okna už od toho roku 1948 a 1968 a jejich děti taky, protože je kvůli tátovi a dědečkovi vykopli k nádeničině už z dvanácti- letky. To nám dává tu sílu, a protože nikdo dost tady o tom nemluví a nepíše, zatím co se nekonečně píše o jiných, jejichž poúnorový životopis bych se svým neměnil, máme hořko v hubě a občas tu slinu musíme vyplivnout, někdy i na ty, kteří srdcem vůbec nejsou tak daleko od nás a dělají dobrou práci, nebo ji dělají tak, jak nejlépe mohou. Ovšem většina z nás, politických vězňů (nemám rád slovo »mukl«, tak si můžeme říkat mezi sebou, ale na štít si to dali někteří nesprávně), se pokouší změnit kurs, který nasadili ti nejradikálnější jménem všech. Myslím si, že pro tvořivé, intelektuální nebo politické myšlení může být věznění jen částí zkušenosti, ne celou, která by měla a mohla formulovat myšlenku a jednání. Proto společenství, jako je bývalých politických vězňů, musí zůstat omezeno na zásadní principy svobody a demokracie a musí ztroskotat tam, kde by usilovalo o specifickou kritiku nebo politické jednání. Tam se názory jeho příslušníků musí nutně rozcházet. A navíc, k dobru i ke škodě, není většího individualisty, než je politický vězeň. On musel vydržet ty facky s rukama za zády spoutanýma a on si už nikdy, ani dobrovolně, ruce znovu svázat nedá. Ani od svého vlastního časopisu. Proto se nová organizace, nebo obrozená, hlásící se k staronovému jménu »K-231« (»K« je zkratka za »klub« a »231« je číslo poúnorového zákona, který si udělali bolševičtí uchvatitelé moci proti demokratickým bojovníkům za republiku a svobodu. Tento »zákon« neznal trest pod deset let vězení a podle něho se »rozdalo« více než 400 šibenic), postavila opět na stranu těch organizací, jež naši radikálové- spoluvězni napadli: Radu svobodného Československa, ŠVU, kanadské Československé národní sdružení. Ne proto, že kritizovat nelze, ale proto, že kritika musí být pravdivá a spravedlivá. Mám právě v ruce Masarykovu »Novou Evropu«, kde se v předmluvě píše: ... a jsem si jist také tím, že jsem vůči svým politickým odpůrcům a nepřátelům a proti nim přes všecky rozličné hrůzy vyhnanství zůstal odpůrcem a nepřítelem slušným a spravedlivým. Nepřijel jsem do Evropy proto, ale jaksi jsem to měl v rámci svého cestovního pořádku, že se také podívám do Thunu ve Švýcarsku a jako člen ŠVU se taky jednou účastním jejího kongresu. Tím spíše, že téma bylo lákavé: »Ohrožené dědictví střední Evropy«. Zůstal jsem však v Curychu. Přečetl jsem si totiž ceník hotelu, který Společnost pro vědy a umění pro své členy vybrala. Spočítal jsme si, že ve dvou by mi sotva stačilo na tři dny a dvě noci 500 dolarů — »jenom« kanadských dolarů, ale já jiné neinkasujú — a dostal jsem vztek. Ne proto, že bych snad záviděl těm, kteří dostanou od universit na letenku a hotel, ale proto, že musí zajít na úbytě každá exilová organizace, která se nedovede sdružovat jinde než v luxusních hotelích. Já mám buržoázni původ, jak mi řekli v Praze u Nejvyššího soudu, když mi potvrzovali moji »dvanáctku«, mně stačí čistá zájezdní hodpoda nebo stanový tábor, já si nepotřebuji dávat utvrzovat svou důležitost vrátným v livreji. A tak doporučuji všem, kteří organizují své kongresy a sjezdy, aby mysleli na naše kapsy, které si dám raději vyprázdnit účtem exilového nakladatelství. A mluvím ještě víc za naše děti, které navštěvují university a které v prvé řadě patří na taková kongresová jednání, jako bylo to od SVU, a které tam takhle nikdy nedostaneme. Protože prostě na to nemají a taky dobře vědí, jak se to dělá, aby se mládež na vědecká jednání sehnala, když pořadatelé o to stojí. Přesto však vím, co asi šlo hlavami těch, kteří se jednání SVU účastnili. Je to díky Jindřichu Bernardovi a Vladimíru Škutinovi, kdysi tvůrcům pražské televizní »Zvědavé kamery«, kteří jeli do Thunu vyzbrojeni televizní kamerou a natočili řadu interviewů — prokristapána, češtiná- ři, kde jste? Potřebuju od »interview« genitiv a plurál! Česky! —. Nyní čekají na to, že se sliby stanou skutkem a budou moci provést - a zaplatit - sestřih pro první číslo televizního magazínu pro exil i domov. Bude to na všech možných TV- systémech, šířkách pásku a barvách (škodolibě bych řekl, že hlavně ve žluté). Na rozdíl od těch doma radím exulantům, aby si to kupovali a nedali to přepsat na další kopii ani tomu nejlepšímu kamarádovi, protože pouze množství objednaných kazet (jež bude stejně minimální) může udržet tento skvělý prostředek živé komunikace mezi námi při životě. Avšak jakkoli nechci předbíhat ve své kritice hotové dílo, nemohu se neozvat proti tomu, co řekl Jan Vladislav v tomto interview pro TV-magazin a snad i přímo na kongresu. On považuje i léta padesátá za vynikající dobu, protože se nepodařilo naši zemi sovětizovat, a skládá v podstatě hold těm komunistickým intelektuálům, kteří zrevolucionizovali svoje myšlení a postavili se do opozice, jež vedla k roku 1968. A už jsem tady, s čím jsem dneska kroniku začal! Myslím, že Jan Vladislav nebyl nikdy komunistou. Vím, že emigroval teprve nedávno. Snad právě proto se v jeho paměti smazaly ony nekomunistické hořkosti a on stejně jako tisíce neko- munistů dává přednost hodnotám přítomnosti před hořkostí minulosti. Jsem však přesvědčen, že takhle to nelze. Znám hodně bývalých komunistů a snad u nikoho jsem nevycítil motiv jejich duchovního i politického obratu - a někteří mi to přímo řekli, jinak než jako mravní krizi. Chtěli napravit to, co třeba sami nepovažují za osobní, ale kolektivní vinu. To je chvályhodné, ale nikoli »slavné«. A národ ČESKOU,SLOVENSKOU A SLOVANSKOU LITERATURU NAJDETE U NÁS V NEJVĚTŠÍM VÝBĚRU KNIHKUPECTVÍ DIALOG Gutleutstrasse 13 D-6000 FRANKFURT/M. 1 telefon 23 52 80 PŘÍMÝ PRODEJ ZÁSILKOVÁ SLUŽBA Prodejna je denně otevřena 14 [pageend14]sám byl a je v nebezpečí materielní (ekonomové by asi řekli »nemateriálové«, tedy mizerijní) sovětizace. Z duchovní so- větizace se zachránili jen ti dotyční. To se dodnes národa tolik nedotýká, i když možná během několika století by mohlo dojít, nepodaří-li se to zastavit, k takovému narušení národa, jaké kdysi způsobila protireformace. Proto bych moc prosil naše pány vědce na SVU i jinde, aby mou nevědeckou poznámku vzali v úvahu, i když šetřím na hotelích, a vysvětlili politicky naivním účastníkům mravní dějiny národa asi tak za poslední půlstoletí. Vlastně ne, stačí to od roku 1948. Bude prostě lepší, když do uděláme sami za svou generaci a nebudeme čekat, až tc budou muset za nás dělat naše děti. Jako na všech podobných kongresech i v Thunu se ozvalo slovo »náležíme« : Náležíme do střední Evropy; Náležíme\ k západní Evropě: Nenáležíme k východ-l ní Evropě.... Houby, nikam nenáležíme. Přítel Jiří Škvor (Pavel Javor) vždycky říkával: ’’Pastouškou náležím do Lethbridge, Alberta”, protože se tam »znovunarodil« jako Kanaďan. Do našeho svobodného myšlení se přes bolševismus pomocí Lenina, agenta císaře Viléma, propašovalo pangermánské myšlení. Dědictví německé Geopolitik převzala sovětská propaganda a my to jako pitomí po ní opakujeme. Jen nesouhlasíme, kam oni říkají, že náležíme, ale už nám to myslí jako jim. A nejen nám. Kdejaký západní profesůrek, který by spustil pěkný kravál, kdyby se mu řeklo, že si musí na odborech dát potvrdit žádost o výjezdní doložku do Paříže a a přinést souhlas zaměstnavatele, vykládá na kongresech, kam který národ »náleží«. Už tím odsuzuje miliony lidí k tomu, aby celý život nedělali nic jiného než si lámali hlavu tím, jak koho podplatit, aby měli o trochu příjemnější život v zemi, která nenáleží jejich národu, ale »náleží« kremelské mafii. Právě jsme »oslavovali« deset let helsinských dohod. USA, probírající se z morální kocoviny po prohrané válce ve Vietnamu, přijaly teorii sovětizované pangermánské Geopolitik. A s nimi to udělaly všechny západní státy. Vždy jsem porovnával Helsinky k Mnichovu, ale ono je to vlastně horší. Jsou to vlastně Versailles naruby. Onen »třetí koš« této smlouvy, pojednávající o lidských právech, se rovná slibu otrokářů africkým potentátům, kteří jim prodali své poddané, že je nebudou fackovat. A přesně stejně to dopadá. Československý národ a lid to má černé na bílém, kam náleží a bude náležet, dokud bude v Kremlu kámen na kameni. Kdyby to nebylo smutné, tak by to bylo směšné. Lidé, kteří pro sebe reklamují svobody na vše, co činí, klidně se spokojují vysvětlením, že desítimiliony lidí někam »náleží«. Tohle není nespravedlnost, tohle je nesmysl a pitomost. Díky demokracii ti pitomci, kteří tuto smlouvu podepsali, už nejsou u moci na Západě a my bychom měli dělat vše možné, aby i toto dědictví po nich vzal čert. V listopadu se po dlouhé době opět sejde americký prezident se sovětským protinožcem, tentokráte Gorbačovem, doktorem práv, jak se říká v SSSR znalcům policejních předpisů. Prezident Reagan je ve zvláštní situaci. Jeho zdravotní stav je i pro něj velkým otazníkem a tak nezbytně se bude pokoušet dívat se na věci z hlediska člověka, který je smrtelně ohrožen. Jaké to bude hledisko? Dá se snadno uhádnout, že alespoň v této chvíli mu jde o dovršení regenerace USA mezinárodně, jak se mu to podařilo provést s USA vnitřně. Fantastický pokrok, který učinila věda v posledních létech, mu dává naději, že jeho projekt strategické obrany je reálný a zparalyzuje během desítiletí atomovou hrozbu. To je pro SSSR ta největší hrozba. Nikoli proto, že se cítí ohroženi, ale proto, že jejich plány na ovládnutí světa budou paralyzovány. Je nepravda, že Rusové se bojí agrese ze Západu a je nesmysl s nimi jednat z této pozice. Oni to mají rádi, když je to tak a celé západní veřejné mínění si stále zpracovávají v tom smyslu, že se jim děje nějaká křivda. Zatímco jednají s každým jako skuteční hulváti, což také jsou, se sebou žádají jednání v rukavičkách a už i ti, kteří jim všechno ne- polknou, říkají, že se má s nimi jednat »psychologicky« (viz např. pan Duerren- matt). »Psychologicky« se musí jednat se vzteklým psem, když není doma nabitá flinta a pes se musí dopravit k veterináři. A s takovým psem si nebudepre podávat packu. Toto ovšem právě na Reaganovi jeho pošetilí domácí i zahraniční kritikové chtějí. Chtějí na něm, aby vyložil na stůl karty a ukázal trumfy. Tak jako sověti si myslí, že USA mají ukázat vše, co mají, na otevřené dlani, zatímco oni natáhnou leda prázdnou zatnutou pěst. Náš slavný krajan Eskymo Welzl kdysi řekl, že ztroskotanci se nesmí nabídnout ani suché kalhoty, protože by si jinak zvykl, že ho budete pořád krmit. Bolševici si na to zvykli. Ještě vraždili spojenecké Čechoslováky na Sibiři a USA už dělaly plány, jak je nakrmit. Amerika už dala dost. Nevěřím, že i tentokráte se podaří ji oklamat. Už se těším, jak západoevropské listy budou zase uplakané, protože levičácké veřejné mínění má v Evropě pořád vrch. A budou plivat po Reaganovi. Ale dejme si pozor! Jestli Reagan bude ve formě, tak se mu - jako doma - podaří obrátit logiku věcí a ti pozornější se budou muset zamyslet. Já si asi řeknu: ’’Šmankote, tohle už si říkám od pětačtyřicátého a už jsem si myslel, že to ve »vysoké politice« nejde. A ono to jde!” Jsem totiž jako on odchovancem amerických filmů: on jako herec musel číst scénáře, já jsem se na filmy koukal v Praze. Zrovna jsem v televizi zase viděl konec jednoho takového: Frederik March se konečně zmocnil revolveru a vyžene vraha Humprey Bogarda z domu. Nezavolá policii, ze svého domu tu pakáž vyžene sám. U pražského publika americká morálka vždycky zvítězila nad morálkou kombajnérů od Stavropolu. Proto toho tolik všichni vidíme na USA a tolik toho očekáváme. Věřím, že hollywoodský herec Reagan zůstane této morálce věrný a řekne ”Go ahead, make my day ...” i když, kdo ví, jestli má ten svůj 24 Magnum nabitý. A my opět nabereme trochu naděje, že myšlení založené na funkci prostého rozumu, má větší cenu, než věda založená na oblbování. (28. srpna 1985) (Mi) Sovětská skupina na obranu lidských práv zaznamenala 10. výročí Helsinské dohody KNIHY v š ec h Čes k ý c h ex il o v ý c h NAKLADATELSTVÍ Vám dodá zásilková služba UNIE JIRKŮ Reinhold Frei-Strasse 67 8049 ZÜRICH —F— FÍZL — občan, který se živí prodáváním svých spoluobčanů 15 [pageend15]JOSEF KOLÁČEK BYL JAN PAVEL I. ZAVRAŽDĚN ? 12. června 1984, krátce před vydáním knihy Davida Yallopa »In God’s Name«, snažící se detektivním způsobem dokázat, že Jan Pavel I. byl otráven v rámci spiknutí zednářské lóže P-2, Tiskový sál Svatého stolce zveřejnil lakonické komuniké: "Různé tiskové orgány se široce zabývají knihou Davida Yallopa »In God’s Name« a zveřejňují z ní pasáže, které pak komentuji. Vzbuzuje to údiv a odsouzení, že se mohly v knize byť i jen formulovat domněnky, které každý, kdo zná fakta a osoby, nemůže neshledat než vymyšlené a absurdní.” Jepicí sensace brzy splaskla, navzdory pověstem o hrozbách, jimž prý je vystaven tento autor detektivek, který sám na tiskové konferenci tvrdil, že ho zednáři kvůli těmto odhalením chtějí odpravil. Co není ochoten udělat západní spisovatel, jen aby se jeho kniha dobře prodávala. Nejsou-li po ruce skandály, tedy aspoň temná spiknutí. Anonymní dopisy patří do koše. Sen- sacechtivost bulvárního tisku se nezastaví před ničím. Kdo však staví na jeho informacích, ten se spálí nebo se aspoň pořádně umaže. Ovšem v zemích, kde anonymní udání jsou opěrným bodem kádrových posudků i policejních zákroků a kde oficiální tisk nemůže být ani podle zákona donucen odvolat vědomé nepravdy či pomluvy, tam se k takovým pramenům ochotně sahá. Tak i prosincový Magazín přichází se svou »námelnou troškou do mlýna«. A vzpomínáte, co měl na mysli František Halas, když říkal »námelné slovo« ? Článek v Magazínu (prosinec 1984, str.5 8-61, autor se kryje příznačně jen značkou »Cha«) je nadepsán: ’’Papež nezemřel přirozenou smrtí” — a v podtitulu dokončuje: "tvrdí na adresu Jana Pavla I. britský spisovatel”. Vedle fotografie mons Marcinkuse, zachycující ho jako »Reisemarschalla« při apoštolské návštěvě Svatého Otce v Kolíně nad Rýnem, je zdůrazněno: "Britský spisovatel David Yallon ... shromáždil fakta a důkazy o tom, že papež Jan Pavel I. neodešel po kratičkém výkonu svého úřadu ze světa přirozenou smrtí, nýbrž že byl úkladně zavražděn.” Na potvrzení svých dedukcí autor argu- mentuje: ’’Tato kniha vyšla současně v 35 zemích a v 8 jazycích ... vzbudila pravou senzaci ... vracejí se k ní komentátoři sdělovacích prostředků snad na celém světě.” Autor článku v (znormalizovaném) Magazínu, kryjící se značkou »Cha«, počítá s tím, že běžný občan nemá či stěží si může obstarat objektivní informace, proto přistupuje k věci z pozice monopolu informací a hraje na strunu podezříva- vosti, jež udává tón každodennímu životu jeho čtenářů (není přece šprochu, aby na něm nebylo pravdy trochu). A konečně sází na to, že se v nikom nevzbudí nedůvěra, když se opírá o britského autora a ne o sovětského. Pochyby o »pravdomluvnosti« censurovaných českých novinářů bere jako nutné zlo a že by si někdo vzpomenul na latinskou moudrost — ti- meo lectorem unius libri —, na to snad ani nepomyslí. Co mají však dělat oni diskutující s »fakty a důkazy«, které jim servíruje značka »Cha« ? Podívat se jim na zoubky a tak si poměřit věrohodnost jeho informací a zvláště jeho dedukcí. A v tom bych rád pomohl svým bratřím a sestrám ve víře (i když se to otázek víry netýká), ale i ostatním lidem dobré vůle. Už při první četbě narazí trochu pozornější čtenář na řadu vadných či zkreslených údajů a protiřečení, jež podemílají věrohodnost značky »Cha«. Celý článek dělá dojem, že je už několikrát »ohřívanou polívčičkou«, pravděpodobně ze sovětské kuchyně, jak naznačují výrazy »episkop, archiepiskop«. Autor, který se staví jako odborník na církevní otázky, asi nikdy neslyšel, že čeština má výrazy biskup a arcibiskup. Při opisování, asi ne příliš čitelného monitoringu či jiné předlohy, zkomolí jméno kardinála Villota na »Vigio«, kardinála Codyho na »Coudi«, z křestního jména Michele udělá »Mikel« a do jména Gelli vsune »i« na »Giel- li«, aby to podle jeho představ znělo po italskú. Ovlivněn šťavnatostí líčení autora detektivek hýří pan »Cha« výrazy, jako: ’’úmyslně bylo zabráněno pitvě papežova těla” (Žádný z papežů nebyl po svém úmrtí pitván. Po lékařském zjištění smrti dojde k ohledání mrtvoly za přítomnosti komise v čele s kardinálem camerlengem a po ní začíná bdění na modlitbách a přípravy k pohřbu) či "oficiální vědomě překroucená verse o tom, co měl papež v rukou, když bylo nalezeno jeho mrtvé tělo.” — (žádná oficiální verse nebyla vydána. To je výmysl autora detektivek či jemu podobných novinářů, kteří o tom psali na základě informací typu »jedna paní povídala« či aby to odpovídalo kuriálnímu stylu: »jeden monsignore či vlivný církevní činitel povídal«.) V další větě hned dvě tvrzení přibrou- šená do schématu »důkazů«: ”Až do jeho smrti nebylo nic známo o tom, že by papež trpěl nějakou srdeční chorobou nebo potížemi, přesto právě srdeční slabost pak byla na veřejnosti prezentována jako příčina náhlého úmrtí.” Jen autor neví, či nechce vědět, že Albino Luciani před svým jmenováním benátským patriarchou uváděl mezi jinými důvody, jež mluví proti jeho jmenování, i své chatrné zdraví. Pavlu VI., který mu oznamoval, že ho chce jmenovat, říkal s odzbrojující prostotou: ”Je mi líto, Svatosti, ale myslím, že na to nestačím. Víte, můj hlas stále slábne a pak mé zdraví je příliš chatrné!’ Pavel VI. mu pohotově odpověděl: "Odvahu, odvahu. Pro hlas jsou dnes mikrofony a pro zdraví? Ech, podívejte se na mé. Jsme v rukou Božích.” A druhá nepřesnost: Osobní papežův lékař Dr Buzzonetti konstatoval akutní infarkt myokardu (srdečního svalu) a ne — jak si nahrává značka »Cha« — srdeční slabost. Jen fantasie detektivního autora může vést k této na efekt vypočítané formulaci: ”Z papežovy ložnice po jeho smrti zmizely všechny osobní věci včetně léků a závěti.” Závěť v ložnici, schovávaná v nočním stolku či zašitá do matrace, to patří k rekvizitám laciných detektivek. Závěť byla zveřejněna a proběhlo podle ní řízení o pozůstalosti. Dále se autor ve své vševědoucnosti (nahlédl přece za četné zavřené dveře a seznámil se s přísně tajnými dokumenty) nějak podezřele vyhýbá upřesnění, o jaké léky se jednalo, o jaké osobní věci, asi aby mu to vycházelo s předešlou fabulací příběhu. ’’Ještě závažnější je druhá skupina faktů,” dramatizuje značka »Cha«. ’’Autor uvádí na prvním místě jmenný seznam poměrně velkého počtu osob, u nichž byly oprávněné důvody z obav, že papež proti nim zasáhne. Mezi nimi je episkop Paul Marcinkus ... kardinál John Coudi, archiepiskop z Chicaga ... a konečně kardinál Jean Vigio ...” Ač se značka »Cha« opírá o autoritu britského spisovatele detektivek, prozrazuje základní neznalosti, když líčí jako hrůzostrašný problém odvolání mons Marcinkuse a kardinála Villota. Smrtí papeže všechny funkce v římské kurii pozbývají platnosti, aby nově zvolený papež měl úplnou svobodu zvolit si své spolupracovníky. Působí proto groteskně rádoby zasvěcené líčení značky »Cha« : ’’Jan Pavel I. se zřejmě dopustil prvního velkého omylu tím, že nechal nahlédnout kardinála Vigia (!) do seznamu osob, které chtěl odvolat z funkcí. Sám Vigio (!) měl být nahrazen kardinálem Benel- lim. ” Ještě větší trhlinu ve své věrohodnosti odhaluje značka »Cha«, když uvádí v onom »osudném« seznamu osob římské kurie, které chtěl Jan Pavel 1. odstranit, i Lucio Gelliho a Michele Sindonu. Na prvního jako na hlavu zednářské lóže se vztahovala exkomunikace a druhý, Michele Sindona, byl odvolán z funkce finančního poradce IOR (Istituto per le opere di religione) v prvních letech pontifikátu Pavla VI., kdy byl ještě uznáván jako nejlepší italský bankéř a finanční odborník. Stejně i »kardinál John Coudi (!) archiepiskop z Chicaga« nebyl v roce 1978 ani potom členem kardinálské komise pro Vatikánský stát, ani kuriálním kardinálem; jeho sídelní arcibiskup byl členem kongregace pro klérus a kongregace pro evangelizaci národů a tedy jeho zařazení do seznamu osob, které prý chtěl Jan Pavel I. odstranit z římské kurie, je výplodem autorovy fantasie. David Yallop — a po něm značka »Cha« — se odvolává na »vlivného církevního činitele, jehož jméno musí tajit«. Tvrdí o něm, »on mě navedl na stopy, pomohl nahlédnout za četné zavřené dveře a seznámit se s přísně tajnými dokumenty, k nimž bych se nikdy nemohl dostat«. V ústech autora detektivek je takový 16 [pageend16]styl běžný, avšak vydávat za »fakta a důkazy« údaje anonyma, i když ho ověsí kouřovým titulem »vlivný církevní činitel«, je přece jenom příliš málo pro věrohodnost. Má-li autor takovou jistotu, proč necituje z těch »přísně tajných dokumentů« , k nimž se dostal ? Běžná praxe vatikánského archivu je, že dokumenty jsou přístupné historikům až po stu letech po události. Když Yallop po velkém naléhání novinářů na tiskové konferenci uvedl, že mezi jeho hlavní informátory patří mons. John Magge, tehdejší druhý osobní tajemník Jana Pavla I., který ho také 29. září v 5.30 hod. našel mrtvého v posteli, mons. Magge měl snadnou roli při dementování tohoto tvrzení, neboť se s Yallopem nikdy nesetkal, ani nijak nejednal o této věci. Italský týdeník Gente (z 21.6.1985) přináší svědectví Eduarda Lucianiho, mladšího bratra papeže Jana Pavla I., a jeho ženy Antoinetty. Yalllop na tyto »korunní« svědky ani nepomyslel. Pro něho je jedním z důkazů spiknutí, »tajemné zmizení papežových brýlí a jiných drobností«. Paní Antoinetta sundala brýle s kovovou obrubou — líčí autor interview Ruggeri: ”Zde jsou. Vatikánští zaměstnanci nám je poslali se všemi knihami a osobními věcmi mého švagra. Nic se neztratilo, nic nebylo ukryto. Papež měl dvoje brýle; aby si je nepletl, napsal na obal »na blízko« a »na dálku«. Tu jsou ty obaly. Brýle nosím já, protože mám stejně slabý zrak jako on a vidím jimi výborně. Kdo vytváří detektivku na podobných důkazech, je naprosto nevěrohodný.” Na Yallopovo tvrzení, že papež nemohl zemřít na infarkt myokardu, protože měl nízký tlak, Eduard Luciani odkazuje na dr. Giuseppe Da Rosa, dluholetého osobního lékaře Albína Lucianiho, ještě jako biskupa ve Vittorio Veneto a pak patriarchy v Benátkách, který Yallopova tvrzení vyvrátil a pak dodává: ”Já sám mám jistotu, že můj bratr zemřel na srdeční infarkt. V naší rodině jsou častá náhlá úmrtí. Pradědeček a dvě mé tety zemřely náhle, aniž si předtím na něco stěžovali. Pradědeček když přikládal na ohniště, jedna teta při sbírání brambor na poli a druhá při úklidu v kuchyni. Všichni tři v 65 - 66 letech, jako můj bratr.” Mne samého překvapila zpráva o smrti Jana Pavla I. ve Stockholmu. Měl jsem dávat c.xercicie našim krajanům ve Vad- steně. Když jsme před polednem jeli ulicemi, všimnul jsem si na novinových Stáncích novin, jež měly na titulním listě fotografii Jana Pavla I. Ještě jsem si v duchu pochvaloval, že i v protestantském Švédsku má tento usměvavý papež dobrý vliv. Stavili jsme se na oběd u salesiánů a tam hned mezi dveřmi se dovídám, že zemřel papež. Vzpomínám si, jak jsem měl stažené hrdlo a jak se mi vracela myšlenka: ”Co bude s námi, když zhasl tento úsměv naděje na Petrově stolci.” Cestou do Vad- steny jsme se pak modlili v desetimístném volkswagenu za jeho duši. Měl jsem vryty do paměti závěry jeho proslovů při generálních audiencích, protože to byly modlitby, v té chvíli jsem mohl říkat všem - odkaz. Pane, ber mě jaký jsem, s mými chybami i slabostmi a dej mi, abych se stal takovým, jakým mě chceš mít Ty ... Múj Bože, doufám ve Tvou dobrotu... ve věčný život a potřebné milosti, abych si jej zasloužil dobrými skutky, které mám a chci vykonat. Můj Bože, kéž nebudu zahanben na věky... Milovat Boha, ne jen trochu, ale moc. Nezastavit se tam, kam člověk dospěje, nýbrž s Jeho pomocí růsti v lásce... (Únor 1985) «) FRANK MARLOW TA PAMĚŤ ! 28. říjen je ještě v naší paměti. Je v paměti naší generace. Pamatuju se, jak na 28. října 1918 nesl houf lidí gipsovou bustu císaře pána z radnice na most a tam ji s jásotem shodili do Sázavy. Jo, to se ovšem stalo, jak mnozí z vás asi tušíte, ve Světlé nad Sázavou. My, usmrkaný kluci, jsme u toho byli. A pamatuju se ovšem na první oslavu 28. října, která se konala v Dělnickém domě, neboli dělňáku, 28. října 1919. My žáci jsme pod taktovkou pana řídícího Václava Kratochvíla zpívali písně. Na jednu se dokonce pamatuju: »Zakukala že- žuhčka . . . « Pak bylo mnoho každoročních oslav. Chodilo se průvodem Nádražní ulicí na náměstí a tam byl slavnostní projev. Měli jsme ve Světlé jediného legionáře z první světové války, byl to pan Tejkal a ten vždy chodil v tom průvodu v ruské jezdecké legionářské uniformě. Měl na hlavě papáchu s pérem a přes velké břicho měl opasek a na něm takovou zakřivenou šavli. Jak jsem se vždy za druhé světové války těšíval, že až tuhle válku vyhrajeme, budu chodit v těch průvodech vedle něho. Tak se mi to nevyplnilo. V těch každoročních projevech byla věta: »Tři sta let jsme trpěli« a dělali jsme si z ní legraci. Pak přišla válka a pamatuju se, jak jsme 28. října 1940 na turecké uhelné lodi, zakotvené v Černém moři, v zimě a téměř o hladu, zpívali »Kde domov můj« a »Nad Tatrou sa blýská«. Tenkrát a v příštích letech na vojně nabyly ty oslavy pro nás skutečného významu. Takový nástup 28. října někde ve Středním východě nebo v Anglii s plukovní hudbou a přehlídka, to byly povznášející chvíle. Bylo to 28. října 1944, když naše obrněná brigáda podnikla útok na Dunkirk. To byl jiný druh oslavy 28. října, jak se sluší na vojáky. Mnoho mladých mužů položilo tam své životy za osvobození, kterého se bohužel nedočkali. Už na ně dnes málokdo vzpomene. Mám seznam těch padlých z jednoho úseku a vzpomínám na ně každého 28. října. 28. října jsem byl řečníkem na oslavě v Batawě v Kanadě. A musím vzpomenout oslavy 60. výročí založení Československé republiky, která se konala 28. října 1978 před radnicí v Los Angeles. Starosta města vyhlásil den Československa, před radnicí byl tábor lidu, pravda, nebyl tuze veliký, a vysoko nad radnicí vlála vedle americké vlajky vlajka československá, byly projevy a zpívaly se hymny. Měli jsme všichni pocit uspokojení, že jsme neopomněli oslavit založení Československé republiky. To už ovšem bylo v době, kdy jménem českého a slovenského národa prohlásili držitelé moci den 28. října za »den znárodnění« a na den vzniku republiky se přestalo v Československu vzpomínat. Ovšem že lidé starší a lidé byvší generace na něj vzpomínali, pro další generace to však je a asi bude »Den znárodnění«. A přece je a zůstane skutečností, že dne 28. října byla založena Československá republika, která do té doby neexistovala. Jak jsem napsal na začátku, je ten den v naší paměti. Ale naše paměť tu už dlouho nebude. Je zcela přirozené, že národ zapomene na to, na co nesmí nebo nechce vzpomínat. Byl bych rád, kdybych neměl pravdu a snad mě některý z čtenářů opraví. Ve fantazii se vracím do roku 1212, kdy bylo české vévodství povýšeno císařem Fridrichem II. na dědičné království. To se pak asi také od roku 1213 každoročně oslavovalo. Prahou asi táhl průvod, v němž rajtovali různí žoldnéři a králova družina, zatímco obyčejný lid se ožíral na náměstích. Nevíme, kdy tahle paměť upadla do zapomenutí, ale určitě nepřežila rok 1306, kdy poslední Přemyslovec, král Václav III., byl zapíchnut v Olomouci. Pak už asi, až na dobu vlády Karla IV., nebyla snad nikdy velká příležitost k trvalým oslavám a radovánkám. Přišly husitské války, boje o trůn, rozbroje, vpády vojsk a nakonec Bílá hora. Naše generace měla rozparcelování státu, okupaci, válku, revoluci a další okupaci. Je tudíž možné, že památka na 28. říjen v několika generacích také vymizí. Přesto presevšechno je ten 28. říjen 1918 stále ještě jednou z největších událostí v českých a slovenských dějinách a nic se tomu nevyrovná, ani ten den znárodnění. A proto na ten den vzpomínám. (M) —G— GORBAČOV, GROMYKO, GR —H— HUSÁKOVI s přáním aspoň kadarizace 17 [pageend17]JÁN MLYNÁRIK JOZEF LETTRICH JAKO PROBLÉM PORÁŽKY SLOVENSKEJ DEMOKRACIE K najvýznamnejším slovenským politikom 40. rokov nášho storočia patril doktor Jozef Lett- rich, ktorého nedožité osemdesiatiny si pripomíname. Iba máloktorý slovenský politik prežil za desaťročie tak krátku, no aj búrlivú kariéru ako on — politická aktivita či životnosť tejto aktivity u iných slovenských politikov bola zväčša podstatne dlhšia. Napokon mu pripadol nezávideniahodný osud emigranta. Jozef Lettrich sa narodil 17. júna 1905 v Diviakoch. Právo vyštudoval na Komenského univerzite v Bratislave a absolvoval roku 1930. Najskôr posôbil v jurisdikcii v Bratislave, avšak jeho politické smerovanie k agrárnej strane ho priviedlo do služieb tejto strany najprv ako generálneho tajomníka Roľníckej osvety a neskôr prednostu oddelenia Zväzu roľníckych vzájomných pokladníc. Lettrich bol známy svojou organizačnou schopnosťou a rozhľadenosťou, čo ho od začiatku 30. rokov viedlo k vedúcim funkciám v hnutí mladej agrárnej inteligencie. Priklonil sa k Hodžovmu programu slovenského regionalizmu, ktorý oponoval centralistickej a čechoslo- vakistickej línii ústredia agrárnej strany. Ako vlastenecky uvedomelý Slovák mal preto dôveru v tých zložkách slovenského politického života, ktoré akcentovali slovenskosť, čo ho za druhej svetovej vojny zbližovalo s inými politickými prúdmi, dokonca aj s komunistami. Rozbitie a zánik ČSR Lettrich považoval za krach politiky svojej strany, ktorá bola najsilnejšou politickou stranou prvej republiky. Bolo prirodzené, že od leta 1939 sa aktívne na vedúcich miestach zúčastnil občianskeho odboja proti autoritatívnemu ľudáckemu režimu s programom obnovenia ČSR. Keď niekdajší minister slovenskej autonómnej vlády Ján Lichner založil prvú skupinu občianskeho odboja na Slovensku,. Lettrich patril medzi jej popredných členov, povedľa majora Kristína, dr. Jána Ševčíka, Jána Ursínyho a plukovníka Malára. Po zániku Lichnerovej skupiny sa Lettrich stal členom odbojovej skupiny Demec, vedenej dr. Michalom Zibrínom. Pracoval v bratislavskej odbočke skupiny, kde ho vidíme v spolupráci so sociálnym demokratom Jurajom Kapinajom. Keď sa roku 1940 vynorili prvé plány na vytvorenie centrálneho odbojového orgánu na Slovensku, politický smer agrárnikov v ňom mal povedľa Husáka, Šoltésza a Kvetku zastávať práve Lettrich. Keď v júli 1941 došlo k vyzradeniu organizácie Demec, medzi 19 zatknutými členmi bol aj Lettrich. Niekoľko mesiacov pobudol vo väzení — súdna perzekúcia sa vtedy zamerala proti Zibrínovi, Veleckému a Freiovi. Po krátkom odmlčaní sa Lettrich opäť zapojil do odboja. Od roku 1943 Jozef Lettrich mal v Bratislave samostatnú advokátsku kanceláriu. Zblížil sa so Zaťkovou odbojovou skupinou, ktorá po hospodárskej stránke marila a zamedzovala budovanie dvoch slovenských divízií pre východný front. Lettrich bol aj právnym zástupcom Cukrospolu, čo ho viedlo k úzkej spolupráci s Rudolfom Fraštackým, hlavným kuriérom občianskych odbojových skupín na Slovensku. Roku 1943 dr. Lettrich pracoval v najväčšej odbojovej skupine občianskeho odboja na Slovensku — Flóre. Pri vytváraní centrálneho odbojového orgánu ho na začiatku novembra 1943 organizácia poverila, aby ju politicky reprezentoval najmä vo vzťahu ku komunistom. Stalo sa tak preto, lebo mal dobrý vzťah ku komunistom a oni k nemu. V tejto funkcii Lettrich podpísal spolu s ostatnými odbojovými zložkami tzv. Vianočnú dohodu o vytvorení Slovenskej národnej rady, ako centrálneho orgánu odboja. Lettrich sa stal členom SNR a zúčastnil sa príprav národného povstania medzi poprednými politikmi. Keď krajský a neskôr najvyšší súd v Bratislave hodnotili Lettrichovu zainteresovanosť na príprave povstania, odsúdili ho v neprítomnosti najprv na 25 rokov väzenia a vzápätí na trest smrti. Lettrich sa zúčastnil Slovenského národního povstania vo funkcii člena predsedníctva SNR a ako povereník pre školstvo a osvetu. Vedel, že agrárnu stranu nebude možno politicky obnoviť na starých základoch, preto hľadal novú alternatívu slovenskej politickej strany. Bol iniciátorom vytvorenia tzv. demokratického klubu, ktorý ako jadro vznikajúcej Demokratickej strany pôsobil od polovice septembra 1944; vtedy začal vychádzať aj tlačový orgán DS - Čas. Demokratická strana si začala organizačnú základňu budovať na oslobodenom území Slovenska a začiatkom apríla 1945 sa zišiel zjazd delegátov z oslobodeného územia. Vtedy Lett- richa zvolili za podpredsedu strany - čestným a úradujúcim predsedom boli Šrobár a Ursíny. Avšak už na prvom zjazde DS v júli 1945 zvolili Jozefa Lettricha za predsedu Demokratickej strany, druhý zjazd strany v januári 1948 ho v tejto funkcii potvrdil. Keď v polovici septembra 1945 bola zriadená funkcia predsedu Zboru povereníkov a tým bolo dovŕšené oddelenie Zboru povereníkov od Slovenskej národnej rady, jeho predsedom sa stal komunista Karol Šmidke. Avšak predsedom SNR od roku 1945 až do 26. februára 1948 bol Jozef Lettrich. Komunisti si nárokovali vedúce funkcie a početnú prevahu v Zbore povereníkov na základe predpokladu, že volby ich pozície potvrdia. Počítali tiež s vplyvom Sovietskeho zväzu. Demokratická strana pod Lettrichovým vedením sa hlásila k zásadám parlamentnej demokracie, Masarykovmu humanizmu a demokratizmu a nestotožňovala sa s názormi na zrušenie súkromného vlastníctva. Mala tiež odlišný politický postup voči cirkvám a náboženskému vyznaniu vôbec, než ho mali komunisti. Tí, reprezentovaní povereníkom školstva a osvety Lacom Novomeským zrušili na Slovensku všetky cirkevné školy, čo sa považovalo za nezákonnosť proti cirkvám. Avšak aj ďalšie radikálne opatrenia, presadzovavé komunistami, ich nadraďovanie internacionalizmu nad slovenskú na- cionalitu, priviedli demokratov na Slovensku k spolupráci s ostatnými slovenskými nekomunistickými složkami, vrátane autonomistov. V usnesení predsedníctva Demokratickej strany zo začiatku apríla 1946 sa odôvodňuje dohoda so spomenutými složkami snahou „odstrániť náboženskú nesnášanlivosť v národe”. Jozefovi Lettrichovi sa podarilo vytvoriť na Slovensku silný politický blok, ktorý bol schopný elimi- tovať komunistické amb ície. To sa markantne prejavilo v májových voľbách roku 1946, keď Demokratická strana dostala 62% hlasov, no komunisti iba 30%, Strana práce a Strana slobody dostali spolu 3,8% hlasov. Avšak už vtedy sa ukázalo, že tzv. ľudová demokracia, budovaná ako blok Národného frontu na zásadách Košického vládneho programu má vážne trhliny a nesplňuje zásady demokratizmu a partnerstva. Vzhľadom na celoštátne víťazstvo komunistov vo volbách Demokratická strana nemohla nikdy využiť svoje volebné víťazstvo. Centrálna vláda, vedená Klementom Gottwaldom vnútila Demokratickej strane, resp. slovenským politickým reprezentantom tzv. tretiu pražskú dohodu, ktorou sa výkonná moc SNR podriaďovala vláde. Zbor povereníkov bol v bezprostrednej závislosti a zodpovednosti na vláde, jednotliví povereníci boli zodpovední a podriadení rezortným ministrom. Pre vznik a platnosť nariadenia SNR bol potrebný súhlas vlády. Na nátlak Prahy sa predsedom Zboru povereníkov nestal demokrat, ale komunista Gustáv Husák. Tretia pražská dohoda, ktorá podmienila vstup zástupcov Demokratickej strany do vlády — a to Jána Ursínyho, Vavra Šrobára a Ivana Pietora - znamenala likvidáciu Magny charty slovenského národa, t.j. zásadu spolupráce a spolunažívania Čechov a Slovákov ako rovný s rovným a presadila tvrdý centralizmus. Už vtedy sa prepásla chvíľa k odporu a protestom, pretože šlo o znehodnocovanie výsledkov volieb a znásilnenie vôle ľudu. Žiaľ nestalo sa tak tiež zvhľadom na pasivitu českých politických nekomunistických strán — lidovcov, národných socialistov a sociálnych demokratov, ktorí vo svojej politickej praxi uplatňovali mocenský čechoslovakizmus a boli ochotní veriť každej správe o ľudáckom nebezpečenstve na Slovensku. Českí demokrati, ovlivnění Benešovým čechoslovakizmom, nepodporili slovenských demokratov, ale objektívne komunistov. Je príznačné, že do volieb na Slovensku sa v Prahe uplatňoval názor, že vzhľadom na SNP a sovietsky vplyv, volby vyhrajú komunisti. Pražská vláda bola teda vo veci slovenských požiadaviek zhovievavá a tolerantná. Akonáhle sa však ukázalo, že aj napriek propagande komunisti v slovenskom národe nemajú ani zďaleka také pozície, aké sa predpokladali, centrálna vláda zmenila cez noc svoje stanovisko k Slovensku a jeho vládnym orgánom a fakticky ich zbavila moci. Demokratickí povereníci, ako trebárs dr. Kvetko a dr. Belluš boli vo svojom rozhodovaní zásadne majorizovaní ich agresívnymi komunistickými nadriadenými Júliusom Duri- šom a Václavom Kopeckým, ako ministrami poľnohospodárstva a informácií. Od tretej pražskej dohody slovenská politika nemala šance na presadenie špecifiky a autenticity slovenských politických a hospodárskych záujmov. Po vyhnaní Nemcov a zákaze politických strán bol to ďalší stupeň k prehĺbeniu antidemokratizmu čs. spoločnosti. A to bola základňa, z ktorej mohli komunisti veľmi aktívne útočiť na SNR, na pozície Demokratickej strany v Zbore povereníkov. Vynikol v tom najmä agresívny predseda Zboru povereníkov Gustáv Husák, ktorý si postupne v odboroch, milíciách a masových záujmových organizáciách a spolkoch vytváral nátlakové skupiny, ktoré mohli eliminovať a napokon aj fakticky zmeniť volebné výsledky z roku 1946. Stalo sa tak v októbri a novembri 1947, keď komunisti donútili odstúpiť Zbor povereníkov, načo v novom zbore už demokrati stratili väčši- 18 UŽ 75 LET SLOUŽÍ FIRMA LINKA! Dříve v Praze v Havlíčkové ulici, dnes ve Švédsku: CUKRÁRNA FRUCTUS Trädgardsgatan 2 S-411 08 GÖTEBORG Telefon 031-13 01 29 [pageend18]nu. Bola to generálna skúška na komunistický puč vo februári 1948; slovenské údalosti z jesene 1947 pre vec demokracie sa nezhodnotili a nekomunistickí politici, aj v Prahe, nevyvodili z nich žiadne poučenie. V tom je aj tragika Lettrichovej záverečnej politickej činnosti, ktorej napokon podľahol aj sám. Krátko po komunistickom puči Jozef Lett- rich emigroval do USA. Tam pracoval vo vedení exilových organizácií a redigoval časopis ’’Naše snahy”. Roku 1955 v New Yorku vydal publikáciu History of modern Slovakia, v ktorej sa zaoberá novodobými slovenskými dejinami. Jozef Lettrich zomrel v New Yorku v novembri 1969. Jeho život, súvisiaci s pádom slovenskej demokracie si isto vyžaduje osobité biografické spracovanie. Lettrichov životopis by isto zvýraznil tú tendenciu, keď demokratický politik bona fide spolupracuje s komunistami, čiastočne im aj nadbieha — ako to bolo v čase protifašistického odboje — zradzujúc svojich sprirodzených spojencov, resp. vzďaľúc sa od nich v záujme spolupráce s komunistami; akonáhle poslúži komunistickému nástupu a uchopeniu moci, stráca svoje zázemie, aj „spolupracovníkov” komunistov, ktorí ho okamžite hádžu „cez palubu”. Spoluprácou s komunistami chcel Jozef Lettrich prospieť demokratickému Slovensku, podobne ako Beneš a iní spoluprácou (a vierou) so Sovietmi chcel vybudovať silné Československo. Dnes vieme, kam to došlo. Kam vedie spolupráca s komunistami v akejkoľvek podobe. Komunisti sa v boji o moc spájajú - podľa Lenina - „aj s čertom”. Lettrich a Beneš neboli čerti, ale iba „čierni Petrovia”, „mouřeníni”, ktorí po dohraní svojej úlohy mohli ísť - podľa komunistov - na „smetisko dejín”. Mysliacemu demokratovi však pri hodnotení životov naivných demokratov zostáva na jazyku blen zbytočnej porážky. —CH— CHAMELEON vjíždí do Československa s jedním pasem — a vrací se na druhý pas -I- ILUZE — poněkud vylepšená ideologie ANTONÍN MĚŠŤAN OKULTNÍ VĚDY NA UNIVERSITĚ V minulých desetiletích nebylo možné, aby se na universitách vědecky zkoumal vliv hvězd na osud člověka, aby se přednášelo o nevyřešených případech strašidel nebo aby se zkoumal problém dvojníka v lidském životě. Ještě dnes mnohého zarazí, když čte v seznamu přednášek vážené starobylé university v západoněmec- kém Freiburgu, že profesoři a docenti této university přednášejí a vedou semináře o astrologii a různých okultních vědách. Mezi zasvěcenci se ovšem ví, že Freiburg im Breisgau je jakýmsi hlavním městem pro zkoumání nadpřirozených jevů. Takzvaná parapsychologie je nerozlučně spjata se jménem profesora Dr Hanse Bendera. Nedávno mu bylo pětasedmdesát let, stále však přednáší a uveřejňuje četné vědecké práce. Ústav pro mezní oblasti psychologie na naší universitě vedou teď jeho žáci. Psycholog a lékař profesor Bender vede však ještě jeden ústav, umístěný ve vile v předměstí Freiburgu, na úpatí Černého lesa - Schwarzwaldu. Adresu tohoto ústavu znají po celém světě. Tam se konají totiž pokusy poodhalit roušku tajemství těch jevů, které až donedávna byly přenechávány kartářkám, věštkyním a šarlatánům. Za účasti a spolupráce profesorů fyziky, chemie, různých lékařských odvětví, ale také elektrotechniky a matematiky se dělají pokusy s médii, zkoumá se přenášení myšlenek na dálku (telepatie), dále přetváření psychické energie v mechanickou (telekineze), vedou se záznamy o předvídání budoucnosti — hlavně ve snu —, filmují se nevysvětlitelné fyzikální úkazy. Senzacechtiví novináři i jednotlivci ze širokých vrstev obyvatelstva tu nejsou rádi viděni. Ústav také daleko spíš připomíná fyzikální laboratoř než nějaký tajemný Faustův dům. A přece se tu dějí věci, které odporují zdravému smyslu. Zvlášť senzitivní osoby sedí v místnosti, obložené olověnými deskami a obestavěné přístroji na měření neobyčejně malých množství elektřiny. A o dvě místnosti dál sedí experimentátor, který klade na stůl v libovolném pořadí hrací karty. Osoba v olověné cele má za úkol napsat pořadí karet, jak jsou kladeny na stůl v pracovně experimentátora. A tato zkoušená osoba toto pořadí přesně uhádne — přičemž ručičky měřících přístrojů se ani nepohnou. Olověnými deskami nepronikly žádné elektromagnetické vlny. Jak tedy zkoušená osoba pořadí karet uhádla, neví nikdo: ani ona osoba, ani profesor Bender, ani odborníci nejrůznějších oborů, kteří pokus sledují. A tak se takové — a podobné — pokusy donekonečna opakují. Ne všechny jsou úspěšné. Dalo by se dokonce říct, že ty neúspěšné uvolňují napětí mezi odborníky z řad lékařů a fyziků: nic nevysvětlitelného se nestalo, nemusí se tedy namáhat s vysvětlením. Ale co dělat s těmi případy, kdy se právě něco nevysvětlitelného děje ? Od začátku sedmdesátých let zachvátila západní svět vlna okultismu. Brzy se věci chopili podnikavci, kteří už nabízejí celé kursy: slibují, že vás naučí přenášet nebo číst myšlenky, navazovat spojení se zemřelými a kdovíco ještě. Takovíto dobrodruzi jen škodí skutečně vědeckému zájmu o takzvané psí, neboli nevysvětlitelné síly. Ve východoevropském tisku už se také objevily zprávy o domnělém úpad- kovém jevu Západu, který se dostal do zajetí okultní pavědy. Tak jednoduché to ovšem není. V Československu například dlouhá léta působil parapsycholog Milan Rýzl, který nyní pracuje v tomto oboru v Americe — o výsledcích svých výzkumů informuje v odborném a popularizátorském tisku veřejnost. A v Sovětském svazu se těmito takzvanými okultními vědami zabývá hned několik vědeckých ústavů. Ostatně: činnost freiburských parapsychologů je tam velmi dobře známa. Existují také velmi čilé vzájemné styky — ty se projevují i v tom, že ve Freiburgu máme k dispozici vedle západních filmů o nadpřirozených jevech také sovětské filmy tohoto druhu. Viděl jsem například sovětský film, v němž sovětské médium, žena středních let jménem Kulagina, na stole rozhýbala a dirigovala těžké ocelové koule tím, že nad nimi dělala krouživé pohyby dlaněmi. Na konci filmu byl záběr, kdy zcela vysílené médium, s potůčky potu v obličeji, strnule hledí zřejmě nevidoucíma očima do kamery filmaře. Takových sovětských filmů máme ve Freiburgu víc. Všechny filmy o parapsychologických pokusech v Sovětském svazu ovšem dostat nemůžeme. Tak jistě neuvidíme filmy, v nichž by se předváděly pokusy navázat spojení s ponorkou na širém moři pomocí telepatie — víme však, že takové pokusy sověti provádějí. Rádiové spojení s ponořenou ponorkou totiž buď vůbec není uskutečnitelné, nebo je pro ponorku smrtelně nebezpečné. Jakmile lokátory zjistí podle vysílání polohu ponorky, je po ní veta: o to se postarají speciálně vybavená letadla. A tak se to zkouší s přenášením myšlenek... K výzkumným úkolům parapsychologů patří i méně senzační oblasti, např. prastaré umění takzvaných proutkařů najít podzemní zdroj vody. Zatím e nepodařilo zjistit, jak se to děje, že outkaři jsou obvykle velmi úspěšní. Zkoumá se rovněž vliv zářen nejrůznějšího druhu na lidský organismus — už se přišlo na to, že někdy stačí posunout postel o pár metrů, aby zmizely různé chronické potíže: zřejmě je má na svědomí nějaký dosud nezjistitelný druh záření. K repertoáru freiburských parapsychologů patří výzkum hypnózy a autohyp- nózy, léčebné a psychické působení domorodých medicinmanů a šamanů, ale i překvapivé výsledky působení domnělých či skutečných šarlatánů. Ve Freiburgu se jedná o namáhavou, trpělivou, všední práci. Nadpřirozené jevy jsou evidovány, katalogizovány a — je-li to možné - také filmovány, měřeny a jinak zkoumány. Strašidlům a duchům nej- různějšího druhu se tedy objevil nepřítel v podobě exaktně pracujících vědců. Dnes už se ostatně strašidla demokra- tizovala — už tedy nestraší ani tak příslušníci feudální třídy na zámcích a hradních zříceninách. Teď už se strašidla vyskytují ve velkoměstských činžácích, v domácnostech řidičů tramvají nebo listonošů. A na každé hlášení o novém výskytu strašidel vyjíždí z Freiburgu skupina vědců s nejmodernější vědeckou aparaturou. Je otázka, jak dlouho duchové a strašidla mohou ještě klást odpor, než se jim parapsychologové z Freiburgu dostanou na kobylku. W) 19 [pageend19]JIŘÍ HODAČ JEDNOU NOHOU V KÝBLU (ČEHO ? ) Nemohu se zbavit bezděčného zamrazení v zádech, čtu-li noviny tady na Západě. Den co den. Zvláště nyní, kdy od klasického postupu výroby denního tisku se přechází k fotosazbě a ofsetu, čímž se snižuje počet očí kontrolujících text. Komolí se jména prezidentů a ministerských předsedů. Vypouštějí větné zápory a pohlavárům do úst vsouvají myšlenky zralé politického odstřelu. Zaměňují se fotografie. Přidávají či ubírají nuly u všemožných čísel. Mimoděk vždy koukám, zda před takovou redakcí nestojí policejní auto, popřípadě hned spolu s antonem. Vím, je to pitomost. Leč jsou věci příliš zažité a příliš silné, aby se jich člověk jen tak zbavil. V pražské redakci Svobodného slova jsem dělal 11 let. Předtím nějaký rok pomáhal jako externista. Vím věru dobře, že je hodně dnů, kdy po ránu bere novinář za kliku s nejistotou, jestli z toho, co včera napsal, bude prémie nebo vyhazov. V případě tzv. vážné politické chyby reálná šance pouze na to druhé. Každý v Praze zná »Most inteligence« v Bráníku. Most toho jména ve všeobecném povědomí. V rámci jedné z nesmyslných akcí doopravdy postaven rukama lékařů, advokátů a houslových virtuózů. Ač to Guinessova kniha rekordů dosud trestuhodně pomíjí, je nejdražší lávkou pro pěší na světě; pro železniční dopravu rezavějící kolejnice nikdy nedošly valného využití. Ale o to zrovna nejde. Jde víc o jakousi ožralou stařenu, která se u onoho pomníku velkých časů oběsila, což kriminálka rutinně zaregistrovala do tzv. svodné informace denního výčtu mordů, loupeží, znásilnění a spol. Zlámané nohy, jak se v redakčním žargonu říká černé kronice, nám dělal vcelku šikovný kluk. Trochu blázen, jako každý od novin, ale jinak zdravě posedlý a umějící přinést, co přinést chtěl. Dorazil tedy se zprávou, že ”pod Mostem inteligence sebevraždu oběšením spáchala neznámá žena”. Přesně jak opsal z policejních papírů. Vedoucí vydání na deničku mrknul a bez váhání pustil do novin. Druhý den na staroslavném Melantri- chu, před válkou chloubě evropské žurnalistiky, skákala střecha. Most inteligence stál podnik 50 000 korun pokuty. Nic nepomohl fakt, že mostu nikdo nikdy jinak neřekne. A že i vševědoucí kriminální policie při vyšetřování průseru jen udiveně vydechla — copak se tak nejmenuje? On se nejmenuje vůbec nijak, zjistilo se dodatečně. Nicméně užití všeobecně akceptovaného názvu tiskovým dozorem označeno za poťouchlost; připomíná někdejší volovinu. Kromě padesáti tisíc se žádala aspoň jedna hlava. Vedoucí vydání nakonec zachráněn, kdosi se slitoval nad velkým počtem jeho dětí (vlastnil malý autobus). Šikovný externista však s redakcí skončil od minuty, přesněji: byl skončen. Snaha ukojit pomstychtivý dohlížející ouřad šla daleko: byl vydán zákaz kdykoli příště překročit práh Melantricha. Budiž mu čest a sláva. Co tady - na Západě - královsky placení novináři vědí o riziku psaní do novin ? Frekvence policejních vysílaček se odposlouchávají naprosto normálně a nikdo neřekne ani slovo: jak jinak být na místě ve stejný moment jako doktor a policie? Onen chlapec od zlámaných noh — pokládám kytičku na jeho melantrišský hrob — zkusil v Praze přesně totéž a záhy měl dokonalou kolekci vlastnoručních snímků všech velkých dopravních nehod. Pak z éteru vylovil policejní hlášení, že »náš auťák porazil ňákou bábu na Per- štýně«. Externista se natolik vyznal, aby mocnou policii zbytečně nerozlítil. Formuloval zprávičku v černé kronice, tedy velmi opatrně: »Neznámá žena nešťastně vběhla do vozovky na Perštýně a byla zachycena vozem Bezpečnosti....« Do redakce se dostavili nenápadní dva mužové zpytavých pohledů a zaklepali rovnou na dveře šéfa. Nebloudili, neptali se, šli najisto: »Jéžišmarjá!«, lítal pak starý po baráku s pobledlou tváří, »co z tohohle bude, to byl neoznačenej auťák s civilním číslem, voni sou nervózní, jak víme, že byl vod nich...« Nebylo nic. (Časově logicky předchází maléru s Mostem inteligence.) Dotyčná instituce se zachovala velmi profesionálně. Na rozruchu neměla žádný zájem. Měla jiné zájmy. Nutno podotknout jednu podstatnou věc, která v exilu spoustě lidí — i těch, co píší do exilových novin — není jasná: předběžná cenzura byla zrušena roku 1968 a do poloviny roku 1980 — kdy jsem se rozloučil s kariérou pražského novináře — nebyla znovuzavedena. Nebylo jí třeba a zřejmě jí stále není třeba. Klasický cenzor, dodaný zvenčí, se v redakci objevoval na několik dnů jen před výročím 21. srpna. Jinak fungoval tiskový dozor následně represivní. V praxi pro novináře znamená podstatně tužší režim než dříve, neboť odstranění proklínaných cenzorů, symbolu tiskové nesvobody, přeneslo plné riziko na hlavy těch, co píší a rozhodují o obsahu novin. Následné sankce jsou kruté a neexistují výmluvy, že to »přece cenzor pustil«. Cenzor nemohl všechno uhlídat. Systém, kdy každý balancuje na hranici vyhazovu, je mnohem dokonalejší. A z hlediska moci nese plody. Tiskařský šotek však vznikl s prvním tištěným slovem a má místo na výplatní listině každé tiskárny. Kdosi dokazoval, že funguje i v čínských novinách. Budiž. Zkrátka nejsou na světě noviny bez tiskových chyb. Každá redakce proti nim válčí. Víceméně marně. Ve světě normálního vztahu tisk-čtenář-moc se s nimi nakonec všichni smíří a berou je jako srandu. Ne tak ovšem tam, kde smrtelně vážný výraz obličeje patří k živobytí a kde se jako sranda úředně bere strašně málo věcí. Bezprostřední dozor nad tiskem v českých zemích vykonává Český úřad pro tisk a informace, zvaný »Útisk« (jinak »Čúti«, na federalizovaném Slovensku samozřejmě »Sú-ti«, v praxi však k novinářům o poznání vlídnější než česká obdoba). Podědil legendární pražskou budovu, hnízdo předchozích cenzur, kde v opojení Pražského jara měly zakotvit Lidové noviny. Netřeba říkat, že nezakotvily. Každopádně — početný štáb následných cenzorů ve službách ČÚTI představuje nej- pečlivější a tedy ideální čtenáře tištěného slova. Což, jako mnoho jiných vynálezů, je často jen teorie. Cenzoři, ač k nevíře, jsou taky lidi. Člověčí organismus má geneticky zakódovanou snahu bránit se úplnému zblbnutí. Je schopen vstřebat pouze určité množství hovadin, než se snaží zachránit zbytky duševního zdraví milosrdnou mdlobou či skokem z okna. Poloha hranice je jistě individuální. Ale někde ji má každý. I cenzoři. Tedy na ně prozradím strašnou věc, kterou si jsem naprosto jist: zdaleka nečtou všechno a tak, jak jsou placeni. Některé části novin úplně přeskakují. Především téměř každodenní nekonečné a někdy ještě nekonečnější projevy. Nečte je naprosto nikdo a cenzor koneckonců bezpečně ví, že přehlédne-li případnou »vážnou politickou chybu«, nevšimne si jí ani ten, kdo ho kontroluje. Slovo »strana«, v každém z projevů opakované na několika stovkách míst, se se železnou pravidelností představilo někde v textu jako »srana« (sazečovo freudovské podvědomí). Zachycení následnou cenzurou by pro redakci znamenalo katastrofu. Nestalo se však nikdy nic. Kdyby se to přihodilo v zajímavějším materiálu, např. ve sportovním komentáři (třeba zmínkou, že na tribuně byli představitelé sraný...), nesporně by hlavy padaly. Novinář, pracující s nezáživnou šedí, je tedy existenčně mnohem jistější (a podstatně lépe placen), než zdánlivě za větrem si libující sporták či autor černé kroniky. Stránky novin se prohlížejí proti světlu, zda titulky poťouchle nehrají s čímsi na druhé straně papíru. Angažovaná Mladá fronta přišla do neštěstí pro článek »Nevítaní hosté na hradě« o jakémsi vloupání na Moravě, když celá první strana se rozplývala popisem státní návštěvy. V redakci Obrany lidu prošli očistcem kvůli nepatrné záměně litery — někdejší předseda Nejvyššího sovětu Podgornyj (mimochodem: kdo na něj vzpomene?) se objevil jako Podpornyj. Ještě že zůstalo to »P« na začátku, vzdychali redaktoři OL U Jelínků a rozhlíželi se v nelíčené hrůze kolem... V Lidové demokracii pod zprávou o mohutném státním aktu vyšla řádka »Za- plaťbánbu«. Připsal ji sazeč v euforii, že končí šichtu a jde domů. Čekal, že ji korektoři vyhodí. Nevyhodili. A LD se toho rána stahovala z novinových prodejen a výtisky, které utekly, se prodávaly pod rukou za 50 korun. Za stejnou cenu bylo Svobodné slovo, když pod záběrem tribuny na vojenské přehlídce se zjevil podpi- sek: »Snímek z nové české komedie..... Zleva F. Filipovský ....« Usoudí-li z toho někdo na Západě, že musí být dobrý byznys vyrábět prúsery záměrně a pak noviny prodávat po hospodách za páde, nechť tam jde a laskavě zkusí. Redakce ve snaze přežít a dožít neNaši čtenáři se jistě při čtení úvodní věty ke článku "SVĚDOMÍ NÁRODA” na str. 6 min. čísla nedomnívali, že chceme měnit historii, ale že místo letopočtu 1945 má být uveden rok 1948, tedy správně: Komunistický puč v únoru 1948 .... 20 [pageend20]ustale zvyšují počet lidí z vlastních řad, povinných číst všechno, než se rozjede rotačka. V průměru asi osm párů očí jede přes každou řádku a obrací zleva zprava každé slovo. Výroba novin, už tak neaktuálních, se dál zpomalila. Marný boj. Tiskařský šotek se pořád chechtá. Novináři jsou tedy svými šéfy přímo tlačeni, aby psali co nejchudším jazykem, pokud možno holou větou. Věta holá je více imunní než věta rozvitá. Kdokoli s čapkovským či vančurovským slovníkem by představoval nebezpečí a v redakci by nemohl vydržet. Veškeré rébusy a křížovky musí být předem vyluštěné než jdou do tisku. Existují celé výčty slov, z nichž jde hrůza, objeví-li se kdekoli v textu. Například mnohé superlativy snadno zaměnitelné za negaci — nejlepší/ / nelepší, nejdokonalejší/nedokonalejší, nejvěrnější/nevěrnější.... Povšimněte si — čtete-li někdy čs. noviny — jak často se »neškodné« tiskové chybičky (například interpunkce) vyskytují na stejné řádce s nějakým potenciálně nebezpečným slovem. To proto, že redakce se bojí banalitu opravit, aby sazeč neprovedl něco, co by znamenalo ránu do vazu. Zvláštní kapitolou by byly maléry, spáchané snahou se zavděčit tzv. předpo- sraností v kladném smyslu křivky dějin. Jak již řečeno, ani deníky nemohou být dost dobře aktuální. Natož časopisy s ně- kolikatýdenní či dokonce několikaměsíční výrobní lhůtou. Melantrišský Ahoj na sobotu se ovšem zalíbit chtěl za každou cenu a tedy před volbou prezidenta udělal dopředu ohromnou oslavu staronové hlavy státu. Časopis podle harmonogramu měl jít na stánky den po - jistě napínavé - volbě. Vedení tiskárny si dobře uvědomilo závažnost čísla a udělalo vše, aby se nic nezdrželo. Dokonce se podařilo výrobu zkrátit. A tak se časopis se zprávou o průběhu a výsledku volby objevil v prodeji nikoli den po ní, ale den před. Západní novinář projeví profesionální zájem, slyší-li tuhle historii: A uhodl ten časopis, koho zvolí? Nu, představ si, že uhodl, milý kolego. Taky si představ .... co vlastně si ještě umíš představit ? (M® -J- s JELITEM a JITRNICÍ na věčné časy! ZBYNĚK ČEŘOVSKÝ O STAVĚNÍ POMNÍKŮ Dokud vládl velký přítel československého lidu Josef Visarionovič Stalin, bylo všechno jasné. Jeho zoufalství nad Hitlerovou věrolomností při zahájení války, prohry a ústupy se vykládaly jako buržo- asní propaganda. Totální desorganizace a nepřipravenost Rudé armády na válku se projevila hned v prvních dnech. Německý generální štáb jásal, když tankové klíny postupovaly do nitra Sovětského svazu jako nůž do másla. V týlu německých vojsk zůstávaly celé armády, desoriento- vané, desorganizované, bez velení a spojení. Luftwaffe Hermanna Goeringa ničila po desítkách sovětské bombardéry, které se pokusily bez stíhací ochrany útočit na postupující německá vojska. Soudruh Stalin, jenž nikdy nechyboval a všechna jeho rozhodnutí byla učiněna na vědeckém marxisticko-leninském základě, postavil do čela vojenských leteckých sil nadporučíka, který se mu zalíbil tím, že v rusko- japonské válce u Chalchyn-golu sestřelil šest japonských letadel. Tato jeho odvaha a statečnost stačila k tomu, aby z něho Stalin udělal generála, který pak přivodil svou nezkušeností zkázu sovětského bom- bardovacího letectva a nakonec spáchal sebevraždu. Prohry a ústupy sovětských vojsk se však vydávaly za genialitu sovětského generalissima, který byl přirovnáván ke Kutuzovovi a Suvorovovi a který plánovitě připravoval zkázu podle napoleonského tažení. Soudruh Stalin však také přikázal, že všechny jednotky, které upadly do obklíčení nebo zajetí, je nutno považovat za zrádné a jako s takovými je nutno s nimi zacházet. A tak se stávalo, že sovětské pluky a divise, ale i jednotky v síle čet a rot, jež se po týdny a měsíce probíjely z německého týlu ke svým, byly ihned odzbrojeny a často bezbranné posílány do sovětského týlu, aby je ještě na cestě dostihly německé jednotky a totálně je zničily. Ti, co to přežili, skončili v koncentračních táborech nebo před popravčími četami sovětských trestních jednotek. Když se Stalin rozhodl, že 7. listopadu 1941 bude provedena na Rudém náměstí vojenská přehlídka na počest 24. výročí bolševické revoluce, stálo to miliony životů sovětských vojáků. Desítky stíhacích leteckých pluků, tisíce protiletadlových děl a dalších prostředků byly staženy pro tento účel k Moskvě, aby se kremelský vládce cítil bezpečný, protože jen tak bylo možno dosáhnout toho, aby ze strachu neopustil Moskvu, jak měl v úmyslu. Je známo, že jeho spolupracovníci, kteří obvykle stáli v jeho kremelské pracovně v pozoru, když byli předtím několikrát prohledáni, jestli u sebe nemají nějakou zbrah, a zmohli se na obvyklé „ano, soudruhu Staline”, nebo „jak přikazujete, soudruhu Staline”, se tentokrát plazili před ním na kolenou a prosili ho, aby neopouštěl Moskvu, neboť sovětský lid by si to mohl špatně vykládat. A když byl tento neohrožený vojevůdce, který za celou válku nevylezl z Kremlu a nenavštívil frontu, přesvědčen, že je o jeho ezpeč- nost stoprocentně postaráno, zůstal. A sovětské armády, divise a pluky, jež zůstaly bez stíhací a protiletadlové obrany, byly totálně ničeny německým letectvem a některé úplně zničeny. A to jen proto, aby milovaný a nenáviděný diktátor mohl klidně spát nebo se v noci dívat na americké filmy, které měl v oblibě, a aby se sám necítil osamělý, zval si k tomu ráno třeba ve 3 hodiny vládu, nebo politbyro, jak nám kdysi šetrně sdělila jeho emigrovaná a opět navrátilá, drogami a alkoholem totálně narušená dcera Světlana. Když se německé armády dostaly až k Moskvě, na Elbrus a k Volze, bylo to vykládáno jako výsledek vojenského genia tohoto světového vůdce proletariátu. Kdyby na protilehlé straně nevzal do svých rukou vojenské věci další šílenec, jenž si myslel, že všechna světová moudrost díky Prozřetelnosti vstoupila právě do něho, byl by výsledek druhé světové války dlouho na vážkách. Když pak bylo provedeno deset stalinských úderů, kterými byla zničena německá říše a wehrmacht a jež stály sovětský svaz 20 milionů obětí, byla vojenská genialita soudruha Stalina dovršena. Neboť nelze pochybovat o tom, že člověk jeho typu musí být geniální, když za období své vlády připraví o život téměř 50 milionů svých spoluobčanů a přitom visí místo ikon jeho obrázky na stěnách cha-K— KEC - krátká politická řeč —L— LIBUŠE věští velikost exilu 21 [pageend21]lup z vepřovic a v zemljankách. Samozřejmě že se pomlčí o stamilionových dodávkách v rámci americké vojenské pomoci, bez níž by Sovětský svaz neodolal německému vojenskému tlaku a ani by neměl čím vyzbrojit své nově postavené jednotky, posílané bez výcviku a výzbroje na frontu, kde si měly obstarat zbraně po padlých spolubojovnících. Nesmí a nebude se také hovořit o vázání velkých vojenských sil na západní frontě a v Africe, které, kdyby je byl Hitler mohl uvolnit a vrhnout na ruskou frontu, mohly v této fázi přivodit totální porážku Rudé armády, neboť po protiútoku u Moskvy neměl sovětský generální štáb k dispozici ani jedinou použitelnou rezervu. Nikita Chruščov se dopustil velké chyby, když odhalil v milovaném vůdci masového vraha. A tak všechny satelitní země, poslušné hlasu Moskvy, a v Praze zvláště, hned začaly bývalého miláčka lidu silně kritizovat a také bourat jeho pomníky, jichž bylo všude plno, jako za starých dobrých časů hub po dešti, když ještě lesy nebyly zpustošeny budovatelským úsilím pracujícího lidu. Pomník Josefa Visarionoviče v Praze na Letné byl budován pro dva účely. Předně aby byl vzdán hold československého lidu velkému vůdci světového proletariátu, jak bylo oficielně sděleno, a pak také, aby se tajně a skrytě vybudoval pod Letenskou plání rozsáhlý kryt pro ústřední výbor a vládu, která tam má vstup přímo z budovy Strakovy akademie. Pomník, o němž kolovalo v Praze nemálo anekdot, nebyl lacinou záležitostí. Podle oficiálních údajů stál asi dvě a půl miliardy Kčs, a to v době, kdy se československé národní hospodářství potýkalo s obrovskou krizí. Z rochlického žulového lomu u Liberce se na zvláštních podvalní- cích vozily jednotlivé žulové kvádry o váze 50 až 60 tun a doprava jednoho takového balvanu stála 50 až 65 tisíc korun. Bylo jich asi 1700 kusů. A když se k tomu připočte složitost geologických podmínek pro přípravu základů (břidličné podloží se sklonem k Vltavě), stála nás ta „fronta na maso”, jak se pomníku říkalo, nemálo prostředků. Pomník se zboural. Podstavec zůstal. Strana byla prozíravá. Co kdyby bylo tehdy došlo k omylu a měl se renovovat. Dnes jsou k dispozici modernější a rychlejší dopravní prostředky, než byly tehdejší Tatry 141. A tak když v přípravě na nepříliš vzdálené oslavy výročí konce druhé světové války, kdy se bude zase mluvit o sovětském mírovém úsilí a americkém imperialismu a německém revan- šismu, se začíná vyzvedávat zásluha Josefa Visarionoviče ve Velké vlastenecké válce a o Sovětský stát, zdá se nám, že ten podstavec v Praze nezůstane dlouho nevyužit. Národ potřebuje hrdiny. O Fučíkovi a Gottwaldovi bylo už řečeno vše. Legendy byly vytvořeny, lži byly vydány za oficielní tvrzení a Stalinovy zločiny zapomenuty. A o takových legendách se dá dlouze vyprávět a stále něco nového vymýšlet. Národ aspoři zapomene na své současné problémy a obtíže. Když se zaplní znovu podstavec, nebude to letenské panorama vypadat tak prázdně. A bude také důvod k lidové veselici a strana bude moci hrdě prohlásit, jak moc se stará o blaho svého lidu. (Mnichov, duben 1985) (Mil) —M— MÍROVÉ HNUTÍ - pozor ! Nezaměnit s mírem! —N— NORMALIZACE není legrace — to je moc koleček a vůbec žádná práce M. GORBAČOV & SPOL. Když se Michail Gorbačov vyšplhal na nejvyšší šprušel stranického žebříčku, mělo to i na Západě celkem příznivý ohlas. Z nedostatku jiných informací byla znovu positivně hodnocena jeho návštěva v Anglii a z jeho jistě dobře nastudovaného vystoupení byly dělány závěry pro další budoucnost. Docela se přitom zapomnělo na malý, ale charakteristický detail z této návštěvy, kdy Gorbačov na prostou otázku o lidských právech ztratil sebekontrolu a vypadl na okamžik z role. Poněkud lépe jsme mohli poznat nového vládce Kremlu, když náš Zdeněk Mlynář přispěchal se svou trochou do mlýna a vylíčil Gorbačova za mladých let, kdy spolu studovali a přátelili se — v létech 1950 až 1955 — v Moskvě. Je to portrét veskrze kladný (byl publikován v italské Unitá, ve švýc. Weltwoche a ve Svědectví č. 75): Gorbačov se jevil jako inteligentní a nadaný student, studoval (jako Mlynář) s vyznamenáním. Byl vyznavačem konkrétní pravdy, osvědčil se jako reformátor ve stavropolské oblasti; politika byla pro něho jen prostředkem a potřeby lidí cílem. Uznával oprávněnost existence oponentů a kritiků. Byl to člověk poctivý a osobně čestný, otevřený, dovedl naslouchat druhým, získával si neformální, přirozenou autoritu. Jestliže byl sebevědomý, bylo to zcela oprávněné. Podle Zd. Mlynáře se volbou Gorbačova otevřela nová šance pro socialismus: » ... otevírá se možnost uskutečnit podstatné reformy, které se staly vnitřní potřebou mateřské země sovětského systému.« Kladné a na- dějíplné hodnocení oslabuje ovšem Mlynář svým sebekritickým doznáním, že ve svém životě udělal už se svým optimismem i velmi špatné zkušenosti. (Přítel Gorbačov to také brzo potvrdil tím, že se od Zd. Mlynáře v interview distancoval a označil jej — jistě ne lichotivě — jako intelektuála pražského jara.) Také Milan Šimečka se pokouší z Bratislavy formulovat sice opatrné, ale přece jen konkrétní naděje, které skládá do Gorbačova. Otevírá se cesta dopředu; cituji: »Energie nastřádaná v éře nehybnosti se bude chtít uvolnit. Potřeba pohybu se i v samotném Sovětském svazu pociťuje hodně dlouho. Ani ideologie nezastírá, že tu jde hlavně o potřebu slušné civilisační úrovně a také slušného zacházení, které je podmínkou lepší a kvalitnější práce. Nový muž v Kremlu se nemůže vyhnout naléha- vé výzvě této prosté zákonitosti. Historický rámec našich životů (rozuměj: osudy naší vlasti) se bude vylepšovat podle toho, jak důsledně se s touto výzvou vyrovná a jak rychle podá o tom zprávu svým lidem (UV KSČ nebo sovětským poradcům ? — pozn. autora dopisu) tady u nás.« Jak Mlynář, tak i Šimečka sázejí tedy na reformního Gorbačova. Ota Sik ze St. Gallenu jde ještě dále: udílí Gorbačo- vovi rady, jak má podchytit zlo přímo u kořene („Die Weltwoche”, č. 25 z 20.6. 1985). Je to Sikova „třetí” cesta, uplatnění tržního systému, ve kterém výrobní jednotky podle zákonů nabídky a poptávky samy nalézají cestu k efektivní, potřeby uspokojující a rentabilní výrobě. Jedině tato cesta může vyvést podle Šiká sovětské hospodářství z bídy, do které se dostalo díky tuhému plánovacímu systému. V sítu analysy našich soudruhů se beze stopy vytratilo něco závažného: lidský aspekt. Cílem reforem, za které se přimlouvají, je uspokojování materiálních potřeb, zvýšení civilisační úrovně, o duchovních hodnotách, o svobodě, spravedlnosti, lidských právech nepadlo ani slovo. Je to zřejmě v duchu marxistické filosofie, která pokládá materiální základnu za prvořadou a duchovní nadstavbu za odvozenou, ne-li zbytečnou. Soudruzi ovšem z celé marxistické teorie si vybírají jen to, co se jim hodí. Zapomínají třeba na poučku historického materialismu, podle níž byl otrokářský systém odsouzen k zániku, protože byl málo produktivní, otroci pracovali bez chuti a zájmu — neopakuje se dnes něco podobného v sovětském systému, neměly by právě zde být zasazeny páky reforem ? A což ta poučka dialektického materialismu, že hybnou silou vývoje je střetávání protikladů, vyjasňování rozporů? Neodsuzuje se sovětský systém k zániku právě proto, že jakékoliv střetávání názorů přímo v zárodku vylučuje a dusí? Jestliže je někde dialektická metoda poctivě uplatňována, je to právě v demokracii: díky tomuto stálému střetávání názorů se demokracie stále obnovuje, pokračuje ve vývoji, zatímco sovětský systém dávno ustrnul, ba přímo zkameněl. Dnes už dávno neplatí to, co platilo před sto léty: dnes už neprobíhá dělící čára mezi kapitalismem a komunismem, dělít- ko je docela jinde — mezi demokracií a diktaturou, mezi vývojem a strnulým dogmatem. 22 [pageend22]Ať se podíváme kamkoliv: nikdy a nikde se žádný systém, založený na komunistické myšlence, v praxi neosvědčil — neosvědčí se ani v Sovětském svazu, i kdyby reformovali od rána do večera. Žádné příštipkování totiž nepomůže, protože chyba nespočívá v napravitelných detailech, ale v základech samotného systému. Nepomůže tu ani Gorbačov. Už prvních sto dní jeho vlády ukázalo, jaký opravdu je: jde velmi cílevědomě a takticky za svou kariérou. Nejdříve získat trochu popularity u lidu, zároveň nenápadně odstraňovat protivníky a možné konkurenty. Pak trochu přísnosti vůči křiklavým zjevům, jako je právě alkoholismus. Tím se ovšem mají léčit příznaky, nikoli jádro nemoci samé. Až bude Gorbačov pevně v sedle, pak teprve ukáže, co v něm ve skutečnosti je: nebudou to reformy, ale naopak tvrdá linie, rozhodně tvrdší, nežli jsme zažili v posledních letech. Nemáme se opravdu na co těšit: systém v takovém stupni rozpadu se nedá léčit reformami, tady lze čekat jedinou taktiku: útěk dopředu. A i kdyby se soudruhu Gorbačovovi nějakým zázrakem podařilo sovětský systém na nějakou dobu stabilisovat a s určitými úspěchy dále vést: může být někdo tak bláhový či naivní, aby věřil, že se v tom případě Sovětský svaz vzdá svých plánů na ovládnutí světa, že vrátí svobodu okupovaným územím, že zruší Gulagy, přestane podporovat teroristy? Právě naopak: jakékoliv úspěchy by režim nutně pokládal za potvrzení správnosti dosavadní linie a tvrdě by v ní pokračoval. Výsledkem bude další utužení režimu, další zbrojení, další rozpínavost a výbojné války. Očekávat něco jiného by bylo zcela nelogické — tím by systém popíral sám sebe. Tak se nakonec dostávám ke kardinální otázce: je to v našem národním zájmu, v zájmu našich doma i nás exulantů venku, aby se poměry v Sovětském svazu konsolidovaly, aby se prokázala nosnost jeho ideí a upevnila jeho síla? Je to v zájmu vývoje lidstva, aby totalitní systémy opanovaly svět? Naše odpověd - Čechů, Moravanů a Slováku, pobaltských Slovanů, Afgánců a vůbec všech obyvatel této zeměkoule musí být jednoznačné NE. Naši soudruzi, kteří - ač dávno exkomunikovaní - se dosud nevymanili ze zajetí hesla »Se Sovětským svazem na věčné časy«, kteří stále ještě prostoduše věří v budoucnost a spasitelnost dávno překonaného komunismu, měli by se vážně nad svým postojem a svými projevy zamyslet. KAREL LAVIČKA, ŽENEVA -o- Opustíš-li mne, zahubím tě PIVO - nápoj vytvářející jednotu všech Čechů (Pozor! Neplést se Slováky!) -Q- QUISLING se najde v každém národě — jde jen o to, aby jich nebylo moc OTA ULČ O REFORMĚ AMERICKÉHO PRÁVNÍHO ŘÁDU - ČILI PO STÁRU SE MLÍTI DÁ Reformátoři se zmnožili do rozsahu průmyslového odvětví. Studijní ústavy rostou v nápodobě příslovečných hub. A skutky zpravidla nikde. Zákonné návrhy se jakž takž doklopý- tají do Kongresu a na trnité cestě do komitétů zahynou. Ukopají je ony special interests - zájmové skupiny. Právníci, jež by racionální změna v systému připravila o miliardy zisků, popletení profesoři, vězeňská byrokracie, tyjící z existující praxe, a pak ovšem ACLU — American Čivil Liberties Union, organizace nejpokrovější a, dle názoru řady lidí, jichž si vážím, též organizace značně odporná, ve jménu abstraktních práv mířící ke zničení konkrétní společnosti. Konkrétně: Za posledních deset let opilí řidiči způsobili smrt 250 000 osob, čili pětkrát víc, než padlo Američanů ve Vietnamu. Nicméně naše ACLU bojuje proti právu státu píchnout jehlou a vzít kapku krve zabíjejícím teroristům. Otsego, New York, 1982: Arlene F. Curranová (36) v opilosti zabila dvě osoby. Po činu byla v bezvědomí, policie neměla možnost od ní obdržet souhlas k provedení odběru kapky krve. Krev ale odebrala, velikou výši alkoholu zjistila, soud ji odsoudil. Odvolací instance vynesla zprošťující rozsudek: neboť chyběl onen souhlas vražedkyně. Policie v místě Bloomingdale (Illinois) obdržela anonymní dopis: udání na Lance a Susanu Gatesových, že si doma přechovávají zbraně a drogy. Policie neuspořádala okamžitou racii, ale napřed si vyžádala a získala od soudce řádný, zákonný souhlas k domovní prohlídce. Výsledek prohlídky: 3 50 liber marihuany a velké množství zbraní a střeliva. Výsledek justice: Nejvyší soud státu Illinois rozhodl, že k domovní prohlídce, byť soudem povolené, došlo na základě anonymní informace a tudíž zjištěné výsledky nelze připustit v důkazním řízení. Proč? Protože existuje takzvané vylučovací pravidlo — exclusionary rule, americká specialita, nikde jinde na světě toto pravidlo nezavedli. Došlo k pokusu ve Velké Británii, Kanadě a Izraeli a brzo novotu, absurdní a ničivou, všechny tři státy odhodily. A v Americe kvete. Podle přísného uplatnění těchto měřidel Herodes, Nero, Atila, Hitler, Beria jsou trestně téměř či zcela nepostižitelní. V kostce: Vylučovací pravidlo zakazuje použití důkazních prostředků jakkoliv závažných, v případech zločinů jakkoliv hrůzných, jestliže k získání důkazu došlo formálně nepřesným, nedokonalým způsobem, jakkoliv že v dobré víře či za okolností, jež vylučovaly jednat jinak. Příklad z New Yorku: Zloděj nesl tolik ukradených kabelek, že jich pár upustil. Občan-chodec je zvedl a předal policii. Soud toto počínání posoudil jako illegal search čili jako nezákonné šetření, pátrání, a zloděje osvobodil. Podle statistického šetření washingtonských úřadů Bureau of Justice Statistics a Federal National Institute of Justice bylo v roce 1983 55 000 vážných kriminálních případů ztraceno, odepsáno, zločinci a vrazi dále vraždí zásluhou uplatňovaného pravidla exclusionary rule, neboť kdybychom neměli pravidlo, řítili bychom se do fašistické tyranie. ’’Vylučovací pravidlo je naší obranou proti nezákonnosti úřadů, nemůžeme obětovat toto právo, jedno z nejzákladnějších,” napsal v únoru 1983 John Shattuck, vysoký funkcionář oné American Civil Liberties Union. 23 [pageend23]rasistů, jednak bílých radikálů z bohatých rodin — provedla loupež, při níž dva policisté a jeden hlídač přišli o život. Mezi nimi byla Bernardine Dohrnovâ, známá ultraradikálka, jež si např. veřejně pochvalovala kultovní počínání skupiny Charlese Mansona s nabodáváním vidliček do břicha podřezaných. V případě newyorské ozbrojené loupeže soud se snažil získat od Dohrnové vzorek jejího rukopisu. Poněvadž odmítla a nemínila svůj postoj změnit, soudce došel k závěru, že není již důvodu ji držet za mřížemi, neboť jistěže nevyhoví, rukopis neposkytne. Na téže loupeži se podílela neméně známá revolucionárka z bohaté rodiny, Kathy Boudi- nová. Soud Jí přiznal náhradu advokátních výloh (ÿ 37,740) ze státní pokladny. Před zatčením Boudinová delší dobu pobírala měsíční chudinskou podporu ve výši $ 355 od města pod jménem Adamso- vá. Washington, DC, 1983: Velké množství pachatelů nejzávažnějších zločinů není zjištěno. Když zjištěno, není souzeno. Když souzeno, není odsouzeno. Odhaduje se, že ročně přijde o život kolem 5000 lidí činností oněch nepostiži- telných pachatelů. James Steward, ředitel ústavu National Institute of Justice, uvedl jména 30 volně pobíhajících vrahů, z nichž každý za posledních 10 let připravil o život aspoň 6 osob. Někteří z nich jich zavraždili až šedesát. Soudce nemá právo odmítnout propustit na kauci osobu, i když je o ní známo, že je nebezpečná okolí a společnosti. Počet vězňů v 800 věznicích se odhaduje na 400 000. Z toho polovina jsou černoši a jen 4% žen. Třetina chovanců se považuje za nepřevychovatelné (incorrigible). Do 3 roků po propuštění budou zpět za mřížemi či aspoň zpět na cestě zločinu. Průměrné roční výdaje na vězně jsou $ 15,000, čili víc než stojí universitní vzdělání. Výstavba jedné cely katergorie »maximum security« stojí v Minnesotě $ 78,300. Nejsou to ledajaké cely se šupáckým vybavením. V týdeníku TIME uveřejnili fotografii onoho kultistického multivraha Charlese Mansona v privátní cele na lůžku, jak se dívá na ovšemže barevnou televizi a kanály mění na dálku (remote control), nemusí se tedy obtěžovat s povstáním ke knoflíku. Vše není ideální. Například: černoch Henry Brisbon si stěžuje na nevhodné vymalování cely do bleděmodrá. Brisbon je několikanásobný vrah, jednu ze svých obětí pozvolna připravil o život střelbou z pušky do vagíny. Phoenix, AZ, 1984: ACLU zažalovala vězeňskou správu pro nehumánni zacházení proto, že kuchyně servíruje osazenstvu sekanou příliš často. Chicago, IL, 1981: ACLU zažalovala vězeňskou správu, že neposkytuje dostatečné rekreační a vzdělávací příležitosti pro obyvatele cely smrti. Naproti tomu se stalo pravidlem, že za jakékoliv příkoří, smůlu, neštěstí, hloupou náhodu, i za vlastní vinu, lze obvinit někoho. A toho ’’někoho” pořádně vyždímat. V Beverly Hills v Kalifornii blesk roztříštil strom, větev padla občanovi na hlavu a občan promptně zažaloval městskou správu o ohromnou částku peněz. New York City, 1983: Duševně narušený Milo Stephens se pokusil o sebevraždu skokem pod vlak podzemní dráhy. Skok přežil, nicméně s ujetou rukou a nohou. A s přiznanou náhradou škody ve výši $ 650,000. Springfield (IL), 1981: Muž vešel do železářství, zamával sekyrou, jednu osobu usmrtil, dvě zranil těžce. Načež se vrátil do psychiatrické léčebny, kde sídlil a s výsledkem se pochlubil. Spolubydlící Bobby Joe Kyle se zděsil a požádal ošetřovatelku, aby zasáhla, aby zatelefonovala. Nezatelefonovala, vrah měl zákonné právo na soukromí, pak právem opustil blázinec a šel na svobodu. Detroit (MI), 1981: David Payton, trenér děvčat v basketbalu, zavraždil čtyři prostitutky. Soudce ho pustil na svobodu se zdůvodněním, že vrah byl příliš dlouho — totiž tři dny — vyslýchán ze své činnosti. Queens (NY), 1982: Devatenáctiletý Guy Gregg vzat do vazby pro podezření, že zavraždil tři osoby. Soudní úředník se poté spletl a Gregga propustil po zaplacení pokuty 75 dolarů. Již se tedy nedá nic dělat, případ vyřízen. Vojenská justice, 1982: Poručík letectva Christopher Cook, zástupce velitele raketové základny, předával tajné informace sovětskému diplomatovi. Soud rozhodl, že zrádce nelze trestati z důvodů jemných procedurálních formalit. Trenton (NJ), 1981: Na občana Robina Smithe padlo podezření, že se věnuje obchodu s marihuánou a že zboží přepravuje v automobilu. Policie získala od soudce povolení k prohlídce automobilu. Otevřela kufr vozu, v něm objevila příruční kufr, otevřela a vypadlo mnoho mari- huány. Soud majitele osvobodil. Policista směl totiž otevřít jen ten první, nikoliv ten druhý kufr. Lake Forest (IL), 1982: Coral Eugene Watts se přiznal ke spáchaným 22 vraždám. Z procedurálních důvodů byl odsouzen za jedno vloupání. San Francisco (CA), 1981: Takzvaní Hell Angels, agresivní, tetovaná, ohaken- krajcovaná hovada. Pohybují se na motorkách s vysokou kubaturou, terorizují okolí a páchají zločiny. Stát má potíže s dokazováním a tedy vychází činitelům vstříc. Vrah šesti osob nejen že nešel sedět den či minutu, ale od státu obdržel odměnu ve výši 54 000 dolarů za spolupráci na klidném zlikvidování případu. Soudní šaráda stála daňové poplatníky — tedy i mnoho československých přistěhovalců v lahodné sanfranciské oblasti — obnos odhadovaný na 4 až 7 milionů dolarů. Úspěšní obhájci multivrahů obdrželi za své služby od daňových poplatníků prý nedostatečnou sumu 650 000 dolarů. Waverly (NY), zde v mém sousedství, 1984: Ken Rice byl odsouzen k trestu odnětí svobody v trvání 24 dnů pro zločin zanedbání péče o svou kočičku. Utica, rovněž v mém sousedství, 1981: Opilý řidič Anthony Scalzo vrazil do skupiny mládeže a zabil tři dívky, mezi nimi dceru mého universitního kolegy. Soud udělil zabiječi pokutu ve výši 100 dolarů. Tolik tedy zločin. A co trest či aspoň dočasné předsoudní uzamčení ? V New York City je ročně zatčeno 100 000 osob a z nich odsouzeno 6000. ACLU si libuje a domáhá se ještě lepších výsledků. New York City, 1983: Denně je vydáno kolem 500 příkazů k zatčení. Neboť chybí prostory, kde zatčené zamykat a též chybí fondy k najmutí dostatečného počtu hlídačů, nezbývá, než osoby z vazby předčasně propouštět - za předpokladu, že se k soudu posléze dostaví dobrovolně. Čtyřicet procent se jich nedostaví nebo jsou znovu zatčeni pro spáchání nového zločinu. Rockland County, NY, 1981: Skupina revolucionářů — jednak černošských sepa- Owego, NY, 1983: Wayne C. Greene, odsouzený padělatel, předstíral bolesti žaludku a tedy byl převezen z vězení do civilní nemocnice. Stát zaplatil za léčení sumu $ 8765 a k tomu $ 4000 za speciální střežení pacienta. Greene se odebral na záchod, uplatnil své ústavní právo soukromí za sebou zavřít dveře a okénkem se pokusil o útěk. Jenže špatně dopadl, poškodil si kotníky. Načež zažaloval stát o náhradu škody ve výši 4 milionů dolarů s odůvodněním, že stát ho nedostatečně hlídal. A tak dále, zdá se, že bohužel furt (JM) Překrásná dětská knížka od nositele Nobelovy ceny Jaroslava Seiferta, ilustrovaná Josefem Palečkem, je k dostání v prodejně českých knih v Curychu. VIDEO českých filmů, estrád, divadelních inscenaci a zábavných pořadů je otevřena denně při prodejně českých knih Milana Cimburka. Kazety posíláme po celém Švýcarsku. Cena za zapůjčení kazety na jeden týden je 20.— Fr. Napište si o nabídkové listy. 24 [pageend24]KAREL NEŠVERA JEN HLOUPOST NEBO ZÁŠKODNICTVÍ ? Představme si, že vypukla válka. Armády Varšavského paktu náhlým útokem bez vypovězení nepřátelství proniknou hluboko na území Spolkové republiky. Tam však obrana vojsk Severoatlantického obranného spojenectví zastaví jejich průlom a západní armády zatlačí invazora zpět. Jejich protiútok je úspěšný, varšavská vojska ustupují až za bavorsko-česko- slovenskou hranici někam k Plzni a možná, že se je podaří zahnat až k Praze. Tento prostý fakt, že v boji armády přicházejí do protiútoku a vrhnou nepřítele zpět až za jeho výchozí linii, je tak starý jako války samy. Toto vojenské pravidlo však v očích některých současných publicistů na Západě nestačí. Ve svém protiamerikanismu a nechuti ke všemu západnímu objevili náhle novou etiku válečného konfliktu. Armády západních spojenců by v takovém hypotetickém případě neměly mít právo překročit hranice svého území — tedy mezi Bavorskem a Československem a mezi Dolním Saskem a NDR — ale měly by se na této hranici zastavit. A tam pravděpodobně čekat, až se protivník znovu zformuje, vylíže z utržených ran a podnikne nový útok. Tak nám svou představu západní obrany nedávno v televizi líčil v úterním večerním, obvykle na červeno natřeném pořadu na ARD komentátor Bednarz, který byl dříve zpravodajem televize v Moskvě a tam se — jak je vidět — mnohému přiučil. Nemorálnost protiútoku západních vojsk na území nepřítele zdůvodňoval tím, že zakládající smlouva NATO hovoří pouze o obranném spojenectví a tak vlastně zakazuje jakoukoli vojenskou operaci na území nepřítele. Redaktor Bednarz projevil veliké znepokojení nad tím, že plány na protiútok už Američané definitivně vypracovali, že je dokonce publikovali a že v západoně- meckém bundeswehru jsou prý rovněž generálové, kteří takové plány podporují a dokonce o tom dva z nich napsali knihu. A nejen to, Američané zneužili pohostinství Spolkové republiky a na jejím území tuto nemorální strategiii nacvičují a tím vlastně narušují soužití národů, jsou nebezpečím pro mír, ohrožují domácí obyvatelstvo atakdále atakdál, jak to známe ze slovníku agitátorů z takzvaného mírového hnutí. Polemizovat se stratégem Bednarzem asi nemá cenu. Ale je třeba mu přiznat, že jde o chytře navlečenou prosovětskou propagandu. Lidé stejně většinou právě tento pořad nesledují příliš pozorně, zachytí z něho třeba jen každé páté slovo a smysl jim uniká. Jen zaslechnou, že ti zlí imperialističtí Američané zase řinčí šavlič- kami a na úkor mírumilovného německého obyvatelstva tím provokují a ohrožují světový mír. A často opakovaná lež — jak věděl už Goebbels — začne nakonec přece jen vypadat jako pravda. Soudruh Bednarz by si měl spíše než po svém vykládat zakládající smlouvu NATA pořádně přečíst základní smlouvu západoněmeckých rozhlasů a televizí, kde je řeč o vyrovnanosti programu. O tom však v ARD a zvláště v jeho kolínském vysílači nemůže být řeči. Zatímco s Moskvou se zachází v jeho pořadech v rukavičkách, vysílá se tam ve dnech návštěvy amerického prezidenta nechutný kabaretní pořad, jehož vrcholem je fingovaný rozhovor s Ronaldem Reaganem, který letí vrtulníkem nad Berlínem a chce nad špandavským vězením pozdravit nacistu Rudolfa Hesse. Opoziční lavice v bonnském spolkovém sněmu jsou pro západoněmeckou levici tak tvrdé, že nevynechá jedinou příležitost, aby pošpinila vládu ať to stojí co to stojí. Poslanci opozice, kteří kritizují vládu, že si neumí poradit s nezaměstnaností, která nabyla hrozivých rozměrů v době, kdy oni byli ještě vládní frakcí, dělají například vše možné, aby zničili západoněmecký automobilový průmysl, který je nejlépe fungující složkou národního hospodářství Spolkové republiky. Statistiky říkají, že každý sedmý západní Němec závisí existenčně přímo nebo nepřímo ni automobilové dopravě. Když se západoněmecké automobilky trvale dostanou do červených čísel, stoupne nezaměstnanost do enormní výše a sníží-li se nadále zahraniční export, poroste státní dluh a rapidně se sníží životní úroveň obyvatelstva. V tom je ovšem jediná naděje dnešní opozice, jak vyhrát příští volby. Emociálně vedenými diskusemi o katalyzátorovém autu znejistila západoně- meckého Ottu Normalverbrauchern, který neví, jaký vůz si má napříště koupit a tak pro jistotu jezdí pořád se starým, ačkoliv byl dříve zvyklý měnit vozy jak jen byly trochu ojeté. Automobilky, jež ještě v roce 1983 vykazovaly zisky, hlásí vesměs za loňský rok a první pololetí letošního roku ztrátové bilance. Protože lidé nekupují nové vozy a protože levicová opozice vyprovokovala na jaře 1984 nesmyslnou, několik týdnů trvající stávku v kovoprůmyslu, aby prosadila pro hospodářství sebevražedný požadavek pětatřicetihodinové- ho pracovního týdne, který by dále zvýšil už dnes nejvyšší osobní náklady v zápa- doněckém průmyslu. Nevzpomínám si, že jsem slyšel z úst některého opozičního poslance — včetně zeleného, který by měl být expertem na čistotu životního prostředí —, že ve Spolkové republice hynou lesy z velké části proto, že na ně vítr přináší jedovaté zplodiny z Československa a NDR, kde si s čistotou ovzduší tamější mocipáni velké starosti nedělají. Vinen je podle nich především automobil, už tak dojná kráva národního hospodářství. Když ostatní Evropa — rozumnější a uvážlivější — odmítla přemrštěný požadavek západních Němců na přísné normy výfukových zplodin a přijala jiné, mírnější, emocemi nabité diskuse o automobilu neutichly, ale dostaly jen jiný směr. Opozice požaduje něco, co by nikdy nemohla přijmout, kdyby vládla. Chce zavést tempo 100 na dálnicích. Tedy nižší, než v naprosté většině evropských zemí. Zájemce o nový automobil je znovu znejistěn. Je pravda, že Američané jezdí na svých dálnicích necelou devadesátkou (88 km/hod) a přesto kupují velké a silné vozy. Dokonce takový Porsche, který vyrábí rychlé sportovní automobily, dělá v Americe dobré obchody. Evropská mentalita je však jiná. Kdo už si zde koupí silný, technicky vyvinutý německý vůz, když s ním bude smět jezdit jen stovkou? Trh se otevře japonským a jiným sériovým velkoprodukcím malých nenáročných automobilů, kterým západoněmecký automobilový průmysl nikdy nebude moci cenově konkurovat. Leda že by začal vyrábět velké limuzíny s plným komfortem, ale jen s litrovým motorem, což by městacké mentalitě mnohých vyhovovalo. Člověk, který utekl před komunismem do svobodného německého státu, musí pociťovat úzkost nad tím, jak se zde se svobodou zachází, jak se jí zneužívá k se- bezničení. Ještě ve staré vlasti jsme si ve své české domýšlivosti mysleli, že Němci jsou obzvláště náchylní naletět demagogům a že se nechají snadno ovládat a manipulovat. Měli jsme přitom na mysli nejen jejich nacistickou minulost, ale přesvědčovali nás o tom ti různí delegáti z NDR, kteří k nám přijížděli na konference, kongresy a festivaly a obvykle se projevovali jako nejortodoxnější stoupenci komunistické ideologie. Ale bylo by chybou, kdybychom si namlouvali, že to, co se děje ve Spolkové republice, je výrazem nějaké specifické německé politické hlouposti a lehkověrnosti. I v hlavách československého exilu straší politické utopie o Evropě bezatomových pásem a bez cizích vojenských jednotek a o třetí cestě v hospodářství, po které by se do západní volné ekonomiky vloudilo státem řízené plánování výroby a neduhy, jak je známe z domova. V Evropě ohrožené Sověty není místa pro neutralitu a oslabení vojenské připravenosti. Takovými požadavky se československá exilová levice přibližuje názorově defetistickým mírovým hnutím. A asi není náhodou, že vážné slovo Václava Havla, adresované konferenci západních mírových hnutí v Amsterdamu, v němž český kritik režimu nabádavě říká, že úsilí o mírové uspořádání světa zahrnuje i boj za lidská a občanská práva a že bez nich není skutečný mír možný, našlo negativní kritickou odezvu právě v řadách takzvané československé socialistické opozice a v jejích odpovědích na Havlův dopis v jejich orgánu »LISTY«. (1) ÚŘEDNÍ PŘEKLADY Vašich dokladů pro veškeré oficielní účely provádí do tří dnů za poloviční ceny než velké překladatelské kanceláře ING. JIŘÍ KOMÁREK dipl. překladatel Greifenseestrasse 19 8050 ZÜRICH Telefon 01/312 00 24 FLORIDA Uvažujte o budoucnosti! Ted' je vhodná doba investovat v USA. Zprostředkujeme Vám seriosně prvotřídní pozemky, apartementy, domy a investiční podíly na větších objektech. Vyřídíme všechny formality. Organisu- jeme nezávazné prohlídkové lety z Hamburku, Frankfurtu a ze Ženevy. Můžete začít již s US-dol. 1 200,-. Napište si o informace na: Postfach 1173, CH-8036 Zürich, zn. FLORIDA, anebo volejte telefon 01 -.241 51 01 v Zürichu. 25 [pageend25]JIŘÍ MORAVA KRYŠTOF HARANT Z POLŽIC A BEZDRUŽIC V INNSBRUCKU Mezi českými pány, popravenými roku 1621 na Staroměstkém náměstí, se nacházel i Kryštof Harant z Polžic a Bezdružic. Jeho majetek byl z poloviny zkonfiskován a v inventáři byly zaneseny také hudební nástroje a notový materiál. Brzy se zapomnělo na to, že tento šlechtic byl vlastně jedním z nejvýznačnějších komponistů celé renezance. Narozen patrně roku 1564 na jednom hradě u Klatov, byl vyučován doma či v Plzni. Česká šlechta toužila po vzdělání a cestách po cizině, přičemž katolíci směřovali do Itálie, protestanti do Německa a Švýcar. Otec Harantův, sloužící ve vysokých funkcích postupné čtyřem králům, si přál, aby Kryštof odešel do Innsbrucku. Proč právě tam, vysvitne ze dvou okolností. Stejnojmenný syn českého krále arcivévoda Ferdinand, pražský místodržící, tam přesídlil po smrti svého otce roku 1567. Odtud psal do svého bývalého působiště česky (jeho učitelem byl litoměřický probošt Jan Horák z Milešovky, jehož učebnici si vzal arcivévoda s sebou), konečně byl prostřednictvím své, Čechy obdivované choti Filipíny Welserové spřízněn s rodem Šternberků. Ti opět znali dobře Harantova otce a pravděpodobně se za Kryštofa zasadili. Dále je známo, že se arcivévoda Ferdinand v Innsbrucku obklopoval českou šlechtou s takovou oblibou, že to u tyrolské vedlo k nevoli. Jeho přítelem se stal vojevůdce Pavel Korka z Korkyně a vedle Šternberků, Lobkoviců, Kolovratů je možné jmenovat asi 40 urozených z Čech, kteří se na nedalekém zámku Ambrasu zapsali do tak zvaných »pijáckých knih«. Jedním z nich byl i Kryštofův nevlastní bratr, a to čtyři roky před jeho příchodem. Velkolepá přestavba zámku Ambrasu, který Ferdinand dostal od svého otce, souvisela s hradčanskou architektonickou koncepcí. Arcivévoda přišel z Prahy nejen s uměleckými sbírkami, ale i s hudebníky. Brzy vzniknuvší evropské kulturní středisko prvního řádu hostilo i české umělce, jako například kreslíře a miniatu- ristu Matěje Hutského z Křivoklátu. Na rušném innsbruckém dvoře žilo 220 osob, což vyžadovalo 241 000 zlatých ročního nákladu. Urostlému a inteligentnímu Harantovi, který sem roku 1576 přišel do služeb jako páže, se otevřely všechny možnosti renezančního univerzálního člověka. Ovzduší tu bylo spíše románské než germánské. Věnoval se tehdejšímu sportu, tříbil své společenské chování. Pronikl do antické kultury a učil se jazykům, literatuře, výtvarnému umění, kromě toho dějinám, politice, zeměpisu a kosmografii. Vedle drobných vyjížděk (Harant doprovázel Ferdinanda při jeho návštěvách blízkého města Hallu, Ladislav ze Šternberka jej vzal do nedaleké vesnice Zirl, aby mu ukázal Martinskou stěnu) byl roku 1579 účasten arcivévodově cestě do Benátek. Tam byl okouzlen regatou, přihlížel komediím harlekýnů a navštívil arzenál. Po týdenním pobytu v paláci Dandolo následovala i města Ferrara a Mantova. Nejcennější, co Harant v Innsbrucku a na zámku Ambras získal, bylo soustavné hudební vzdělání. Kapela arcivévodova, která vznikla v Praze, měla původně 12 členů. Wilhelm Bruneau ji již tehdy rozdělil na vlastní dvorskou kapelu se zpěváky, varhaníkem, loutnistou a chlapeckým sborem a na tak zvanou dvorní hudbu, vesměs s instrumentalisty. V Tyrolích obě muzikální skupiny podstaně vzrostly. Vokální soubor byl složen skoro ze samých Nizozemců a jižních Němců, instrumentální byl italskou doménou. Mladý Krištof Harant z Polžic a Bezdružic navštěvoval v Innsbrucku i zpěváckou školu. Vedle zpěvu se tam cvičilo denně i v kompozici. Hlavním učitelem byl Gerhard van der Roo, druhým Alexander Utendal, taky Nizozemec. Stopy jeho vlivu na Harantovu pozdější tvorbu jsou patrné. Utendalovým nástupcem byl od roku 1582 Jacob Regnart, polymelodik. Také jeho působení na Haranta je nesporné. V Innsbrucku se nacházela tehdy i jedna z největších hudebních knihoven v Evropě. Harant musel znát nejen proslulý Ambraský zpěvník, ale i řadu jiných muzikálií, které se tu tiskly. Existovaly tu i nástrojářské a varhanářské dílny, přičemž je třeba připomenout, že pracha- tický Jan Behaim postavil v hlavním innsbruckém dóme varhany. Mostecký rodák, páter Jakub Pontamus, předvedl zdejšímu dvoru scénické dílo se dvěma sty účinkujícími. Je možno říci, že Harant si za svého innsbruckého pobytu v létech 1576-84 osvojil dokonalou znalost nizozemské a italské polyfon- ní tvorby. Poté, co se jako dvacetiletý vrátil do Čech, musel se však věnovat praktickým věcem. Převzal dědictví po otci, oženil se a sloužil císaři Rudolfovi II. Po nenadálé smrti své ženy se rozhodl podniknout cestu do Svaté země. Harantův osobní referát o nebezpečném putování, přednesený Rudolfovi II., přiměl císaře, aby jej r.1600 povolal do Prahy a učinil svým komorníkem. Vztah těchto dvou mužů by vydal na román. Na rudolfínském dvoře se Harant opět setkal s J akobem Regnartem a jinými známými hudebníky z Tyrol. Poté, co se podruhé oženil a získal zámek Pecku, začal komponovat a vše mluví pro to, že tu měl i svou vlastní kapelu. Po smrti druhé ženy následoval další sňatek a po dožití Rudolfa II. služba novému císaři. Z pověření Matyášova vyjel Kryštof Harant na diplomatickou cestu do Španělska. Na konci r. 1614 se vracel do Čech přes Troly, nevěda, že je vidí naposledy. Protože se s Habsburky nemohl při své enormní ctižádosti srovnat, přiklonil se k protestantství a roku 1619 velel českému dělostřelectvu, které ostřelovalo vídeňský Hofburg a ohrožovalo Ferdinanda II. na životě, což mu ten nezapomněl. Za krátké vlády Friedricha Falckého obdržel Harant sice nejvyšší státní funkce, po kterých toužil, ale tušil neblahý konec. Přesto zůstal po prohrané bitvě na Bílé hoře v zemi, až byl na svém zámku Pecka na začátku r. 1621 valdštejnskými jezdci zatčen a dopraven do Prahy. O tom, že měl tento šlechtic kdy co společného s hudbou, svědčil po dlouhá staletí pouze zvet- šelý, němý a strhaný klavichord. Teprve v naší době se podařilo získat částečný přehled o jeho hudební tvorbě. Vedle čtyř zlomků vokálních kompozic je to šestihlasé latinské mote to »Qui confidunt in Domino« a německé pětihlasé moteto »Maria Kron«. Jejich publikace mezi díly významných skladatelů svědčí o Harantově všeobecné známosti. Jeho vrcholným dílem bylo ovšem »Missa quinis vo- cibus«, provedená roku 1620 v Praze a nalezená 1905 ve Vratislavi. Tato mše se vyznačuje klidnou velebností a pro svou vyspělou skladatelskou tektoniku je považována za skvost české vokální polyfonie. Z těchto dochovaných děl je patrno, že Kryštof Harant z Polžic a Bezdružic se stal na základě hudebního vzdělání, které získal v Innsbrucku, jedním z nejvýznačnějších skladatelů české renezance. —R— REVOLUCE pomáhá k rychlé smrti -S- SRPEN 1968 prostý důsledek února 1948 26 [pageend26]OHROŽENÁ EVROPA A VIDEO Měl to být jednak kongres Společnosti pro vědy a umění a jednak konference o ohroženém dědictví střední Evropy. Jak však prof. Ivan Svi- ták ve své přednášce hned úvodní večer konstatoval, střední Evropa už není ohrožena, střední Evropa už byla dávno prošustrována. A tak zatímco přes 150 čs. intelektuálů v exilu po tři dny ve švýcarském Thunu diskutovalo o střední Evropě jaká není, v přilehlých saloncích, na břehu jezera a v improvizovaném videoštúdiu v zámeckém hotelu natočila produkce Bohemia-Video s týmiž intelektuály dvouhodinový videofilm o Evropě (nejen střední); jaká by měla být a co bychom my v exilu mohli pro to udělat. A hlavně proto, aby to ti doma věděli, že taky něco děláme. Brilantně vedené rozhovory Vladimíra Škutiny s významnými hosty (připomínající svou bezprostředností a naléhavostí jeho dnes už legendární televizní rozhovory s Janem Werichem) nám daly lekci o obrovských a netušených možnostech videotechniky. Jeden z tvůrců a objevitelů slavné televizní »Zvědavé kamery« Jindřich Bernard dokazoval na druhé straně videokamery, co všechno videotechnika dokáže a zvládne. Dvouhodinový videofilm je první z připravovaných občasníků VIDEO-REPORTÉR, v němž bude produkce Bohemia Video v redakci Vladimíra Škutiny informovat diváky především v Československu o nás v exilu, o tom, co naši lidé na Západě dokázali, ale také o názorech odborníků na současnou politickou situaci, vědu, kulturu a bude přinášet portréty významných osobností a reportáže z toho, co se kde děje, dělo či bude dít. Stálou znělku na téma Dvořákovy Novosvětské vyrobilo studio animovaného filmu v Melbourne (Petr a Pavla Rada) a kromě stálého štábu budou na »Video-Reportéru« spolupracovat přední čs. kameramani a filmaři v exilu - Jiň Vrožina v Austrálii, Arnošt Wagner, Vladimír Kabelík a Julo Patta v Kanadě, Jan Dr- vota v Hollywoodu, Karel a Ivan Kynclovi v Londýně a všichni televizní filmaři, působící v televizních evropských stanicích. Programy bude Bohemia Video připravovat v úzké spolupráci se Společností pro vědy a umění — a to byl nej významnější a skutečně historický výsledek konference SVU v Thunu. Samozřejmě vedle jedinečné organizace kongresu a konference SVU, kde Olga Komersová znovu dokázala, že organizační talent je talent tak vzácný, že by se měl pěstovat. PROF. KAREL BARTOŠ MOSKVA NEVYSÍLALA (z Frankfurter Allg. Zeitung 27.7.85 přel. L.P.) Šestnáctihodinový rockový koncert z Londýna a Filadelfie, který simultánně vysílala televize přes satelit do 15 zemí, nebyl v sovětské televizi dosud viděn. U posluchačů celého světa — odhady jdou až k miliardě — byl domnělou živou vložkou sovětské rockové skupiny do vysílání vzbuzen dojem, že se Sovětský svaz podílí na sbírce pro hladovějící Afriku; z Ruska ale, jak zveřejnily londýnské Times, nepřišel do sbírky ani rubl. Časopis Die Welt označuje dokonce sovětskou »účast« za nejšikovnější propagandistický kousek, který se kdy Kremlu podařil. Ze pořad je v sovětské televizi sice přijímán, ale není vysílán, ušlo zřejmě i britské BBC, pořadateli vysílání. Měl-li by (nebyl — pozn. překl.) být třeba i sestřižený kousek tohoto pořadu vysílán nebo předveden účastníkům světového festivalu mládeže v Moskvě (27.7. - 3.8.85), pak jistě bez poznámky německého rockového zpěváka Udo Lindenberga, že (volně přeloženo) pánové v Kremlu i Washingtonu by se měli chytit za nos. Rocková hudba je v Sovětském svazu považována za dekadentní zjev západní kultury. V sov. časopise pro mládež byl pořad »LIVE- AID« označen za »telekosmický koncert« ; že se přitom jedná o koncert na pomoc Africe, se nezmínili Vystoupení sov. rockové skupiny »Autograph« uvedl sov. konferenciér promluvou o »lásce pro všechny lidi« a cosi o »dvou miliardách diváků«. Co ale neuvedl, je, že v Sovětském svazu jen asi 200 jako živá kulisa zvolených diváků smělo v moskevském televizním studiu tento pořad vidět, který byl již předem ohlášen jako »největší koncertní pořad našich časů«. SCHŮZKA KEJKLÍŘŮ V KOLÍNĚ Mezinárodní festival pantomimy v Kolíně n. Rýnem »Kejklíři 85« se letos konal už po desáté. Jubilejní ročník přivedl do dvou kolínských sálů, v nichž se po více než týden hrálo 18 představení nejrůznějších žánrů pantomimického divadla, více než 15 000 diváků. Na jevištích se střídali sólisté a soubory z 11 zemí, předvádějící klasickou pantomimu delľarte, jak ji k dokonalosti přivedla italská rodina Carrarových, v níž se komedie pěstuje už plných 300 let a v níž principálka matka Carrarová je jedinečným Pa- natalonem, indonéský soubor Wayang Orang s rituálními tanci z Javy, mluvená pantomima Sládkova divadla »Kefka« z Kolína nad Rýnem v inscenaci »Ze života hmyzu« bratří Čapků, pantomima s loutkami, jak ji praktikuje západo- německý mim Rosner, vystoupili žijící klasik pantomimy stylu Buto Japonec Kazuo Ohno, anglický soubor Lindsaye Kempa s expresionistickou inscenací »Květy« na Genetův námět. Pro nás byla zvláště zajímavá účast českého mima Boleslava Polívky z Brna a pražského Fialková souboru. Ještě před dvěma lety musili čeští klauni Cvoci v Kolíně na poslední chvíli odříci, protože jim Praha odmítla vydat povolení k výjezdu, letos měl festival dva české večery. Polívka je moderní netradiční mim, vystupující bez masky v civilu, který nemluví jen řečí těla, ale oslovuje přímo obecenstvo. (V Kolíně to činil anglicky.) Jeho kompozice Trosečník je výpovědí o stavech osamoceného člověka. Přesto je to představení veselé, vyvolávající smích v hledišti. Fialka, který přivezl poprvé do Spolkové republiky svou inscenaci Sny, si položil náročné umělecké cíle. Jeho suita o třech částech na motivy Shakespearova Snu noci svatojanské, oživení obrazů Františka Tichého a pohybová poema na malířské dílo Jana Preisslera s hudbou Václava Trojana, Bohuslava Martinů a Leoše Janáčka, byla ukázkou pro Fialku typického tanečního divadla, které kontrastovalo většinou na dramatické akci spočívajících představeních ostatních souborů. Kolín nad Rýnem se stal jedním z evropských středisek pantomimy a jeho festival Kej- klíři je nejvýznamnější světovou přehlídkou tohoto klasického divadelního žánru. Přitom Ko- líňáci ještě před nějakými dvanácti třinácti lety neměli o pantomimě ponětí a většinou je nikdy předtím neviděli. Divadlo Kefka je dnes neodmyslitelnou součástí kulturního života rýnské metropole a každoročně pořádaný festival rok od roku získává stále více na respektu a zájmu veřejnosti. Zásluhu na tomto stavu má především slovenský mim Milan Sládek, který se před půldruhým desetiletím v Kolíně po kratším pobytu ve Švédsku usadil a s několika obětavými krajany a německými přáteli otevřel nejprve pantomimické studio a potom divadlo »Kefka«, které před roky dostalo nové reprezentativnější prostory v kolínské city. -kn- —T— TUZEMEC & TAMZEMEC mezi nimi zeď svobody a bolestí -U- UPRAVENEC po návštěvě ČSSSR 27 [pageend27]MILAN KUNDERA: NESNESITELNÁ LEHKOST BYTÍ Ve své předmuvě k poslednímu americkému vydání »Žertu« hovoří Milan Kundera o své estetice románu, který je pro něj velkou intelektuální syntézou vlastní životní zkušenosti, daru imaginace a velikého množství vědomostí. »Román je spojen s příchodem moderní společnosti, s okamžikem, kdy člověk objevuje neuchopitelný charakter pravdy a relativitu všech lidských věcí.« Je způsobem hledání ztraceného času, nejenom individuálního, ale i kolektivního. »Všechno, co děláme, je řízeno hloubkou času, historie, mýtu, kultury. Pochopit pouto mezi vzdálenou minulostí a současností je jednou z největších ambicí románu.« Román je komponován jako hudba, založen na principu variací a rozvíjení určitých témat. Jeho hodnota je dána opakováním určitých základních motivů. V tomto slova smyslu je i poslední Kunde- rův román »Nesnesitelná lehkost bytí« (který se díky nakladatelství Sixty-Eight Publishers konečně dostává k českému čtenáři ve své originální podobě) knihou variací na téma nekonečné vnitřní rozmanitosti každého lidského vztahu, každé situace jako náhodného setkání mezi lidmi a událostmi, reality jako průsečíku, ve kterém se setkávají, přibližují a prolínají dva protipóly: lehkost a tíže, tělo a duše, pohyb kupředu a cyklické opakování známého. Jeho základním kompozičním principem je metoda dvojí expozice, se kterou nás autor seznamuje v souvislosti s prací jedné z postav knihy, malířky Sabiny: v popředí je pochopitelná lež, v pozadí neuchopitelná pravda. »Žít znamená pro Sabinu vidět. Vidění je vymezeno dvojí hranicí: silným světlem, které oslepuje, a totální tmou. Tím je možná určena Sabinina nechuť k jakémukoli extrémismu. Extrémy znamenají hranici, za níž končí život, a vášeň extrémismu, v umění i v politice, je zastřená touha po smrti.« Extrémy jsou na hranicích mezi schopností lidského chápání a nepochopeným nebo nepochopitelným. Podle Parmenida je universum rozděleno na dvojice protikladů: světlo-tma; teplo-chlad; bytí-nebytí; lehkost-tíže. Zorný úhel lidského individua je v průsečíku těchto protikladů, které se v přirozeném světě lidské zkušenosti prolínají. V Kunderově komposici dvojí expozice je proto život chápán jako směsice obojího: velké, metafyzické otázky o smyslu bytí jsou vyprávěny formou komických epizod a naopak, do hlubokých reflexí a citů proniká vždy i opačný pól formou ironického odstupu od vlastních závěrů a citů. Člověk není Bůh a každá snaha nebrat v úvahu to, co přesahuje možnosti jeho poznání, kýčovitě zjednodušovat či »vědecky objektivizovat«, beze zbytku vysvětlit a manipulovat přirozený svět se mu vymstí a je v románu důsledně ironizována jako produkt úpadku moderní civilizace: »Víme už také, že duše není než činnost šedé hmoty mozku. Dualita těla a duše se zahalila vědeckými termíny a můžeme se jí vesele smát jako staromódnímu předsudku.« Tomášův erotický ráj, ve kterém je harmonie dosaženo rozdělením duše a těla, sexu a lásky, je stejně nesmyslný jako Franzův pochod vpřed do ráje bratrství všech lidí. Neodpovídá lidské povaze, popírá přirozený svět a devastuje jej. Člověk moderní doby dosadil neosobní objektivní vědu na Boží trůn a na své cestě vpřed porušil přirozený řád vesmíru. Tomášova racionální skepse pramení z vědomí, že člověk nemůže nikdy opakováním a volbou jiné varianty (tedy metodami exaktních věd) ověřit správnost svých skutků. Jeho postava se zrodila z úsloví »Einmal ist keinmal«, postavenému proti Nietzschově myšlence věčného návratu, která dává každému lidskému počínání tíhu odpovědnosti. Jeho postoj je však mnohonásobně zpochybněn, v rovinë reflexivní i epické: myšlenka věčného návratu navozuje složitý svět filosofie, úsloví »Einmal ist keinmal« spíše prostředí, ve kterém se v polovině minulého století zrodil kýč. A autor nás už úvodem upozorňuje na »... hlubokou mravní perversi spojenou se světem založeným esenciálně na neexistenci návratu, protože v tomto světě je vše předem odpuštěno a tedy i vše cynicky dovoleno.« V epické rovině přináší láska k Tereze do Tomášova života tíži soucitu, odpovědnosti, ale zároveň, zcela v duchu kunderovského paradoxu, je to právě její snaha přizpůsobit se Tomášovi, která uvede v chod mechanismy, jež pňvodí jejich tragický konec v konfrontaci se světem, kde se společnost vzdaluje myšlence věčného návratu tím, že se zříká povědomí historické a kulturní kontinuity. Jako vždy u Kundery je vlastní příběh jenom východiskem autorových a čtenářových reflexí, jež mu dávají obecnější podtexty: tragický osud Tomáše a Terezy má svoji obdobu v tragédii celého národa, která je opět jen připomínkou smrtelného ohrožení celé evropské kultury. Kompozice románu je založena na důmyslné práci s metaforou a leitmotivy, jež spojují příběh i reflexivní pasáže v složitou síť naznačující nevyslovitelné, mnohoznačné souvislosti rozeznívající historickou, kulturní a citovou paměť čtenářovu ozvěnami antické, židovské i křesťanské mythologie, Beethovenovy hudby, evropské literatury a filosofie. Každý lidský život je partiturou, jejíž leitmotivy si lidé sami vybírají podle toho, jak jsou vnímaví ke znakům krásy a pravdy ve skutečnosti obsaženým Leitmotivem Tomášova vztahu k Tereze je motiv nalezeného dítěte, lidského soucitu, lásky k bližnímu, připomínající mýtus k Oidipovi, Mojžíšovi a Romulovi. Ze soucitu se ujímá Tomáš štěněte, které dostává jméno Karenin, protože Tereza přišla k Tomášovi s Annou Kareni- nou, jednou z knih, které jí pomáhaly povznést se z ošklivosti prostředí, ve kterém žila. Smrt a nádraží jsou dalšími signály, které už úvodem vzbuzují literární asociace a skutečně, příběh Terezy a Tomáše má určité styčné body s Vron- ským a Annou Kareninou. Tereza podvědomě přivedla Tomáše do isolace, která se příčila jeho založení a hrozila zničit jejich vztah. Lidský život je neopakovatelný, Nietzschova teorie věčného návratu neplatí, a přece lze najít určité paralely. Znamená to tedy, že jde jen o to, být schopen vnímat ozvěny pravdy, které k nám pronikají ? Do jisté míry: »Nelze tedy vyčítat románu, že je fascinován tajemným setkáním náhod (....), ale lze právem vyčítat člověku, že je ve svém všedním životě vůči takovým náhodám slepý a jeho život tak ztrácí dimenzi krásy.« Současně však autor zpochybňuje každý příliš jednoznačný výklad mnohovrstevné metafory. Mýtus o Oidipovi je použit několikrát jako nástroj mystifikace. Tereza se ve vztahu k Tomášovi pozvolna mění z bezmocného slabšího v člověka, který zasahuje do Tomášova osudu, z oběti ve viníka. Sofoklovo drama je pro ni znakem, že může věřit neznámému muži, se kterým je Tomášovi nevěrná; znakem, který tlumočila špatně. Tomáš uveřejnil v roce 1968 esej o vině komunistů za osud národa. Uvedl jako příklad Oidipa, který nevěděl, ale přesto cítil morální odpovědnost a vyvodil z ní důsledky. Tento článek nejen změnil Tomášův život (byl kvůli němu pronásledován, protože odmítl odvolat), ale především byl předmětem nesčíslných manipulací a naprosto vulgarizovaných výkladů. Příslušníci STB z Tomášova závěru o odpovědnosti za vlastní činy vydedukují, že nabádal lid, aby komunistům vyškrábali oči. Mýtus o Oidipovi je mnohoznačný a jeho výklad závisí na etické a estetické úrovni vykladačů. Správnost interpretace je přímo úměrná kulturní erudici čtenáře, leitmotivy i metafora počítají s asociacemi v jeho vědomí i podvědomí. Kundera zdůrazňuje, že i příběh čtyř hlavních postav je mýtus, produkt básnické imaginace, východisko nesčetných možných interpretací, z nichž žádná není definitivní. Složitá kompoziční struktura románu pomocí leitmotivů a umělecké metafory poměřuje autorovu životní zkušenost z Československa po roce 1968 a ze západní Evropy sedmdesátých let perspektivou duchovního universa evropské kultury, společného oběma částem HELENA KOSKOVÁ (červen 1985) NA PEKNÚ NOTEČKU V okamžiku, kdy naši mladí skladatelé s ještě mokrými absolventskými diplomy v kapse překročí naposledy práh československých konzervatoří či akademií músických umění, ocitají se před vážným problémem. Čím se vlastně živit, jak dál ? S velkými ideály sice vystudovali jmenované hudební ústavy, ale to však ještě zdaleka nezaručuje jejich uplatnění v oboru. V socialistickém Československu, které se tak rádo chlubí tím, že nemá nezaměstnanost, dnes totiž nejsou pro hudební skladatele místa. A nechtějí-li se tito mladí umělci živit manuelně nebo na Osvětové besedě psát na stroji, usilují o přijetí do Svazu českých skladatelů a koncertních umělců. To však zdaleka není tak snadné, jak by se na první pohled zdálo a je k tomu třeba silný žaludek. Svaz českých skladatelů a koncertních umělců je totiž výběrová organizace a podmínkou pro přijetí je nejen solidní umělecká úroveň žadatele, ale hlavně politická angažovanost. Ta je přednostní. A tak mladí skladatelé houfně vstupují do partaje a jejich kompozice jsou protkány budovatelskými idejemi. A Svaz je spokojen. Jeho členové a adepti také, protože to je jediný způsob, jak mohou dostat svá díla na koncertní pódia. Provedení jednoho takového moderního paskvilu je dotováno mnohatisícovou částkou ze svazové pokladny a vůbec nevadí, že v sále sedí 15 či 20 Udí, povětšině zastupující autorovo příbuzenstvo. Vyspělé koncertní publikum totiž o podobné škváry nemá zájem Nad činností Svazu pečlivě bdí ministerstvo kultury a na pravidelných svazových sjezdech vyzývá předsednictvo k zintenzivnění a zkvalitnění tvůrčí práce. To však není nic nového. Již bývalý ministr kultury Zdeněk Nejedlý hřímal na schůzích, že »V Litomyšli postavíme velikou porodnici, tam budeme vozit rodičky z celého Československa a ty nám budou rodit samé Smetany! ! !« Nestalo se a tak začaly vznikat paskvily jako »Buduj vlast, posílíš mír«, »Komunistický manifest« a podobně. Tato díla se stala vzorem skladatelské generaci, která dnes píše skladby výhradně poplatné stranickým výročím a akcím Přesto, že to jsou díla bezduchá, 28 [pageend28]objevují se pravidelně na koncertních pódiích. Jestli však na nich zůstanou či jestli budou s definitivní platností založena do hudebních archivů, o tom rozhodne jen čas. Ale nemají to naši novodobí géniové lehké. Asi těžko by si, hledajíce inspiraci při procházkách na Malé Straně, mohli zanotovat českou lidovou »Pode mlejnem, nade mlejnem«. Dál už to totiž všichni právníci dobře znají a s pány komponisty by to nedopadlo dobře. Nezávidím jim. PŘEMYSL BARÁK KDYŽ AUTOR VÍ A DOVEDE T. G. Masaryk se na vícero místech zmiňuje, že jeho cestou k poznání ruských problémů byla ruská literatura. Můžeme si tedy posloužit frází, že literatura je duší národa. Zbývá dořešit otázku, co je a co není literatura. Každé z řešení bude osobní, ale i v kategoriích, které estéti do literatury započítávají jen okrajově, můžeme všichni potvrdit, že naše informace o Anglii se budou skládat, a to v míře více než značné, z četby Agaty Christie nebo Edgara Wallace, a Gardner bude naplňovat naše znalosti o USA, pokud v nich náhodou nežijeme, stejně bohatě. Česká literatura se na dobrého detektivkáře nevyšvihla, meta je zřejmě zatím příliš vysoko, ale obraz o starosti našich bytí a o našem životě nám podat může a podává. Pokud to autor umí. Jan Novák z Chicaga přišel do exilu jako patnáctiletý chlapec. Jako autor se prosadil nejprve anglicky, jedna jeho hra se hrála v New Yorku; za povídku, obsaženou i v jeho českém debutu, dostal literární cenu, když existovala ještě jen ve své anglické verzi. Loňského roku mu u Škvoreckých vydali jeho prvou českou knížku s titulem »Striptease Chicago«. Jan Novák, jako každý talent, nepřesvědčuje o svých filozofických vizích, dává jen obraz světa československé empirické existence. Pokud řekneme, že J. Š. Baar nám popsal českého člověka minulého století, Jan Novák podává obraz, kam až to tento člověk dotáhl po sto letech se svými českými a slovenskými cha- lupnickými geny a v podmínkách, kdy ho ne- škrtí omezení policejního státu. Protože český a slovenský člověk Jana Nováka žije mimo Československo. Česká a slovenská literatura se vydávala v Americe už před více než sto lety a Jan Novák píše nikoli proto, že chce dokázat, že umí popsat papír — což je bohužel znak leckteré moderní perly našeho písemnictví —, ale proto, že má co říci — a musí to říci. Jan Novák píše o nás. Používá anglismů tak, jako i my je používáme a jak je používá dokonce i velmi úřední čeština v Československu; dodejme, že jich používá ûstrojnë a jako ilustračního prostředku. Řekli bychom, že mnohem zdařileji, než když se o zpracování shodného tématu pokusil i renomovaný autor jako je Josef Škvorecký. Používá i slov, při kterých se dámy pýří, ačkoli by je jako dámy vůbec neměly znát a tudíž se ani pýnt, ale my těchto slov používáme a Novák píše o nás a není dobře zlobit se na zrcadlo, je-li huba křivá. Novákův svět je světem českého a slovenského Chicaga, světem těch, kterým se v USA říká "modré límečky”, tedy dělnická třída. V Chicagu je taková společnost a jsou takové společnosti asi všude, kde se na světě sešlo pár Čechoslováků a vytvořili si enklávu rodné vlasti. Zájmy Novákových hrdinů nejsou příkladné, ale jsou známé, až velmi dobře známé, místy dokonce obludně známé, a potkal-li by Pantáta Bezoušek svého pravnuka v československém Chicagu (e tutti Janko Král), zíral by s podivem, jakož i nám je leckdy zírati. "Uprdnuto”, nazýval tuto mentalitu Jiří Voskovec a můžeme to tedy říci po něm, autor nemůže za to, co musel napsat, nelže, nevymýšlí si, dal svůj záznam naší obecné zvláštnosti a zvláštní obecnosti. Víc se snad říci nedá, vše ostatní se musí přečíst. Surově hnusná je pravda takovýchto existencí, nikoli její literární záznam. Jací jsme, čím jsme, to jsme. Tohle Jan Novák napsal. Nepátrá proč, právě tak jako po tom u svého záznamu Chicaga nepátral Nelson Algren. Škvoreckého Zbabělci jsou česká společnost roku 1945. — Striptease Chicago je československá společnost roku 1980, nikoli jen v Chicagu. Přečteme-li si třeba posledního Ivana Klímu, který píše v Praze, zaráží nás stejné věci. Literatura se jistě liší od házení bumerangem, ale pokud jsou nějaká shodná měřítka, tedy Jan Novák dohodil ze současných autorů zatím nejdál. Striptease Chicago vydali Škvorečtí v Kanadě a požadují za ně $ 9.25. Levné to není, ale za ty peníze to prosím stojí. JAN BENEŠ ANTOLOGIE ČS. VÝTVARNÍKŮ V EXILU V Paříži právě vyšla dlouho ohlašovaná antologie československých výtvarníků v exilu: Sensibilités contemporaines - 70 artistes d’origine tchèque et slovaque / Contemporary Artistic Sensibilities - 70 artists of czech and Slovak ori- gin living outside Czechoslovakia. Dvojjazyčný text představuje nejprve předchůdce moderních výtvarných tendencí, kteří žili a pracovali mimo vlast: Františka Kupku, Vojtěcha Preissiga, Josefa Šímu a Toyen. Reprodukcemi děl, životopisy, autorskými statements a bibliografiemi presentuje potom 66 dalších umělců, kteří emigrovali z Československa. Autorka je seřadila podle jednotlivých výtvarných tendencí. Přehled je neúplný, nebylo snadné vypátrat umělce roztroušené po celé zeměkouli. Tím nutnějším a záslužnějším se nám jeví praxe některých exilových časopisů, které představují exilové výtvarníky v drobných medailonech. Připravují tak materiál pro budoucí úplnější slovník čs. výtvarníků v exilu. Doporučuji tuto publikaci pozornosti čtenářů Reportéra také proto, že autorka nesla velkou část nákladů sama a koupě knihy by měla být povinností všech, jimž záleží, aby její úsilí bylo podpořeno, protože je to v zájmu naší společné věci — československé kultury. Kniha stojí 100 FF a lze si ji objednat na adrese: Geneviève Bénamou, 13 allée Marcel Nouvian, F-93300 Aubervilliers, France. KAREL TRINKEWITZ HAVLÍČEK NĚMECKY Havlíčkovo jméno začíná být v cizině známé i široké veřejnosti. Tak třeba právě v Tyrolích, kde o něm dosud vědělo jen pár historiků nejstarší generace. Dne 4.července představilo totiž největší rakouské nakladatelství »Oesterreichi- scher Bundesverlag« v Brixenu knihu Jiřího Moravy »Der k.k. Dissident Karel Havlíček«. Pro prezentaci této nejen první německé, ale i první kritické biografie našeho národního hrdiny vůbec, dalo město k dispozici zasedací síň své historické radnice. Její stěny jsou zdobeny ještě znaky všech korunních zemí bývalé monarchie, tedy i Čech. Tuto okolnost vyzdvihl brixenský starosta dr. Zeno Giacomuzzi, po němž promluvil zástupce vídeňského nakladatelství Herbert Pirker. Instalovali-li tu Češi právě před 60 léty pamětní desku, publikace o jejich nej) puláměj- ší osobnosti 19. století je šedesátá vr námé řadě »Oesterreich-Themen«. Po přednášce Jiřího Moravy (byl přítomen i Wolfgang Heis, majitel »Elefanta« a Havlíčkova domku a dr. Bernhard von Moerl, v jehož knihkupectví Weger si kdysi Havlíček opatřoval četbu) zajímala žurnalisty a reportéry (v provincii Alto Adige je 34 soukromých rozhlasových stanic) a hlavně »brixenská mučednická legenda«. -V W- Třídně uvědomělá VODKA válčí s imperialistickou WHISKY o světový alkoholismus —Y— Mladší generace už to začíná číst jako U -X Z- Podpis anonyma 29 [pageend29]Kniha sama byla jak v jižních tak v severních Tyrolích přijata dokonce velmi příznivě. Recenzenti, podtrhující, že »pronásledovaný píše o pronásledovaném«, tedy s »hlubokou schopností vcítit se« a sice do osudu »velkého Rakušana« Karla Havlíčka, který současně se zdejším Jakobem Phillipem Fallmerayerein »jako první varoval před ruským nebezpečím«, ocenili zvláště Moravovu snahu »udržet dnešní Čechy v kulturním povědomí západní Evropy«. Přitom se mu podařilo téma »českého Andrease Hofera« podat přes »veškerou mravenčí práci« »svrchovaně čtivě«. To proto, že se neomezil »jen na studium archivních dokumentů a sekundární literatury«, ale vydal se »láskyplně po všech stopách Havlíčkových v Brixenu«. Na základě Moravovy »obdivuhodné akribie« a »smyslu pro detail« vznikla biografií »nejtalentovanějšího mezi někdejšími rakouskými žurnalisty« i velmi důležitá »tyrolensie«. Vyzdvihnuta byla i poutavost průběžné ilustrace a perfektní vnější úprava. -P.L.- 3 NOVÉ KNIHY INDEXU Synové nemívají rádi, když se jejich prvotina inzeruje jako, že »syn známého Milana Šimečky Martin M. Šimečka napsal tři samostatné příběhy, které pod společným názvem "Žabí rok” vydal Index.« Ale v případě Martina M. Šimečky to je třeba povědět — pro orientaci čtenářům Že totiž nedostávají do ruky filosofické eseje, ale povídky, barvitě vyprávěné moderní slovenštinou (tedy nikoli v překladu, protože proč taky slovenské knížky pracně překládat do češtiny?). Druhá knížečka — spíš sešitek — jsou eseje Bohemica "Shledání smyslu” a jiné úvahy z let 1978 až 1984, vydané ve spolupráci s redakcí Listy. Třetí knížka vyšla vlastním nákladem autora Ivana Svitáka a má název "Kámen mudrců” (už byla anoncována v Reportéru 2/ 85). Ivan Svi- ták svou knížku úvah, monologů, logiky smíchu, zoologie, racionality absurdity, byrokracie a čertví čeho ještě charakterizuje jako »dialektiku, vyloženou kalifornským způsobem«. V každém případě je to jedna z nejlepších knížek letošního roku a je to jen důkaz ostudného obrazu čs. exilu, že si takovouhle knížku musí autor vydávat vlastním nákladem! -V.A.- SLOVO MÁ POSLANEC MASARYK Péčí redaktora Karla Jadrného vydala mnichovská edice ARKÝŘ ve spolupráci se Společností pro vědy a umění objevnou knihu Jiřího Kovtuna »Slovo má poslanec Masaryk«. Jsou to parlamentní projevy T. G. Masaryka ve vídeňském parlamentu z let 1891 až do roku 1914 (doplněné dokumentárními fotografiemi), které jsou svědectvím nejen o politickém přehledu profesora Masaryka, ale především o celém posledním dvacetiletí Rakouska. (Edice ARKÝŘ, Postfach 340208, D-8000 MUENCHEN 34. - Cena: 25 DM.) t is íc í n o v ý o d b ě r a t e l r e po r t é r a Soutěž »Tisíc nových předplatitelů Reportéra« skončila Tisícím novým předplatitelem je pan P. Holman z Kanady, jemuž odběr doporučil Dr. Karel Šmolek. Slosování cen bude v sobotu 23. listopadu 1985 v 19.00 hod. v restauraci »Krone« v Morschachu SZ. MARTINA, jak ji neznáte, předMaví se Vám ve své mitobíograirs JÁ JSEM JÁ Mluví zde rmprcsln otevřené. a s vkusem, c svém soukromém i tenisovém životě, podrobně bé i okolností svého rozhodnuti zůstat v Americe, dramatickou návštěvu rodičů v Texasu.. vztahy k jiným tenistkám, dětství a ranná těla v Československu. Netaji se ani svou láskou k Americe, sní svou nechuti ko komunismu Asi dva roky po invazí jsme hréíy éiyřhfu proti dvěma Ňuskám. Vyteaty a jedna z těch dvou Straek Oyte tek urazená. ža mí po zápase ani pořádná nepodáte ruka. No nic. Pakte jsem p: Ty bys no kud musei a přijet v tenko, abys mé porazíte:' Knihu přeloží! z anglického originálu doset škvorecký a je vyzdobena mnoha íoiografiemí. převážné z. Martínina soukromého alba. Objednat si jí můžete na adrese: 5ÍXTY-BGHT PUBLISHERS. CORP. BOX 695, POSTAL STATION A. TORONTO, ONTARIO M 5W WŽ, CANADA CENA včetně PS: Těsně před uzávěrkou jsme dostali nezaručenou informaci, že prý se po svém vítězství na mistrovství USA dostavila k panu Josefu Škvoreckému HANA MANDLÍKOVÁ a požádala o český překlad a vydání své knihy »TAKOVÁ NEJSEM«. Pro nedostatek místa přesouváme články pro rubriku »Magazin« do rozšířeného Magazínu v příštím čísle. Čtenáře žádáme o pochopení. 30 [pageend30]MILAN RODEN, vl. jménem MILAN BABINEC, nar. 1947, grafická škola 1952-55, fotograf Muzea hl. m. Prahy, od roku 1968 v Austrálii, poslední práce: reprezentativní kniha Obrazový průvodce australskými vinicemi. »Poprvé jsem viděl Milana v kavárně Slávii před více než 30 lety. My — tehdy už borci ošlehaní kavárenskými ventilátory — jsme začli patnáctiletému kudrnatému mladíčkovi s fotoaparátem na krku říkat Eféb. Od těch idylických dob (i když jinak to byly doby zlé) se naše cesty potkávaly a zase rozcházely. Občas mě vyfotil, tu při premiéře, tu při svatbě, ale vždycky pěkně. Když se na ty fotky dívám, připadám si na nich živější než jsem dnes. Myslím, že to bylo 25. srpna 1968 večer. Přišel jsem k němu hrát karty a zastihl jsem ho zkrouceného. ’’Zena mě žene do Austrálie. Co tomu říkáš, Petránku?” Když jsem za ním po deseti letech přišel do Melbourne, ani mě nepřekvapilo, že už nevyhlíží jako Eféb, ba dokonce jsem se ani nedivil, že zatím stihnul stát se jedním z nejlepších australských fotografů. Když někdo začne v patnácti ve Slávii, asi v něm něco musí být.« Petr Rada (Austrálie) 31 [pageend31]REPORTÉR Zweimonatsschrift in tschechischer Sprache Bi-monthly in Czech language Périodique bimestriel en langue tchèque CH-8048 ZURICH, Postfach 1737 Dvouměsíčník »REPORTÉR« vychází v nakladatelství POLYGON vždy v lednu, březnu, květnu, červenci, září a listopadu. Redakce: Vladimír Škutina, odpověd. redaktor, Karel Trinkewitz, výtvarný redaktor Za vydavatele a administraci zodpovídá: Ludvík Friede Tisk: Graphic, Creation & Printing, Curych. ROČNÍ PŘEDPLATNÉ: Evropa (pozemní a lodní cestou) . . . sfr. 33.— ostatní kontinenty (letecky)...........sfr. 39.- jednotlivé číslo: sfr. 6.—, letecky sfr. 7.— Předplatné a dobrovolné příspěvky na zásilky Reportéra do Československa lze platit na následující konta (všechna znějí na jméno Polygon-Verlag, Zürich): Postcheckamt Zürich, konto 80—60451-5 Schweizerische Kreditanstalt (SKA) Zürich- Rathausplatz, konto 0860-637.650-01 Volksbank Hochrhein eG, Waldshut (BRD), konto 217.538.0, Bankleitzahl 684 922 00 Odběratelé ve Skandinávii mohou platit na poštovní konto Severských listů, číslo konta: 664 121 -1, a poznamenat na levé straně složenky, že je platba určena pro Reportér. Odběratelé v Jižní Africe mohou platit v Ran- ‘dech na adresu: Z.AJakubicek, P.O.Box 8093, 1625 Edleen. Další možnosti plateb: osobní šek, personal nebo international money order (nikoli postal money order!!!), mezinárodní pošt, poukázka, hotovost (bankovky). DŮLEŽITÉ: Dosavadní odběr se automaticky prodlužuje na další období, jestliže nebyl předem písemné odhlášen. Publikované články, podepsané autorem, obzvl. dopisy čtenářů, nemusí vyjadřovat souhlasný názor redakce. Nevyžádané rukopisy, kresby a fotografie se nevracejí. - Přetisk článků nebo jejich částí je dovolen jen s uvedením pramene: »Reportér, Curych« - Za obsah inserátů vydavatel ani redakce neručí. LENIN A KRUPSKAJA V CURYCHU Jedna z koláží KARLA TRINKEWITZE ke knize Vladimíra Škutiny, Jaroslava Gillara a Jiřího Hochmana LENIN V CURYCHU = PADĚLANÁ VRAŽDA, která v tyto dny vychází v curyšské Konfrontaci. Kniha není parodií na Solženicynovu stejnojmennou knihu. Je to komediálně laděná kriminálka, kladoucí čtenářům otázku, jestli skutečně odeslal císař Vilém Lenina v roce 1917 v hytláku z Curychu do Ruska, aby mu tam vyhrál válku — anebo jestli Lenin zůstal v Curychu v převlečení až do...... tých let? Knížku si můžete objednat prostřednictvím Reportéra. [pageend32]