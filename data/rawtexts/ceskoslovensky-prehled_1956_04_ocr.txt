ČESKOSLOVENSKÝ PŘEHLED Ročník m. Duben 1956 Z O B S A H U “Komu věřit?” Anatomie kolektivního vedení Kulturně politické uvolňování Snít či nesnít? Mzdová politika Slovenské národní orgány po puči F R E E ' E U I O P E V C O M M I T T E E , I N C . 1 1 0 W E S T 5 7 T H S T R E E T • N E W Y O R K 1 9 , N. Y. < , . . i.v , ■ , m . si 7 4 [pageend1]ČESKOSLOVENSKÝ PŘEHLED ROČNÍK III. m Duben 1956 ** ČESKOSLOVENSKÝ PŘEHLED vychází měsíčně. — Rediguje a vydává československé oddělení Free Europe Press, Free Europe Committee, Inc., 110 West 57th Street, New York 19, N. Y. Na tuto adresu také řiďte veškerou korespondenci. Přetisk dovolen, avšak pouze s udáním pramene: “Československý Přehled, datum”. Příspěvky se nehonorují, nevyžádané rukopisy se nevracejí. Roční příspěvek: USA ................... ... $ 3.00 Kanada ............... ... $ 3.00 Velká Britanie ... 1, 2, 0 Francie ............... ... Ffrs 1000.00 Belgie ............... ... Bfrs 150.00 Norsko ............... ... Nkr 22.00 Švýcarsko............ 13.00 Německo ............ . . . D M 12.00 Austrálie ........... ... L. A. 1, 6, 0 Argentina ............ 42.50 Mexico ............... ... Pes. 26.00 Čtenáři ve Spojených státech a v Kanadě nechť zašlou příspěvek šekem nebo money orderem opatřeným zřetelnou poznámkou “Czechoslovak Review” na adresu Free Europe Press, 110 West 57th Street, New York 19, N. Y. V o- statních případech, jsou-li pochyby o způsobu placení příspěvků, redakce Přehledu ráda poradí jak postupovat. O B S A H K situaci: “Komu věřit?” •• . 1 Anatomie kolektivního vedení - Robert Loukota .. . 4 Kulturně politické uvolňování - Pavel B erka.............. .. 8 Snít či nesnít? - Fabián David ..................... ..14 Mzdová politika - Alois Rozehnal..................... ..17 Slovenské národní orgány po puči (část II.) - Pavel Korbel ..................... . .24 Feuilleton: Arnošt bude horníkem ......... • •............ ..10 Poznámky ..........• •............. ..31 Uprchlíci vyprávějí ........ ...34 Slovo má režim ••........... ..35 [pageend2]K S I T U A C I : “ KOMU VĚŘIT?” Vše nasvědčuje tomu, že v půli dubna bylo československé veřejné mínění v prudkém pohybu. Píší-li Literární noviny o tom, že komunistická strana hyzdí Prahu slavnostními paťádami, kdy ji obední laťkami, ověsí pomalovanými papíry a zaplácá sádrou víc než vánoční stromek, píší-li tyto noviny o slavnostních potěmkinových vesnicích, o cenných trvalých materiálech, které se takto proplýtvají, srovnávají-li Literární noviny “dvacetiletou úmornou práci Myslbekovu na pomníku svátého Václava (!) se vznikem pražského Stalinova pomníku” — pak se doma něco děje. Ona již první reakce na bolševickou linii z únorového sjezdu byla silná, mnohde nespoutané individualistická, jak je dokumentováno v dalších článcích tohoto časopisu. Ale čekalo se, že když konečně po jednom měsíci ústřední výbor komunistické strany nabral sil, aby zrevidoval svou existenci, linii a historii, že také zdisciplinuje a “usměrní” tento nespoutaný individualismus intelektuálů, projevující se v tisku a Časopisech režimu. Zatím máme před sebou obrázek tří týdnů, které po “slavném zasedání”’ ústředí KSČ uplynuly. I tento kratičký film veřejného mínění však naznačuje, že režim nebyl na důsledky revise linie připraven. Jak jinak lze totiž rozumět tomu, že Rudé právo napíše ve svém úvodníku: lidé si kladou otázku — komu tedy a Čemu věřit? Že Mladá fronta i Práce o den později opakuje totéž dvousloví: “komu věřit?” a znovu napomíná: “věřit straně!” Že táž Mladá fronta napíše větu: “Nejdůležitější je nyní: co dělat?” Že úvodník Pravdy se chmuří nad tím, že “mnohí sa len pomaly a s ťažkosťami vypo- radúvajú s týmito otázkami”. Že pražský rozhlas komentuje situaci slovy: “je pravdou i to, že mnozí upadli v paniku a ptali se, čemu mají věřit”. Snad má smysl poznamenat, že ústředí kompartaje tyto potíže patrně větřilo. Že moskevská linie dvacátého sjezdu — jakkoliv sympatická — je postavila před obtížný úkol provést salto. Svědčila by o tom Novotného slova, pronesená na ústředním zasedání, kdy prorokoval, že se “snad objeví lidé pochybovační”. V tom se nemýlil, měl-li na mysli, že ďojde k zmatku a desorientaci kádrů rodné strany. Lze celkem snadno pochopit, proč dnes Rudé právo na jedné straně velebí novou linii a na druhé straně vykřikuje: “straně věřte, soudruzi!” Je totiž těžko věřit, kd}ž se Novotný na zasedání ústředního výboru zapřísahá, že ústřední výbor trpěl nesprávnou praxí, protože jen schvalo\al referáty svých bossů a neměl do věcí co mluvit, a že s tím třeba rázem skoncovat. Věří se tomu těžko proto, že dvoudenní zasedání ústředního výboru uskuteční: snížení cen, zvýšení platů, projedná mezinárodní situaci, vnitropolitickou situaci, kritiku kultu osobnosti, kritiku ideologické práce, kritiku bezpečnostních orgánů — nadekretuje novou linii, o které provede “diskusi”, schválí resoluce — to vše svou kolektivní moudrostí — a pak se v tisku objeví jak resoluce, tak i Novotného projev, které jsou místy na chlup stejné. Patrně aby se tak dokumentovala nová zásada, že se nemají schvalovat referáty jako směrnice, protože to odporuje principu kolektivního vedení. Je také nepochybně příliš velkým soustem pro ty zbylé skalní komunisty, když slyší Novotného lkát nad nemrav[pageend3]ným životem nové komunistické aristokracie, nad výchovou dětiček komunistických potentátů, “které již od mládí jsou vedeny k tomu, aby se dívaly na život s postavení svého otce”. Co si mají "skalní” myslet, když úvodník Rudého práva desavuje stranu a vládu za to, že si objednávala děkovné resoluce od pracujících při snižování cen, že se ‘‘vytvořilo ovzduší, v němž lidé takové resoluce často jen formálně podepisovali”, že se tak “hromadily balíky děkovných dopisů — a v mnohých lidech pomyšlení, že oni neznamenají nic, že tam nahoře mohou všechno”. Jak se asi musí červenat komunisté před ostatními, když jim tito citují Novotného pokání za to, že se policie a soudy režimu “od roku 1948” dopouštěly zvůle a bezpráví? Kolik morálky zbude ve funkcionářích Svazu mládeže, Svazarmu, tělovýchovy a odborů, když jím Novotný řekne, že tyhle jejich organisace je třeba odstátnit, že zájmové organisace nejsou zájmovými organisacemi, protože v nich umřela dobrovolnost a dobrovolní pracovníci, kteří byli nahrazeni budováním “široce rozvětveného a státem placeného aparátu” ? A že “s tímto stavem, který vede k přílišnému zestátnění ‘společenského života’ je zapotřebí co nej rychleji skoncovat? Deník totalitních odborů, který se vždy staral o to, jak “sfouknout odborářské volby”, otiskne 14. dubna úvodník, v němž slzí nad potlačováním základních lidských práv.“ Což lze připustit takovou neúctu k lidem”, napíše, “což je možno mlčet k tomu, že jsou členové odborové organisace zbavováni svého základního práva svobodně volit své funkcionáře, že se hrubým způsobem porušují stanovy organisace?” Jak se po přečtení těchto řádek mají cítit ony skalní mezičlánky v odborech, jimž je jasno, že ti nahoře si začínají umývat ruce na jejich účet? Co si mají myslet drobní funkcionáři národních výborů, které režim strká do první bojové linie s občanstvem, když Práca dá celoslovenskou publicitu jakési soudružce z MNV, která na celé kolo hlaholí, že před volbami do národních výborů toho lidem naslibovali “a zostali — iba sl’uby”. Co se děje asi v hlavě místního agitátora, když si v Rudém právu přečte, že “mnohé názory, vyřčené jednotlivými osobami, či tlumočené články v tisku — i v Rudém právu •— se často považovaly za definitivní soudy a hodnocení a někdy z nich pak různí horlivci vyvozovali nesprávné závěry” ? Nepřejde ho horlivost? S jakou chutí si navléká uniformu policajt po přečtení anonymního fejetonu v Rudém právu, kde se výslovně praví, že “Slánský dokonce žádal, aby se pracovníci bezpečnosti učili ze zkušeností . . gestapa”, že “naprosto nesprávné bylo odsuzování lidí jen na pouhém základě jejich vlastního doznání, při použití nezákonných method, aniž by existoval skutečně průkazní materiál”. A tu je třeba si položit otázku: jak se cítí režim sám, když s tím vším musí ven? Některé zjevy nasvědčují tomu, že mnozí komunisté v aparátě považují běh současných událostí za jakousi renesanci, že uvolnění vítají a sami je prosazují. Na druhé straně se ovšem režim musí omývat, musí se distancovat od mnohých svých oddaných orgánů, protože jeho velcí vzorové v Moskvě jej udali u národa, když se přiznali k zločinům, v republice kopírovaným. Režim se tedy omývá a snaží se jít s proudem, s tím, co říkají občané, o čem se veřejně diskutuje. Chce se ve veřejném mínění zachránit tím, že povede kritiku proti sobě — mimo jiné také proto, aby se mu kritika nevymkla z rukou. Spoléhá na to, že mu tato “otevřenost” získá sympatie, jež jsou utráceny tím, co o sobě říká. Klíčem k situaci však zůstává veřejné mínění lidu, protože na něm převážně záleží, jak daleko půjde ta kritika, kterou si režim nepřeje. Zatím tato nežádoucí kritika bobtná na všech stranách. Typickou ukázkou je nová periodická edice Slovenského vydavatelstva politickej literatúry, která se jmenuje 2 [pageend4]“Odpovede na otázky”. Jak již titulek naznačuje, režim tu odpovídá na palčivé otázky dneška. Zde je obsah prvního čísla: “O Stalinovy a kulte osobnosti”, ‘‘Kedy skrátime pracovný čas”, “Aký je rozdiel medzi armádou Nemeckej spol’kovej republiky a Nemeckej demokratickej republiky’', “Prečo zaostává výstavba montovaných domov” a “Čo som videi v Ku-Klux-Klane”. Není jasno, zda poslední položka se do sborníku dostala proto, aby přilákala čtenáře, či jen proto, aby také režim si mohl zvolit thema. Ostatní themata si volí lid. Další volbou je na příklad otázka plýtvání penězi při stavbách státních projektů, jak píše Svobodné slovo. O mrakodrapu v Podbabě si prý lidé vyprávějí a- nekdoty a Ing. arch. Václav Hájek se tu vyzouvá ze zodpovědnosti poukazem na chyby ostatních partnerů — investora a prováděcího závodu. Partajní příslušníci se zabývají životem funkcionářů a Rudé právo jim to otiskuje: ‘‘To není správné, když vyšší funkcionáři nepouštějí své děti ani na brigády a drží je v ústraní. My máme své syny a dcery v pohraničí a jiní je tam poslat nemohou?” Také milostpaní funkcionářů se dostávají na přetřes v Rudém právu, protože “zaujímají takové funkce, že jim k nim spíše dopomohlo rodin- kářství a strýčkování než vlastní schopnosti”. A funkcionáři dostávají výprask za to, že “dávají přednost svým osobním zálibám a zájmům před plněním povinností”. “O literárním ovzduší a kritice” psalo Rudé právo 18. dubna, že “mnozí vychutnavači jemné krásy v umění volali nepřímo na své odpůrce bezpečnostní orgány”. A lid obecný se podle téhož listu ptá: “Cožpak za kult osobnosti a jeho důsledky může být odpovědný jen Stalin, jednotlivec?” Poslední věta je již přechodem k tomu, co režim nazývá “anarchií” ve veřejném mínění republiky. “Některé neodpovědné živly využívají otevřené kritiky a boje proti kultu osobnosti k neuznávání jakýchkoli pokynů vedoucích”, psala Mladá fronta. “Vede to k nekázni na pracovištích, k osobním urážkám, ke zbytečným hrubým útokům na■ ty vedoucí, kteří zvůli a anarchii nechtějí p ř ip u s titPodle Rudého práva vystupují se zvýšenou aktivitou falešní “přátelé” lidu a snaží se otřást důvěrou pracujících v politiku strany. Tisk režimu hovoří o probdělých nocích, vzrušených diskusích, hádkách, horkých hlavách, o potřebě “skoncovat s těmi někdy hloupými, někdy záměrnými provokacemi”. Píše o tom, že “se otevřel ventil”, o tom, že “obrat v našem životě, který nyní prožíváme, je velmi vážný”. Vážnost tohoto obratu s komunistického hlediska je v tom, že aparát režimu jen stěží stačí reagovat na kvas mezi obyvatelstvem, že policie jako ošetřovatel veřejného mínění již funguje jen nedokonale a propagandisté nyní nedostávají rozmnožené pokyny, jak čelit situaci. “Ať přijdete kamkoli, všude se o sjezdu hovoří”, napsal T. Svatopluk k situaci 7. dubna, “všude se vynořují desítky a sta otázek, z nichž naše propaganda zatím nezodpověděla ani jedinou.” Na této ilustraci lze teprve změřit starosti režimu, který byl chycen v nepřipravenosti a který jen pomocí ústředních orgánů zaklíná: “věřte straně, straně věřte, soudruzi!” Tato situace svádí k optimismu. Ale i realista může vidět zcela zřetelně, že zatímní vývoj od počátku března neubírá obecnému uvolňování na intensitě. Ba právě naopak — zatím co v prvních týdnech mělo uvolňování, vedené komunistickými intelektuály, charakter reformace, podpálení veřejného mínění nyní vykazuje charakteristické rysy hučení davu. Zatím se projevuje sice o- becně, ale jen v okruhu životní bezprostřednosti občanů. Nevykrystalisovalo do politických forem. Co lze od situace očekávat, charakterisoval T. Svatopluk v Literárních novinách takto: “U nás ještě nezačal proces hluboké sebekritiky našeho politického, hospodářského, vědeckého a kulturního života. Ale všichni víme, že máme-li se hnout kupředu, musí k tomu dojít . .” 3 [pageend5]ANATOMIE KOLEKTIVNÍHO VEDENÍ ROBERT LOU KOT A Článek je kompilací rozhlasových projevů a-utora, pronesených na vlnách Svobodné Evropy ve dnech 28. února, 3. března, 8. března a 15. března My začali úvahu zjištěním, že Stalinovu modlu povalil dvacátý sjezd. Chyba. Ne celý dvacátý sjezd, ne dvacátý sjezd jako jeden muž, a také ne předsednictvo ústředního výboru jako jeden muž. Povalení Stalinovy modly bylo dílem toho křídla strany, které je proti Chruščevovi. Muži na tomto křídle strany si uvédomují, jaké nebezpečí se skrývalo v bezohledném spurtu Nikity Chruščeva za slávou a mocí. To, co se ve velkém přihodilo Berio- vi, to se na dvacátém sjezdu přihodilo v malém a nekrvavém vydání Chruščevovi. Chruščev cítil sám sílu této oposice. Proto Chruščev učinil v zahajovacím projevu ten ústupek, že dobrovolně začal s odsuzováním kultu osobnosti, jemuž se až do nedávná sám tak oddával. Nepochybně chtěl maskovat porážku svých aspirací. To však odpůrcům Nikity Chruščeva nestačilo. To se jim nehodilo. Nehodilo se jim, aby Chruščev zamlžil frontu mezi se- bou a svými odpůrci. Mikojan proto Chruščeva zaskočil. Mikojan Chruščeva zaskočil už před tím, že na odsouzení kultu osobnosti položil nepoměrně větší důraz nežli Chruščev. Především však Mikojan Chruščeva zaskočil tím, že kult osobnosti spojil výslovně se jménem Stalina. Mikojan takto provedl rozhodující úder. Na to Chruščev nebyl připraven. Mikojan se tak stal hrdinou dne. Říkám zcela vědomě, že Mikojan Chruščeva zaskočil: v plném slova smyslu zaskočil. Neboť kdyby se bývalo přípravné předsednictvo sjezdu dohodlo předem na postupu, že na sjezdu bude Stalinova památka výslovně rozcupána, byl by ji rozcupoval Chruščev jako první řečník. Chruščev by nebyl zůstal při nezávazných a formálních řečech proti jakémusi anonymnímu kultu osobnosti. Byl by Stalina jmenoval jménem. Chruščev by nebyl přenechal výsostnou roli toreadora nikomu jinému. A kromě toho, kdyby Mikojanův projev býval naplánován v přípravném předsednictvu sjezdu, nebylo by se přeci čekalo plné dva dny s uveřejněním tohoto Mikojanova projevu! Jaké hádky se asi odehrály v těch dvou dnech mezi Mikojanovým projevem a jeho u- veřejněním! Jaké napětí za kulisami! * Z toho usuzuji, že se kolektivní vůdcové předem nedohodli. Když Mikojan Stalina výslovně drtil, bylo to pro mnohé — a zejména pro Chruščeva — překvapení jejich života. Vždyť ještě v prosinci, dva měsíce před dvacátým sjezdem, když bylo výročí Stalinových narozenin, vyšly v Pravdě dva velké oslavné články, ve kterých se Stalinovo jméno opakovalo sedmadvacetkrát. To se nápadně blíží zvyklostem z doby, kdy Stalin byl na vrcholu. Šéfredaktorem Pravdy je teď nějaký Šepilov, pravá ruka Nikity Chruščeva. Jestliže byla dohoda, že se na sjezdu Stalinova modla povalí, proč se Šepilov krátce před sjezdem ještě angažoval za Stalina? Jestliže to bylo dohodnuto, proč tedy o Stalinových zločinech a o jeho teoretické nedochůdnosti nemluvil Chruščev? Nebo Šepilov, který mluvil hned po 4 [pageend6]Chruščevovi! Z toho moji přátelé soudí, že dohody nebylo. Mikojan Chruščevovi sehrál rafinovaný kousek. * Světová veřejnost měla za poslední tři léta příležitost, aby se trochu orientovala, jak jsou rozmístěny sovětské vládní frakce. Dokud Stalin žil, bylo to těžší. Nežli se vyhrnula opona nad dvacátým sjezdem sovětské komunistické strany, věděli jsme, že rivalita mezi Chruščevem a Malenkovem našla svůj veřejný výraz ve sporu o prioritu těžkého průmyslu. Dále se Chruš- čevovec od Malenkovce poznal tím, že Chruščevovec hájil formulku, podle níž válka by znamenala pouze konec kapitalismu, kdežto Malenkovec hájil formulku, že by válka znamenala záhubu civilisace na obou stranách. V zahraniční politice to bylo podobné. Konflikt Molotova a Chruščeva našel veřejné vyjádření v tom, jak Molotov urputně mlčel o narovnání Moskvy s Bělehradem — a když, tedy si neodpustil nějakou nepříjemnou narážku na Titovu adresu. Kdežto Chruščev svou zahraničně — politickou koncepci vyhlašoval na každém kroku. Navíc našel konflikt Chruščeva s Molotovem veřejný výraz v něčem, co nemělo formálně (ale jen formálně) se zahraniční politikou co dělat. Konflikt mezi Chruščevem a Molotovem se veřejně projevil maskován do neexistujícího sporu o tom, jsou-li v Sovětském svazu postaveny teprve základy socialismu či buduj e-li se už plnou parou komunismus. Tyto formulky sloužily jako poznávací znamení frakcí. Takových poznávacích znamení bylo víc. A v souvislosti s personálními změnami to dávalo jakýs takýs obrázek o vnitřních bojích mezi kolektivními vůdci. Čekali jsme s důvěrou, že se na dvacátém sjezdu podle těchto orientačních značek dovíme víc. Nuže — chyba lávky. Sovětští vládcové a rivalové na sjezdu všechny tyto orientační značky přetřeli bílou barvou, barvou svornosti. Malenkov uznává prioritu těžkého průmyslu — jako Chruščev. Molotov uznává, že jsou v Sovětech základy socialismu už dávno hotovy a že se jde ke komunismu. Zahraniční politika Chruščevova a Bulga- nina dostává ode všech požehnání, ba obdiv a uspokojení nad jejími výsledky. Všichni opakují jeden po druhém, že válka je možná, avšak není nevyhnutelná — a kdyby k ní přeci jen došlo, znamenala by pouze porážku kapitalismu. A Chruščev, který se v minulých letech nejvíce odchýlil od principů kolektivního vedení, přisahá jako všichni ostatní na kolektivní vedení a zatracuje, jako všichni ostatní, kult osobnosti. Idylický obraz naprosté svornosti je úplný. Schází jen, aby se dali vyfotografovat, jak se drží v kruhu za ruce . . . Nevíme, zdali se dal Molotov opravdu přesvědčit, že je chruščevovská taktika pružného a neomezeného manévrování dobrá, nebo zdali to jen předstírá. Nevíme také, zdali Malenkov myslí upřímně, že je hospodářská politika Chruščevova lepší, nežli byla jeho. Snad ano, snad ne. Víme však, a víme to s naprostou určitostí, že se frakční rivalita kolektivních vůdců neztratila. Přenesla se pouze na jiné pole. Frakční rivalita se soustředila na dvě otázky: jakým způsobem demolovat památku Stalina •— a dále, jakým způsobem se distancovat od Stalinova teroru, od stalinských čistek. Od chvíle, kdy kolektivní vůdcové vynesli Stalina z Kremlu nohama napřed, nepřestali žít ve strachu, aby se mezi nimi nenašel někdo, kdo by světu vyzradil jejich staré zločiny. Jejich první a nejtrapnější starost spočívá v tom, jak si z těchto starých zločinů omýt ruce. \ Tšichni měli svůj aktivní podíl na stalinských čistkách. Přitom každý jednotlivý člen kolektivního vedení dává pozor, aby si jeho kolega neomyl ruce na účet těch druhých. Jeden z důvodů, proč byl Beria rukou společnou a nerozdílnou zlikvidován, bylo to, že toho věděl na všechny ostatní nejvíc. Kolektivní vůdcové se drží pohromadě tím, že se drží navzájem v šachu. Kolektivní vedení je spolek vyděračů. 5 [pageend7]Vydírají se navzájem tím, že toho jeden na druhého mnoho ví. Na této rovině se frakční boj projevuje tím, že každý číhá na příležitost, kdy by mohl ty druhé odhalit jako pomahače Stalinova teroru — a sebe vyhlásit za reformátora, který obrací nový list. Aby nebylo omylu, nejde při tom o to, získat popularitu u širokých vrstev, jako spíše v poměrně úzké vrstvě aparátu, uvnitř strany. Proto také se tento urputný boj odehrává jazykem, kterému rozumějí jenom zasvěcení. Jenom v této souvislosti, v tomto světle, začne být srozumitelné, proč Chruščev na sjezdu znova vyrukoval s leningradským případem. Leningradský případ byla čistka Ždanovců, která probíhala v letech 1949 až 1952, a z níž měl největší užitek Malenkov. Jestliže Chruščev na sjezdu mluvil jenom o odhalení policejních zločinů v leningradském případu — a v žádném jiném — pak to je třeba číst jako vyhrůžku vyděrače, který Malenkovcům hrozí vyzrazením jejich zločinů. Tato souvislost pak dává smysl — nebo ukazuje, kde asi leží smysl podivné poznámky, kterou učinil Mikojan. Mikojan vcelku otevřel dveře rehabilitaci starých bolševiků, obětí stalinských čistek. Přitom však Mikojan ne- poukázal jmenovitě na ty nej známější a nej slavnější oběti, na ty, které leží nasnadě. Mikojan si vybral dva Ukrajince třetí, ne-li čtvrté garnitury. Mikojan jmenoval jména: Antonov - Ov- sejenko a Stanislav Kosior. Proč si vybral k rehabilitaci právě Antonov — Ovsejenka a Stanislava Kosiora? Půjdeme po těchto stopách dále. V tomto okamžiku si jen zopakujme, že Ukrajina je doména Nikity Chruščeva a že se Chruščev stal místodržícím Ukrajiny časově poté, co čistka pohltila Ukrajince Antonova — Ovsejenka a Stanislava Kosiora. Nepůsobí to celé dojmem, jako když vyděrač Mikojan upozorňuje vyděrače Chruščeva, že Chruščev není tak nezranitelný in punkto čistek a teroru, jak si myslí? * Zdali jsou kolektivní vůdcové v Moskvě svorní nebo ne, to má značnou praktickou důležitost. Byla by to chyba, kdybyste myslili, že se vás to přímo nedotýká. Zopakujeme stručně, jaká je souvislost mezi poměry uvnitř SO V ĚTSK Ý V ZO R K N ÁSLED O VÁN Í “Jak ukazují probíhající stranické aktivy a schůze základních organi- sací strany, komunisté na základě široké vnitrostanické demokracie směle a zásadově kritisují ty, kdo se nezbavili byrokratických pracovních metod . . . Tuto zásadovou a smělou kritiku, prodchnutou duchem bolševické stranickosti a péčí o velké dílo naší strany, je třeba všemožně podporovat a rozvíjet. Nelze však přehlížet případy, kdy některé prohnilé živly se pokoušejí využívat kritiky a sebekritiky k rozličným po- mlouvačným výmyslům a protistranickým tvrzením. Tak na příklad na schůzi stranické organisace v jedné z vědeckých laboratoří využili její pracovníci Avalov, Orlov, Něstěrov a Čedrin vnitrostranické demokracie k pomlouvačným vystoupením proti politice strany, proti jejím leninským základům. Komunisté této stranické organisace neprojevili náležitou bolševickou bojovou nesmiřitelnost vůči těmto protistranickým útokům. Na stranické schůzi Moskevské oblastní statistické správy vystoupil s ptrovokačními, protistranickými prohlášeními L. Jarošenko. Takové projevy jsou vlastně ozvěnou cizích hlasů, opakováním omšelých pomlouvačných výmyslů zahraniční reakční propagandy. Některé prohnilé živly se pod rouškou odsuzování kultu osobnosti pokoušejí vzbuzovat pochybnosti o správnosti politiky strany.” Rudé právo vypisuje z článku moskevské Pravdy dne 6. dubna 1956 6 [pageend8]nej vyšších orgánů totality a vaším životem. Vzájemná osobní nechuť lidí, kteří zasedají v jednom tělese, je skoro sociologickým zákonem. Že si jsou kolektivní vůdcové osobně protivní — na to se můžete spolehnout. Tím je dán osobní podklad k tvoření frakcí. Osobní antagonismus pak dostává v různých situacích mírnější anebo ostřejší politický ráz. Čím aktivnější je nespokojenost a odpor obyvatelstva, tím vážnější problémy musí takový vládní orgán řešit. A tím je pravděpodobnější, že se jednotlivé osobní frakce poperou o to, co se má dělat. A čím více se “tam nahoře” perou, tím více trpí režímistická morálka policie a stranického aparátu. A tím větší možnosti se otevírají vašemu odporu. To jenom jako připomínka. Že dvacátý sjezd otevřel mezi Mi- kojanem a Chruščevem zápas o to, jakým způsobem se má skoncovat se Stalinem — k tomu stačil textový rozbor jejich projevů. Komu nestačila textová kritika jejich projevů nebo komu to není postačujícím důkazem, tomu teď můžeme poukázat na způsob, jakým se o popravě Stalinova kultu referuje v jednotlivých satelitních státech a západních komunistických stranách. O popravě Stalinova kultu existují dvě základní verse. Ta, že Stalin má velké zásluhy o ochranu strany před úklady trockistů a bucharinců a že se pokazil až později. Tato verse je pouze upravený sjezdový projev Nikity Chruščeva. Tuto versi dal Chruščev rozeslat na sekreteriáty do satelitů v oběžníku, když po skončení sjezdu začal opět sekretařít. Druhá verse navazuje na sjezdový projev Mikojana a roznáší Stalinovu památku — tak říkajíc — na kopytech. Žádné rozdíly mezi prvotním dobrým Stalinem a pozdním zkaženým Stalinem nedělá. Jedna věc je při tom všem skutečně poněkud záhadná: odkud bere Miko- jan svou sílu? Jak to, že si mohl prá' vě on na dvacátém sjezdu dovolit, aby Chruščeva zaskočil a skolil Stalinovu památku čistým toreadorským stylem? Další prohlídka Mikojanova projevu ukazuje, že Mikojan výslovně apeloval k sovětské inteligenci, zejména k vědcům, historikům, právníkům a jiným akademicky školeným lidem. U- cházel se o jejich přízeň tím, že ve svém projevu lámal kopí takořka za svobodu bádání, za historickou pravdu, za svobodu vědeckého projevu. Z tohoto soudíme, že se Mikojan rozhodl hledat oporu u těchto vrstev. Mikojan se nemůže měřit s Chruščevem na poli stranického aparátu. Mikojan si proto vybral k výpadu proti Chrušče\ovi a jeho diktátorským ambicím úplně jiný terén: sovětské intelektuály. A nej vyšší dogmata dosavadní ideologie. A dále z toho soudíme, že ideový kvas mezi sovětskou inteligencí dospěl tak daleko, že se stal politickým faktorem. Nespokojenost sovětské inteligence s totalitní myšlenkovou kazajkou dosáhla takového stupně, že se o ni, o tuto nespokojenost, může opřít jeden “kolektivní vůdce”, jestliže chce, jak se říká lidově, “shodit” jiného kolektivního vůdce, který se ocitl na žebříčku příliš vysoko. Není pochyby, že Mikojanova síla má své kořeny i jinde. Jinak by Mikojan nemohl doprovázet jako stín Bulganina a Chruščeva na jejich cestách do zahraničí. Avšak u sovětských intelektuálů hledá nyní Mikojan posilu. Což je pouze novým dokladem k podepření these, kterou jsme před chvílí připomněli. Že jakmile odpor určité společenské vrstvy dosáhne patřičné síly, patřičné intensity, může se stát politickým faktorem ve frakčních bojích na vrcholu totalitního státu. Odpor obyvatelstva tak dostává možnost ovlivňovat vývoj ještě v rámci totalitního systému. Jestliže tento sociální mechanismus opravdu funguje tak, jak se domníváme, potom je také naděje, že další odpor intelektuálů — i neintelektuálů — v celé sovětské sféře dokáže toto: znemožní, aby se revidování stalinismu zastavilo na nějakém reformovaném “neostalinismu” kolektivního vedení, a přispěje k tomu, aby — když už se reviduje — aby se revidovalo důkladně. 7 [pageend9]KULTURNĚ POLITICKÉ UVOLŇOVÁNÍ PAVEL BERKA První reakce komunistických intelektuálů v Československu na referáty Dvacátého sjezdu bolševiků Sovětského svazu byly směsicí údivu a obdivu. Během několika dnů se začal projevovat důvod jejich překvapení. Intelektuálové, kovaní v klasickém marx-leninismu a stalinismu, počali s jakousi vnitřní radostí přemílat to, co se jim v prvních okamžicích jevilo jako neuvěřitelné změny v učení a v linii. Začali větřit dosah změn. Dvacátý sjezd, jak napsala bratislavská Pravda 6. března, “vyvolává v nás zdravé, obrodné vrenie . . . najma preto, lebo otvorene vyslovil a riešil otázky, ktorých naliehavosť sa aj u nás dávno pociťovala”. Marie Majerová již v úvodníku Literárních novin z 3. března hovořila o “osvobodivých projevech sovětských soudruhů”. “Osvobození”, o němž komunisté začali hovořit, se s rychlostí laviny promítlo do kulturně-ideového života. Vytvořila se atmosféra interregna, kdy stará linie byla pohřbena a o nové nebylo ještě jasno. V tomto mezivládí došlo k manifestaci dlouho shromažďované nespokojenosti s komunistickým životem, jeho pouty a jeho sterilitou. Nejbližší — a také základní — pole, na něž bylo lze sáhnout, byla kritika, volání po kritice, po smělosti, po otevřenosti; po kritice “nahoru i dolů bez ohledu na osoby a jejich postavení”. I obrázkový časopis “Svět v obrazech” zahřímal 3. března v tomto novém duchu: “Naše schůze, porady, projevy, trpí planým řečněním, v němž se do nekonečna opakují vžité fráze, které se už automaticky podvědomě vybavují při prvním vyřčeném slově”. “Člověk, který se stal přednostou odboru, vedoucím oddělení či ředitelem podniku, cítí se najednou povolán k tomu, aby do všeho mluvil, neboť se domnívá, že s úřadem se rozrostla i jeho mozková kapacita a vzrostly jeho vědomosti . . . Nechoďte, prosím vás, na technika nebo lékaře s frázemi o bojových úkolech, plamenném nadšení, o tvůrčí budovatelské práci a tak . . Lidé, zatížení beznadějnou neodborností, mají někdy požadavky, které by dovedly odborníka skutečně namíchnout.” Není sporu, o kom úvodník z pera Ladislava Smutka hovoří: o nové komunistické byrokracii, o agitátorech, propagandistech a aparátčících, jichž posláním bylo “aktivisovat” pracovníky. O těch se nyní říká: žvanilové, frazéři, břídilové, obtěžující lidi - “odborníky”. Je také pozoruhodné, jaká jména uvedl Smutek na podporu svých thesí: Eduarda Basse, Karla Čapka a F. X. Saldu. Tak zvaná “smělá kritika těch nahoře” došla vyjádření mimo jiné též v Dikobrazu 8. března: “Víte, já si myslím, paní Dařbujánová, jestli ty páni, vlastně ty soudruzi, tam na tom ministerstvu financí, to mají v hlavě v pořádku. Dyť přece, ježíšmarjá, to snad není ani možný, aby študovaný lidi takhle blbli na kvadrát!” “Smělá kritika” se celkem rychle počala zabývat “stalinky”. První dos- 8 [pageend10]tal výprask soudruh Drda v Literárních novinách z 3. března od mladého spisovatele J. Svetozara Kupky za svůj úvodník v jednom z předcházejících čísel, kdy káral spisovatele za to, že nepíší “k dnešku”. “Soudruh Drda říká, že je různým funkčním zaneprázdněním vtlačován do posice “nepíšícího spisovatele”. Že tedy nemá kdy psát. Co si o tom myslím? Našel se čas pro cestu za oceán, našel se čas pro knihu o Jižní Americe, ale pro zobrazení života tak exotické země, jak je Československo, se čas nenajde. Proč ne? Protože psát o Jižní Americe je snažší, kdežto prověrka tvůrčí síly při zobrazování složitostí našeho života . . je spojena s risikem ztráty reputace. To si o tom myslím . . Myslím”, pokračoval Kupka, “že je na čase, abychom se zbavili tohoto panského zvyku vyzdvihovat i tak již vyzdvihované literární “velmože” . .” Literární noviny pokračovaly v této linii 24. března, kdy obvinily spisovatelské “špičky” z nedostatečného využívání jejich talentu. Časopis jmenoval Majerovou, Pujmanovou, Václava Řezáče, Františka Kubku a “značně výjimečný a netypický” případ Jana Drdy. Spisovatel Norbert Frýd pak 8. dubna v pražském rozhlase hovořil apologeticky o soudobých autorech, chráně je před hněvem čtenářů: “Kritika práce nebo spíše soukromého života našich autorů nevyzněla tu spravedlivě”, řekl na okraj besed čtenářů s autory. “Příliš často se staví živí spisovatelé do protikladu k mrtvým, jako by jen u těch mrtvých byly všechny hodnoty opravdových umělců, zatím co to, co roste dnes, jakoby ani nezasluhovalo stejného označení.” A jedním z nejpozoruhodnějších hlasů “smělé, otevřené kritiky” byl dopis, který v pražském rozhlase citoval 1. dubna spisovatel František Kub- ka. Dopis byl odpovědí starého učitele na Kubkův “budovatelský” článek v Literárních novinách. “Pan učitel však tvrdí, že je nepravda, co říkám, a pravda že prý je jiná. Tvrdí, že my spisovatelé jsme zaslepeni poctami, Dobříšem a ostatními zámky, sanato- řemi a lázněmi. Paní Puj manová si to prý v neděli nemohla vynachválit. Jsme prý placeni za svou propagandu, jak prý může starý člověk, který tolik prožil a viděl jako já, takhle mluvit. A potom můj korespondent tu pravdu pověděl: dělník prý stojí za frézou tak, jak tam stál dřív. Dřív prý si mohl ve 40 letech postavit domek a dnes prý žije společně s dětmi, které už mají své děti. Píšeme prý do omrzení o pohraničí, které neexistuje. A o mírové armádě. Pan učitel byl prý v jednom JZD. Tam se lidé hádají a nenávidí ja- jako psi . . Nej smutnější na tom dopise je jeho trpký pisatelův názor nad zoufalými prý poměry našeho prostého lidu. “Ptám se vás, člověče, máte oči?”, volá na mne pisatel . . .” Opium otevřené kritiky zachvátilo i tisk režimu. Přes všechny povážlivé průvodní znaky, které s sebou kritika začala přinášet, Zemědělské noviny přímo vyzvaly občany, aby prstem ukázali na režimisty, kteří je o- travují. “Mezi čtenáři je však dosud celá řada takových, kteří, ač sužováni nesprávným postupem těch či oněch pracovníků, nemají odvahu žádat redakci o pomoc”, pravil list otcovsky. “Těm dnes vzkazujeme: odhodTe poslední slupku nedůvěry a napište nám o všech svých bolestech. Rozdělte se s námi o své potíže! My vám je pomůžeme odstranit!” * Od slavných dob “Darmolu” se v republice neobjevil zdařilejší inserční výkřik ve věci odstraňování bolu a sužování. To vnuká myšlenku: jak se projeví tato vzpoura “anonymní kritiky” proti stalinkům v komunistickém aparátě, do jaké míry bude tím otřesena autorita režimu, která je založena na hierarchické posloupnosti diktátorků v místě, okrese, kraji a ú- středí. Bylo nasnadě uzavřít, že bude oslabena posice sekretářů kompartaje, kteří dosud vládli na svých úsecích. Ve jménu “demokratisace” a “kolek9 [pageend11]tivního vedení” se již také objevily útoky na sekretáře strany. Pravda z 21. března útočila na okresního tajemníka v Partizánskom pro diktátorské methody. Rudé právo kritisovalo okresního tajemníka v Rosicích za týž přestupek. Došlo i k útokům na policejní methody, na kritiku svévole bezpečnostních složek, na porušování zákonů soudy. Těmto kritikám nasadil korunu Antonín Novotný ve své řeči na zasedání ústředního výboru strany. ‘‘Odrazem toho bylo, že se vyvolávaly u některých pracovníků bezpečnosti i justice nesprávné názory, že oni jsou hlavní silou třídního boje . . Odtud pak z tohoto nepochopení pramenily snahy a názory . . dopouštět se přehmatů a zvůle, porušovat socialistickou zákonnost . . Takovéto tendence a methody byly postupně zaváděny od roku 1948 v praxi bezpečnostních a soudních orgánů u nás.” Odpor proti diktátorštění však vplul dávno před Novotného projevem zejména do kolejí ostré kritiky “byrokratického aparátu”. Tak Literární noviny vyzývaly 10. března hospodářské pracovníky, že “se nesmějí bát kriti- sovat to, co je na našich závodech, v našem hospodářství nedostatečné, nesmějí se bát kritisovat chyby a nedostatky”. “V našem životě je mnoho takových lidí, kterým se z jejich funkce zatočila hlava, domnívají se, že si všechno mohou dovolit’”, psaly Zemědělské noviny 14. března. “Takoví lidé lehce sklouznou k byrokratickému úřadování, k diktátorským metodám, k přehlížení požadavků lidu.” A bratislavská Pravda z 14. marca vyslovila tuto maximu: “Duch XX. sjazdu ko- munistickej strany zavazuje komunis- tov, aby viedli čo najrozhodnější boj proti kultu osobnosti odhora až dolu.” * Příklady volání po kritice a příklady “boje proti byrokratismu” lze počítat týdně na tucty. Avšak v ještě větším množství lze slyšet hlasy, útočící na “aparátnickou literaturu”, na “kulturní uniformitu”, na “pálení knih”, na “omezování kulturních styků”-jinými slovy na to, co v kultuře představuje Železná opona. Tak se v Literárních novinách z 3. března rozvadil František Kožík na režim. Proč prý se českoslovenští spisovatelé nedostanou dál než do pohraničního města. V témž čísle žádal zvednutí opony Jan Koutík. “Odborná literatura, hlavně ze Západu, se stala výsadou několika vyvolených, a jen ti si tak pro sebe zaručují ARN O ŠT BUDE HO RN ÍKEM Miloslav Švandrlík Rodinná diskuse se odehrávala v dus ném ovzduší. Soudruh ředitel nervosně přecházel pokojem a kritickými pohledy měřil svého čtrnáctiletého syna. Manželka stála opodál. Konečně hlava rodiny promluvila: ‘‘Tak vida — na konservatoř by měl chuť nás zdárný synáček — no samozřejmě. Ale že naše doly potřebují zdatné pracovníky, je mu úplný fuk.” Ředitel zdrtil neuvědomělého syna o- povržlivým pohledem a pokračoval: “To že jsem ředitelem já, neznamená, že jím musíš být také ty. Žádná dědičnost v tomto směru není přípustná — o tom ses mohl dočíst v četných epigramech. ‘Jeť sláva otcův krásný šperk pro syny, však kdo chceš ctěn být, dobuď cti si sám.’ ” Ředitel se odmlčel a syn cosi koktal. Soudružka ředitelová ho jemně pohladila po vlasech a zašeptala: “Otec má pravdu, dítě. Musíš to sebekriticky přiznat.” Syn, který se jmenoval Arnošt, propukl v usedavý pláč. “Jdi se vyřvat do svého pokoje a staň se platným členem naší společnosti,” rozhodl otec a matka ho obdařila láskyplným pohledem. Syn odešel. 10 [pageend12]“držení kroku s ostatním světem“, “pravil a pokračoval na jiném místě: “Čerpat zkušenosti ze zahraničí! Ale to by se musili na cesty do ciziny posílat lidé, kteří znají svou věc i jazyk země, do níž jedou . . Je nesmyslné rozdělovat cesty podle funkčního zařazení v dobré víře, že “komu dal Bůh úřad, že mu dal i rozum”, či podle klíče o- sobní obliby a podobně.” Lidový hlas i hlas komunistických intelektuálů - v dopisech i v článcích - žádá více umění, méně stranickosti, více svobody a méně uniformity. “Jedno je však podstatné”, napsal kdosi do Kultúrneho života 3. marca: “Diváci si prajú vidieť nové filmy, nielen naše, ale aj zahraničně . . význačné filmy francúzske, talianske i filmy, z iných krajin. Ako1 je to možné, že med- zi ostatnými štátmi panuje taký čulý filmový výměnný ruch?” Lidová demokracie z 16. března vysvětlila toto tajemství v článku, který po prvé přinesl objektivní referát o pokroku filmové techniky na Západě: “Jelikož je rozmach širokoúhlého filmu v celém světě nesporný, přistupuje státní film v tomto roce k zavádění systému Cinemascop (sic) i u nás . . Je to nezbytně nutné, chceme-li naše filmy vyvážet do ciziny a cizí filmy promítat v našich kinech.” Lidová demokracie pak ještě pohovořila o “Cinerama”, což je, jak napsala, “ona nová bomba, s kterou přišla Amerika”. Tisk režimu však referoval také o nových lécích ze Západu, o rychlosti a pohotovosti západního zpravodajství, o nových západních knihách. Sedmého března byla v Bratislavě otevřena výstava západní technické literatury “kto- rá umožňuje preberať najnovšie technické skúsenosti zo zahraničia”. V Technickém národním museu v Praze otevřeli zase výstavu o využití atomu s fotografiemi a modely atomických elektráren, — a při tom ukazovali také pokrok v USA, Anglii a Kanadě! Nešlo však jen o “bomby”, nýbrž i o klasické kulturní projevy ne-komunis- tických tvůrců, o nichž měli “osvobození” soudruzi v republice povědomí ještě z dob, kdy díla Dostojevského, Apollinaira, Rimbauda, Verlaina, Bau- delaira a jiných nebyla na indexu. Literární noviny se 10. března počaly zasazovat o oživení této “buržoasní literatury” v několika článcích. “Budeme oslavovat Dostojevského, ale ještě nedávno byli lidé. kteří neváhali tohoto klasika vyřadit z knihoven. Nu a na besedě se ukázalo, že dobrodružnému harcování nepodlehl “Nesnesu, aby se v mé rodině projevovaly jakékoliv měšťácké tendence”, pokračoval ředitel a hleděl do dáli, kde se rýsovala radostná budoucnost. “Nechápu na příklad, proč ty dosud nejsi zaměstnána?” “Zapojím se, “odpověděla ředitelová stručně. “Ovšemže se zapojíš. Je to tvá povinnost. Avšak nedomnívej se, že tě přijmu do své továrny, nebo že ti budu nápomocen při hledání místa. Protekci nesnáším, “řekl ředitel. “Nepřijala• bych to, “odtušila uraženě manželka, “chci být odměňována za svou práci a nikoliv za to, že jsem ženou ředitele Potom se políbili. Z pokoje vyšli ruku v ruce. Když procházeli kolem dětského pokoje, slyšeli odtamtud radostný zpěv. Arnošt zpíval s vervou, při čemž dobře artikuloval, takže mohli rozeznat slova: “My jsme havíři, práce rytíři, našich dolů kapitáni.” “Přetavil to v sobě, “řekl ředitel. “Bude z něho dobrý horník.” A jeho matv- želka se radostně usmála. Dikobraz, 8. března 1956 11 [pageend13]jen Dostojevský. Jako obvykle v podobných případech vinník zůstal zahalen do huňatého kožichu anonymity.” “Vy píšete, že mnozí studenti považují četbu tak zvaných ‘prokletých básníků’ za něco nedovoleného . .Nad touto oblastí poesie je napjata jakási tajemná rouška, nemluví se o ní, nevydává se, kritikové a literární pracovníci se tváří, jako by nebyla, jako by neexistovala. Ono totiž nelze s dobrým svědomím říci, že tito autoři nebyli umělci, a uznat, že do umění patří a že je nikdo nemůže a nesmí z umění vytrhovat, k tomu není odvahy . . Proč to? Cožpak existuje nebezpečí, že kdyby se vydával a zhodnotil Baudelaire, Verlaine, Apollinaire a ostatní, že by to nějak uškodilo vkusu čtenářů? . . Je nutno přestat konečně s oním jesuitským ‘‘libri prohibiti”, čtenář si to už dneska nezaslouží . Je pozoruhodné, na jakou úroveň tento citát staví problém zakázané literatury: pisatel úplně ignoruje o- tázku “správné” ideové linie — jako by to dnes byl samozřejmě překonaný přežitek. Hovoří o “vkusu čtenářů”. A předpokládá, že teď je umění “osvobozené”, což jediné může vysvětlit jeho výpad proti “libri prohibiti”. Tyto názory ovšem nenalezly náležité pochopení u režimu ani v době ideového interregna. Těžko je totiž soutěžit polovzdělaným agitátorům nebo stranickému školení s vrcholem poetické tvorby Francie, se silou Dosto- jevského — či konečně i s našimi klasiky. Proto také Práce již 18. března naléhala, aby tyto otázky byly objasněny, aby spisovatelé a kritikové pro čtenáře ‘‘osvětlili otázky kulturního dědictví tam, kde se dnes ještě chodí po špičkách, nebo tam, kde Sovětský svaz nám nemůže pomoci tak, jako při Dostojevském a u západních autorů. Jde na příklad o Macharovo dílo a jeho profil, o Otakara Březinu, F. X. Saldu, jde i o Karla Čapka. Aby bylo skončeno i s tím, že to, co dříve bylo vykreslováno černě, je náhle bílé, abychom správně viděli černé i bílé.” Poznámka o pomoci Sovětského svazu je snad nejlepším klíčem k interpretaci toho, co se nyní u nás v oblasti umění a kultury vůbec děje. Pokud přijde schválené uvolnění z Moskvy, kde vyhrabou a opráší Dos- tojevského, je to uvolnění legitimní. Kde není precedentu, režim je bezradný. Cítí, že uvolnění je na místě, ale neví, co konkrétně může znamenat. Za tohoto stavu literáti, kritikové i čtenáři sami využívají situace a snaží se do uvolnění vtěsnat co největší kus svobodné kultury. Vždyť jen uvažme, oč jde! V zemi, kde je předepsán socialistický realism, chce spontánní hlas : mystika Březinu, francouzské dekaden- ty, psychologické drama Dostojevské- ho, hellénský svět Macharův, první republiku Karla Čapka, duchovní literární vůdcovství Šaldovo — chce prostě vše, co je proti komunistické cestě, jak to- vystihl E. F. Burian: “Jsou i takoví, kteří vám řeknou”, napsal do Rudého práva 28. února, “že dokud neškrtnete ze svého programu slova socialistický realismus, nebudete pro ně jako umělec existovat”. A Práce charakterisovala 17. března poměr ‘‘čtenáře” k socialistické literatuře těmito slovy: “Nemají na to čas a stejně je to samá politika, nic si nepočtou. Při tom si počtou ve vystříhaných románech z Národní politiky . . Rodokapsy a Rozruchy. Kteří se náhle zajímají a “Tichý Don”, protože slyšeli, že Šo- lochov “přej na něco nadával” . .” Tyto projevy — v rámci kulturního uvolňování — svědčí o velké prohře komunistické indoktrinace a jsou dosud největším doznáním porážky i šířky příkopu, který odděluje státní kulturu a bolševickou ideologii od národa. * Na tomto proudění je zajímavý spodní tón, který se od Dvacátého sjezdu projevuje se stále větším důrazem: návrat ke klasické národní literatuře. “Jen tehdy, dovedeme-li vědecky ukázat”, psal režimista Vodička v Literárních novinách 3. března, “v čem je umělecká originalita díla Máchova, Nerudova, Jiráskova . . a jiných klasiků, budeme moci také říci 12 [pageend14]živým spisovatelům něco podstatného k jejich umělecké práci”. “Máte překrásnou tradici. Vaše lidová architektura je úžasně barvitá a zajímavá”, pravil Večerní Prase Diego Rivera 7. března. “A tento cit přímo popírá ten uniformní šedivý vzhled nových obytných domů”. “Vždyť úplnými popelkami knižního trhu jsou díla Boženy Němcové, Antala Staška, K. V. Raise Jaroslava Vrchlického, Jana Nerudy, Beneše-Třebízského, Karla Klosterma- nna, Františka Sohola-Tňmy, Karla Čapka a jiných”, zněl výpočet autorů, žádaných čtenáři podle Jana Švece, účetního z Lomu u Mostu v Literárních novinách 10. března. Pražský rozhlas o dni učitelů jmenoval 28. března ‘‘naše největší spisovatele”. Neuvedl ani Drdu, ani Zápotockého ani Fučíka a jiné aktivisty, nýbrž Jiráska, Raise a Němcovou. Státní nakladatelství v Praze vydalo knihu Emanuela Strnada “Vlastenecký učitel” a rozhlas tuto knihu doprovodil slovy: “Dílo obsahuje bohaté dokumenty a materiál o vlastenecké práci našich učitelů z doby obrozenecké a je živým příkladem pro současnou výchovnou práci”. Knihovník ROH ve Státní bance v Praze napsal do Práce 25. března o tom, co půjčuje čtenářům: Sládka, So- kola-Tůmu, Zeyera, Němcovou, Klos- termanna, Karla Čapka, Jana Vrbu a humor. “Čtenáři se bojí nových autorů”, napsal knihovník. Toto ovzduší, nabité klíčivostí svobody, touhou po úniku, přesyceností z osmileté praxe kulturní uniformity, je ovšem také pařeništěm ideologického úchylkářství. Místy je dost těžko poznat, co je úchylka a co ne, protože dopustil-li se Chruščev vulgarisace marx-leninismu, dopouštějí se téže věci českoslovenští soudruzi. Je obecná tendence přilepovat na klasické poučky nové výklady, mísit nesměsitelné. Mnoho autorů těchto nových “bludů” se prý ještě ke všemu ohání marxistickými frázemi, které mají dodat jejich tvrzení zdání autentičnosti. Vedle toho existují ovšem projevy nikoli ú- chylkářské, ale oposiční. Rudé právo začalo razit nový pojem pro nedovolenou touhu po svobodě: — “panský a- narchismus”’. A 14. března hovořilo obecně o “recidivě buržoasních ideologií”. * Situace je nejvýše zajímavá. Že nebude možno pokračovat v započaté cestě ve stejné intensitě jako dosud, je celkem zřejmé — protože pokračování v ní by znamenalo odstranit jakoukoli režimní kontrolu kultury u nej bližšího patníku, zlikvidovat socialistický realismus u dalšího milníku, zvednout oponu na hranici a ssát ze svobodného světa. Tak daleko režim nepůjde, protože by spáchal sebevraždu. Je otázka, vědí-li komunisté, kam až mají jít. A další otázka je to, jak daleko bude chtít jít lid. Kulturně- politické uvolňování tvoří nebezpečný precedent: ukazuje lidem názorně, jak lze i v komunistickém režimu s lec- číms pohnout. SAN D TN ERKA PODLE X X SJEZD U “Z bohatých referátů XX. sjezdu komunistické strany Sovětského svazu a zejména z projevů soudruhů Chruščeva a Bulganina jsme se dověděli o řadě čísel, která ovlivňují úroveň výživy obyvatelstva . . Všechny ženy, které připravují pokrmy a sestavují jídelníčky, měly by své kuchařské umění obohatit o novodobé vědecké zásady správného vaření. Výbory žen by se měly stát šiřitelem této myšlenky zejména na venkově, kde se stále ještě zachovává tradice tučné, na moučné pokrmy bohaté stravy, jako výrazu blahobytu, ačkoli naopak právě strava bohatá na živočišné bílkoviny, ovoce a zeleninu je mnohem zdravější.” Pražský rozhlas z 9. dubna 1956 13 [pageend15]SNÍT ČI NESNÍT? FA BIÁ N D AVID Že to skřípe na všech frontách v Československu a že mnozí soudruzi skutečně nevědí, mají-li tančit nový líbivý valčík posjezdové Moskvy či smě- jí-li již tančit naši českou polku — rozlétlo se do světa okamžitě po zasedání ústředního výboru komunistické strany Československa. Nejvíce pozornosti u- poutaly pochopitelně otázky vnitřní bezpečnosti, negalantní pád Stalinův a Gottwaldův a slib zvýšení životní úrovně. Tyto zprávy měly skutečně onu příchuť sensačnosti, které je zapotřebí, aby se vzbudil zájem těch, kdo si zvykli na saharskou vyprahlost i provinciální bezobsažnost novinek z Prahy. A je tedy srozumitelné, že v tomto ohňostroji zpráv o nové linii nové prvky ideologické ztratily na svém významu. Nesmíme je však podceňovat — nejen proto, že sami komunisté dosud hlásají základní jednotu theorie a. praxe, ale hlavně proto, že v několika málo větách, věnovaných ideovým implikacím, v usnesení ústředního výboru KSČ bylo formulováno něco, co je nepochybným kacířstvím, co vzhledem k ruskému kozáčku není cem svátého Víta. Co bylo řečeno a jakých výrazů bylo použito? Nejdříve se naši soudruzi vypořádali se Stalinem, sledujíce vtom ostatně osvědčený sovětský vzor: “Kult osobnosti spoutal teoretické myšlení a vedl ke stagnaci ideologické práce. Dogmatismus a školometství jsou bezprostředním produktem kultu osobnosti, který vedl k názoru, že rozvíjet theo- rii může jedině Stalin a všichni ostatní mohou pouze jeho myšlenky popu- larisovat.” Když tedy žabáci uznali, že po léta žili v bahnitém rybníku kvákajíce unisono chválu nestvůry, začali se ohlížet, kde nalézt nový proud. V Moskvě zatroubili na leninský roh, i v Československu se tedy vrátili ke kořenům. Trocký si kdysi postěžoval na Stalina, který se proti němu dovolával Lenina, těmito slovy: “Je absurdní chtít bojovat proti živým nabalsámovanou mrtvolou”. Dnes, ironií osudu, komunisté vyhlašují zápas mezi dvěma nabalsá- movanými mrtvolami, které dosud, ale ani valčíkem ani polkou, ale spíše tan- asi už ne na dlouho, leží bok po boku v mausoleu na Rudém náměstí. Těžko jsme mohli čekat něco jiného: po odstupu let a vyhubení spolupracovníků má Lenin pro přítomné mocipány onu shakespearovskou vlastnost, že se v němž najde cokoli. Lenin je neomylný ne proto, že správně předvídal, ale proto, že se v něm dá nalézt tolik předpovědí, že nakonec se vždy jedna — více či méně — hodí. Je ovšem jasné, že zakopání Stalina a vykopání Lenina má větší význam pro soudruhy samotné, kteří žijí v zajetí uzavřeného myšlenkového systému, v němž každý otřes a pád poloboha má za následek sériové kácení model — než pro demokratickou veřejnost. Až potud bychom se mohli spíše jen pobavit historkou Stalinova zatracení a Leninova znovuzrození. Komunisté se však nezastavili na tomto bodě a formulovali ihned tři nové poučky, které nejenže obracejí na ruby Stalina, ale revidují i klasický koncept historického materialismu. 14 [pageend16]Prohlásili totiž, za prvé, že “válka není jen ekonomický zjev, a že proto není možné posuzovat otázku možnosti vzniku válek jen s ekonomického hlediska”. Tím základ historického materialismu, pevně a nekompromisně definující všechny sociální, kulturní i jiné jevy jako výsledek poměru výrobních sil společnosti, se sám dostává do pohybu. Jestliže válka není jen ekonomickým jevem, pak ani vzdělání, rodina, politická soustava a cokoliv jiného nejsou jen projevy ekonomické struktury — a jak tedy ospravedlnit zvláštnosti sovětské soustavy, odmyslí- me-li si jejich dosavadní filosofické zdůvodnění ? Tato krátká věta otvírá dveře empirismu a pragmatismu, podtrhuje stoličku pod celou myšlenkovou soustavou a bude tedy vysoce zajímavé, jakým způsobem ji naši soudruzi začlení do svého fosilního světového názoru. Otevřené dveře se skutečně těžko zavírají v zásadním případě tohoto druhu. Za druhé, setkáváme se s určitou obměnou nové poučky v oboru, který je ještě překvapivější a pro komunisty, a la longue, nebezpečnější. Všimněme si tohoto d o z n á n í . .náboženství též neodumírá společné s vytvářením hospodářsko-společenských základů socialistického řádu, nýbrž zůstává i nadále velikou ideologickou silou, která dík tradici stále poutá velké řady věřících.” Ejhle, opium lidu, strašák Feuerbacha, Marxe, Engelse i Lenina stále ještě obchází komunistickým rájem. A dokonce ve velkých řadách! Toto je nejen přiznáním neúspěchu, ale i při- puštěníiji, že náboženství je silnější než hístoricko-materialistická proroctví, uznáním, že konec konců náboženství nepodléhá vývojovým zákonům, které si pro ně komunisté nalinkovali. A platí-li to o náboženství - o odvěkém šlágru komunistické pavědy, pak je jen krůček k ‘‘osvobozování’' světských ideologických vlivů od nutnosti pout historického materialismu. A nakonec Chruščev i naši soudruzi přiznali, že se Stalin mýlil, když formuloval poučku o zostřování třídního boje s -postupující socialisací. ‘‘Třídní boj je záležitostí velmi složitou . . V celku třeba vidět, že budování socialismu u nás probíhá v třídním boji, že třídní boj má však v dnešní etapě množství forem a že za dnešních podmínek převažuje výchovná práce a stále většího významu nabývá výchovná funkce státu.” Pravda, zde jde jen o odstraňování poučky stalinské, avšak její implikace jsou dalekosáhlé. Abychom je mohli lépe ocenit, doplňme obraz zmínkou o dvou nových receptech, které mají zavrhlou theorii nahradit. Chruščev načrtl před delegáty sovětské komunistické strany visi socialistické světové soustavy, ke které je možno dojít různými cestami, dokonce i parlamentními. Různost cest i výslovné popírání toho, že by komunisté “měli zvláštní lásku pro násilí” se obrací jak proti naplňování dialektické nutnosti vývoje, tak i proti základní kvalitě materiálníoh sil historie, jež tento vývoj mají hnát kupředu. “Po uveřejnění resoluce ústředního výboru KSČ, který zasedal ve dnech 29. a 30. března, . . celá naše strana posuzuje výsledky a poučení z Dvacátého sjezdu KSSS a závěry, vyplývající z nich pro naši další práci. A protože jde o zásadní obrat v celé práci strany, záleží nyní na každém jejím členu . . Bylo by proto směšné a nestatečně zapírat si, že jsou dnes u nás někteří lidé malodušní, že jsou i méně vyspělí členové v řadách strany, kteří jsou desorientováni a kladou si otázku: komu tedy a čemu věřit? Jsou to ve zdrcující většině lidé poctiví, kteří se však dosud nedovedli orientovat v nové situaci.” Úvodník Rudého práva 11. dubna 1956 15 [pageend17]Místo zostřování třídního boje navrhl Dvacátý sjezd dynamické soutěžení v rámci koexistence různých hospodářských systémů. Zde cítíme nejen opět nový závan pragmatismu, ale i praktické doznání, že násilím a tlakem se filosofické theorie automaticky nemění v denní praxi. A tak opět další tabu je znesvěceno a další úhelný kámen vytržen ze soustavy, která si až do nedávná libovala ve své monolit- nosti a neomylné úplnosti. Je také nepochybné, že cesta koexistence nebyla světovým komunismem nastoupena proto, že k ní s nutností vedl vývoj podle všech fundamentů historického materialismu. Při tom je zcela zřejmé, že komunistům se rozešla theorie s praxí — a v tomto rozchodu prohrála nutnost marx-leninské filosofie před nutností držet se skutečnosti, “historie" před denní potřebou. Je velmi těžké celkově zhodnotit ideologické novinky posledních komunistických zasedání. Víc nás ostatně zajímají jejich praktické důsledky než teoretické rozpitvání. Některé praktické důsledky byly již změřeny samotným ústředním sekretariátem KSČ v rozmezí jednoho měsíce poté, co Dvacátý sjezd nadekretoval úchylky. Novotného řeč na zasedání ústředního výboru strany se zabývala nepříznivým ohlasem, který ve skalních řadách ideologické novinky zanechaly. “Někteří propagandisté . . začínají vyslovovat bezdůvodné obavy o “osudy theorie", varují před nebezpečím její likvidace a prakticismem . . Současný společenský život přináší nesmírné množství nových jevů a fakt. Jejich pečlivý rozbor a zobecnění musí přinést — bu- dou-li naši teoretičtí pracovníci a propagandisté správně používat marxistic- ko-leninské methody — takové obohacení vědy a praxe, o kterém se těm, kteří hájí “čistou teorii" a chtějí ji ‘‘rozvíjet” jen kombinací citátů a hotových pouček, ani nesnilo.” Bude vydán snář? TŘETÍ HEREC MÁ RÝM U , SUPLU JE REDAKTO R “Článek moskevské Pravdy nadepsaný “Proč je kult osobnosti cizí duchu marxismu-leninismu”, který přetiskly 29. března československé listy, vzbudil velkou pozornost mezi našimi občany . . Vyprávěl mi jeden známý, jak se u nich v kanceláři velkého obchodního podniku hned 29. března dopoledne rozvinula kolem tohoto článku živá diskuse. Tři nejpodstatnější závěry, které se vyskytly, byly: První: Nu, to je začátek konce (diskutující si spokojeně zamnul ruce a celé jeho vzezření dávalo najevo, že jeho krátkozraké oči už vidí a jeho nedoslýchající uši už slyší praskot v samých základech komunistického hnutí.) Druhý: Dívenka, zřejmě dbalá na dobré jméno, vyslovila náhled, že dnes, kdy Stalin je mrtev, “už se to nemuselo roztahovat", mohlo se “taktně o tom pomlčet a prostě jít dál”. Třetí: (rovněž závěr bezpartijního) : Myslím, že je to správné. Předně, když se stala chyba, není hanbou přiznat se k ní, zrovna tak jako je správné říci současně i ony dobré kladné stránky Stalinovy dobré práce. Když i přes tyto chyby, v době, kdy se dály, šel Sovětský svaz vpřed k novým vítězstvím a úspěchům, je nesmyslem uvažovat, že by dnes odhalení a uvědomění si těchto chyb mohlo poškodit věc Sovětského svazu.” Miloslav Tyller, Mladá fronta 1. dubna 1956 16 [pageend18]MZDOVÁ POLITIKA A LO IS RO ZEHN AL “Favorisační příspěvky dáváme horníkům proto, poněvadž v hornictví trpíme katastrofálním nedostatkem pracovních sil . . Odmítl jsem požadavky stavebních dělníků. Tentokráte jsme ještě neměli dostatek stavebních hmot. Proč bychom tedy měli fa- vorisovat stavební dělníky f" Antonín Zápotocký v roce 1951 V oblasti mzdy doléhá na člověka nej citlivěji tíha komunistického režimu, který jako jediný zaměstnavatel rozhoduje autoritativně o tom, koho a jak bude živit . V rozporu s komunistickým heslem, že konečným cílem veškeré péče je člověk, měřítkem starostlivostí není blaho a potřeba jednotlivce, nýbrž blaho anonymního kolektivu a potřeba výroby. Člověk není cílem, ale pouhým prostředkem a je předmětem plánování výroby stejně jako každá jiná součást výrobního procesu. Ale i přes toto či právě pro toto ponížení lidské důstojnosti nejvíce obtíží komunistickému režimu způsobil obyčejný člověk - a to zrovna nejhůře placený dělník, o němž byl nucen jednat i poslední sjezd komunistické strany v Moskvě. 29. března 1956, jak to s dalším zpožděním přineslo Rudé právo z 10. dubna 1956: ‘Dnes má Sovětský svaz na rozdíl od období industrialisace země velmi početnou armádu vysoce kvalifikovaných dělníků a techniků. Proto s ohledem na změněnou situaci přílišné rozdíly ve mzdách budou zmírňovat. U nás je situace v tomto ohledu rozdílná, Jsou, pravda, u nás některé kategorie pracovníků, jejichž mzda není příliš vysoká . . Hlavní problém je však v tom, že naše mzdová soustava — až na některá odvětví — ve svém celku velmi nedostatečně rozlišuje výši odměny za práci podle kvalifikace. I když nejsme v situaci, že bychom všeobecně měli málo kvalifikovaných dělníků a vcelku i techniků, přece musíme dát více vyniknout ve mzdové soustavě nárokům na kvalifikaci, abychom průměrně vysokou kvalifikaci našich dělníků a techniků nejen udrželi, ale v zájmu rozvoje techniky a zvyšování produktivity práce ji dostali ještě na vyšší ú- roveň. Tuto linii také sledujeme konkrétními opatřeními ke zlepšování odměňování práce, kterou jsme začali uskutečňovat již v loňském roce.’ ‘XX. sjezd KSSS, vycházeje z ekonomického zákona odměňování podle práce, položil velký důraz na uplatňování zásady osobní zainteresovanosti na výsledcích práce v zájmu zvyšování produktivity práce. Proto byl postaven úkol připravit a provést nápravu ve mzdovém systému, zavést pořádek do normování práce a tarifní soustavy, jakož i do prémiování. S tím souvisí i opatření ke zvýšení mezd málo placených kategorií dělníků. {Rudé právo 1. března 1956.) Komunistický režim v Československu nikdy tak neochotně nesledoval sovětský vzor jako v otázce zvýšení mezd a hledá všechny vytáčky, jak u- niknout řešení této palčivé otázky. Připravil si k jejímu řešení svůj vlastní program, ale nebyl si jist, jakou odezvu vyvolává mezi pracujícím lidem. Uspořádal proto ve všech krajských městech krajské aktivy KSČ, na nichž byly podány referáty ‘o průběhu a výsledcích XX. sjezdu KSSS’. Rudé právo ze 7. března 1956 uveřejnilo pak ‘výtah z přednesených referátů’, který v otázce mezd je doslovně shodný s tím, co k tomuto bodu přednesl A. Novotný na zasedání ÚV KSČ dne 17 [pageend19]7 ní komunistické společnosti, která smazala staré třídní rozdíly, ale vybudovala nové kasty jednak stranické, které vykonávají moc politickou, jednak odborné, které podle své kvalifikace mají v rukou moc hospodářskou. Odborné vědomosti však samy o sobě nestačí, neboť odborné kádry musí být spolehlivým vykonavatelem politické moci. Komunistický režim v Československu se snaží teprve budovat kastovní systém nové vládnoucí třídy, zatím co v Sovětském svazu jeho výstavba je již hotova. Volání po zvýšení kvalifi- Československo je ve stavu “varu řdčjinné sociální přeměny, která nedosáhla ještě toho stupně vývoje, na ' němž je Sovětský svaz.’ Zproletari- sování obyvatelstva bylo sice dovršeno peněžní reformou z 1. června 1953, j ale pouze u té části národa, která nemá půdu. Převážná část zemědělců dosud vzdoruje kolektivisaci, takže se ještě nepodařilo vytvořit ani beztřídní společnost. Z tohoto prvního stupně vývoje je ještě daleká cesta k vytvoře- kace je tudíž výsledkem nejen rozšiřování výstavby průmyslu a jeho spe- cialisování a zdokonalování, ale i snahy opatřit si vlastní spolehlivé kádry. Proto československá cesta se odchyluje od sovětského vzoru a klade důraz na kvalifikaci své nové komunistické byrokracie. Avšak tato úchylka je spojena se značným nebezpečím, které hrozí od obyčejného a režimem nefavorisované- ho člověka. Jde o skutečnou masu dělnické třídy, která je stále více utlačována. Československá cesta “budování socialismu” jde totiž směrem stále stupňovaného snižování mezd, které od usnesení ústředního výboru KSČ z 29. června 1955 dosáhlo u některých kategorií dělnictva až 10 procent. K tomu cíli slouží nejen permanentní prověrka a tak zvané zpřesňování výkonových norem, ale i celá mzdová soustava založená na chozraščotu. Proto bývalí Baťovci dnes vzpomínají jako vymoženosti osobní účty, na nichž se jim připisovaly k dobru jejich vlastní osobní prémie a ne úspory závodní. Komunistické statistiky mzdové jsou zkreslovány vysokými mzdami nově se rodící šlechty komunistické byrokracie, takže průměrné mzdy většiny dělnictva jsou nižší. Mzdy nekvalifikovaného dělnictva se pohybují na hranicích hladu. Matky nedospělých dětí proto musí do zaměstnání, aby pomohly uživit rodinu otci, jehož mzda nestačí na živobytí. Když měla štěstí, že v době vánočních prodejů se dostala na výpomoc do obchodu, tedy v prosinci za službu od 7 hodin ráno do 7 hodin večer si vydělala 680 Kčs. Avšak i u nekvalifikovaných dělníků se pohybují měsíční mzdy okolo 1.000 Kčs, které nestačí ani k životu ani k smrti. Mezi lidem vřela od počátku obecná nespokojenost s nízkými výdělky, ale její projev byl tlumen strachem z následků. Z Moskvy však zavanul nový vítr, který strhal nimbus osobního kultu a s ním i hrůzy diktatury. Když nešetřil hlav komunistické mašinérie, proč by měl šetřit všelijakých méně významných jejich údů? Otevřel brány veřejné kritice, která se dosud udržovala jen tichým reptáním proti novým mocipánům. Komunistický režim nemohl být k ní hluchý a proto si ji vyložil po svém: ‘Taková kritika má velký společenský význam. Vždyť často na mnoha závodech za nespokojeností s nízkým výdělkem je upřímná snaha pomoci odstranit špatnou organisaci práce, špatný přísun materiálu a podobně. Vždyť i většina těch, kteří si stěžují na zdlouhavé vyřizování zlepšoyacteh návrhů, kritisuje nikoliv proto, že neobdrželi příslušnou odměnu, ale že jejich návrhy nepomáhají výrobě, že se nerozšiřují . . Mlčí-li totiž okresní výbory (strany a ONV), není divu, že se pak mohou vyskytnout i takové názory: U nás nejsou odstraňovány nedostatky zdola, nýbrž shora cestou usnesení a dekretů, jimiž jen ústřední orgány mohou nápravu uskutečňovat. Je to falešný a od základů nesprávný názor, který odporuje samé podstatě našeho demokratického zřízení, v němž lid je jediným zdrojem veškeré moci ve státě. (Rudé právo 26. března 1956). 18 [pageend20]Odpor dělnictva proti vykořisťování nízkými mzdami byl však tak mocný, že režim zakolísal a najednou začal kárat odborové organisace, že se nezastávají dělnictva: ‘Přesčasu je mnoho, ale ve mzdovém fondu úhrada chybí. A tak vedení závodu žádá od dělníků i techniků, aby se dobrovolně zřekli odměny za přesčasovou práci. Odborová organisace, místo aby kritisovala vedení podniku, k tomu mlčí a někdy i napomáhá tím, že to nazývá socialistickou soutěží.’ (Práce 22. března 1956) Netrvalo však dlouho a režim se vzpamatoval a ve mzdové politice opět nastoupil starou cestu proti moskevskému větru. Místo zvýšení odměny větší výkon na základě lepší kvalifikace: ‘Ne, větší odměnu nelze dát zadarmo, nelze ji “připsat” — to by bylo na ú- jmu ostatních, proti zájmu všech, proti zájmu socialistického státu. Ale lze — a to je nutné — umožňovat každému, aby neustále zdokonaloval svou práci, více dal společnosti a více pak mohl od ní dostat. Zvyšování kvalifikace je při budování socialismu osobní zájem každého jednotlivce i celé společnosti. Odborová organisace se špatně stará o zájmy svých členů, o zájmy pracujících, nevěnuje-li pozornost zvyšování kvalifikace, a vedení závodů, hospodářské orgány špatně zabezpečují výrobu, nemyslí-li na to, jak soustavně pozvedat s technickou úrovní i kvalifikaci všech zaměstnanců.” (Práce 24. března 1956). S otázkou mzdovou bezprostředně souvisí také problém zkrácení pracovního dne, který v Československu dělá rovněž potíže přesto, že v Sovětském svazu byl již řešen. “Podle výnosu presidia Nej vyššího sovětu SSSR z 8. března 1956 se rada ministrů SSSR usnesla: Od 10. března 1956 zavést pro dělníky a zaměstnance závodů, úřadů a organisací před dny pracovního klidu a před svátky šestihodinový pracovní den, t. j. o dvě hodiny kratší než normální pracovní den.” (Práce 9. března 1956). Zkrácení pracovního dne v Československu však narazilo na stejnou neochotu režimu jako zvýšení mezd. Nejen že bylo odsunuto až do druhé poloviny pětiletky, ale bylo vázáno na řadu podmínek: “Podmienkou dosiahnutia sedemhodi- nového pracovného dňa je: nenarušit’ plnenie druhého páťročného plánu a zvýšit’ stanovené percento plánovaného rastu produktivity práce. Chceme tieto ciele dosiahnuť nie intenzit”ikáciou práce, ale pomocou novej techniky — novými pracovnými metodami. Zavádza- nie novej techniky předpokládá ďalší rozvoj vynálezectva, novotárstva, zlepšovacích návrhov. Odborová organizá- cia aktivnějšie než doposial’ má viesť našich vynálezcov, novotárov a zlep- šovatďov a najma odstraňovat’ byro- kratizmus vo vynálezeckom, zlepšova- teťskom a novotárskom pokračovaní. Nová technika přikazuje odborom starat’ sa o ustavičný rast technických vědomostí, kvalifikácie pracujúcich, čím vzrastie celková technická úroveň ná- rodného hospodárstva. I keď pracov- ná disciplina sa upevňuje, bude třeba sa vyporiadať so zvjškami nezdravej fluktuácic a l’ahkomysel’nej absencie.” (Práca 22. marca 1956). Revoluční odborové hnutí je členem Světové odborové federace, která má od 13. března 1956 své sídlo v Praze a která se postavila za požadavek zkrácení pracovní doby v provolání k Svátku práce 1. května 1956, v němž praví: “Akce za snížení pracovní doby a především za 40 hodinový pracovní týden je proto stále mohutnější, stále rozsáhlejší. Pracující všech zemí se se zadostiučiněním dovídají, že v Sovětském svazu se zavádí 7 hodinový pracovní den.” (Práce 31. března 1956). V Československu je však snížení pracovní doby vázáno na podmínku splnění hospodářského plánu: “Přechod na sedmihodinovou pracovní dobu bez snížení výdělku může být uskutečněn jen tehdy, jestliže se tím nesníží stanovené tempo růstu lýroby.” (Práce 10. března 1956). 19 [pageend21]V Sovětském svazu mezi naléhavé úkoly sociální politiky byly zařazeny tyto požadavky : “Zkrácení pracovní doby, zvýšení reální mzdy dělníků a platů zaměstnanců o 30% a důchodů kolchozníků nejméně o 40%, zvýšení nízkých mezd a platů spolu s celkovým řešením nedostatků v odměňování práce a značné zlepšení důchodového zabezpečeni.r (Rudé právo 7. března 1956). V Československu se řešení mzdové problematiky omezilo na několik úzkých a speciálních povolání s odbornou kvalifikací, která v případě stavebních dělníků se ještě omezuje na místo, kde jsou prováděny důležké stavby pětiletky, a v případě horníků na pomocné dělníky v hornictví, jichž je 46% v hlubinných dolech (Práce 5. dubna 1956) a na nichž má režim zvláštní zájem pro význam uhlí. A tak v roce 1956 mají být provedena tato mzdová opatření: od 1. dubna upravit prémie pro kvalifikované stavební dělníky na důležitých stavbách pětiletky za dodržení, případně zkrácení dílčích termínů; od 1. května zvýšit prémie pomocných dělníků v hlubinných dolech; od 1. května provést některé úpravy u pracovníků resortů spojů, zejména u pracovníků konajících řídící a odpovědnou činnost, která vyžaduje zvláštní kvalifikace, a to především u in- ženýrsko-technických pracovníků a dělníků - specialistů; od 1. července zavést v polygrafickém průmyslu nové mzdové progresivní stupnice pro úkolovou a časovou mzdu v souvislosti s přechodem na technicky zdůvodněné normy a zaváděním tarifně kvalifikačních katalogů; od 1. července upravit platy pracovníků resortních výzkumných ústavů; od 1. července provést úpravu platů lékařů a středně zdravotního personálu ; od 1. září provést úpravu platů všeobecně vzdělávacích a odborných učitelů (Rudé právo 31. března 1956). Z tohoto výpočtu je zřejmo, že nejde podle sovětského vzoru vůbec o ‘zvýšení mezd málo placených kategorií dělníků’, nýbrž pouze o úpravu prémií u prvých čtyř skupin většinou kvalifikovaných dělníků a o úpravu platu jen u posledních tří skupin inteligence. Tímto řešením má být zastřen podvod spáchaný nejen na celé mase málo placených dělníků, nýbrž i na preferovaných jejich skupinách, u nichž má být vzbuzen falešný dojem, že jde o úpravu platu. Úpravu prémie však nelze považovat za úpravu platu, a to z těchto důvodů : “K vydání obecně platných zásad prémiování formou legislativní došlo až v rámci dvou významných usnesení státní mzdové komise ze dne 15. května 1954, uveřejněných v Úředním listě 1. června 1954, částka 74. Ú- čelem těchto dvou usnesení je zavedení pořádku do prémiování a vytvoření z prémií účinného nástroje k dosahování vysokých hospodářských výsledků.” (Průmysl potravin, č. 2, 1956). Úhrn prémií musí být vždy jen podílem na celkových skutečně prokazatelných (reálných) úsporách, kterých bylo prémiovanými dělníky dosaženo. Jejich výše pak musí odpovídat nejen výsledkům práce, ale i plánovanému mzdovému fondu a plánovanému průměrnému výdělku příslušné kategorie pracovníků. Prémie není tudíž samostatnou mzdovou formou, nýbrž tvoří vždy jen doplněk k základní mzdové formě. Jelikož jejím hlavním cílem je na základě hmotné zainteresovanosti dělníka dosahovat úspory ve výrobě, režim zde nesledoval cíl zvýšit plat špatně placeného dělníka, ale svůj vlastní cíl zvýšit výrobu. Poněvadž jde o nepřetržitý růst socialistické výroby, není československá úchylka heresí proti novému moskevskému duchu, který vytváří novou ‘socialistickou soustavu světového hospodářství’. Docent V. Kaigl, ředitel Ekonomického ústavu Československé akademie věd, praví o společném řízení této socialistické soustavy: ‘‘Proto se rozvíjejí nejen jednotlivé země soci- [pageend22]alistického tábora, nýbrž i jejich vzájemné hospodářské styky podle ekonomických zákonů socialismu/’ {Práce 4. března 1956). Z mozolů československého dělníka se buduje socialismus nejen v Československu, ale podle příkazů Moskvy i v Egyptě, Jordánu, Sýrii, Afganistanu, Číně a na Dalekém Orientě. Trpký úděl dělnictva měl být oslazen posledním snížením cen z 31. března 1956. Reální mzda a životní úroveň se však nezvedne nad úroveň z pololetí loňského roku, neboť zlepšení ze snížení cen 'přinese každému občanu v průměru roční úsporu 150 Kčs’ (Rudé právo 6. dubna 1956), zatím so snížení mezd vysoko převyšuje tuto úsporu, neboť ‘průměr pátého snížení cen činí 2.1%’ (Rudé právo 10. dubna 1956). Rozhodně jím nebude pomoženo velké mase málo placených dělníků tak, aby byla odstraněna nespokojenost s jejich nízkou životní úrovní. Komunistický režim je si vědom, že v totalitním státu proti vykořisťování nízkými mzdami neplatí hlavní dělnická zbraň, vyjádřená starým rčením: Za málo peněz — málo muziky. Naopak, v ústředně plánovaném systému jediného státního zaměstnavatele lze tuto zásadu vyjádřit novým heslem: Čím menší mzda — tím více práce. Dělník nemá totiž volby zaměstnavatele a po snížení mezd musí dělat více, aby si udržel předchozí životní ú- roveň. Státní mzdová komise používá mzdy jako regulátoru nejen spotřeby, nýbrž i výroby. Jsou-li mzdy drženy na hranici hladu, jsou účinným prostředkem i politické moci, neboť hladový člověk za kousek chleba se dá snadněji zotročit než člověk sytý. Umění vládnout se zde zúžuje na mathematickou úlohu výpočtu životních dávek, které musí stačit jen z ruky do úst. Organisovaný hlad se stal hlavním nástrojem komunistické moci od doby, kdy Pavlov na Leninův rozkaz u- činil objev o tom, co z myslících lidí udělá poslušné stroje. Již v letech dvacátých Pavlov přišel po pokusech na pscch k závěru, žc síly, které nutí člověka jednat, jsou strach, hlad, pohlaví (instinkty) a teprve v poslední řadě rozum. Na perversitě těchto vědeckých poznatků byla pak vybudována úplná věda o tom, v jakých vlnách a o jaké intensitě má být použito těchto sil, aby lidský stroj běžel podle plánu. To jsou stěžejní zásady nového světa, který líčí Orwell ve své knize ‘1984’. Úspěch Orwellova ministerstva blahobytu spočívá v tom, jak dovede rozdělovat bídu a hlad. Zásada organisovaného hladu však neznamená, že každý musí mít hlad. Mzdový systém nahrazuje soukromou ininciativu na tolik, že občanu zůstává svobodné rozhodnutí, zda chce více jíst nebo lépe se oblékat. Průměrnému pracovníku s rodinou však nezbývá na oboje. Proto zprávy cizinců se shodují v tom, že lid v Československu má jednotvárné a ošumělé oblečení. Přes všechnu tuto vynalézavost se však komunistickému režimu nedaří udělat z člověka stroj, neboť se nepodařilo ještě obyčejného člověka zbavit rozumu a dát komunistické byrokracii inteligenci. Moskevský sjezd vyvolal nové síly, které v Československu uvolnily strach a dodaly lidem odvahu vzepřít se proti hladu organisova- nému ve formě státně řízených mezd: “Je třeba otevřeně si říci, že jsou to právě projevy byrokratismu v práci státního a hospodářského aparátu, které mnohdy vyvolávají největší a oprávněnou nespokojenost v mnohých o- tázkách pracujících.” Rudé právo 7. března 1956). I když v komunistickém řádu zůstal jen jeden zaměstnavatel, přece jen dělnictvu zůstala možnost hledat si lepší zaměstnání. Umožňuje to sám režim svými chybami v plánování a stále se opakujícími nábory do různých přednostních zaměstnání, čímž podporuje fluktuaci: “Co je na příklad platné, že v posledních třech letech přibylo do stavebnictví 285.000 nových pracovníků, když v témže období jich 21 [pageend23]odešlo 318.000.” (Práce 21. března 1956), nebo že “v současné době je v ostravsko-karvínském revíru 40% přechodných pracovníků” (Rudé právo 4. února 1956). Dělnictvo si prostě vždy najde mezeru v socialistické zákonitosti, jak si pomoci k větší skývě chleba. Moskevský duch nese v sobě nebezpečí pro samu komunistickou diktaturu, kde všechno zavání kultem osobnosti, který je založen jen na strachu. Lidé se přestávají bát a vzájemně se povzbuzují k větší odvaze. Tento duch je tak nakažlivý, že zachvátil i ty, kteří mají vést komunistickou výrobu: ‘Ekonomové se nesmějí bát kritisovat to, co je na našich závodech, v našem hospodářství nedostatečné, nesmějí se bát kritisovat chyby a nedostatky.' (Literární noviny 10. března 1956). Komunistický režim si zahrává s ohněm kritiky a povzbuzuje k ní v přesvědčení, že tímto způsobem sebere vítr s plachet, nespokojenosti dělnictva. Zaručuje beztrestnost kritiky a béře v ochranu šikanované dělníky proti jejich kritisovaným pronásledovatelům: ‘Největším nešvarem je šikanování za kritiku. Pravda, zřídka se kritika potlačuje otevřeně, málokdy je kriti- sující vystaven zjevnému šikanování, protože by takové počínání nikomu neprošlo bez následků. Ale je dost takových lidí, kteří kritiku vyslechnou i souhlas s ní projeví, sebekritiku provedou, ale po čase začnou kritikovi zcela nenápadně 'oslazovať život . . . Soudruh podnikový ředitel (byl potrestán veřejnou důtkou za to, že) potlačoval hrubým způsobem kritiku, přeložil bdělého člena strany na horší pracoviště s poznámkou : ‘abys nemohl do všeho strkat nos’, šířil na závodě psychosu strachu a ubíjel tak iniciativu komunistů i bezpartijních. ” (Rudé právo 24. března 1956). Zbouráním kultu osobnosti byly v komunistickém řádu uvolněny síly, jež podemílají přímo základy diktatury, neboť byl uvolněn strach před pronásledováním. Uvolněná kritika je nakažlivá a směřuje do zmatku a anarchie. Vyvolat takový rozklad komunistického řádu je prvním krokem k svobodě. REŽIM SE BAVÍ (Hovoří redaktor pražského rozhlasu Miloslav Pálek) ‘‘Americký katolický farář Flynn prohlásil v rakouském rozhlase, že uprchlíci mají pravdu: že Svobodná Evropa klame veřejnost. Současně farář Flynn prohlásil, že se vrátí do USA, aby řekl všem lidem, kteří dávají peníze na různé tak zvané pomocné organisace, že je to všechno jenom skandál a trik na vylákání peněz, které se vlastně vyhazují do vzduchu. Pana Flynna vedla k těmto rozhořčeným slovům demonstrace uprchlíků, kteří solnohradským občanům ukázali, v jaké zoufalé bídě, beznaději a ovzduší podezírání musejí žít. Na základě toho se v tisku objevil tento závěr, spojený se jménem amerického faráře Flynna. O uprchlíkovi rozhoduje jakýsi Ku-Klux-Klan, který za šedou maskou skrývá pro něho jen lenivou smrt. Není-li na západě místa ani pro uprchlíka vzdělaného a vysoce kvalifikovaného, jak chce Západ namluvit lidem za Železnou oponou, že jim přinese plnou zaměstnanost a uspokojení. A komentář pak končí těmito příznačnými slovy: Uprchlíci se stali laciným 22 [pageend24]propagačním manévrem pro Ameriku. Kdyby Barnum Bailey neměl vlastní cirkus, mohl by jej zřídit tím, že by ukazoval uprchlíky na prérii. Uprchlíci zvolili svobodu. Až potud doslovný citát utečeneckého listu Bohemia. Určitě jenom náhodou se ve stejném čísle objevil současně článek kandidáta na zřízení tohoto cirkusu “Zvolil jsem svobodu”. Direktorem by ale nebyl Barnum Bailey, ale J. A. Baťa._Ten je totiž autorem článku, ve kterém radí, opět cituji doslova, “západním lidem s právem vlastníků”, tedy kapitalistům, postarat se o 60 milionů uprchlíků a lidí v Evropě přespočetných, nezaměstnaných, nezačleněných, vyvržených. J. A. Baťa nevysvětluje, jak k tomuto počtu došel, ale to zřejmě není důležité pro ty, kterým svoji nabídku adresuje. Pro ně, pro lidi s právem vlastníků, jsou určena tato jeho slova: máme lenivějící kapitál a hlavně možnost na tom vydělat. Naším kyjem je náš kapitál a náš kapitalistický řád. Co si o tomto kyji myslí utečenci, se dočteme hned v témže vydání. Pod nadpisem “Čtenář z Brazilie” je použito hodně tvrdých slov o zločincích, kapsářích a podobných individuích. Toto líčení doprovází onen utečenec z Brazilie těmito slovy: “Takové jsou zde poměry. Proto Baťa a všichni ti, co propagují emigraci sem do Brazilie, ať jdou k šípkům. Daří se tu jen těm, kteří nebudou muset pracovat, těm, kteří přijedou s trochou kapitálu a začnou kšeft bez ohledu na levo či na právo. Poctivý uprchlík, který sem však přijede s holýma rukama, může se udřít, chce-li důstojně a slušně žít. Musí totiž konkurovat zdejším hladově placeným pomocným dělníkům, o jejichž bídě si vy tam v Evropě nemůžete učinit vůbec představu.” Toto zalistování v jednom čísle utečenecké Bohemie je jistě typické pro současnou situaci a charakteristiku různých proudů v řadách československé bur- žoasní emigrace, včetně těch, kteří jejich propagandě uvěří. A aby toto zalistování bylo úplné, zakončíme je ještě výňatky z článku, který má případný název: “Udavačství v emigraci”. Citujeme opět doslova: “Říká se právem, že emigrace je nemoc, či spíše morální kocovina. Člověk zbavený majetku a pozadí svého prostředí se najednou objeví v celé nahotě a ošklivosti hodně nemilosrdného boje o chleba. Jednou z nej horších metel emigrace je její vzájemné udavačství. To se doma přece považovalo za doménu domovnic a hluboce opovrženíhodné. A přece slyšíme, že tady má každý uprchlík svá policejní či emigrační akta, nabobtnalá do tlustopisů řadami nekonečných, nesmyslných udání.” Na otázku, jak jen mohlo dojít k tak zničujícímu mravnímu úpadku, odpovídá Bohemia, že emigrace se vyznačuje tím, že hrstka lidí uchvátila pomocí styků a známostí přednostní placená místa a výhody a v zájmu jejich udržení je o- chotná k jakémukoli udavačství. A to je mimochodem také důvod, proč Bohemia, jejíž členové nezískali křesla v první řadě a jen druhá, levnější místa, píše naplno o tom, jaká je dnešní situace v emigraci. A píše-li v závěru svého článku, že to někdy působí hrubě a neomaleně, pak je možno tuto charakteristiku podepsat.” Pražský rozhlas 9. dubna 1956 ★ ★ ★ 23 [pageend25]SLOVENSKÉ NÁRODNÍ ORGANY PO PUČI (Č Á ST II) PAVEL KORBEL V první části tohoto článku, která byla vytištěna v březnovém čísle Československého přehledu, byl stručné vylíčen vývoj slovenských národních orgánů v období od vzniku revoluční Slovenské národní rady za války v roce 1943 do komunistického puče v únoru 1948. V tomto období chyběla soustavná legislativní úprava jejich právních poměrů, které se zakládaly na různých dílčích předpisech, vydaných částečně ústředními a částečně slovenskými orgány, a na politických dohodách těchto orgánů a stran Národní fronty. V tomto dosti nezvyklém stavu nastala zásadní změna vydáním komunistické ústavy z 9. května 1948, vyhlášené 9. června 1948, kdy také nabyla účinnosti. Tato ústava pojednává o slovenských národních orgánech jednak v článku VIII. a IX. základních článků, jednak v kapitole páté podrobných ustanovení, která zahrnuje paragrafy 93 až 122. Konečně se týká Slovenské národní rady ( v dalším SNR) také ustanovení paragrafu 175 v kapitole 10., obsahující ustanovení závěrečná a přechodná. Podle základního čl. VIII. jsou nositelem a vykonavatelem státní moci na Slovensku a představitelem svébytnosti slovenského národa slovenské národní orgány. Mají zajišťovat ‘‘v duchu lidové demokracie rovnoprávnost Čechů a Slováků” a všechny orgány republiky mají usilovat “v souladu s nimi o to, aby se vytvářely stejné příznivé podmínky pro hospodářský, kulturní a sociální život obou národů”. Podle základního čl. IX. je národním orgánem moci zákonodárné na Slovensku SNR, která má 100 členů (poslanců), volených na Slovensku na dobu šesti let. Národním orgánem moci vládní a výkonné na Slovensku je sbor pověřenců, který je odpovědný Slovenské národní radě a vládě republiky. Jmenuje jej a odvolává vláda republiky. Zákonodárná působnost SNR je vymezena v paragrafech 94 a 96 ústavy, kdežto par. 95 pojednává o působnosti sboru pověřenců. Omezený rozsah zákonodárné pravomoci SNR je charak- terisován par. 94, podle kterého SNR vykonává tuto moc ‘“ve věcech národní nebo regionální povahy, pokud vyžadují zvláštní úpravy a pokud nejde o věci, u kterých je třeba jednotné ú- pravy zákonem”. Sbor pověřenců má duální postavení. Přísluší mu moc vládní a výkonná na Slovensku s výjimkou věcí národní obrany, zahraniční politiky a zahraničního obchodu, ale pokud nejde o výkon moci vládní a výkonné v oboru zákonodárné pravomoci SNR, vystupují sbor pověřenců a jeho členové (pověřenci) jako výkonný orgán vlády a ministrů. Ústava zachovává censurní právo vlády nad zákonodárnou pravomocí SNR, které bylo zavedeno Třetí pražskou dohodou. Podle par. 110 ústavy podpisuje zákony SNR v první řadě předse- 24 [pageend26]da vlády. Má-li předseda vlády za to, že takový zákon odporuje ústavě nebo ústavnímu zákonu, překračuje pravomoc SNR anebo je v rozporu s jednotným hospodářským plánem nebo rozpočtovým zákonem, předloží jej do 14 dní vládě, která do dvou měsíců rozhodne o věci í konečnou platností. Situace se tedy ve srovnání s ustanoveními Třetí pražské dohody ještě zhoršila potud, že neexistuje rozhodčí sbor a že vláda je konečnou instancí. Jak již bylo uvedeno, jsou sbor pověřenou i jeho členové odpovědni vládě. Podle par. 117 jsou povinni dbát směrnic a pokynů vlády a jednotliví pověřenci též směrnic a pokynů příslušných ministrů. Jednotlivý ministr je však oprávněn vykonávat s vědomím příslušného pověřence svou pravomoc na Slovensku též přímo. V par. 175, odst. 1 bylo stanoveno, že SNR v dosavadním složení (obnově, ná podle výsledků voleb do ústavodár- ného Národního shromáždění v r.1946)* nebo doplněná podle výsledku voleb do NS z 30. května 1948 vykonává pravomoc, která přísluší SNR podle ústavy dotud, dokud se neustaví SNR, která bude zvolena podle nového volebního zákona, vydaného na podkladě ústavy. S ohledem na to, že SNR vykonávala před účinností ústavy z 9. května 1948 a zejména v letech 1944 a 1945 mnohem širší zákonodárnou moc než to odpovídá ustanovením této ústavy stanoví par. 175, odst. 2, že “pokud nařízení SNR vydaná před vyhlášením ústavy neodporují ustanovení této ú- stavy, považují se za zákony SNR, i když překračují její pravomoc, vymezenou touto ústavou”. Popučové volby do Národního shromáždění, které se konaly ještě před vyhlášením nové ústavy dne 30. května 1948 podle zákona ze dne 16. dubna 1948, č. 74 Sb., byly provedeny na podkladě jednotných kandidátních listin “obrozené Národní fronty”, které zabezpečily komunistické straně a “o- čištěné” straně sociálně demokratické přibližně 80% mandátů. Dne 27. června 1948 splynula sociálně demokratická strana se stranou komunistickou. Dne 30. června 1948 schválilo Národní shromáždění zákon, č. 168 Sb., o doplnění SNR podle výsledku voleb do Národního shromáždění ze dne 30. května 1948, čímž bylo vyhověno shora uvedenému ustanovení par. 175, odst. 1 ústavy. Doplnění SNR bylo provedeno velmi jednoduchým způsobem. Byl zřízen volební výbor u pověřenectva vnitra v Bratislavě na návrh ústředního akčního výboru slovenské Národní fronty. Volební skupina Národní fronty, která se zúčastnila na Slovensku voleb do Národního shromáždění označila, přihlížejíc k výsledku voleb na Slovensku, dosavadní poslance Slovenské národní rady a náhradníky poslanců, kteří měli zůstat ve svých funkcích, a současně navrhla k doplnění plného počtu poslanců SNR nové kandidáty. Všechny .takto označené a navržené osoby v počtu 200 byly pojaty do listiny, která byla předložena volebnímu výboru. Volební výbor pak prostě mechanicky přidělil kandidátům poslanecké mandáty v pořadí označeném v listině, po případě je určil jako náhradníky. Ve zbývaj ící části roku 1948 a v roce 1949 nedošlo k podstatným změnám v předpisech o slovenských národních orgánech. Zákonem ze dne 7. října 1948, č. 233 Sb., byly změněny názvy pověřenectev informací a školství a osvěty souhlasně se současnými změnami v označení odpovídajících ministerstev. Obdobně změnil zákon ze dne 11. května 1949, č. 137 Sb., název pověřenectva sociální péče a konečně uvedl zákon ze dne 14. října 1949, č. 230 Sb., název pověřenectva zemědělství v soulad s názvem ministerstva zemědělství. K dalšímu ztenčení pravomoci slovenského orgánu moci vládní a výkonné došlo však vládním nařízením ze * Viz první část článku v březnovém čísle Československého přehledu na str. 13, druhý sloupec. 25 [pageend27]dne 23. května 1950, č. 48 Sb., kterým bylo zřízeno ministerstvo národní bezpečnosti. Toto nové ministerstvo převzalo plnění úkolů, které “dosud příslušely ministerstvu vnitra a které na Slovensku byly vykonávány prostřednictvím pověřenectva vnitra”. Z této dikce vyplývá, že z vládní a výkonné moci sboru pověřenců a pověřenců byly nyní vyňaty vedle věcí národní obrany, zahraniční politiky a zahraničního obchodu (par. 95, odst. 1 ústavy z 9. května 1948) též věci národní bezpečnosti. Že se tato změna ústavy stala pouhým vládním nařízením vydaným na podkladě ústavního zákona ze dne 18. května 1950 č. 47/1950 Sb. o úpravách v organisaci veřejné správy, je jen dalším důkazem, že komunistický režim neváhá porušit svůj vlastní základní zákon a práva v něm zaručená, když je to ve prospěch jeho záměrů. Vládní nařízení č. 48/1950 Sb. bylo první z celé serie podobných opatření, kterými v rozporu s ústavou vláda rozšířila počet a působnost ministerstev a zároveň omezila moc vládní a výkonnou, příslušející podle ústavy sboru pověřenců, resp. pověřeneňm. Stalo se tak zejména v oblasti těžkého průmyslu. Když vláda provedla svým nařízením ze dne 7. září 1951, č. 74 Sb., první rozsáhlejší reorganisaci průmyslových ministerstvech, zřídila zvláštní ministerstva paliv a energetiky, hutního průmyslu a rudných dolů, chemického průmyslu, těžkého strojírenství, všeobecného strojírenství a lesů a dřevařského průmyslu. Zároveň vytvořila nové ministerstvo státní kontroly. Bezprostředně na to vydala vláda nařízení ze dne 11. září 1951, č. 75. Sb., kterým “zřídila nová pověřenectva”. Ve skutečnosti omezila však působnost dosavadního pověřenectva průmyslu na lehký průmysl a vyňala z působnosti pověřenectva zemědělství úkoly v oboru dřevařské a papírenské výroby, které svěřila novému pověře- nectvu lesů a dřevařského průmyslu. Vláda při tom nezřídila nová pověřenectva pro paliva a energetiku, pro hutní průmysl a rudné doly, pro chemický průmysl, pro těžké strojírenství, pro všeobecné strojírenství a pro státní kontrolu. To znamenalo, že všechny tyto průmyslové obory a obor státní kontroly* byly vyňaty z moci vládní a výkonné slovenských národních orgánů. Vládní nařízení ze dne 8. dubna 1952, č. 13 Sb., o správě spojů, jímž z ministerstva pošt bylo zřízeno ministerstvo spojů, stanoví v par. 1, odst. 2, že ministerstvo spojů plní své úkoly přímo nebo prostřednictvím krajských správ spojů a výkonných služeben, stanoví jejich organisaci a působnost a řídí jejich činnost na- území celého státu. Pověřenectvo spojů podle par. 2, odst. 2 nařízení “pečuje o u- platnění zájmu Slovenska v oboru spojů, zajišťuje v oboru spojů spolupráci se slovenskými národními orgány, zajišťuje a kontroluje v rámci směrnic a příkazů ministerstva spojů činnost jeho orgánu na Slovensku”. Je na první pohled jasno, že tato úprava znamenala porušení ustanovení par. 95, odst. 2, č. 12 ústavy, podle kterého po- věřencům přísluší moc vládní a výkonná na Slovensku jako výkonným orgánům vlády a ministrů zejména také v oboru dopravy a pošty. O několik týdnů později zřídila vláda nařízením ze dne 27. května 1952, č. 18 Sb., nové ministerstvo výkupu. Toto ministerstvo řídí a organisuje výkup všech zemědělských výrobků a provádí své úkoly buď přímo nebo svými orgány, jimiž jsou plnomocník výkupu pro Slovensko a krajští a okresní plnomocníci ministerstva výkupu. Nebylo zřízeno pověřenectvo výkupu a instituce plnomocníka ministra výkupu pro Slovensko, který je naprosto nezávislý na sboru pověřenců a pověřen- * Do té doby vykonávaly státní kontrolu nejvyšší účetní kontrolní úřad jako orgán celostátní a nejvyšší kontrolní dvůr na Slovensku. Oba úřady byly zrušeny vlád_, ním nařízením č. 74/1951 Sb. 26 [pageend28]cích zemědělství a vnitřního obchodu, znamená další zásah do moci vládní a výkonné příslušející sboru pověřen- ců a pověřencům podle par. 95, odst. 2 ústavy. Dva měsíce poté bylo vydáno vládní nařízení ze dne 29. července 1952, č. 33 Sb., o zřízení ministerstva železnic. Tímto nařízením byly železnice vyňaty z ministerstva dopravy a pověřené ctva dopravy a bylo pro ně zřízeno samostatné ministerstvo železnic, které plnilo své úkoly přímo a prostřednictvím jemu podřízených administrativních a hospodářských jednotek železnic. Novou úpravou byla dále omezena moc vládní a výkonná vyhrazená slovenským národním orgánům podle ustanovení par. 95, odst. 2, č. 12 ústavy (obor dopravy a pošty). Poté následovalo vládní nařízení ze dne 31. ledna 1953, č. 6 Sb., které mimo jiná opatření, nedotýkající se rozsahu pravomoci slovenských národních orgánů moci vládní a výkonné ob sáhovalo v par. 2 ustanovení o zřízení ministerstva státních statků. Toto ministerstvo převzalo dosavadní úkoly ministerstva zemědělství a pověřenectva zemědělství v oboru státních statků. Jelikož ústava v par. 95, odst. 2, č. 8 stanoví, že v oboru zemědělství jsou sbor pověřenců a pověřenci (konkrétně tedy pověřenec zemědělství a jeho pověřenectvo) držiteli moci vládní a výkonné jako výkonné orgány vlády a ministrů (konkrétně ministra zemědělství), šlo o další protiústavní zúžení moci vládní a výkonné slovenského národního orgánu. Dalším vládním nařízením ze dne 31. ledna 1953, č. 7 Sb., bylo zrušeno pověřenectvo spravedlnosti. Nařízení neobsahovalo ustanovení o tom, který úřad přejímá jeho působnost. Dne 6. února 1953 vysílal bratislavský rozhlas žádost ministerstva spravedlnosti, aby “pracující na Slovensku v budoucnosti posílali jakékoliv žádosti nebo stížnosti, týkající se soudnictví, tomuto ministerstvu vzhledem k zrušení slovenského pověřenectva spravedlnosti”. Tím byl potvrzen jedině možný závěr, že šlo o další případ, kdy celostátní ministerstvo převzalo přímý výkon moci vládní a výkonné na Slovensku v plném rozsahu. Stalo se tenkrát tak v rozporu s ustanovením par. 95, odst. 2, č. 6 ústavy, podle něhož obor spravedlnosti spadá do působnosti slovenských národních orgánů moci vládní a výkonné. V další fázi četných reorganisací aparátu státní správy, která byla u- skutečněna vládními nařízeními ze dne 11. září 1953, č. 77 a 78 Sb., byl počet ministerstev snížen sloučením některých z nich. Mezi jinými zanikla samostatná ministerstva národní bezpečnosti a železnic sloučením s ministerstvem vnitra a s ministerstvem dopravy. Jelikož však nebylo stanoveno, že se působnost, kterou při svém zřízení převzala od pověřenectev vnitra a dopravy, vrací do těchto pověřenectev, nutno míti za to, že j i nyní vy- konávají ministerstvo vnitra a ministerstvo dopravy a že nebyl obnoven původní stav, odpovídající ústavě z 9. května 1948. Řada právě popsaných změn v působnosti slovenských národních orgánů moci vládní a výkonné byla přerušena ústavním zákonem ze dne 26. května 1954, č. 26 Sb., o volbách do Národního shromáždění a do Slovenské národní rady, týkajícím se moci zákonodárné. Podle par. 98, odst. 1 ústavy z 9. května 1948 “stanoví zvláštní zákon podrobnosti o podmínkách volebního práva do Slovenské národní rady, jakož i o provádění voleb poslanců SNR”. Jak je vidět, uplynulo plných šest roků, než se Národní shromáždění zabývalo otázkou této úpravy. Zmíněný ústavní zákon č. 26/1954 Sb. není však pouhým provedením citovaného ustanovení par. 98, odst. 1 ústavy, nýbrž jeho novelisací, při čemž zároveň mění ustanovení základního článku IX., odst. 1 ústavy. Obdobně jako pro Národní shromáždění* zavádí ústavní zákon také pro SNR volbu podle volebních obvodů o 35,000 obyvatelích; pro každý obvod 27 [pageend29]volí se jeden poslanec. Ústavní zákon obsahuje další změnu, která představuje zdánlivý ústupek Slovenské národní radě jako slovenskému národnímu orgánu moci zákonodárné. Podle par. 4, odst. 2 ústavního zákona upravuje volby do SNR, jakož i způsob odvolávání poslanců SNR zákon Slovenské národní rady, tedy nikoli, jak stanoveno v ústavě, zákon vydaný Národním shromážděním. Zásady voleb do obou t. zv. zákonodárných sborů jsou však podle ú- stavního zákona č. 26/1954 Sb. společné. Slovenská národní rada projednala a jednomyslně schválila zákon o volbách do SNR na svém 26. zasedání 4. června 1954. Jeho text nebyl uveřejněn v dostupném tisku a částka Sbírky zákonů SNR za rok 1954, v níž byl vyhlášen pod č. 7, není rovněž dostupná. Z úřední zprávy uveřejněné v bratislavské Pravdě 5. června 1954 však vyplývá, že zákon je naprostou kopií zákona č. 27/1954 Sb., takže SNR měla nedůstojný úkol “schválit” ještě jednou to, co již “schválilo” Národní shromáždění na podkladě vládního návrhu, který zase byl výsledkem přesných směrnic vedení “rodné strany”, autorisovaných v Moskvě.* ** Volby do SNR se konaly současně s volbami do Národního shromáždění 28. listopadu 1954. Podle zprávy ústřední volební komise pro volby do SNR vysílané bratislavským rozhlasem 1. prosince 1954: bylo 2,344.500 zapsaných voličů; účastnilo se voleb 2,324.279 voličů, t. j. 99.14%; bylo odevzdáno 1'1,621 neplatných hlasů, t. j. 0.5% ; z platných hlasů 2,312.658, které činily 99.5%, hlasovalo proti kandidátním listinám Národní fronty, zaregistrovaným v jednotlivých volebních obvodech, 53,111 voličů, t. j. 2.73%, a pro kandidátní listiny Národní fronty 2,429,547 voličů, t. j.97.27%. Ve volebním obvodu č. 3. Bratislava se volby nekonaly 28. listopadu 1954, jelikož se kandidátka NF po registraci zřekla kandidatury. V tomto obvodu byly volby podle zprávy vysílané bratislavským rozhlasem dne 21. prosince 1954 dodatečně dne 19. prosince 1954 a nový kandidát Národní fronty byl zvolen “za vysoké účasti na volbách” a “odevzdáním drtivé většiny hlasů”. Zpráva neobsahovala číselné údaje. V prosinci 1954 došlo zase k jedné z četných reorganisací vlády (12. prosince) a sboru pověřenců (18. prosince). Mezi nově jmenovanými pověřen- ci se opět objevil pověřenec spravedlnosti. Úřední zprávy o reorganisací tuto okolnost nevysvětlily, ale v částce Sbírky zákonů, vydané 16. prosince 1954, vyšlo vládní nařízení ze dne 10. prosince 1954, č. 56 Sb., které lakonicky stanoví “Zřizuje se pověřenectvo spravedlnosti”. Neříká se však vůbec nic o působnosti obnoveného pověře- nectva. Od 1. ledna 1955 zastavil československý komunistický režim dodávku Sbírky zákonů, Sbírky zákonů SNR a Úředního listu do ciziny s odůvodněním, že tyto publikační instrumenty “vycházejí jen v omezeném počtu pro československé úřady a ústavy”. Pokud lze zjistit z .denního tisku a šetřením v knihovně Kongresu Spojených států, vydala vláda 14. října 1955 dvě nařízení č. 48 a 49 Sb., vyhlášená 15. října 1955, o další reorga- nisaci vládního aparátu. Slovenska se přímo týká jen vládní nařízení č. 49/1955 Sb., které obnovuje pověřenectvo státních statků. Přesné znění tohoto nařízení není známo. Lze však předpokládat, že je stejně stručné jako výše citované nařízení č. 56/1954 * Viz článek “Osudy poválečného parlamentu v Československu” v č. 8 ročníku II Československého přehledu, str. 8 a násl. ** O ‘‘volebních přípravách” a “kandidátech NF” pro volby z 28. listopadu 1954 viz shora zmíněný článek v č. 8 roč. II Československého přehledu. 28 [pageend30]Sb. o znovuzřízení pověřenectva spravedlnosti. V listopadu 1955 došlo k personálním opatřením ve sboru pověřenců, které se však nedotkly jeho struktury. Od té doby nebyly hlášeny další orga- nisační nebo osobní změny ve vládě nebo ve sboru pověřenců. Srovnáme-li tedy dnešní složení celostátního kabinetu a slovenského sboru pověřenců, zjišťujeme, že kabinet má 39 členů, sbor pověřenců jich má 20. Podle dnešního stavu neexistují pověřenectva odpovídající ministerstvu národní obrany ” státní kontroly vnitra v oboru národní bezpečnosti těžkého strojírenství ” zahraničních věcí zahraničního obchodu ” paliv přesného strojírenství dopravy v oboru železnk ’’ chemického průmyslu hutního průmyslu a rudných dolů ” energetiky automobilového průmyslu a zemědělských strojů Pokud jde o pověřenectvo spojů, poukazujeme na jeho omezenou působnost podle vládního nařízení č. 13/1952 Sb. (Viz shora na str. 27). Pro úplnost se doporučuje dodat několik slov o zvláštních orgánech s celoslovenskou působností, které nejsou zakotveny v ústavě, odpovídají však celostátním orgánům, jakož i o některých celostátních orgánech, které nemají na Slovensku korespondující instituce. Státnímu úřadu plánovacímu, zřízenému zákonem ze dne 22. února 1949, č. 60 Sb., odpovídá slovenský úřad plánovací, v jehož čele je pověřenec- předseda úřadu. Státní úřad pro věci církevní (zákon ze dne 14. října 1949, č. 217 Sb. a vládní nařízení ze dne 31. ledna 1953, č. 6 Sb.) vykonává působnost na Slovensku zásadně prostřednictvím slovenského úřadu pro věci církevní, vedeného předsedou, kterého jmenuje vláda (par. 4 vládního nařízení ze dne 31. ledna 1953, č. 7 Sb.) Podle zákona ze dne 19. prosince 1951, č. 108 Sb., o organisaci národohospodářské evidence, má státní úřad statistický jako orgán vlády pro obor statistiky oblastní orgán na Slovensku, t. j. slovenský statistický úřad. Předsedu a náměstka tohoto oblastního orgánu ustanovuje a odvolává předseda vlády na návrh předsedy státního úřadu statistického. Působnost slovenského statistického úřadu je podle zákona a podle prováděcího vládního nařízení ze dne 4. prosince 1951, č. 109 Sb., značně omezena. Tak ustanovuje na př. vedoucí krajské a okresní služby státního úřadu statistického i na Slovensku předseda tohoio úřadu bez ingérence předsedy slovenského statistického úřadu. Zákonem ze dne 14. července 1949, č. 187 Sb., o státní péči o tělesnou výchovu a sport, byl zřízen státní úřad pro tělesnou výchovu a sport, vedený členem vlády, a Slovenský úřad pro tělesnou výchovu a sport, vedený po- věřencem. Tento zákon byl nahrazen zákonem ze dne 12. prosince 1952, č. 71 Sb., o organisaci tělesné výchovy a sportu. Podle nového zákona nastoupil na místo úřadu Státní výbor pro tělesnou výchovu a sport při vládě, který vykonává svou působnost na Slovensku zásadně prostřednictvím Slovenského výboru pro tělesnou výchovu a sport při sboru pověřenců, v jehož čele je předseda jmenovaný vládou. 29 [pageend31]Ústřední orgány, pro které neexistuje na Slovensku korespondující instituce, jsou zejména nejvyšší soud, generální prokurátor a státní výbor pro výstavbu, v jehož čele je toho času ministr Oldřich Beran. Na konec ještě několik statistických dat, které znázorňují úpadek normotvorné činnosti Slovenské národní rady a sboru pověřenců. V roce 1948 usnesla se SNR podle sbírky svých nařízení a zákonů na deseti nařízeních (před účinností ústavy) a 5 zákonech (po vyhlášení ústavy). V témže roce bylo v uvedené sbírce vyhlášeno sedm nařízení sboru pověřenců SP). V roce 1949 schválila SNR celkem patnáct zákonů a SP vydal šest nařízení. V roce 1950 obsahuje sbírka zákonů SNR v částkách, které jsou k disposici a zdají se být úplné, čtyři zákony a jedno nařízení. Za rok 1951 nedošla ani jedna částka sbírky zákonů SNR a také v tisku nebylo lze zjistit zprávy o normotvorné činnosti SNR a SP. V roce 1952 nebyl schválen žádný zákon. Sbor pověřenců se usnesl na 5 nařízeních. V roce 1953 bylo zjištěno vydání 1 zákona (o Slovenské akademii věd) a jednoho nařízení SP. V roce 1954 byl vydán shora uvedený zákon ze dne 4. června 1954, č. 7 Sb. z SNR, o volbách do SNR. Není zpráv o vydání nařízení SP. V roce 1955 působila již nová SNR, vyšlá z voleb ze dne 28. listopadu a 19. prosince 1954. Činnost jejích výborů a jejího plena se pravidelně omezila na zprávy pověřenců a jiných orgánů správy a na “diskuse” a “usnesení” o nich. Teprve 18. října 1955 schválila SNR dva návrhy zákonů, předložené SP, a to zákon SNR o jednotné soustavě dalšího vzdělávání učitelů a školských pracovníků a zákon SNR o státní ochraně přírody. (Lud, Bratislava, 19. října 1955). Dne 29. listopadu uveřejnila bratislavská Pravda bilanci činnosti nynější SNR v prvním roce jejího funkčního období. Na poli zákonodárném jmenovala jen oba výše citované zákony dodávajíc, že “jsou ve stadiu příprav další zákonodárné akty SNR v oblasti kulturní a hospodářské”. Od té doby uplynula doba delší čtyř měsíců, ale dosud se omezila SNR v druhém roce působnosti jen na debaty o letošním rozpočtu. O nařízeních SP vydaných v roce 1955 a v prvních měsících běžného roku není zatím nic známo. Je ovšem třeba upozornit, že se také počet zákonů, vydaných Národním shromážděním, zákonných opatření jeho předsednictva* a vládních nařízení v posledních letech podstatně snížil. Těžiště normotvorné činnosti bylo podle sovětského vzoru posunuto její delegací na jednotlivé ústřední úřady, Ústřední radu odborů a na národní výbory. I ve výkonu této delegované normotvorné působnosti uplatňují se však silné centralistické tendence. Za daného stavu věci je jasné, že zásada komunistické ústavy o svébytnosti slovenského národa, represento- \ané a zaručené slovenskými národními orgány, nebyla nikdy uskutečněna, nýbrž naopak s nepatrnými a pro praxi bezvýznamnými výjimkami důsledně a soustavně porušována a odbourávána. Režim se tu dopustil na Slovácích zvláštního podvodu, který přistupuje ke všem četným ostatním podvodným manévrům, jejichž obětí se stal československý lid. Reakce je přirozená: nenávist obyvatel Slovenska vůči režimu je tím hlubší a míra jejich odporu tím větší. * Viz shora uvedený článek v č. 8/II. Československého přehledu na str. 12 a 13. * * * 30 [pageend32]P O Z N Á M K Y PR Á V O A ČLO VĚK Od istého času vidieť aj pod komunistickým režimom v Československu podivuhodné zjavy, ktoré sa zdajú nasvědčovat’ ideovému kvaseniu a hl’a- daniu nových ciest a vol’nejšieho výrazu. V tlači sa objavujú články a pre- javy, ktoré ešte před rokom by boli bývali nemyslitel’né, avšak po Ženevských konferenciách, moskovskom ko- munistickom sjazde a opuštění stalinského mýtu charakterizuj ú hhadanie novej straníckej linie. S týmto pozadím je zaujímavé čítat’ například aj úvodník bratislavského Ludu z 30. marca, v ktorom sa ozývá tiež jeden z hlasov, volajúcich po váčšej starostlivosti o člověka a o jeho individuálnu slobodu — ktoré tol’ko trpia právě v ovzduší režimovej byrokracie a práv- nej neistoty. “Na chirurga podali trestné oznámenie a okamžité ho přeložili do istého okresného města”, píše Lud. “Chodí medzi námi už dva roky člověk obviněný, že svojou nedbanlivos- ťou zavinil smrť člověka, dva roky hl’adá svoju česť, a právě tol’ko trpí jeho rodina . . Uplynulý týždeň . . v súdnej sieni na programe 4-hodinové- ho pojednávania bolo až 8 prípadov. Páť z nich rozhodli a tri odložili, ho- ci nemuseli . . Všetlcy případy boli z rokov 1954 a 1955 a ani jeden případ z roku 1956 . . Znamená to, že medzi námi chodia desiatky obviněných l’u- dí z trestného činu už niekoťko rokov a ich trestná činnost’ nie je potvr- dená, ba móže byť aj zamietnutá . . Byť však obviněným má svoje nepříjemné nevýhody. Prejavuje sa v zaměstnaní, překládání člověka z miesta na miesto atď . . Ludia, ktorí tento stav zapříčinili, stratili zo zreteťa starostlivost’ o člověka . . Starostlivost’ o člověka nespočívá iba vo vládnych dokumentoch. Je to nepřetržitý čin . . Vidieť člověka aj za paragrafmi záko- nov, za predpismi i nariadeniami, za každou žiadosťou i sťažnosťou — za všetkým . Ak hťadáme příčiny tohto stavu, nájdeme poučnými ďalšie vývody Lu- du: “Možno aj sudca, ktorý odročil pojednáváme případu obviněného chirurga, ponosuje sa tiež na nedostatoč- nú starostlivost’ o člověka. Možno mal právě dostat’ nový byt a dostal ho iný, nie právě naj čestnej šou cestou. Možno práv:e ten, ktorý sa nasťahoval do nového bytu, sťažuje sa, že mu v čis- tiarni zničili nový oblek a zaměstnanec čistiarne už dlhší čas hromží na neporiadky v ambulanciách zubných lékarov . .” Kde je skutočná příčina? Lud ju nachodí “v nás, v našom chápání starostlivosti o člověka”. Keď ju vraj “budeme chápat’ a uskutočňovať tak, že bedlivo budem počúvať hlasy l’udí, ich sťažnosti a bolesti, keď ráznejšie udrieme na byrokraciu, ktorá zničila už tol’ko nervov, keď nebudeme dávat’ ani přijímat’ úplatky, keď odpo- vieme a vyřešíme každú sťažnosť a nespoťahneme sa na zásah vyšších or- gánov, keď v každom našom konaní budeme vidieť člověka a my sami si zachováme dóstojnosť a nádherné vlastnosti člověka — budeme mócť pove- dať, že sme příčinu mnohej nespokoj- nosti s úspechom odstránili . Keď, věru, keď. Ale ako to vyžerá teraz? KU LTURA NA LÍSTKY Praha, žíznivá po osmi letech kulturního sucha, dostala konečně napít. Everyman Opera se po návštěvě Sovětského svazu a Polska dostala na scénu karlínského Státního divadla, kde hostovala od 11. do 19. února. Režim se na neobvyklou událost připravil stejně dobře, jako pražské obecenstvo, ne-li lépe. Samozřejmě nešlo pouze o to, dát Pražanům opatrně odvážený příděl západního umění. Hlavním účelem bylo dokázat, že dnešní nová linie sbližování je na nej lepší cestě k úspěchu. Československý občan je unaven posloucháním frází a hesel z čítánek marxismu. Když se někdy u- tekl do divadla, aby aspoň na chvíli 31 [pageend33]zapomněl — slyšel většinou stejnou písničku znovu. Nová linie se má rozvíjet zhruba podle hesla: Více zábavy, méně toho našeho poučení — pomalu, ale jistěji. Naskytla se skvělá příležitost dokázat lidem, že to omezování na svobodě není konec konců tak zlé, a že až nastane vytoužené sblížení se Západem, bude situace ještě lepší. Ministerstvo kultury pozvalo Everyman Operu k provedení Porgy and Bess a tisk byl poučen, aby namísto protikapitalistické kanodády zahrál na loutnu. Píseň, jejíž autoři jsou anonymní, ale lehko rozeznatelní jako kolektiv režimu, zněla asi takto: hleďte, vaše vláda je dobrá vláda, svoboda je na cestě, jen mějte rozum a buďte trpěliví. Význačnější úkol dostala pouze Mladá fronta a na konec ještě Literární noviny. Ale ani tyto listy nezahřmě- ly válečně. Spokojily se činností u- směrňovací, staly se jistým druhem “sniperů” ve studené válce. Týden před premiérou Porgy and Bess se v Mladé frontě přihlásil jakýsi Miroslav Jelínek fejetonem ‘‘Byl Gershwin černoch?” Už zde se projevila hlavní strategie příštího tažení. Autor zešměšnil neinformovanost pražských pásků, kteří se těší “na ty šmačný fláky vod toho černocha Geršvina” ; odsoudil film “Rhapsody in Blue” (film byl promítán v Praze v r. 1947) za to, že Ger- shwina představil jako člověka, nakaženého kapitalismem; uvedl, že Gershwin byl vlastně synem chudých rodičů, kterému bídná reakce házela klacky pod nohy až do té doby, než se z typického proletáře stal slavný skladatel, jemuž kapitalistická země lehla k nohám. Tolik Miroslav Jelínek. Během týdne otiskla Mladá fronta ještě dva články. Jeden kratší, milý článeček v duchu nové linie, dokonce s fotografií — a na první straně. Druhý ■delší, zabývající se historií Everyman Opery a konstatující mimo jiné: “Zájem o vstupenky je veliký a shánět po Praze lístky do karlínského divadla je zbytečným mrháním času. Osmnáct tisíc vstupenek na dvanáct představení bylo vyprodáno během jediného dne . . A na konec ještě připomínku s trochou nové linie:“. . Vítáme Everyman Operu jako misii dobré vůle a myšlenky dorozumění mezi národy, vítáme ji jako představitele amerického lidu, se kterým chceme žít v trvalém míru a upřímném přátelství.” Autorem článku je jakýsi Karel Nešvera. Pak došlo k premiéře a úspěch Porgy and Bess přesáhl všechna očekávání. Žíznivá Praha se konečně napila. A napila se po svém, bez ohledu na to, co jí k pití doporučovala Mladá fronta. Téměř všechny české a slovenské deníky přijaly vystoupení s nadšením, v článcích, které by stejně dobře mohly vyjít v roce 1936. Jen Mladé frontě zbyl opět úkol zdvihnout kazatelský prst: “Vlastní Gershwinovo dílo není ovšem prosto rozporů”, napsala v krátké zprávě o premiéře. V delším referátě se později do premiéry pustil chvalně neznámý kritik Josef Kotek. Našel v díle dva rozpory, z nichž ten hlavní spočívá v tom, že . autoři . . vidí daný stav, nevidí však příčinu tohoto stavu a neznají ovšem už naprosto cestu, jíž by bylo možno podobné hrůzy ze světa vymýtit.” (Týká se děj e opery, “bídy černošského lidu”). Zdálo by se, že tímto způsobem Mladá fronta náležitě “zkorigovala” spontánní nadšení obecenstva, jehož svědky byli na premiéře také Do- lanský, Kopecký, Jankovcová, David a jiní z těch, kdo už v roce 1948 naznačili “cestu, jíž by bylo možno podobné hrůzy ze světa vymýtit.” Aby byla linie celkového tažení přísně zachována, uveřejnila Mladá fronta delší článek o rasové nenávisti v USA na druhé straně téhož čísla (i s fotografií černošské studentky Lucyové ze státu Alabama). Everyman Opera ještě uspořádala “estrády”, nazpívala nějaké černošské písně na desky a odjela z Prahy. Režim si lámal hlavu otázkou, zda se nové tažení zdařilo a zřejmě přišel na to, že se první pokus o “vlažný postup” celkem nevydařil. Přes všechno úsilí “kritiků a žurnalistů” z Mladé fronty bylo zřejmé, že obecenstvo přišlo na Porgy and Bess pouze 32 [pageend34]z jednoho důvodu: vidět konečně něco, co voní jednak Západem, jednak skutečným uměním. Režim si zřejmě tuto situaci uvědomil. A tak se Everyman Opeře dostalo ještě jednoho článku, tentokráte z pera Norberta Frýda, v Literárních novinách z 3. března. Norbert Frýd se pokusil usměrnit nadšení a hořkou pilulkou zapudit sladkost, která Pražanům zůstala na patrech. Porovnal Por- gy and Bess s filmem “pokrokových amerických odborů” Sůl země, který v těch dnech měl premiéru v Praze. Připustil, že ‘‘je zcela v pořádku, když opera Porgy and Bess zanechala u mnoha poctivých lidí hluboký dojem.” Konstatoval, že “nekritický obdiv exo- tismu strhl část posluchačů k nepřiměřenému nadšení.” A pak už šel přímo k věci: . . Na obranu našeho obecenstva je ovšem možno uvést, že k přecenění jednoho a nedocenění druhého díla přispěla také propaganda. Jen operní premiéře se dostalo oficiálního lesku, Sůl země byla uvedena mnohem skromněji. Její premiéra se konala v málo vhodném prostředí, přítomnou umělkyni Rosauru Revuelta- sovou vítal representant filmového obchodu, kulturní veřejnost a vládní činitelé nenalezli cestu, jak dopomoci velkému dílu k důstojnému rozběhu. Je to škoda, ale dá se to napravit. Film zůstává na programu kin — diváci sami mají příležitost poznat, proč stavíme Sůl nad Porgy.” * Klasifikácia kritikov “Máme vynikajúcich kritikov: tí píšu vel’mi velhni zriedka o súčasnej literatuře. Máme dobrých kritikov: píšu viac, ale predsa len málo. A potom máme kritikov, ktorí sú aj akademicky vzdělaní, aj majú literárny rozhl’ad, lenže im chýba jediné: to, že v skutoč- nosti nie sú kritikmi. Tito píšu poměrně vel’a, ich mienka je často rozhodu- júca. Hovořme teda o nich . . Možno povedať, že nečítajú umělecké dielo ako také, ale čítajú ho zkrze principy a normy: pravděpodobně preto nemóžu umeniu ani rozumieť, ani ho esteticky vnímat’, ani sa z něho niečo naučit’, lebo oni už věděli všetko dávno pred- tým, právě skrze principy a normy.” Jozef Bžoch, Knltúrny život 17. marca Strach z anarchie “Jestliže tak málo důvěřujeme silám strany, jestliže tak málo důvěřujeme dobrému duchu, politickému uvědomení, čestnosti a geniu našeho lidu, že se bojíme otevřeně mluvit ze strachu před vypuknutím nějaké anarchie, pak nejsme komunisté, ale slaboši.” Milan Jariš, Literární noviny 31. března 1956 „O D STR A Ň U JE SE SUCHÉ LISTÍ A ZA ŠLÁ T R Á V A . (pražský rozhlas 23. března) “Antonín Zápotocký si vytvořil ve svých dílech vlastní, osobitý styl. Většina čtenářů rychle přivyká krátkým, nikoli však chudým větám, tak charakteristickým pro autora. Části čtenářů zase vadí, nutí je v duchu deklamovat krátké věty a to narušuje jejich soustředění. Podle mého názoru je to věc stylu autora. Za pozastavení stojí však to, že Zápotocký používá zcela stejného jazyka a stylu, vkládá-li slova do úst svým postátn i: Terezce, Dolejšovi a ostatním. Tu pak dochází k určitému — i když ne k rozhodujícímu ochuzení románu, k určité uniformitě . . Ervín Hirych v Mladé frontě 27. března 1956 33 [pageend35]UPRCHLICI V Y P R Á V ĚJÍ • Ústřední rada odborů rozeslala počátkem tohoto roku cirkulář všem nově zvoleným závodním výborům, v němž vysvětluje odborovým funkcionářům důležitost civilní obrany. Vysvětlení připomíná, že "'sovětská mírová politika” sice dosáhla velkých úspěchů v zajišťování míru a zmenšování mezinárodního napětí, ale že to nečiní civilní obranu nepotřebnou. Oběžník kritisuje takové názory jako “nesprávné”. To se týká zejména těch závodům které zastavily kursy pro výchovu “civilních obránců”, a to přes odpor instruktorů Svazarmu. URO proto zdůrazňuje, že je i nadále žádoucí, aby nejširší vrstvy obyvatelstva byly co nej důkladněji vyškoleny pro aktivní civilní obranu, a členům závodních výborů se ukládá, aby pracujícím vysvětlili potřebu zvyšování “obranyschopnosti” a vhodně ji propagovali plakáty i články v závodních časopisech. • Českobudějovický buf fet na Žižkově náměstí v hotelu Zvon je obdobou pražského automatu “Koruna”. Lze tam dostat občerstvení všeho druhu — obědy, chlebíčky, zákusky, nápoje. Toto občerstvení je však provázeno nepříliš utěšenou podívanou: v kteroukoli hodinu — dopoledne, odpoledne či večer — je prý v buffetu vidět sedm až deset občanů, kteří tam čekají na zbytky jídel a nápojů. Chatrné oblečení těchto občanů jasně prozrazuje jejich původ — jde o pensisty, muže i ženy. “Stalo se mně”, pravil redakci Svobodné Evropy nedávný uprchlík, “že jsem tam jedl párek, když ke mně přišel zubožený pensista a povídá: ‘Mohl byste mi dát něco k jídlu? Víte, já jsem v pensi, beru 160 korun a nemůžu s tím vystačit". Byla na něm vidět značná podyýživa.” Kromě těchto občanů v buffetu také pobíhají cikánské děti, jež se také do- prošují zbytků jídel a nápojů. • • Dne 1. února zemřel v Ostravě krajský tajemník Československé strany socialistické a bývalý poslanec Bohumil Urbánek. Vykládá se, že skončil sebevraždou. Urbánek byl jedním z těch, kdož se i po únoru účastnili aktivně politického života. Byl členem předsednictva “obrozené” socialistické strany, byl také poslancem až do listopadu 1954. Pak se stal krajským tajemníkem v Ostravě — ovšem zde, jak dodává soukromá zpráva, jeho kariéra vzala rychle za své. Nebylo prý žádným tajemstvím, že Urbánek byl za svého ostravského působení hlavou spiritistického hnutí, o kterém sice komunisté věděli, ale do kterého nezasahovali, protože je považovali za “chorobný výplod” bývalého poslance. Jeho smrt byla Ostraváky komentována různým způsobem. Převládla domněnka, že Urbánek se sám soudil. Oficielně bylo oznáucno, že zemřel na srdeční záchvat. • V rámci kampaně proti balonové akci Svobodné Evropy instaloval režim několik výstav — v Praze, Bratislavě, Ostravě. Pražská výstava byla otevřena koncem ledna tohoto roku, a pozdější její verse v Bratislavě nesla jméno “Balony nenávisti”. Na výstavě bylo lze spatřit balony akce VETO, meteorologické balony americké armády, tiskový materiál Svobodné Evropy — jako letáky, zvláštní poselství a časopisy, vydávané pro zahraničí. Na balonovou výstavu se lidé hrnuli v tisícových davech, i tisk režimu jásal nad tím, že vchod musel být občas policejně uzavřen. Po několika dnech, jak sděluje soukromá zpráva z Prahy, soudruzi přišli na kloub tohoto velkého zájmu. “Neodpovědné živly” odcizily v tlačenici z výstavy řadu letáků Svobodné Evropy, které do té doby v množství přepisů kolují po Praze. 34 [pageend36]SLOVO _ MÄ REŽIM Ekonomové vs. režim “Často si připadáme jako výzkumníci, kteří místo života zkoumají stránky knih a z nich sestavují svoji moudrost. Proč je takový stav, proč mnoho sou- druhů-ekonomů neřeší palčivé otázky našeho hospodářství? Jsme odtrženi od hospodářského života. A ne vždy je to vina ekonomů. Získat statistické údaje o našem hospodářství, to byla až dosud trnitá cesta, často bezvýsledná . . Bez tohoto statistického materiálu je bláhové mluvit o vědecké práci, bez toho je vědecká práce v ekonomii jako letadlo bez křídel. A navíc za utajováním netajného materiálu se skrývá i potlačování kritiky, neboť to, co nelze zjistit, nelze ani kritisovat . . Je už na čase skoncovat s názorem, že ekonomii mohou rozpracovávat jen vedoucí představitelé. Nejen je to primitivní názor, zavánějící kultem osobnosti, ale skrývá se za ním i nesmyslná skutečnost, že sta a tisíce ekonomů, tato veliká armáda pracovníků, je odsuzována k tvůrčí nečinnosti.” Literární noviny 10. března 1956 Věda vs. režim “Vědecká práce má své zvláštnosti a nelze ji sešněrovat mnohdy bezúčelnými administrativními opatřeními. Nepřeberná množství oběžníků a hlášení nutí naše vědecké pracovníky k administrování a odvádí je od vlastní vědecké práce. Tento stav byl do jisté míry způsoben přenášením třeba i dobrých metod, zkušeností a předpisů platných ve výrobních závodech, na vědecká pracoviště. Je nanejvýš potřebné vymýtit všechno zbytečné administrování z vědy a výzkumu. Nebudeme přece u nás nikdy hodnotit výsledky vědy podle množství vyplněných dotazníků a hlášení, ale podle toho, jakých úspěchů bylo dosaženo a jaký vliv má ten který vědecký objev na vzestup našeho hospodářství.” Rudé právo 12. března 1956 Polygrafie vs. režim “Zdá se, že i periodický tisk chybně plánuj e práce v tiskárnách, neboť čtenáři se dostává do ruky obrázková “aktualita” zhruba tři týdny stará. Jak je možné, že zahraniční časopisy dovedly být barevně aktuální na příklad v Cortině? Sedmdesát hodin stačilo, aby si čtenář na stránkách novin ověřil, co předtím viděl v terénu. Jak je možné, že do severních Čech dochází nej důležitější deník s částí obsahu, která je o 48 hodin starší než v Praze? Proč nemá aktuality předchozího dne? Jak to, že se obrázky v denním tisku nápadně podobají pověstným fotografiím černochů v tunelu? A dále. Jsme významným vývozcem nepouštěného papíru . . Papír pro domácí potřebu už pomalu není papírem, barvy mnohdy připomínají kvalitu skle- nářských “kytů” a fotografický materiál si s nimi nezadá. Při dovozu tohoto materiálu se docela opomíjí pokrok cizích výrobců, dováží se krajně neodborně. Ani distribuce dovezeného materiálu není na výši. Písmařská tvorba je skoro monopolní, ale pro reprodukci slovesných pokladů je až na málo výjimek věčně stejná. Chybí jí svěží povětří a cizí konkurence.” Literární novMy 3. března 1956 Dialektika barev “Při nedávné předsjezdové diskusi spisovatelů o české próze si mnoho spisovatelů stěžovalo, že jejich kritické hlasy zapadají do prázdna, že jejich kritika je umlčována nevšímavostí odpovědných míst. A přece spisovatelé spolu s novináři mají především být hlasem veřejného mínění a především oni mají říkat, proč věci včera bílé jsou dnes černé nebo třeba naopak. Napros- 35 [pageend37]to však nelze souhlasit s míněním spisovatele, který říká, že by bylo potřebí leccos napsat, ale že máme odpovědnost. Právě proto, že máme odpovědnost, máme temné věci postavit do světla, objasňovat je a neponechávat veřejné mínění vrabcům na střechách.” Práce 23. března 1956 Pedagogie vs. režim “Naši pedagogiku za deset let jejího vývoje vyznačuje jakýsi krátkodechý prakticismus a z krátkodechých prak- ticistických závěrů se formulují theo- rie nebo dogmata . . Odtud čára jejího vývoje je velmi klikatá . . křivka, která je nejlépe vyjádřena lidovým ode zdi ke zdi. A vedle prakticismu na jedné straně je na druhé straně formální, bezobsažná theorie, vyčtená a zmontovaná z knih, vytvořená z takových prostředností, že pro konkrétní práci na škole zůstává téměř bez užitku. Náš učitel necítil pedagogiku ve frontové linii vedle sebe, štáb byl kdesi daleko a jeho pokyny byly často zmatené. Ani ve škole neměla pedagogika sama správný vztah k praxi. Byla mnohem blíže životu než kdysi, ale život k ní doléhal spíše rušivě, nárazově, požadavky sběru, brigád, veřejnými nároky na učitele, které jej odváděly od učení.” Úvodník Učitelských novin 8. března Vtíravá otázka “Podíváme-li se na osvětu pohledem shora, pohledem onoho celkového systému, musíme se -divit: proč to neklape když to má všecky podmínky? Vždyť systém je produmán se sta stran. Je v něm pamatováno na kdeco! Ale podívejme se na oříšek neúředně. Nezdá se nám, že tisícům vesnických sousedů, tisícům kamarádů z dílny je zatím ona organisace, onen celkový systém osvěto', é práce — “takhle volný?” . .Když se tak díváme na způsob osvětové práce v celku, vtírá se pořád otázka: není nějak — uniformovaný?! Uniformovaný mnohde obsahem i formou?!” Literární noviny 3. března 1956 Oddrdovštění “Je samozřejmé, že po sjezdu bude Svaz vypadat poněkud jinak nežli před tím. Každá historická etapa má své potřeby. Dnes všichni cítíme, že je třeba uskutečnit kolektivní vedení Svazu. Žádné organisační formy nejsou věčné. Jistě není věčná ani dnešní forma sekretariátu . . Na štěstí se koná náš sjezd až po historických dnech moskevských. Dnes, po XX. sjezdu KSSS jsme všichni moudřejší nežli jsme byli včera.” Literární noviny 24. března 1956 O D STA LIN ŠŤO VÁ N Í PŘED SJEZD EM SPISO VATELŮ “Jen málokteří spisovatelé rozvinuli silněji a plněji své talenty. Největší osobnosti naší prózy, řekněme především Majerová a Pujmanová, vytvořily díla, která v no ém životě a ve vývoji porevoluční literatury sehrála důležitou úlohu, avšak s hlediska možností, obsažených v předcházející tvorbě autorek, nedosáhly svého maxima, jako by ani ony, které mohly ze všech nejbezprostředněji navázat na svou předválečnou tvorbu, neměly někdy dost odvahy navázat samy na sebe. Václava Řezáče zastihuje minulé desetiletí v tvůrčím procesu, v němž zatím rozvinul jednu z možností svého talentu, avšak ani on nedosáhl na nové tvůrčí základně zdaleka maxima svých možností. To platí i o díle jiného spisovatele, který myšlenkově prošel velmi výrazným a silným vývojem, o díle Františka Kubky. Měříme-li, co na příklad vytvořil v tomto desetiletí Jan Drda, originalitou a silou talentu, který projevil v takových “Hrátkách s čertem” a “Němé barikádě”, je to bilance velmi skromná, i když ovšem Drda je svou vůdčí obětavou účastí v organiso- vání spisovatelského života případ značně výjimečný a ‘netypický’ . . ” Literární noviny 24. března 1956 36 [pageend38]Hércegoovina, cha cha . “Povstávání na veřejných projevech při každém pronesení Stalinova nebo Gottwaldova jména, skandování jmen, potlesky do taktu, nákladné parády, vnější okázalost a samozřejmě především obsah projevů, ve kterých byl Stalin vyzdvižen jako člověk nadaný téměř zázračnými vlastnostmi, to vše chtěj nechtěj nakonec muselo vyvolat pochybnost o tom, zda je to správné. Ale jak to — je možno přijít s otázkou — že všichni dělali totéž s sebou, snad jen s tím rozdílem, že někteří vstávali až poslední, tleskali méně hlučně a při skandování mlčeli a že se nikdo proti tomu neozval?” Rudé právo 15. dubna, feuilleton “Nad čím dnes přemýšlíme” od Vojtěcha Dolejšího Representační sportování “ Většina dobrých hráčů našich oddílů totiž dnes nehraje pro svůj kolektiv, ale především takovým způsobem, jemuž se v hokejové hantýrce říká ‘na tričko’. Myslí se tím representační tričko. Prostě dobří hráči nehrají v oddílových zápasech to, co potřebuje jejich kolektiv, ale snaží se sami vyniknout, jsou sólisty a tak zvanými žrouty na branky, jen aby se zalíbili a byli vybráni pro cestu do ciziny. Nejhorší však na věci je, že při takto rozbujelém mezinárodním styku nejde těmto hráčům v mnoha případech o skutečnou representaci, ale jen o to, aby jeli do ciziny, protože to přináší určité výhody a materiální prospěch.” Československý sport 16. února 1956 Filmové vzory k popukání “Naši diváci touží po veselých filmech a vyhledávají je, což je fakt, který by za nepřirozený mohl považovat jen škarohlíd. A jejich touha po šťastných minutách smíchu je tak silná, že jsou ochotni prominout veselohře řadu nedostatků, které si u ní sami uvědomují. Avšak mocná sociální objednávka, kterou v zájmu o veselohry — i průměrné a často i špatné — vidíme, nás nesmí vést k tomu, abychom schvalovali každou cestu této objednávce vyhovět. I tu, která ve snaze vyhovět inklinuje mnohem více k měšťáckým veselohrám prvorepublikánského typu, než k vzorům veseloher socialistického umění jako jsou “Věrní přátelé”, “Volha, Volha”, “Traktoristé” a další sovětské filmy . .” Kino číslo 6, 15. března 1956 OD ŠA N G H AJE A Ž DO BRO U M O VIC “S radostí nutno zaznamenat, že konečně také čeští spisovatelé se odhodlali na své konferenci o próze promluvit jasně, odvážně a proto pravdivě” (pane, to je Syllogismus - red.). “A tak jsme i od našich spisovatelů nyní slyšeli, . . že tvořili literaturu aparátnickou, aby uspokojili byrokraty . . Volalo se opět a zejména z řad mladých autorů, aby se rozvíjela smělost, aby se zachycovala celá pravda o našem životě, a tak aby se získala důvěra lidu, o jejíž ztrátě někteří spisovatelé podali znepokojující doklady. Rozebíralo se, proč se píše suchopárně o socialisaci vesnice, proč nedovede literatura signalisovat nové jevy a proč čeká až na stranické usnesení, proč se denní tisk vyhýbá zaznamenávání špatných stránek našeho života, zejména mládeže, a přispívá tak k “lakování” skutečnosti, proč nemá dnešní román životné ženské postavy a proč nepřeje vůbec vášním jako by nebyly podstatnou součástí lidského života. Často byl tak citován F. X. Salda, dostalo se zhodnocení i dílu V. Vančury, kolem kterého bylo tolik let opatrnického mlčení, žádalo se, aby se naše kultura napájela ze všech zdrojů světové kultury a aby nebyla obehnána čínskou zdí.” Svobodné slovo 22. března 1956 [pageend39]PRINTED BY ZEIDLER PRESS, INC. 246 EAST 84th STREET, NEW YORK 28, N. Y. ČESKOSLOVENSKÝ PŘEHLED (Ote choslovak Review) is published monthly by the Czechoslovak section of the Free Europe Press, Free Europe Committee, Inc., i i o West 57th Street, New York 19, N. Y. — This publication does not necessarily reflea the official views of the Free Europe Committee, Inc. [pageend40]