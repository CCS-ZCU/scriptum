novj) život Z OBSAHU D A C ÍK : M ARIA — SPOLT V Y K I P IT E L K A • PO LO : JA ZYK SV. JA N A NEP. • Z VELIK ON OČNÍCH P R O J E V ť SV. OTCE • O .: SK ON ČÍ K O N C IL NA PODZIM ? • K R C H Ň Á K : ČECHOVÉ N A B A SILE JSK ÉM SNĚMI ( 1 6 ) » JU ST : SH A K E S PE A R E \ D lL E B E D Ř IC H A SMETANV • SC H W A R ZE N B E R G : O PODK A R P A T SK É RUSI • K A L IS T A : M O D LITB A K PA NN Ě M A R II* NOV V KNĚZ E X U L A N T • L IT E R Á R N Í SOUTĚŽ P O K R A Č U J E * ŽE LIV A N : SKUTEČNOST EVROPV • / DOPISŮ • STALO SE VE V A TIK Á N Ě , V ČESKOSLOVEN SKU , V E X IL I \ JIN D E VE S V Ě T Ě * V L A C H : PLÁČ ZA ŠPAN ĚLSKO R O Č N ÍK XVI• RIM 1904 [pageend1]novy život m ě s íč n ík c y r il o m e t o d ě j s k é l i g y p r o k u l t u r u a Živ o t z v í r y • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE: NOVÝ ŽIVOT, VIA DELLA CONCILIAZIONE, 1. ROMA-ITALIA. Řídí redakční kruh. Vychází 20, a označením následujícího mčsíce. • Předplatní na rok 1964: V Itálii 1800 lir (podpůrné 2500 lir). Pro ostatní země 3 dol. (podpůrné 5 dol.) nebo stejná hodnota v jiné mčnč. Zasílání letecky účtujeme zvláší a třeba je platit předem. Předplácí se v Itálii: pošt. slož.: C. c, post. 1-33428 Accademia Cristiana Ceco- slovacca • Via della Conciliazione, 1. Roma (617) s pozn. NŽ 1964. • Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na poit. útadí 1800 lir n a : Nový život - Accademia Cristiana Cecoslovacca, Roma, Via della Conci- liazione 1. - Italia. • Z ostatních zemí mezinár. pošt. poukázkou, sekem, peněžním dopisem římské administraci (na jméno Mons. Irancesco Planneř), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, LONDON, W. 1. — Francie : zasláním 15,— NF poštovní složenkou na adresu : Jaroslav Jáchym, 4, rue General Chappuis, Belfort; c/c 1724-81 Dijon. — Německo : zasláním 12 DM poštovní složenkou na : Karl Fořt, Konto München (13b), Nr. 151283. — Austrálie : CML (Dr. Stanislav Hofírek), 519, Dryburgh Str., North Melbourne, Vic. — Kanada: Zemská CML (Václav Vostřez), Box 541 Main P. O., Hamilton, Ont., nebo Czech Jesuit Fathers (Rev. V. F. Feřt, S. J.), 4605 West Broadway, Montréal 28, P. Qué. — USA : Rev. Jaroslav Tománek, Veseleyville, P. O. Grafton, No. Dakota. Vila Nuova. - Mensile. • Con approvazione ecclesiastica. • Autorizzazione Tribunale Roma N. 3779 del 16-3-54. • Direttore respon- tabile •. P. Vincenzo Insolera S. J. REGINALD M. D ACÍK M A R I A - SPO LU VYK U PITELK A Není pochyby, že Panna Maria je důležitým činitelem na cestě katolické zbožnosti. Ať sledujeme dějiny svatosti Církve, nebo jednotlivých duší, setkáme se s ní na každém kroku. Nelze si představit katolického světce bez velké lásky k Marii, takže otázka poměru duchovního člověka k Marii v katolické zbožnosti je zároveň otázkou jeho pokroku na cestě svatosti. Jak v katolické teologii, tak v katolické mystice zaujímá Maria zcela zvláštní místo : Společnice Kristova v díle vykoupení je společnicí vykoupených poutníků věčnosti v díle posvěcení. A tak jako skrze ni přišel Bůh k člověku, tak jen skrze ni se může člověk dostat k Bohu. Maria byla od věčnosti v myšlence Boží jako cesta, kterou půjde nesmírně mnoho duší k svému Bohu. Dílem věčného úradku ji nazval sv. Bernard. Měl jistě na mysli její tajemný vliv na vytváření Krista v duších vykoupených, pohlížel na ni jako na Bohem daný prostředek k dosažení těsného spojení s ním, prostředek, jehož uchopení znamená jistý pokrok, netečnost k němu však jistou smrt. Úcta a láska k Marii není proto jakýkoli prostředek na cestě k Bohu, jehož člověk může použít nebo může také nepoužít. Maria je prostředek nutný, takže bez ní dojít nelze. Byl to jistě krutý omyl protestantismu, když se zbavil úcty mariánské. V té chvíli, kdy zamítl Marii, počal pozvolna zamítat i Krista-Boha, a z celého křesťanství mu zbylo trochu strohé mravouky, založené na principech zcela laických. Nelze bez trestu odmítat úctu té, kterou zahrnul úctou a láskou sám Bůh. — Je to však také smutný omyl katolíků, když se buď bojí dát Marii, co jí náleží, aby snad neukřivdili Kristu, nebo z nedostatku hlubšího pochopení pravého postavení Panny Marie v díle spásy člověka vytvářejí ze svého poměru k ní jakýsi stav nezdravé náboženské citovosti, zavánějící mnohdy pověrou. Jedni i druzí musí pochopit především velikost Panny Marie a její úlohu v díle našeho nadpřirozeného posvěcení, aby k ní zaujali náležitý poměr, který by byl vedoucím motivem na cestě jejich osobní svatosti. Východisko našeho poměru k P. Marii Východiskem našeho poměru k Marii je víra v její blízký vztah k vykoupení a spáse člověka. Celá křesťanská tradice nazývá svátou Pannu prostřednicí mezi Bohem a člověkem. Až do příchodu protestantismu nikdo se nad tímto titulem nepohoršoval, věřícím se jevil jako zcela přirozený, samozřejmý po tom, co učinil Bůh Marii a co dala Maria nám. Titul prostřednice rozvádějí jiná dvě slova : spoluvykupitelka neboli společnice Kristova v díle vykoupení a rozdavatelka všech milostí. Pojem spoluvykupitelky má na mysli získání 102 [pageend2]milosti, která je základem spásy, titul rozdáva- telky uvažuje o místě, jaké má Maria dnes v záležitostech spásy všech vyvolených. Spoluvykupitelka » Jeden zajisté je Bůh, jeden též prostředník mezi Bohem a lidmi, člověk Kristus Ježíš, jenž dal sebe samého ve výkupné za všecky,« psal sv. Pavel (1 Tim 2, 5). » Neboť Bůh skrze Krista smířil svět se sebou « (2 Kor 5, 19), takže jedině Kristus je pravým a skutečným prostředníkem mezi Bohem a člověkem, a proto mohl o sobě říci, že on je cesta, po které lze přijíti k Otci. Nikdo nepřichází k Otci, leč skrze něho (Jan 14, 6), a proto nikdo se nestává svátým a nikdo nepokračuje na cestě svatosti, nejde-li s ním a skrze něho. Ježíš Kristus vše vykupující a posvěcující obětí zjednal mír mezi Bohem a člověkem a stal se jediným mostem, on, velekněz Nového zákona, po němž lze vystoupit k nebi přes propast bídy lidského hříchu. V jeho milosti je pramen svatosti všech svátých, a jen ti, kdo se zrodili z krve jeho otevřeného boku, smějí se nazývat dětmi Božími. Je-li však Kristus jediným prostředníkem v plném významu slova, neznamená to, že nemohou být jiní prostředníci, pokud pomáhají, pracují spolu s ním na vytvoření dokonalého spojení člověka s Bohem. » Nic nepřekáží, aby se zčásti někteří nemohli zváti prostředníky mezi Bohem a lidmi, pokud totiž spolu pracují ke spojení lidí s Bohem přípravně nebo služebně, « praví svátý Tomáš. To jsou prostředníci druhotní, podřízení jedinému prostředníku mezi nebem a zemí, Ježíši Kristu. Pracují spolu s ním, v jeho moci, s jeho posláním, k cílům, pro které pracoval on. Mezi těmito druhotnými prostředníky, proroky a kněžími Starého i Nového zákona, vyniká jistě Maria, která byla, jak praví sv. Albert Veliký, vyvolena Bohem nejen k tomu, aby byla služebnicí, nýbrž aby byla zcela zvláštním způsobem přidružena k dílu vykoupení a aby pomáhala je uskutečnit. Maria, dcera lidská, která se dotýká svým Božím mateřstvím hranic samého božství, sjednotila se v myšlení a životě, v práci a utrpení s Ježíšem tak dokonale, že ji smíme zcela právem nazývat společnicí v jeho díle vykoupení lidstva neboli spoluvykupitelkou. Tak se stává prostřednicí v získání všech milostí, které jsou východiskem našeho posvěcení. Májový oltář v jednom kostele v Československu. Maria —- nová Eva V tajemné chvíli zvěstování vstupuje Maria svým odevzdaným Staň se jako spolupracovnice Boží a společnice Kristova na cestu, která povede na Kalvárii bolestí a utrpením, ale také na horu slávy, z které bude těžit veškero lidstvo. Vyjednávání svaté Panny s andělem, na jehož výsledek čekaly země i nebe, je nejvzácnějŠím okamžikem v životě Mariině. Dříve než se vtělí Syn Boží a začne dílo záchrany lidstva, je třeba Mariina souhlasu. Anděl jde pro tento souhlas, na nějž čeká Bůh. A v tomto souhlasu k početí Syna Božího přijímá Maria všechna utrpení a všecky bolesti, které s sebou ponese vykupitelské dílo jejího Syna. V souhlase stát se matkou Boží přijímá také hodnost Kristovy spolupracovnice, spoluprostřednice a spo- luvykupitelky, neboť matka hlavy tajemného těla je také duchovní matkou všech údů. Právě tuto myšlenku zdůrazňují často svati Otcové, když rozvádějí srovnání Krista s Adamem a Marie s Evou. Mělo-li lidstvo dostat v Kristu, novém 103 [pageend3]Adamovi, původce nového života milosti, mělo dostat v Marii novou matku. Maria se nazývá novou Evou, to je matkou všech lidí, protože to, co znamená Eva pro život lidstva podle těla, znamená Maria pro život duše. Dárkyně Syna Božího je dárkyní života duše pro veškeré lidstvo. A svati Otcové upozorňují i na mnohé jiné podobnosti mezi Evou, matkou všech živých podle těla, a Marií, matkou všech živých podle duše. Eva, svedena jsouc padlým andělem v podobě hada, odvrací se od Boha a táhne za sebou všechny své potomky; Maria přijímá slova dobrého anděla a vrací lidstvu milost, ztracenou v ráji. První žena zaprodává člověka peklu, druhá žena ho vysvobozuje z těsných pout satana. Odhodlána přijmout všechny důsledky, plynoucí z úkonu Matky Boží, stává se Maria společnicí Kristovou a účastní se jeho poslání vykupitelského. Pojem vykoupení je totožný s pojmem osvobození, a to zaplacením požadované ceny. Kristus Vykupitel zaplatil svou vlastní krví odvěký dluh prvního hříchu a všech hříchů, které následovaly po něm. Bolestným utrpením a obětí na kříži podal dostatečnou náhradu Boží spravedlnosti, a proto otevřel člověku nebe, uzavřené hříchem, a v milosti, získané svou obětí, dal mu možnost nového života v Bohu. Účastnila se Maria i této stránky Kristova poslání ? Zajisté. A právě tato okolnost jí dává plné právo na titul spoluvykupitelky. Už tím, že přijala úkol stát se matkou Vykupitelovou, pečovala o něj, sloužila mu a stala se společnicí jeho pozemského života, už tím si zasloužila alespoň v širším smyslu onoho názvu. Není však pochyby, že Maria se účastnila přímo v samém díle vykoupení, to je přispěla sama k zaplacení dluhu za hříchy, a proto byla společnicí svého Syna i v jeho nejvlastnějším úkonu vykoupení lidstva. Tak smýšlí celá křesťanská tradice; vyjádřil ji vhodně papež Benedikt XV., když učí, že blahoslavená Panna spolu trpěla a téměř umřela se svým Synem, když pod křížem se zřekla mateřských práv na něho, aby přispěla k usmíření Boží spravedlnosti. Obětovala svého Syna, podala jeho umírajícího jako výkupnou cenu Bohu, a proto můžeme právem říci, že s Kristem vykoupila lidské pokolení. Můžeme však jiti ještě dále a tvrdit, že svátá Panna podala Bohu výkupnou oběť nejen svého Syna, nýbrž i své vlastní bolesti a ochotu třebas i umřít spolu s ním. Nikdo z tvorů nemiloval nikdy Boha tak jako Maria. A právě tak nikdo neměl po Bohu tolik lásky k člověku jako svátá Panna. Její čistá duše chápala tajemství hříchu a potřebu náhrady, a její láska k Bohu a člověku toužila se jí zúčastnit. A tak pod křížem, kde obětuje Bohu bolesti svého Syna, obětuje i bolesti své, klade je na oltář kříže, na kterém obětuje její Syn, a zasluhuje nám spásu spolu s ním. » Poněvadž převyšuje všechny svatostí a spojením s Kristem,« psal papež Pius X., » přidružena k dílu lidské spásy zasloužila nám, jak se praví, podle slušnosti (de congruo), co nám Kristus zasloužil podle přesnosti (de condigno) a je hlavní rozdavatelkou milosti.« ★ * ★ Uvědomí-li si člověk postavení svaté Panny v plánech Boží prozřetelnosti, kterými je určována spása a její stupeň všech jednotlivců, pochopí snadno, jak závažné místo musí mít Maria v duchovním životě. Vědomě odmítat Marii by znamenalo uzavřít si cestu k milosti, a proto cestu k Bohu vůbec. Netečnost k ní může být jen příčinou duchovního živoření. Vědomí jejího vlivu na náš duchovní život musí nutně vyvolat v duši city hluboké vděčnosti za všechna dobrodiní dnů minulých a city upřímné lásky, která ji ctí a zároveň prosí ve všech potřebách vzhledem k budoucnosti. Vděčnost dovede naklonit vždy k novým darům dobrotivého dárce, a láska je poutem, které trhá pouze nenávist, odvracející se od toho, kdo byl dříve milován. Láska však je pouto dokonalosti. I láska k Marii, neboť nelze si představit toho, kdo by miloval Marii, a nemiloval Ježíše. Z knihy Prameny duchovního života Bože můj, nebyl jsem nic víc než polní tráva, která roste na pokraji našich cest. Zjara se zazelená, rozkvete, zavoní takřka neznatelné, když na ni padne rosa, a potom uschne v žáru a je pošlapána. Nech mé rozpučet ješté jednou na svých vééných mezích, nékde v 'koutku, a vtiskni do mne svou šlépéj, Ty, který nalomeného stébla nedolomíš. Jan Čep Majetek a bohatství nejsou ty nejhlubší vztahy na svété. Ernest Wiechert 104 [pageend4]JAROSLAV POLC J A Z Y K SY. J A N A NEP. Na jaře roku 1719 se konal v Praze informační proces, na jehož základě měl být jako mučedník blahořečen kněz známý pod jménem Jan Nepomucký, o němž po celé generace kolovala mezi lidem pověst, že byl králem Václavem IV. utopen ve Vltavě, poněvadž se zdráhal porušit zpovědní tajemství. Byla vyslechnuta řada svědků, kteří — protože od té doby uplynula více než tři století, nemohli být současníky těch událostí, ani se současníky vejít v přímý styk - svědčili především o tom, co slyšeli tradovat od svých předků. Dokázali, jak byl onen kněz uctíván od nepaměti jako mučedník zpovědního tajemství a jak se tato úcta šířila. I přímí svědci událostí považovaných za zázračné, jež byly přičítány jeho přímluvě, byli vyslechnuti. Dne 15. dubna 1719 došlo k obvyklému otevření hrobky, v které odpočívaly Janovy tělesné pozůstatky ve velechrámu svátého Víta v Praze v pravé boční lodi. Mimo arcibiskupa Ferdinanda Khuenberga byla přítomna řada vynikajících osobností církevních i světských jako svědci, ale chrám byl veřejnosti, jak bývá zvykem při podobných procesech, uzavřen. Přítomní složili předepsanou přísahu, že budou svědčit pravdivě. Nejdůležitější úlohu měli jednak zedníci, kteří hrob otvírali, jednak jiní znalci, mezi nimi farář Hammerschmied, kostelník Karel Potůček, tři vynikající lékaři: dr. František Löw z Ersfeldu, 71 letý universitní profesor a osobní lékař císaře Leopolda I., 461etý doktor a chirurg Šebestián Fuchs, 551etý dr. Jan Karel Puchman a dva chirurgové : óSletý Jan Jakub Schutzbret a 51 letý Ferdinand Schober. Hrob byl otevřen. Byl pozvednut kámen se zbytky původního nápisu M. J. De POM UK, který se rozlomil, a v hrobce pod ním bylo nalezeno několik přeházených kostí a tři lebky s dásněmi. Teprve když se začalo kopat a byla odstraněna hlína, přišlo se v hloubce asi 1,20 m na zbytky dřevěné rakve a v ní uloženou kostru, obrácenou hlavou k východu, jak bylo zvykem pohřbívat kněze, s rukama skříženýma, a několik zbytků černé a červené látky. Přítomní lékaři prohlásili, že od doby pohřbu nebylo s kostrou hnuto. Nato sestoupil do hrobu dr. Šebestián Fuchs a začal po částech podávat jednotlivé kosti kněžím, kteří je měli odnášet na nedaleký bíle prostřený stůl. Nejprve podal kostelníkovi Karlu Potůčkovi lebku. Ten ji odnesl na stůl, kolem něhož stáli svědci s arcibiskupem. Tam při jejím naklonění z ní vypadla jakási hlínou obalená hmota, kterou přítomní lékaři po očistění prohlásili za lidský jazyk. Byla barvy načervenalé, a po dvojím naříznutí dr. Puchmannem a chirurgem Schutzbretem se ukázalo, že i uvnitř tato hmota svým složením a cévnatostí odpovídá lidskému jazyku. Jeho purpurová barva vynikla ještě více po důkladnějším očistění. Jazyk pak koloval mezi přítomnými. V protokolu poznamenal o něm dr. Lfiw : » Hmota, vypadlá z lebky, k podivu a úžasu, v podobě, podstatě, cévnatém složení a červené barvě představuje úplně pravý jazyk, a nalézám a s bezpečným svědomím prohlašuji za jazyk lidský, podle mého úsudku nástroj, jím ž svátostnou mlčenlivost jazyka zachoval, uchovaný (před zkázou). « O zachování jazyka dodal : » Co se týče jazyka, dovozuji, že bez zázraku se nemohl přirozeně zachovat, poněvadž mezi ostatními údy těla právě jazyk nejdříve podléhá zkáze. Zde však při tak dlouhé době — přes 300 let — se nemohl uchovat v této podobě, podstatě a neporušenosti jakož i barvě, způsobem přirozeným...« Totéž opakoval i dr. Puchmann, který zdůraznil, že celé patro bylo stráveno, a dr. Fuchs, který dodal, že bylo-li patro, které je tvrdší a odolnější, stráveno, tím spíše se měl rozpadnout jazyk. — Ten byl později vložen do stříbrné schránky a nakonec uzavřen v nové drahocenné schránce za krystalem a zapečetěn. K blahořečení Janovu došlo 15. března 1721. Protože při něm se jednalo pouze o potvrzení starobylého uctívání, nebyly k němu vyžadovány jako podmínka zázraky. Úcta nového bla- hoslavence záhy nesmírně vzrostla, a brzy se počalo jednat o jeho svatořečení. Tentokrát jednání bylo daleko složitější a bylo třeba začít nové řízení. Na mnoho žádostí, které do Říma došly z celé Evropy, povolila kongregace obřadů, aby byl v Praze zahájen 4. července 1722 nový proces, tentokrát papežský, kvůli kanonizaci. V Římě bylo z Prahy předloženo k prozkoumání deset událostí považovaných za zázračné a připisovaných přímluvě blahoslaveného. Některé byly i staršího data a všechny byly doloženy přímými svědky. Dvě z nich se týkaly zachovaného jazyka. Nové šetření Dne 27. ledna 1725 se přikročilo k novému ohledání světcových ostatků. Opět byla přítomna komise složená z mnoha svědků a odborníků; někteří lékaři, např, dr. Fuchs a Lów, byli už při prvním otevření hrobu, jiní byli noví, kupř. dr. Linhart Leisner, který jazyk viděl předtím 105 [pageend5]jenom když byl veřejně vystavován, chirurg Reinhard Leisten, který ho předtím viděl pouze uvnitř relikviáře. Zachovaný jazyk byl opět vyňat ze schránky. Přítomní, zvláště ti, kteří ho viděli hned po jeho nalezení, zjistili, že během doby seschl a nabyl barvy hnědošedé. Byli zřejmě trochu zklamáni. V době tří čtvrtí hodiny však jazyk začal sám od sebe nabíhat, zčervenal a nabyl téže podoby a vzhledu jako před lety. Barva se šířila ponenáhlu zdola až po tři čtvrtiny jazyka a působila svěžím dojmem. Zbylá část si zachovala původní vzhled a šedohnědou barvu. Jazyk byl hned podroben důkladné prohlídce: z jeho okolí byly odneseny všechny předměty červené barvy, byl pozorován ve stínu i při světle svíček ; potom byl vynesen na denní světlo, aby bylo jisté, že se přítomní neklamou, ale purpurovou barvu ani při změně světla a místa neztratil. Dr. Low a Fuchs si jazyk zvláště prohlédli, aby se přesvědčili, zdali snad nenese stopy po nějakém balzamování, ale nic takového nezjistili. Dr. Antonín Ehring ve své výpovědi popsal vzhled jazyka, a všichni přítomní byli znovu přesvědčeni, že to je skutečně lidský jazyk, týž, který viděli roku 1719, zachovaný nevysvětlitelným způsobem. Při kanonizačním procesu v Římě měla tato okolnost velkou důležitost, neboť zachování a naběhnutí jazyka byly uznány jako dva zázraky spolu s dvěma dalším i: jedním náhlým, viditelným a nevysvětlitelným uzdravením, a nevysvětlitelnou záchranou života, které byly přičítány přímluvě světcově. Zachovaný jazyk, který byl po svatořečení vložen do nádherného monstrancovitého relikviáře i s původní schránkou, byl ukazován v den světcova svátku a uctíván věřícími. Záhy se však stal terčem útoků těch, kdo se snažili znevážit světce a popírat jeho svatost. Členové vyšetřující komise byli obviňováni z podvodu, tvrdilo se, že jazyk byl podvržen, že byl vyroben ze sametu, že byl každý rok před světcovým svátkem vyměňován za čerstvý, aby se v zázraku » pokračovalo«, že byl balzamován. Právě různost názorů, jak byl jazyk podvržen, příliš jasně ukazovala, že nej důležitější nebylo, že se zachoval, ale, jak se » nezachoval«. V roce 1903 znovu vykonal jeho ohledání prof. dr. Schrutz z pražské lékařské fakulty, který jazyk, jak je zachován dodnes, takto popsal: » Jazyk má barvu šedohnědou; jsou na něm dobře rozeznatelný četné částice látek zemitých. Na povrchu jeho patrny jsou mnohé světlejší hrbolky. Při pravém kraji uprostřed znáti jsou stopy jakéhos porušení (= dvojí naříznutí z roku 1719). Hrany této rány jsou značně odroleny. Část tkáně v těch místech také vypadla a leží dole na dně schránky. Na tomto ostatku jsme neshledali žádné stopy po nějakém preparování nebo balsamování. « Kdo si srovná všechny historické zprávy o jazyku sv. Jana Nepomuckého, nemůže tuto skutečnost odbýt jako nehorázný podvod, jak se to říkalo často i za dob první republiky. Sv. Jan a kriminologie Je zajímané, že si jazyka svátého Jana povšimli před časem i marxisté. V » Kriminalis- tickém sborníku « na rok 1957 se zabýval celým problémem dr. Hájek. Rozebral podrobně historii jazyka a hájil jeho zachování jako historickou skutečnost: » Ve století X IX . se vyskytlo několik pochybovačů, že by šlo o skutečný jazyk, případně že tu žádný jazyk nebyl nebo byl cizí jazyk podvržen. Soudilo se, že by se dnes sotva který lékař dal pohnout, aby vydal takové svědectví jako proslulý Low z Erlsfeldu. Prof. Low prý neměl jezuitům podlehnout. Nynější vzdělanost žádné zázraky nemůže uznávat. Otázku, zda v hlavě Jana Nepomuckého skutečně jazyk byl, nutno odpovědět kladně. Kdyby tam totiž žádný jazyk nebyl býval, pak by musel být podvržen a podvržení by se bylo určitě prozradilo. Při exhumaci byla přítomna řada různých osob různého povolání, a při přítomnosti více osob se taková věc neutají a dříve nebo později prozradí. Jazyk by byl musel přinést dr. Fuchs, který sestoupil do hrobu a z něho vyňal hlavu, a protože okolo hrobu stálo mnoho osob, mezi nimi i dělníci, kteří hrob kopali, bylo by muselo být podvržení pozorováno « (str. 122). Tím ovšem dr. Hájek netvrdí, že se jazyk sv. Jana zachoval zázračným způsobem. Zachoval prý se přirozeným procesem, tzv. zmýdlovatě- ním, zvoskovatěním (adipocerou), který byl v době kanonizačního procesu povolaným odborníkům dosud neznám, poněvadž byl objeven a popsán teprve roku 1787 francouzskými lékaři Fourcroyem a Thornetem. Co je zmýdlovatění ? Co je to adipocera ? Dr. Hájek ji popisuje takto : » Adipocire ( ! ) je přeměna měkkých částí v hmotu mazlavou, sýrovitou, která na vzduchu zasychá v hmotu drobivou, bělavou. Vyskytuje sě u mrtvol ležících ve vodě nebo ve značně 106 [pageend6]vlhkém prostředí (na hřbitovech, kam zasahuje hladina spodní vody) a začíná zpravidla na hlavě již za několik týdnů, někdy i za několik dní po smrti. Místa v adipocire přeměněná, když zaschnou, udrží se velmi dlouhá léta, i staletí. « Je pozoruhodné, že dr. Hájek přiznává, že se jazyk sv. Jana zachoval a že nemohl být podvržen, na základě zachovaných akt kanonizačního procesu. V jeho zachování je však něco mimořádného, ať se už zachoval procesem zmýdlo- vatění, nebo jinak. Z hlediska lékařského už sama skutečnost, že se z celého těla, jež úplně zetlelo, zachoval pouze jazyk, a to tak dokonale, a že stejný chemický konservační proces neprobíhal v částech, s nimiž jazyk byl spojen a jež ho obklopovaly, je přinejmenším zjev zajímavý. Přidejme k tomu zprávy historické — první z nich pochází od Tomáše Ebendorfa z Hasel- bachu z roku 1449 ; a praví se v ní jasně, že svátý Jan Nepomucký byl utopen » také, jak se říká, protože se zdráhal vyzradit zpovědní tajemství « —, dále skutečnost, že hrob od doby pohřbu nebyl otevřen a konečně shodu, že jazyk muže, který byl po staletí uctíván jako mučedník zpovědního tajemství, jediný z celého těla v hrobě neshnil. Náš podiv se ještě zvětší. Vysvětlení dr. Hájka jsou vratká K této skutečnosti třeba dodat ještě další okolnosti týkající se světcova jazyka, o kterých podrobně mluví protokoly svědeckých výpovědí a které se zcela vymykají z rámce zkušenostních vědomostí, jež získala lékařská věda za poslední dvě století o zachování a udržení částí mrtvého těla zmýdlovatěním. K vysvětlení barvy jazyka výklad, že byl zmý- delnatěn, nestačí, poněvadž zmýdlovatěním části těla nabudou barvy šedobílé, nikoliv červené nebo purpurové. Mimoto přítomní lékaři nezjistili, že by jazyk byl » hmotou mazlavou, sýrovitou «, nýbrž že byl ohebný, a ačkoliv měl vzhled lidského jazyka, přece na něm nebyly patrny stopy po nějaké vlhkosti. Teprve později jazyk nabyl barvy hnědošedé a dělal dojem, že je vyschlý. Při druhém šetření r. 1725 znovu náhle naběhl, zčervenal a získal dočasně vzhled takový, jaký měl, když byl vyňat z hrobu. Barva šedohnědá se pak opět navrátila a v té podobě se jazyk sv, Jana dochoval dodnes. I na tento neobvyklý zjev má dr. Hájek odpověď: jazyk sv. Jana prý naběhl při druhém ohledání proto, že byl vyňat z relikviáře a že na něj napadaly plísně. SCHRÁNKA S JAZYKEM SV. JANA, tvořící vrchol relikviáře, podobného monstranci. Schránka je skleněná, na způsob překlopené číše, nahoře obložená zlatém ve formě baldachýnové stříšky, dole ji ovíjí zlatý proužek posázený drahokamy. Uvnitř je druhá menší zlatá schránka, která se úplně shoduje s podobou jazyka, v ní uloženého a křištálem pokrytého. Na zadní desce je vyryt latinský nápis : » Toto je požehnaný jazyk světce Jana Nep., mučedníka, pro neprozrazené zpovědní tajemství vhozeného do řeky ; byl shledán neporušený po víc než 300 letech, když svaté těío bylo prohlíženo. L. P. 1719.« — Na levé straně jazyka vidíme jasně dva řezy z r. 1719. Jaké plísně to byly, neudává. Tak je zázrak se zachovaným jazykem sv. Jana Nepomuckého pro dr. Hájka objasněn. Dnes už není možné všechny skutečnosti experimentálně ověřit, protože jazyk sv. Jana, ačkoliv zachovaný, nemá už stejnou barvu a vlastnosti, jaké měl při nalezení a dočasně při šetření v r. 1725. Protokoly o tom ale nenechávají pochybností, že jeho naběhnutí nebyl klam a že přítomní lékaři, odborníci v soudním lékařství, kteří byli v komisi pro své zkušenosti 107 [pageend7]při dlouholetém pitvání mrtvol, si počínali kriticky. Jejich popis toho, co viděli, je natolik přesný, že je možno velmi snadno celou událost zrekonstruovat. Slova dr. Lowa a ostatních lékařů, kteří udávají důvod pro to, že se jazyk nemohl podle jejich názoru přirozeným způsobem v onom stavu zachovat, a prohlašují celou věc za zázrak, nemohou ovšem v tom být vodítkem, poněvadž o zázraku rozhoduje teprve církevní autorita, a ta nebere v úvahu pouze zjištění lékařská, nýbrž všechny okolnosti, zvláště historické. Pro ni bylo důležité pouze jednohlasné prohlášení přítomných lékařů, že zjev nemohou připsat žádnému přirozenému činiteli. Dnešní soudní lékařství zná dva způsoby, jak se zachovají odumřelé tkáně před rozpadem : přirozená mumifikace (nebo umělé balzamování) a již uvedené zmýdelnění. V případě sv. Jana Nepomuckého je mumifikace vyloučena: z těla se nezachovalo nic kromě kostí. Proces zmýdelnění, podle úsudku dnešních odborníků, vyžaduje, aby tělo leželo ve vodě nebo ve vlhké půdě, kam nemá vzduch přístup, dva až tři měsíce. Případy kratší doby jsou velmi vzácné. Tělo sv. Jana prý leželo ve Vltavě přibližně měsíc, podle údaje pozdější kroniky Zlatokorunské, pak bylo nalezeno a pohřbeno v suché hrobce katedrály svatovítské. Tímto okamžikem končí podmínky příznivé procesu zmýdelnění. Při nalezení však jazyk sv. Jana neodpovídal výsledkům tohoto procesu ani barvou, ani jinými vlastnostmi, protože není nikde ani zmínky o tom, že by byl povahy sýrovité, mazlavé, naopak dělal dojem normálního lidského jazyka, a nebyl vyschlý, jak by se očekávalo : to se stalo později. Mimoto bylo by třeba, aby se v případě zmýdelnění zachovaly též jiné tkáně v okolí. Zbyla však jen holá lebka. Tvrdit, že nutno předpokládat, že se některé masité části na lebce a jinde zachovaly, jak to činí dr. Hájek, aby zachránil svou domněnku, znamená snažit se vyčíst z protokolu to, co tam není, ba přímo odporovat svědectví tehdy přítomných lékařů, kteří souhlasně a důrazně tvrdí, že mimo kosti se z těla světcova nezachovalo nic. Vysvětlení nadpřirozené Je tedy zachovaný jazyk sv. Jana Nepomuckého zjevem nadpřirozeným ? Dodnes schází nějaké přirozené, vědecké vysvětlení, neboť nestačí a priori vysvětlovat, jak to mohlo být, nýbrž nutno takové tvrzení experimentálně vědecky dokázat. Důvody uváděné tehdejšími lékaři mají platnost i dnes, a kdyby tytéž události se sběhly v našem století, bylo by možno sice podrobit neporušený jazyk důkladnějšímu zkoumání, ale s výsledkem stejným, neboť ani dnes není možno pro podobný zjev nikde najít spolehlivé vysvětlení. Vezmou-li se pak v úvahu i další historické okolnosti, na jejichž zhodnocení již lékař není kompetentní - změny pozorované na jazyku, zprávy o zpovědním tajemství atd., zdá se, že i dnes by se vyjádřila kongregace obřadů stejně jako před dvěma sty lety, když prohlásila tento zjev za zázrak, totiž za smysly postřehnutelnou událost, Bohem způsobenou, mimo oblast přirozených sil a přírodních zákonů. Nebudou ovšem nikdy chybět lidé, kteří se budou snažit jasný zázrak » vyložit« vědecky. Snad nikdo ale není na ověřování zázraků dnes tak kritický jako církevní úřady, neboť se všemi moderními prostředky je možné rozlišit nade vši pochybnost vědecký jev přirozený od nadpřirozeného, a to tak odborně, že často chápou lépe tento zjev jako zázrak lékaři než laici, protože ti k tomu nemají potřebného školení. To však neznamená, že i ti, kteří jsou svědky zázračné události, okamžitě uvěří. Ačkoli zázrak je založen na vědecky a historicky dokazatelné skutečnosti, a ačkoliv rozumem možno dojít k závěru, že se vymyká našim zkušenostem, přece k přechodu od tohoto přiznání k uznání zázraku je třeba víry, neboť vždycky budou lidé, kteří nebudou ochotni uvěřit ani zcela jasné skutečnosti. O takových hovořil už Kristus v podobenství o lakomém bohatci, který chtěl, aby Bůh poslal někoho z mrtvých varovat jeho bratry, ale dostal odpověď: » Neslyší-li Mojžíše a proroky, neuvěří, ani kdyby někdo z mrtvých vstal.« Tomu, kdo nechce vidět ani slyšet, hovoří Bůh marně i v zázracích. Každý vědecký objev je oslavou člověka ; ale ještě víc je to oslava Boha, který ve své dobrotě dal člověku schopnost odhalit nové věci; je to oslava Boha, který stvořil látku, podmínky a možnost pokroku. Církev se raduje z pokroků lékařské vědy, které zasluhují to jméno, a vidí v nich zářný odlesk nekonečné moudrosti a dobrotivosti Stvořitelovy. Pavel VI. k sjezdu Latinské lékařské unie Každá věda zůstává omezená a zklame, jestliže se nerozviji v nekonečných perspektivách, které před zraky věřícího člověka odkrývá víra. Pavel VI. k studentům ekonomických věd Člověk poznává, že svým životem se má připodobnit věčnému řádu, který je projevem Božího rozumu. Aristoteles Není nic pošetilejšího než říci, že se něco děje bez příčiny. Cicero 108 [pageend8]Z VELIKONOČNÍCH Ve světle Kristova kříže lidská bolest se dá přirovnat ke Kristovu utrpení, je povolána, aby se s ním spojila. Kdysi utrpení bylo považováno za neštěstí, za hodné spise pohrdání a odporu než pochopení, soucitu a lásky ; a kdo není křesťanem, dosud tak smýšlí. Trpící Kristus, vznešený bratr každého chudého a trpícího, dal lidské bolesti nadlidský rá z... A nejen to ; on volá k bolesti, aby vystoupila ze své beznadějné neužitečnosti a stala se — spojena s jeho bolestí — zdrojem dobra, ale též pohotovostí konat pokání za druhé, vykupovat, dávat štěstí, jak je dává Kristův kříž. Tímto svým činným spoluutrpením doplňujeme, co Kristovu utrpení ještě schází. Pozdrav pronásledovaným Tato vznešenost utrpení vede ke vzpomínce na situaci, v které mnoho částí katolické Církve musí dosud ž ít; je to nanejvýš truchlivé a uráží to lidské ideály, k nimž prý se moderní civilizace hlásí. Kristovo tělo je i dnes v řadě zemí křižováno, způsobem tajemným, ale neméně bolestným. Umlčená Církev je stále Církev trpící, je pronásledována a na některých místech ji chtějí úplně udusit. I dnes těch pronásledovatelů by se mohl Pán Ježíš zeptat: »... proč mě pronásleduješ?« (Skt 9, 4) Tato situace je bolestná pro toho, kdo je takto nespravedlivě pronásledován ; je nedůstojná toho, kdo pronásleduje, třebas své jednání hledí zakrýt nějakou pokryteckou výmluvou a odvolává se na zákony. Jsme přesvědčeni, že všechny pronásledované sílí zvláštní Boží pomoc, že je posiluje účast naše a všech křesťanů, bratří ve víře; a doufáme, že toto jejich pronásledování mocí Kristova kříže, jemuž je obětováno a pro nějž je přijímáno, bude zdrojem milostí pro ty, kdo je snášejí, pro celou Církev a pro celý svět. (Na Velký pátek) Být na stráži před nebezpečími materialismu Musíme smýšlet jako křesťané v každém okamžiku svého života. Být křesťanem znamená neustále být spojen s Bohem, podobně jako žárovka září, protože je zapojena na elektrickou centrálu. Materialistický svět není odpověď na hlavní životní otázky. Tuto odpověď dává zmrtvýchvstalý Kristus. (V kázání na Hod Boží v Settecamini) PROJEVŮ SV. OTCE Zmrtvýchvstání Páně a my Zmrtvýchvstání Kristovo se týká nejen Kristova života, který je vypsán v evangeliích a který měl svou stránku lidskou i božskou. Kristovo zmrtvýchvstání se týká i nás. V Ježíši Kristu se uskutečnily Boží plány ; tajemný úradek, skrytý po staletí, že totiž lidstvo bude vykoupeno, se zjevil. Kristus je soustředný bod našich osudů, v něm je dáno rozřešení našich dramat a tragédií, v něm se dostává vysvětlení a odpovědi na naše bolesti, v Kristu se rýsují naše naděje. Kristus je nový Adam : on do ubohého, bouřlivého, smrtelného koloběhu přirozeného lidského života vlévá nový životní princip ; princip nevypověditelný, ale skutečný, který očišťuje a ohrožuje, který je zárodek nesmrtelnosti, který dává vnitřní společenství s ním, s Kristem. V tomto okamžiku se chceme zmínit o krizi náboženského cítění, k níž došlo u tolika lidí naší doby, a to z důvodů, které by vlastně toto cítění měly probudit a roznítit a které pocházejí z pokroku a rozkvětu kulturního, vědeckého, technického a sociálního. Tento pokrok jako by moderního člověka omámil, vyvolal v něm přesvědčení, které se ale už mění ve zklamání, že totiž on sám si může být učitelem a spasitelem, že nepotřebuje nikoho, aby si vyřešil základní a dosud nejasné, ano stále nejasnější otázky svého života, že on sám dovede ukojit svou neuhasitelnou žízeň po vědění, po životě, po štěstí a lásce, která se v něm rodí a roste tím více, čím více se rozšiřuje jeho vláda nad přírodou. Víme, jaká je situace srdce svíraného touto příznačnou zkušeností naší doby. Jedni zatrpkli v zaslepeném popírání, jak to dělal zastaralý positivismus ; druzí jsou plni neklidu, mnozí zcela lhostejní a cizí sami sobě, jako by se smířili s myšlenkou, že život nemá smysl a cíl; další konečně, kteří se dovedou více zamyslit — a není jich málo — jsou plni obav z úpadku náboženského cítění, které tvoří základ všech nejpevnějších a nejopravdovějších výplodů lidského ducha. Každé náboženství má v sobě paprsky světla; nesmíme jimi pohrdat ani je uhasit, i když nestačí k tomu, aby daly člověku potřebnou jasnost, i když nedosahují zázraku křesťanského světla, v kterém pravda je ztotožněna se životem ; i přiro109 [pageend9]zené náboženství nás pozvedá k Jsoucnu svět přesahujícímu, bez něhož není důvodu k životu, k myšlení, k odpovědnému jednání, k naději, která by nebyla zklamána. Každý opravdový náboženský život představuje červánky nadpřirozené víry ; a doufáme, že se jednou změní v ještě krásnější jitro, v nejjasnější záři křesťanské moudrosti. Tem, kdo nevěří Avšak k těm, kdo nemají náboženství nebo kdo proti němu bojují, obracíme se s prosbou, aby se neuzavírali do svých nesmyslných názorů, do protikladů plných pochybnosti, nedávajících klid, do absurdnosti bez východiska nebo konečně do zlořečení, do zoufalosti a nicoty. Možná mnozí z vás mají o náboženství nejasné a nesprávné představy ; snad se domnívají, že víra je urážkou lidského myšlení, že klade okovy pokroku, že člověka ponižuje a vnáší do jeho života smutek. Možná někteří z vás více touží zachytit paprsek světla a jsou toho nevědomky více schopni; vždyť nespí-li z jakési duševní lenosti nebo neznalosti, pák temnoty jejich bezbožectví otvírají jim více oči, a oni namáhavě a usilovně hledí ve tmě rozeznat, odkud všechny věci povstaly a jaký je jejich smysl. Křesťanský život je opravdu těžký ; zná bolest a odříkání, žádá pokání, zná oběť, přijímá kříž, a když je třeba, bere na sebe utrpení i smrt. Ale konec konců ve své podstatě křesťanský život znamená blaženost, nese s sebou štěstí. Vzpomeňte jen na programovou řeč Krista Pána, na Řeč blahoslavenství. Je to řeč kladná, osvobozuje, očišťuje a přeměňuje ; v křesťanském životě vše ústí v dobro, v blaženost, štěstí. Křesťanský život je život lidský. Je víc než lidský, protože je proniknut živou a nevypověditelnou přítomností Ducha Utěšitele, Ducha Kristova, který křesťana v jeho životě potěšuje, pozvedá k vyšším věcem, uschopňuje ho, aby věřil v Život, doufal v něj a miloval ho. Proč jsme se zastavili u této stránky velkonočních svátků ? Proč vidíme náboženský život jako štěstí a blaženost člověka? Není těžké si to domyslit. Chceme přát všem, aby poznali, že křesťanství je jen odvození velikonočního tajemství v jeho plném projevu, že velikonoční tajemství podává vyřešení lidských slabostí a splnění všech přání. Svůj velikonoční pozdrav a své přání rozšiřuji na celé město Řím, na Církev, na bratry křesťany dosud odloučené, na ty, kdo věří v Boha, a také na ty, kdo v něho nevěří nebo kteří víru ztratili. Celé lidské rodině, jako svědek pravdy a života, uděluji své apoštolské požehnání. (Z velkonočního poselství) Velikonoce sv. Otce Podobně, jak to dělal papež Jan, i sv. Otec Pavel byl přítomen obřadům Svatého týdne v kruhu římských věřících a poutníků, Na Květnou neděli posvětil palmové ratolesti v bazilice sv. Pavla, rozdal je přítomným kardinálům a ostatním asistujícím ; sám přijal ratolest z rukou děkana kardinálského sboru Evžena Tisseranta. Na Zelený čtvrtek v odpoledních hodinách sloužil u Sv. Jana v Lateráně mši svátou In cena Domini, kterou si Církev připomíná poslední večeři Krista Pána s apoštoly, ustanovení nejsvětější svátosti a svátosti kněžství. Po evangeliu pronesl italskou promluvu a podle příkladu Krista Pána umyl nohy třinácti studentům Papežské koleje pro země Latinské Ameriky; svaté přijímání podal všem přisluhujícím a katolickým členům vatikánského diplomatického sboru. V promluvě nejdříve pověděl, proč se rozhodl sloužit tuto mši sv. Světu toužícímu po jednotě chtěl ukázat, že v eucharistii je zdroj pravé jednoty lidí, nadpřirozené, ale povyšující naši jednotu přirozenou. Papež je víc než kterýkoliv biskup a kněz » předsedající při hostině lásky «, ke které jsou pozváni všichni biskupové, kněží a věřící. » Zde je zdroj křesťanského společenství, které se živí ne pozemskými zásadami, ani politickými výpočty, ani imperialistickými touhami nebo do- nucovacími systémy, ani vznešeným ideálním snem o všeobecném bratrství, o které se ělověk nanejvýš může pokusit, ale nedovede je uskutečnit a udržet... Eucharistie je škola vyšši lásky... « Sv. Otec nabádal k skutkům blíženské lásky; i dnes svět má poznávat Kristovy učedníky podle toho, že se mají navzájem rádi ; skutek lásky Církve k světu je sněm, proto se chce přičinit o jeho zakončení, chce dát pojmu kolegiality biskupů význam a rozsah, které chtěl dát Kristus Pán apoštolům, aby přitom byli ve společenství s prvním mezi sebou, Petrem, a aby mu byli podřízeni. Velkou pozornost vzbudila závěrečná slova : sv. Otec poslal svůj velikonoční pozdrav a práni ekumenickému pravoslavnému patriarchovi Atenagorovi, ostatním patriarchům, s kterými se setkal na své pouti ve Svaté zemi, představitelům církví, které poslaly své pozorovatele na sněm, věřícím anglikánské církve, ostatních křesťanských společenství, která vznikla po protestantské reformaci, všem, kdo věří v Boha — sv. Otec zde myslil především na židy a mohamedány — a celé lidské rodině. Obřadům velkopátečním byl přítomen v bazilice sv. Petra; jako první šel uctít svátý kříž a pak sám si podal svaté příjímání. — Ve večerních hodinách vedl křížovou cestu uprostřed zřícenin starověkého Bíma. Zaěala v Koloseu, posvěceném krví mučedníků, a skončila na Palatinu, kde kdysi stály paláce římských císařů, pronásledovatelů. Dřevěný kříž od jednoho zastavení k druhému nesli italští (pokračuje na str. 119) 110 [pageend10]rozhledy SK O N Č Í K O N C IL NA P O D Z IM ? Začátkem března zasedaly v Římě všechny sněmovní komise : probraly a zhodnotily práci, kterou od zakončení druhého údobí vykonaly jednotlivé podkomise. A nejen to ; podle názorů, které byly proneseny v koncilovém sále, hleděly upravit své předlohy, o nichž se dosud před sněmovním plánem nediskutovalo. Výsledek prací komisí byl odevzdán komisi pro koordinování sněmovních prací; ta po svém zasedání v půli dubna pošle předlohy všem Otcům na celém světě, aby se připravili na podzimní zasedání a aby k předlohám už napřed poslali své poznámky a dodatky. Po skončení březnových zasedání se ve vatikánském deníku objevil článek mons. Vallainka, vedoucího sněmovní tiskové služby. Jádro článku tvoří názor, že třetí zasedání (začne 14. září) bude asi poslední. Naznačil to nepřímo sám sv. Otec už 4. prosince ; též z různých zmínek — např. na Zelený čtvrtek v bazilice sv. Jana v Lateráně — můžeme vyčíst stejnou naději. Téměř každý týden je přijat sv. Otcem v soukromé audienci generální tajemník sněmu mons. Felici, a není těžké si domyslit, o čem spolu jednají. Skončí tedy koncil na podzim ? Dalo by se uvést mnoho důvodů pro i proti ; např. důvody finanční — Svatá stolice nese plný náklad pro všechny biskupy ze zemí za železnou oponou i pro jejich průvodce, pro biskupy z misií a jiných chudších zem í; důvody pastorační : několikaměsíční nepřítomnost biskupů ve svých diecézích jistě neprospívá normálnímu životu diecézí, a ostatně i běžný chod ústředních církevních úřadů je sněmem poněkud rušen. Třeba též přiznat, že se nejednou v diskusích, konaných » na okraji koncilu «, ale mimo koncil, zašlo i v katolickém táboře příliš daleko, že se volalo po reformách, ke kterým jistě nedojde a ani dojít nemůže, protože se dotýkají nezměnitelných věcí v Církvi, Došlo k jistému »mezivládí«, kdy leckdo si dovolil už jednat v duchu rozhodnutí, která podle jeho názoru budou přijata, trochu se uvolnila autorita v Církvi, a další prodlužování tohoto stavu jakési nejistoty by asi nebylo prospěšné. Za koncil, píše mons. Vallainc, nemusíme považovat jen týdny diskusí na všeobecných zasedáních. Práce, kterou konají podkomise a kterou jednotliví Otcové ještě budou konat v příštích měsících ať už v Římě, nebo doma, tím že zašlou své připomínky k předlohám — to vše je sněmovní práce, to vše dovolí dříve sklízet vytoužené ovoce. » A jestliže po této práci, která má za cíl ne tak redukovat počet předloh, jako spíše jejich rozsah, aby se došlo k podstatným, všeobecným, základním návrhům, jak to 4. prosince řekl sv. Otec — bude následovat i nový způsob diskuse v koncilovém sálu, pak můžeme doufat, že opravdu deset týdnů třetího sněmovního údobí stačí, aby se dokončilo dílo, které tak odvážně začal Jan X X III. a v němž Pavel VI. se stejnou starostlivostí a láskou pokračuje.« Článek mons. Vallainka vyvolal souhlas i nesouhlas : poukazovalo se na nebezpečí ukvapeného zakončení koncilu a omezování svobody projevu biskupů, třebas se přiznávalo, že je nutné, aby se už na všeobecných zasedáních neopakovaly stejné připomínky. Koncil doposud jednal o nepatrné části materiálu, který byl připraven, např. nejednal o laickém apoštolátě, o misiích, o řeholnících, o výchově v seminářích a reformě církevního manželského práva ; a konečně je tu stále ještě sedmnáctá předloha o vztazích mezi Církví a moderním světem. Zvlášť na tu se netrpělivě čeká, aby totiž Církev řekla, jak se dívá na otázky svírající dnešní lidi, co považuje za svůj úkol ve světě, jaký má být postoj katolíků, jak si mají počínat při své činnosti společenské, občanské, politické, na poli mezinárodním. Odpoví sněm na tyto otázky nějakým všeobecným prohlášením, které bude provázeno dodatečnými pokyny stran lidských práv, manželství, rodiny, o vztahu mezi Církví a kulturou, o hospodářském a sociálním uspořádání, o pomoci rozvojovým zemím, o demografickém růstu a o míru ? Minulá dvě zasedání přes své nedostatky ukázala, že veřejná diskuse a hlasování byly užitečnější, než se na první pohled čekalo a zdálo. A co bude s nesmírným materiálem, který byl pro sněmovní práce shromážděn ? Jistě velká část se zpracuje až po koncilu. Části bude použito k chystané reformě církevního práva — komise pověřená reformou byla jmenována a už pracuje, i když naplno začne teprve po koncilu ; této komisi, zdá se, byla odevzdána celá předloha o kněžích. Část materiálu bude postoupena ústředním orgánům a kongregacím Svaté stolice, pokud se jich látka týká. Něco bude dáno pokoncilovým komisím, které toho využijí pro svou práci. Leccos též může být připojeno prostě ke koncilovým dokumentům jako » Dodatek «. Na otázku v nadpise tohoto článku tedy zatím odpověď nevíme. Až v týdnech po září uvidíme, zda koncil bude mít čtvrté zasedání, anebo oficiálně skončí, ale bude pokračovat dál tím neb oním způsobem v jakémsi zmenšeném měřítku — např. někteří se ptají, proč se sv. Otec několikrát zmínil o » kolegialitě« biskupů, tj. že tvoří sbor, že nesou kolektivně odpovědnost za celou Církev, že papež je » první mezi nim i« (kázání na Zel. čtvrtek) ; že by chtěl opravdu zřídit onen svůj poradní sbor, složený z biskupů celého světa, s nímž by projednával důležité otázky církevní, což by byl jakýsi koncil v malém, po kterém na obou předchozích zasedáních tolik řečníků volalo ? Ostatně, píše mons. Vallainc, ne všechno ovoce lze shrnout písemně do konstitucí a dekretů, o nichž by se hlasovalo a které by byly schváleny a vyhlášeny. Za kladné výsledky sněmu můžeme považovat nové vědomí, kterého už nyní nabyla Církev o sobě, o svém věčném poslání hlásat a nést spásu světu ; (dokončení na 114) 111 [pageend11]Robert V lach P L Á Č Z A Š P A N Ě L S K O Španělsko, ocas páva, hněď a modř převládají; čas cosi oplakává, snad slávu měst a krajin. Španělsko, léno fiál, stesk jmen mě přepadá: Sevilla, Escorial a Sierra Nevada. Španělsko, tanečnice, vějíř a kastaněty; don Juan (snad je chycen) k nohám jí skládá květy. Jeho zrak obezřetně výš klouže, po šíji; pohled, s kterým se střetne, mrazí a opíjí. Španělsko hvězd a roklí, pode zdmi maurských zámků perlí se, nezahořklý, smích prodavačky džbánků. Roztáčí vítr mlýny a vichří po moři. Hnedle hlas mandolíny až na kost ohoří. Táhne k sedmnácté, sedmnáctého je, v červencové výhni roku třicet šest. To je bomba na čas, první zářez boje, začne hekatomba lidí, vesnic, měst. Co vše na začátku ještě bylo skryto! Španělsko, má země, komu je tě líto? Plná mužů, zbraní, nadějí a zmaru, od marockých břehů pluje flotila, muškátovou nocí, podél Gibraltaru; ráno nepříteli vpadne do týla. Ještě může matka dítě uspat v klidu. Za deset dní vojsko bude u Madridu. Vrženy jsou hvězdy, noc jen dostříbřuje ostří, kule, kříže, jako na bazar. Dosud nejsou fronty — všechno v pohybu je. V čích rukou je město? Čí je Alcazar? Rozděluje smrt (ví ještě, koho hledá?) Huelvu od Granady, Burgos od Toleda. Neuklonný osud nutí zvolit stranu, jednu z dvojí víry, jedno ze dvou zel. Co nejspíš přát tomu, komu zvoní hranu? Aby tvrdě spal a víc se nevzbouzel. Vře občanská válka, krůtě, slepě, temně. Jak se nenávidí lidé z jedné země! Španělsko, ocas páva, rudá se s černou mísí; čas už se poznat dává, kdy nic víc nesouvisí. A krev se řine z býka — aréna tají dech; přesně se mihne dýka. Hnedle krev na lidech. Svět už horečnatě chystá intervenci (vojna neřeší se přecitlivěle) Jsou tu Italové, Rusové i Němci — v nouzi vždycky poznáš nejlíp přítele. Co hrůz na začátku ještě bylo skryto! Španělsko, má země, komu je tě líto? k k ★ Španělsko, hnízdo ruin, hnedle již siré děje muži zde vybojují. Též přejdu Pyreneje. V mušli snů dálka zněla, k dobytí zdál se svět, plula má karavella. Bylo mi dvacet let. * * * Španělsko, kdo zná, kdo to ví, čím boží svět tak ztemnělý je? Španělsko, kdo zná, kdo to ví, jak jednou čas děj dopoví tvé neantické tragédie? čas už ti komponuje pláč (šátek je dávno krví zmáčen) Španělsko, za co můžeš, zač? Čas už ti komponuje pláč, jejž nikdo živý nedopláče. 112 [pageend12]Už za kopcem jsi, omžené slzami matek, žen a dětí, už za kopcem jsi, omžené. Přežij e-li kdo, vzpomene na družnost, na sny, na oběti? Těch věrných strážců lidských práv, těch výborů, gard, ček a milic! Těch věrných strážců lidských práv: zámachem jedním tisíc hlav. Ó, víno z nešpanělských vinic! Míří na dona Quijota Sancho Panza. Spoušť stiskl maně. Míří na dona Quijota. Čas výsměšně se chichotá: Jste oba na nesprávné straně! Ne na obry, ne na mlýny je namířeno jeho kopi — ne na obry, ne na mlýny. Je mezi těmi mrtvými i Sancho! Rytíř nepochopí. ★ ★ ★ Jsou na hladině času kola: Franco, Queipo de Liáno, Mola, Dávila, Yaguě... A tak dál. Ta zvláštní jména jak já znal, jak jsem znal hesla: Za vlast, Boha! a Za Španělsko! Jiná, mnohá, si připomínám. V překladu (volnosti meze nekladu) asi Moravec, Rys a Vlajka. Španělsko-páv, španělsko-rajka a český vrabec. Zklamán, zrazen, z Španělských snů se vracím na zem. * * ★ Slunce ve Španělsku je jen špatný lhář: haraburdí, veteš v potu tváře čistí, svati nesvatí, kol hlavy dá jim zář, lže jak za peníze, lže jak slabikář. Slunce ve Španělsku je jen špatný lhář: fátu morganu chce stvářet pro turisty. Takhle jednoduše dám se přelstíti? Na to příliš dlouho už jsem světoběžník. Pro nikoho píšu, šiju bez niti, příliš prostě se však nedám přelstíti. Ať už svítí slunce, nebo nesvítí, diktatura je jen bledý černokněžník. Trvá ve Španělsku dvacet sedm let, lstivá, otcovská. Už dávno rozesýchá. Schová pušky (má je!) tančí menuet. Trvá diktatura dvacet sedm let (Sůl na ocas ptáku, aby neulét) Tančí menuet, i když už těžko dýchá. Apaticky hledí muži na dění. Všechno týká se jich jaksi jenom zdáli. Nevibruje život, nemá ladění. Apaticky hledí muži na dění, jenom pod povrchem pálí zranění: v tohle věřili? o tohle bojovali? Španělsko je trpký, ustálený zvyk, Španělsko je šerá, zaostalá země, Španělsko jě předem poražený býk, Španělsko je trpký, ustálený zvyk. A co když se znovu změní ve výkřik? Vyřine se z hloubky strašná láva přeměn? * * * Už je hnedle večer, trvá dále žár.' Španělsko, čas zve tě obléci se do hvězd. Zalykal jsem se tu. Uspíšil jsem odjezd. Krabí obloučky již černých Baleár. Španělsko, je třeba být živ bez mýtů. Lodi romantiky pálím ze tvých břehů. (Můj don Quijote? Prosím, o tom nezmiň se mu!) Tvoje tma už přece není v zenitu. Co jsem tady hledal? Rozhřešení? Zač? Za přání, jež osud moudře odmít splnit? Jižní slunce? Moře? Jeho modř i vlny? Nebo ve tvém pláči vlastní dech i pláč? Jak uhranout úzkost, jež mě přepadla? Je čas světlorodý? Chystá náhlé dary? Krabí obloučky jen, černé Baleáry, a stín, nečitelný, mého letadla. Ukázky ze stejnojmenné sbírky básní, kterou vydala Křesťanská akademie. 113 [pageend13](dokončení ze str. 111) vědomí, co biskupové mohou vykonat jeden pro druhého, jejich celý svět zahrnující pohled na otázky, které žádají různé formy apoštolátu ; skutečnost, že každý dal k dispozici druhému své zkušenosti v duchovní správě, vědomí společné odpovědnosti biskupů, kněží i prostých laiků hlásat evangelium všem národům, postarat se, aby ve světě žilo a kvetlo Kristovo království a jeho zájmy. Za ovoce koncilu už nyní můžeme považovat vroucnější touhu po jednotě, víc láskyplné hledání cest, které k jednotě vedou, přiblížení k bratřím křesťanům od Říma dosud odloučeným a konečně vstup laiků do sněmovního sálu a tím i do práce Církve. Už nyní sněm dosáhl svého hlavního cíle : přispěl k vnitřní obnově Církve, k rozhovoru s nekatolíky a začal též plodný rozhovor se světem. P. O. ČECHOVÉ N A BASILEJSKÉM SN Ě M U (16) V pátek 6. března 1433 Rokycana opět pokračoval v obraně husitského učení. Přijímání pod obojí je nezbytné, poněvadž Kristus ustanovil jíst jeho tělo a pít jeho krev. Každá ze způsob má svoje zvláštní účinky. Nic prý neplatí námitka Jana z Dubrovníka, že Církev nepodává věřícím krev Páně z obavy, aby se snad vylitím, krev Páně nezneuctila. Tak prý bychom nemohli zasadit ani strom, aby se pak na něm někdo neoběsil, ani by neměla být v domech okna, aby z nich náhodou někdo nevypadl. Pravá příčina, proč Církev od přijímání pod obojí způsobou upustila, je pohodlnost kněží. Podávání krve Páně je spojeno s velkou námahou. Tak prý v Praze, kde každou neděli přistupuje několik tisíc věřících ke stolu Páně, jsou kněží po bohoslužbách tak unaveni, že když se vrátí z kostela, nemohou pro vyčerpání ani jíst. Únava kněží je ještě zvyšována tím, že musí vyzpovídat velké množství lidu. V Čechách prý se vůbec prokazuje větší úcta nejsvětější svátosti než kdekoliv jinde. Když v Čechách kněz jde zaopatřovat nemocné, lid kleká i do bláta, kdežto v Basileji se jen uklání. Rokycana schválil odsouzení Nestoria a Pelagia, kteří učili, že Kristus není cele přítomen jen pod jednou způsobou. Takový blud on však nehájí. Kdyby prý se připustila námitka Dubrovni- čana, že by věřící snadno upadli do těch starých bludů, kdyby přijímali pod obojí, pak by se muselo mnoho výroků z bible vymazat, aby nezavdávaly podnět k mylným výkladům. — Rokycana pak hájil, že i malé děti mají přijímat pod obojí. Někteří Otcové s jeho vývody polohlasitě projevovali nesouhlas. V sobotu slavil sněm svátek sv. Tomáše Akvin- ského, a proto se zasedání nekonalo. Otcové však přijali v krátké audienci papežské vyslance. V neděli se Čechové dověděli, že příští den přijme koncil papežské posly slavnostně. Rádi by se bývali dověděli, o čem Otcové budou s vyslanci jednat. Jak to však zařídit ? Neuplynuly ještě ani dva týdny, co cisterciák Jan odevzdal Rokycanovi rozhodnutí sněmu, že Čechové na zasedání vyhrazená pouze plnoprávným členům koncilu nesmějí. Notář českého poselstva Petr Němec ze Žatce však na to vyzrál: v pondělí ráno si přivstal a spěchal k dominikánům. Když vcházeli papežští poslové do kláštera, přidal se k nim a byl s nimi uveden do sálu. Zraky Otců byly soustředěny na řečníky papeže Evžena a o Petra se nikdo nestaral. Poslové hájili papežovu nadřazenost nad sněmem a vybízeli Otce k poslušnosti, Evžen prý hodlá svolat nový sněm do Boloně, aby na něm mohl být sám přítomen. Nevyhovuje-li Otcům Boloňa, mohou se s ním dohodnout na nějakém jiném městě. — Pak se Petrovi ze Zátce srdce rozbušilo : řečník vyřizoval, že papež dovoluje Otcům zůstat v Basileji tak dlouho, pokud by nebylo dosaženo sjednocení s Čechy. Předseda sněmu kardinál Cesa- rini posly žádal, aby mu dali své řeči písemně. Otcové prý si je musí napřed prostudovat a potom že jim odpovědí. Kardinál pak papežské posly požádal, aby ze sálu odešli. Když vycházeli, notář Petr se k nim zase nenápadně připojil. Dveře se zavřely a Otcové zůstali sami. Petr spěchal oznámit svým druhům, co vyzvěděl. V úterý 10. března mistr Rokycana pokračoval. Stručně zopakoval názor, že i děti mají přijímat pod obojí, a potom začal mluvit o Církvi. Slovo Církev může mít šest významů. Ve vlastním smyslu že tvoří Církev jen k věčné slávě vyvolení. O této Církvi se mluví ve Vyznání víry. Církev vyvolených je nevěstou Kristovou, nemůže se mýlit a jen jí odevzdal Kristus svou moc. Tato Církev je sice světu nepoznatelná, může však být spravována a řízena i od představených, kteří k ní nepřináležejí. V jiném smyslu se může Církev chápat jako souhrn k věčné slávě vyvolených i k zavržení předurčených. Zlí však převládají, vydávají se za pravou Církev a uchvacují moc. To je Církev rozšířená po celém světě. — Dosti dlouho Rokycana mluvil o slovech sv. Augustina : » Nevěřil bych evangeliu, kdyby mě k tomu nepohnula autorita Církve «. K přijetí víry prý Augustina pohnula Církev vyvolených. » Velice se mýlí a je jako slepý krtek, kdo vztahuje Augustinova slova na preláty. Byl by to strašný blud, chtít dávat přednost současné Církvi před prvotní Církví apoštolů, nebo ji klást naroveň autoritě evangelia, « volal mistr v zápalu. » Jak se mýlí špatní preláti, kteří se do pravé Církve vtírají, aniž k ní patří, ba dokonce se ji odvažují soudit a zavrhovat! Církev spravedlivých jim však slovem i skutkem odporuje, protože ani pekelné brány ji nepřemohou .« Jan z Dubrovníka tvrdil, že jednou ze známek, kdo k Církvi patří, je vyznání víry. To je však mylné. Nikdo totiž neví, zda k Církvi vůbec přináleží. Věřící, kteří žijí svátým životem, mohou doufat, že jsou v Církvi, jistotu však mít nemohou. Přesto však nemáme opovrhovat špatnými lidmi, poněvadž nevíme, nepatří-li snad k Církvi vyvolených. Dominikán Jan též hájil, že kdo chce být v Kristově Církvi a kdo se chce spasit, musí poslouchat římskou Církev. To že není pravda. Není třeba poslouchat papeže a kardinály, protože pravá římská Církev jsou jen lidé v milosti posvěcující a vyvolení ke spáse. — Někteří Otcové spínali ruce, jiní se usmívali nebo kroutili hlavou. Rokycana však na nic nedbal a mluvil dále. Někteří 114 [pageend14]doktoři prý tvrdí, že Kristus odevzdal moc řídit Církev apoštolu Petrovi a od něho že přešla na římského biskupa. Rád že by to uznal, musel by však o tom být poučen z Písma. Jak prý někdo může tvrdit, že římská Církev, a zvláště papež, zachovávají víru neporušenou ? Stačí uvést papežku Johanku, která dokonce porodila! (Rokycana věřil středověké báji, že jednou byla za papeže zvolena žena, která při jízdě na koni mezi bazilikou sv. Petra a Late- ránem porodila a přitom zemřela.) Mnoho jiných papežů prý ve víře bloudilo a jiní byli pro zvrhlé mravy sesazeni. Také v soudu o jednotlivých sněmech prý musíme být obezřelí. Po apoštolských dobách některé sněmy vydaly leckterá dobrá nařízení. Jiné však pod záminkou zbožnosti odsoudily dobré věci. Věřící se musí proto sami rozhodnout, která ustanovení přijmout a která zavrhnout. Když sněm něco nařizuje, co je v Písmu a co rozněcuje lásku ke Kristu a směřuje k opovržení světem, to máme přijmout. Jiné výnosy však máme zamítnout. Sotvaže Rokycana domluvil, povstal Jan z Dubrov- níka a žádal, aby mu Rokycana dal svou řeč písemně. Pak prosil Otce, aby Rokycana byl povinen vyslechnout jeho odpověď. Tak že je to ujednáno v chebských smlouvách a i psáno v průvodních listech českých pánů. — České poselstvo takové požadavky neočekávalo. Pánové tedy vyšli ze síně, aby se na chodbě poradili. Dominikánův požadavek byl totiž proti jejich plánům. Chtěli opustit sněm, jakmile čeští řečníci skončí. Domluvili se, že se budou dominikánovým požadavkům bránit. Po návratu do sálu Vilém Kostka promluvil: » Mistře Jene, všechno to záleží jenom na nás. T o se ještě uvidí, bude-li mistr Rokycana a my s ním poslouchat vaši odpověď. Ostatně, nemáte vůbec právo, abyste dělal nějaké připomínky k našim průvodním listům.« Dominikán Jan se zase dostal do varu : » Stále jste se před celým světem domáhali, aby vás koncil vyslechl a aby vás poučil, jestliže se mýlíte. Máte-li však v úmyslu odjet, aniž vyslechnete moji odpověď, bude to jen na vaši hanbu. Co si o vás svět pomyslí, když rozešleme do všech krajů zprávu, že jste se báli mé odpovědi nebo že mi Rokycana nechtěl dát svou řeč písemně?« Pak znova prosil Otce, aby mu Rokycana dal svou řeč. Jde o otázky víry, a proto musí vyvrátit jeho omyly jak se patří. Čechové se zase chvíli radili a pak promluvil sám Rokycana : » České poselstvo se velice diví, že doktor Jan z Dubrovníka se nechová s takovou vážností, jaká přísluší doktorům. Ještě jsme mu přece neřekli, že nebudeme jeho odpověď poslouchat, a on už to jednoduše tvrdí. Ostatně zdůrazňuji, že jsme do Basileje nepřišli poslouchat jakéhosi mnicha! Chceme jednat pouze se sněmem. Když jsme ještě byli doma v Čechách nebo na jednáních v Chebu, tenkrát jsme ani nevěděli, že po světě běhá jakýsi Jan z Dubrovníka! I když to nechce uznat, jasně jsem přede všemi dokázal, že jeho nauka je plná omylů a protiví se Písm u.« Rokycana pak zesílil hlas: » Cožpak to není bludné tvrdit, že nějaký člověk (totiž papež), nebo i koncil, mohou měnit Kristův příkaz ? A Kristus praví: Nebe a země pominou, ale má slova M O D L IT B A K PAN N Ě M AR II V jarních rukou Ti neseme písničku bříz a v srdci radostně rozkvetlou cestu, co do vrchu jde a dolů k dobrotivému městu, a nejkrásnějším hlasem, jejž máme, Ti zazpíváme : Panno Maria, prosíme Tebe, dej nám s nebe věčný mír. Psáno r. 1921 Zdeněk Kalista nepom inou!« Tu Rokycanovi vpadl do řeči Jan z Dubrovníka : » Uvidíte, páni Čechové, že vám to neposlouží ke cti, odejdete-li. Zpravíme o tom celý svět, že jste odešli proto, že jste se báli vyslechnout moji odpověď. Dobře si to tedy rozmyslete. Ostatně říkám : Kdo učí, že Kristův příkaz nezavazuje, je bludař, a kdo tvrdí, že je Kristův příkaz to, co on nenařídil, je také bludař! « Jakmile Čechové uslyšeli slovo » bludař«, začali proti dominikánovi křičet. Strhla se hádka a urážlivé výrazy padaly z jedné i z druhé strany. Tu zakročil kardinál Cesarini a nařídil oběma táborům mlčet. Pak jemně oslovil rozdrážděné poseistvo : * Čeští pánové, kdy chcete pokračovat v obraně svých nauk ? Mistře Mikuláši, jste už připraven ?« Mikuláš z Pelhřimova přisvědčil. » Kdy tedy hodláte začít ?« ptal se kardinál. » Hned zítra, « odpověděl Mikuláš, táborský » biskup « z Písku. Tu si však papežský legát uvědomil, že přehlédl Rokycanu, a proto se obrátil na něho : » Mistře Ro- kycano, zapomněl jsem se vás zeptat, zda jste už skončil ?« » Ne, ještě jsem neskončil,« odpovídal Rokycana. » Vždyť jsem ještě vlastně ani neodpověděl na řeč Jana z Dubrovníka. Jak mi to čas dovolí, chci jeho nauky vyvrátit. Teď však jéště nejsem připraven. « Dohodli se tedy, že příští den bude mluvit Mikuláš » Biskupec«. Protože Rokycana na další výklad nebyl připraven, zasedání skončilo už po desáté hodině a čeští pánové odešli. Vilém Kostka si pozval k obědu katolického purkrabího z Karlštejna, rytíře Zdislava Tluksu z Buřenic. Zdislav přišel kolem jedenácté a hned Vilémovi a Prokopovi důvěrně sděloval, že Otcové hodlají pověřit několik mistrů, aby jednali o prvním Článku se zástupci poselstva. V malém kruhu prý se spíše podaří najít nějaké společné řešení o přijímání pod obojí. Rytíř radil kališníkům, aby na příští den určili své zástupce. Kolem-poledne se vypravil Prokop Holý, táborský farář Markold ze Zbraslavic a notář poselstva sirotčí kněz Petr Němec ze Žatce ke kardinálu Cesarinimu : byli pozváni k obědu. Po jídle klepal na dveře jakýsi biskup a setřásal si ještě prach z dlouhého taláru. Prokop hned poznamenal, že by i biskupové měli nosit krátký šat, jako všichni ostatní muži. Cesarini se nad Prokopovým návrhem srdečně rozesmál a hned to říkal biskupovi. Ten dal odpověď: » Prokope, sjednoťme se, a potom budeme nosit krátký šat všichni.« (.Pokračování) Alois Krchňák 115 [pageend15]O P O D K AR PATSK É RUSI Jaké je správné jméno východní země naší republiky ? Jméno, které bylo uzákoněno ústavou, lze tuším odůvodnit tak, že si uvědomíme význam jmen Rusi a Ukrajiny. Není žádné pochyby o dějinných skutečnostech. Před tisíci lety, za svátého Vladimíra, knížecí rod Rjurikovců panoval v Kyjevě nad zemí, která se nazývala Rus. Tento název — podstatné jméno souhrnné — je starší nežli jméno jejích obyvatel, které je proto ode jména Rusi odvozeno. Nazývají se tedy — ve tvaru přídavného jména — Ruskými, nebo jsou to Rusi — jednotné číslo Rusín. Novočeské jednotné číslo » R us« je mnohem mladší, vlastně nehistorické. Četný rozrod Rjurikovců si z této Rusi, této širé ruské země, udělal množství měnivých údělných knížectví, nad nimiž vrchní moc měla náležeti velikému knížeti kyjevskému. Ale tento řád byl rozbit tatarským vpádem. Následkem tatarského područí a také bratrovražedných bojů mezi Rjurikovci Kyjev v X III. století zpustl. V následujícím století se vytvořily poměry, od předešlých značně odlišné. Těžisko rjurikovské moci se posunovalo na sever. Nějaký čas sídlila veliká knížata ve Vladiměři nad Kljazmou ; pak si název velikých knížat přivlastnila knížata moskevská — vše pořád Rjurikovci, vše pořád knížata ruská. Ale zároveň ve XIII. století v ruské zemi vznikala jiná mocenská střediska. Jedna větev Rjurikovců pro svůj haličský úděl získala královskou korunu, to je nárok na státní samostatnost. Větev ta ovšem brzy vymřela, i nastal spor o její dědictví, Nárok na ně si připisovali králové uherští, kteří ho ovšem uplatnili až při dělení Polska. Skutečně totiž získal Halič pro Polsko Kazimír Veliký. Zároveň širé kraje ruské i sám Kyjev, » máť ruských měst«, připadly nové državě litevské. Tím , pravda, neztratily svůj ruský ráz. Litevská veliká knížata zajisté jednak na podporu svých dobyvačných snah se ženila s ruskými kněžnami, jednak na tom území šetřila slovanský obřad právě tak, jako Poláci v Haliči. Když pak Vladislav Jagajlo sňatkem s vnučkou Kazimíra Velikého spojil državu litevskou s korunou polskou, psali se jeho potomci králi polskými, velikými knížaty litevskými, knížaty ruskými ... Takto tedy postupně připadla různá kdysi rjurikovská čili ruská území spojené říši polsko-litevské. Za tohoto rozpadu bývalé říše Rjurikovců dostaly ruské země rozličná, ostatně měnivá jména : poslovanštěné území na severovýchodě bylo tedy Veliká Rus, staré kyjev- ské území Malá Rus, západní kraj v litevské državě Bílá Rus ... Když se však moskevští panovníci začali psát velikými knížaty a pak cary všeruskými ; když po nejhlubším úpadku moskevské Rusi národ v roce 1613 vyvolil nový carský rod Romanovců, tu začali ruští carové postupně odbourávat polské rozpětí v ruském prostoru. Toto území, a na jihovýchod odtud štěpní prostor směrem k tatarskému carství krymskému, povodí Dněpru, stalo se předmětem dlouhého a složitého zápasu mezi carstvím ruským a řečípospolitou polskou. Území to — kde zatím se vyvinul nový politický činitel, kozáctvo — nazývalo se nyní Ukrajinou — to je, krajním, hraničním územím. (To se ovšem nijak netýkalo Haliče, jež zůstala pevně včleněna do Koruny polské, a k Ukrajině nikterak nenáležela.) Přirozeně však a právě proto, že v titulu králů polských bylo jmenováno vévodství ruské, a ne snad Ukrajina, také název Malé Rusi zůstal obvyklým. Kozácké vedení provedlo různé politické klikyháky — jedním z nich byla v r. 1654 perejaslavská dohoda, kde se podřídilo ochraně moskevského cara — a nakonec v r. 1667 příměřím andrusovským car získal i starý Kyjev. Kyjev už zůstal při ruské říši, jejíž panovníci se od dob Petra Velikého psali » císař a samovládce všeruský, car moskevský, kyjevský a vladiměřský«. Avšak za dlouhého období polské vlády se toto území vyvinulo odlišně od Velké Rusi — kulturně i jazykově. To se nejprve málo projevilo na veřejnosti. Ale vláda císařů, ne již moskevských, nýbrž petrohradských, doléhala čím dále tím tíživěji na svobodymilovný lid ukrajinský. Za strohé centralistické samovlády Mikuláše I. stesk po starých zlatých časech kozácké svobody byl rozjitřen až k politickým tužbám. Zároveň od doby dělení Polska staré království haličské připadlo rakouskému mocnářství. Chtíc se o Rusíny opírat jak proti polské šlechtě a jejím pokusům o odčinění záborů, tak proti případnému ruskému pokusu o připojení i tohoto kusu staré Rusi, rakouská vláda po nějaký čas živě podporovala rusínský separatismus — snahu o vlastní ukrajinskou národnost. Za těchto okolností konečně v X IX . století vznikl zvláštní spisovný jazyk. Od spisovného jazyka (velko)- ruského byl tím odlišnější, že onen je založen spíše na tradici jazyka církevněslovanského a staroruského, méně na skutečné řeči negramotného ruského lidu; naopak nový spisovný jazyk byl založen méně na těch starších památkách, které už na církevněslo- vanském základě určitou svojskost vykazovaly, avšak spíše na současné řeči selského lidu. Dodejme, což je podle zeměpisu přirozené, že jazyk ten je češtině bližší než velkoruský. A nový jazyk se nazýval ne maloruským, aby právě nebyla naznačena závislost na » velkém bratrovi« moskevském, nýbrž ukrajinským. Ukrajina byla sovětskou ústavou uznána za zvláštní stát zvláštní národnosti — jak její státnost vypadá, je jiná otázka; a ptáte-li se Ukrajinců, kdy tedy jejich národnost vznikla, kdy se od ruské oddělila, odpovědí poukazem na haličské krále Daniele a Lva — zakladatele města Lvova. Tak se tedy věci mají. Nuže : je sice sporné, kdy se na území kolem Mukačeva a Užhorodu nastěhovalo slovanské obyvatelstvo, jehož potomci tam ve státě Koruny uherské žili do roku 1918. Není však sporné, že se tak stalo dávno předtím, nežli pro území kolem Kyjeva zobecněl nebo vůbec mohl vzniknout název Ukrajiny. Obyvatelé onoho uherského území východoslo- vanského jazyka nazývali se Rusi, Rusíny, právě tak jako jejich haličtí sousedé a soukmenovci. Rusínské, ruské jméno tedy neznamená, že by tvrdili nebo že by se někdo domníval, že oni mluví řečí Moskvičů, 116 [pageend16]Oni mluví, jak jinak nelze, (přibližně) řečí svých sousedů ; ale jazyk ten nebo starší vývojový stupeň řeči té se po staletí jinak, nežli ruským, nenazýval. Máme své odtržené spoluobčany nazývat Ukrajinci proto, že jejich soukmenovci přijali jméno Ukrajinců v době, kdy s nimi Podkarpatská země žádné pospolitosti neměla ? T o se mi zdá anachronismem. Máme snad jazyk Iliady nazývati turečtinou proto, že Ho- mérova vlast je dnes územím tureckým ? Ukrajinci na Ukrajině mají ovšem právo nazývat jazyk svého předka svátého Vladimíra ukrajinským — nemáme nejmenšího práva jim do toho nějak mluvit. Víme však, že jeho jazyk se nazýval ruským. A proto naši ústavodárci nejednali bezdůvodně, když zemi jeho jazyka dali jméno Podkarpatské Rusi. Karel Schwarzenberg SHAKESPEARE V D ÍLE BEDŘICHA SM ET A N Y , K 400. výročí narozenin Williama Shakespeara (1564) a k 140. výročí narozeni (1824) a 80. výročí smrti (1884) Bedřicha Smetany. Bedřicha Smetanu právem oslavujeme, že založil a vytvořil českou národní hudbu. Od začátku své tvorby a po celý život si byl vědom svého úkolu v české kultuře, a taky ho dokonale splnil. Smetana byl v první řadě realista. Čistě abstraktní hudba mu byla cizí. Proto skládal hlavně opery a symfonické básně. Námětem mu byly scény z českého venkovského života a z českých dějin. Je přímo neuvěřitelné, s jakou životností suverénně charakterizoval své postavy a s jakou historickou přesvědčivostí předváděl atmosféru děje, Smetana stále myslil na české prostředí a záměrně se vyhýbal námětům cizím. Jediným cizím básníkem, který Smetanu tvůrčně inspiroval, byl William Shakespeare. Skladby, které vznikly ze zážitků Shakespearovy tvorby, tvoří důležitou složku v mistrově díle. Smetana miloval Shakespearova dramata a obdivoval na nich zvláště dra- matičnost děje a plastičnost postav. V roce 1854 byl dáván v Praze Richard III, Na Smetanu mohutně zapůsobila složitá osobnost Shakespearova krále. Pod tímto dojmem si načrtl několik motivů, ale ke skladbě samé se dostal až r. 1858. Tehdy dirigoval a vyučoval hudbě několik let v Goe- teborgu ve Švédsku. V létě odjel na prázdniny do švédských lázní Saeroe a tam partituru propracoval a dokončil. Je to první symfonická skladba Smetanova a první jeho větší práce vůbec. Smetana přetvořil osobnost Shakespearova krále v takovou koncepci, která byla jeho představě nejbližší. Smetana miluje svého Richarda III. ; byl pro něho hrdinou osudem předurčeným k hrůzným činům a k pádu. Hned v úvodu skladby se ozve předzvěst tématu, naplněná osudovými vášněmi. Těžce a hluboce se prodírá vlastní motiv Richardův. Ale brzy se nám představuje král jako muž silné vůle a nebojácnosti, planoucí po velkých činech. Není v něm zpočátku J. V. MYSLBEK : Bedřich Smetana. nic temného. Richard je jen v rozporu sám se sebou a touží po lásce. Nevýslovně něžná melodie prochází skladbou. Po krátké pomlce v orchestru vyvstává celý a vlastní Richard, štvaný běsy, jichž se hrozí, jež jsou ■ však jeho vlastním živlem. V noci před bitvou zjevují se mu postavy, které dal za svého, života zavraždit a které ohlašují jeho zánik. Krátký sladký motiv je přerušen vřavou boje. Richard III. se řítí s výše. Je konec. Zbývá jen vzpomínka na vladaře, jehož moc proměnila v hrůzovládce a způsobila jeho pád. Dílo ukazuje, že se již Smetana vymanil ze schu- manovského romantismu a jak jde svou vlastní cestou. Před námi stojí hotový umělec. Jeho zralost si uvědomujeme zvláště tam, kde se Smetana odpoutal z formálního vlivu Lizstova, jenž byl zakladatelem symfonické básně a jeho vzorem. Smetana dosáhl volnějšího zvládnutí formy než Lizst. Poslal partituru Lizstovi a v dopise mu napsal : » Psal jsem jej (Richarda III.) s radostí a láskou ze všech svých sil.« Roku 1859, tedy několik měsíců po dokončení skladby, za pobytu ve Výmaru, Lizst Smetanu požádal, aby mu přehrál na klavíru části z Richarda III. Byl tak nadšen, že mladého Smetanu přede všemi přáteli objal a políbil. 117 [pageend17]Když působil Smetana v Goeteborgu, stihla ho dvě velká neštěstí. Zemřela mu žena Kateřina a dcera Bedřiška. Smetana se jako každý tvůrčí umělec vyrovnal se svým bolem novým uměleckým dílem. Napsal skizzu SCÉNA ZE SHAKESPEAROVA M ACBETHA a ČARODĚJNICE. Námět zcela vyhovoval náladě a představám mistrovým, jak je poznal v této kruté době. Tragické tóny jsou stylem i výrazem podivuhodně blízké skladbám z poslední doby jeho života. Skladba měla pro Smetanu tak osobní ráz, že ji nikdy nedal vytisknout. 23. dubna 1864 připravila v Praze Umělecká beseda, spolek českých umělců a milovníků umění, oslavu 300. výročí narozenin Williama Shakespeara. Průběh oslav nabyl v českém kulcurním životě odezvy jako žádná jiná oslava cizího umělce předtím. Byl to skutečně svátek celé české kulturní veřejnosti. Všechny české umělecké korporace a spolky se sdružily k důstojné oslavě památky Shakespearovy. Vrcholem slavnosti byl velký průvod kolem sochy básníkovy na jevišti Novoměstského divadla v Praze. Všichni významní čeští umělci se tohoto průvodu účastnili a byli převlečeni v postavy ze Shakespearových dramat, které zároveň charakterizovali. Bedřich Smetana napsal před samou slavností pochod — tzv. POCHOD K SLAVN OSTEM SHAKESPEAROV- SK ÝM — , který též dirigoval. Je to skladba plná vznešené pádnosti, ale radostné nálady, jež vhodně zapadala do rátnce oslav. Shakespearovská slavnost znamenala pro svůj ohlas v české veřejnosti náznak nové doby v české kultuře, protože se tak znova přihlašovala k umění světovému. Smetana si uvědomil, že nejen hudebně, nýbrž i organizačně vytváří český kulturní život. Poslední Smetanovo dílo na námět shakespearov- ský je i posledním dílem mistrovým. Smetanu vždy lákal »Večer tříkrálový«. V roce 1874 pověřil svou libretistku básnířku Elišku Krásnohorskou, aby mu připravila libreto z tohoto dramatu. Mistr začal skládat operu, ale vždy ji zase odložil. Jiné skladby ho více zaujaly. V roce 1883 začal opět na opeře pracovat a nazval ji VIOLA. Smetana byl již takřka u konce svých sil. Těžká hluchota postupně rozvracela jeho osobnost. S ohromným vypětím sil se dal do práce, ale operu nedokončil. Viola je pouhý fragment, nepatrný zlomek díla. Smetana složil jen první 4 výstupy prvního aktu. Na moři zuří bouře, při níž ztroskotá loď. Je z ní zachráněn Sebastián, jehož se ujme Antonio, kdežto jeho sestru Violu pojme k sobě Marko. Ve čtvrtém výstupu přichází kníže O rsino; jeho voláním na Marka fragment končí. Viola je psána stylem tak uceleným, že již z této části můžeme poznat novou cestu, kterou tu chtěl Smetana jít. Především je to první dramatické dílo Smetanovo s látkou ze světového umění. T o právě vyznačuje Smetanu v posledních letech jeho života, že touží rozšiřovat oblast českého umění i do rámce světového. Viola měla být komickou operou světového významu. Ráz hudby musil být ovšem zásadně jiný než jeho dosavadní komické opery z venkovského života, tak jak už se od nich lišil obsah Violy. Český styl hudby však neměl být porušen ani zde. Začátek opery je vážnější, jak tomu odpovídá počáteční děj. Opera nemá ouverturu ani úvodní sbor. Ztrácí se zde formálně dualismus mezi árií a recitativem. Smetana nejde jako Wagner cestou » nekonečné melodie « (Unendliche Melodie), nýbrž uzavřenou melodii tlumí a recitativy jsou více ariózní. Kdyby byl Smetana Violu dokončil, byla by to opera slohově nová, která by se nemohla srovnávat s jeho operami předchozími. Smetana tvořil Violu v horečném chvatu. Dobře si uvědomoval blížící se konec. Jednou skládal v nadšené extázi, takřka až šíleně, jindy propadal v nejhlubší pesimismus. Jeho stav se stále zhoršoval. Vynechávala mu paměť. Posléze si pletl i notové klíče. Vědomí, že nastává konec, Smetana přímo poznamenává na partituře slovem Fine. V pondělí 25. února 1884, ještě než začal psát na novém archu, nadpisuje nahoru do pravého rohu : » Poslední arch«. Další již nikdy nenapsal. Zemřel 12. května 1884 v Praze. Karel Just stalo se doma, v exilu a jinde ve svété VE V A T IK Á N E V březnu sv. Otec Pavel sloužil třikrát mši svátou v bazilice sv. Petra pro dělníky : byli to zaměstnanci italského koncernu Fiat, římských pouličních drah a obuvnických závodů z Vigevana a dělníci z Tridentska. V kázáních zval dělníky, aby apoštolovali ve svém prostředí a ujišíovali své druhy, že Církev hájí jejich spravedlivá práva. V soukromé audienci sv. Otec přijal apoštolského administrátora z Nitry mons. Eduarda Nécseye, před odjezdem pana biskupa ze zasedání komise pro laický apoštolát. Dále udělil audienci mj. : belgickým vojákům, kteří o velikonocích přijeli na pouť do Šíma ; misionářům, kteří byli vypovězeni ze Súdánu ; účastníkům sjezdu Latinské lékařské unie, zřízencům Ústředí pro italskou a mezinárodní pomocnou činnost — vedl je bratr sv. Otce senátor Montini; účastníkům sjezdu Mezinárodního spolku studentů ekonomických a obchodních věd ; účastníkům sjezdu federace italských sdružení pro hoteliéry a pro turismus, kteří na památku audience darovali sv. Otci oltář pro kostel v lázeňském místě Montecatini. — Zmínky ještě zasluhuje audience udělená poutníkům z vesnice Ascq blízko Lilie ve Francii. 86 mužů a jinochů z této vesnice, tj. všichni muži od 14 do 70 let, byli 2. dubna 1944 zavražděni nacisty z pomsty za činnost partyzánů v okolí. Po válce německá odbočka mezinárodního hnutí Pax Christi uspo118 [pageend18]řádala smírnou pouč do obce a darovala peníze pro studium jednoho bohoslovce. R, 1955 president Francouzské republiky na žádost příbuzných obětí udělil milost všem, kdo nesli za vyvraždění odpovědnost. V krátkém francouzském proslovu sv. Otec k nim mluvil o hrdinství křes- Čanského odpuštění, které dává klid duše, důvěru v Boha a zaručuje plné odpuštění před věcným Soudcem. — Velký ohlas měla audience udělená čtyřčlenné delegaci némecké sociálnědemokratické strany, vedené místopředsedou Erle- rem. Jedni v tom viděli předvolební tah, aby si strana získala katolické voliče, druzí konečné zúčtování s třídním bojem a marxisticko-materialistickou ideologií v programu strany. Sv. Otec byl přítomen odhalení sochy Pia X II. v bazilice sv. Petra ; sochu dali postavit kardinálové jmenovaní Piem X II. Proslov, který přitom Pavel VI. pronesl, byla obhajoba papeže Pacelliho proti pomluvám ; jako jeho dlouholetý blízký spolupracovník poznal jeho věrnost a nemravnost ve službě Bohu a Církvi, bolest, že nemohl udělat vše, co by rád. » Nebyla to zbabělost, nezájem, sobectví a stranickost u papeže Pia X II., že se sneslo na lidstvo nesmírné utrpení. Kdo tvrdí opak, provinuje se proti pravdě a spravedlnosti. Když výsledky úsilí, práce, modliteb a mírumilovné činnosti nebyly úměrné jeho tužbám a potřebám trpících, Pius XII. to téžce nesl a nesmírnou bolest mu působilo bezpráví, strádání a krev svita sužovaného válkou a zmítaného bouří tolalitarismu a pronásledování. Pius XII, byl papež míru, hájil práva lidské osoby, usiloval o spořádané a bratrské uspořádání mezi národy a viemi sociálními třídami. Ukázal to jeho nástupce papež Jan, když právě z řečí a spisii Pia XII. si vzal základ pro své dvč encykliky Matka a učitelka a Mír na zemi. « Rozhlasem promluvil papež Pavel ke katolíkům arcidie- céze San Domingo v Dominikánské republice a tak zakončil velké lidové misie ; vybízel je, aby předsevzetí z misií se odrazila i na poli denní činnosti, zvi. v uchování posvátného rázu rodiny a uskutečnění sociální spravedlnosti. — Anglickým rozhlasovým poselstvím sv. Otec zval katolíky USA, aby velkomyslně přispěli na obvyklou postní sbírku ve prospěch trpících ve světě. — Větší částkou přispěl na Mezinárodní školu a Ustav pro výchovu a bádání, založené OSN. - - Pii Svčtové konferenci pro obchod a rozvoj, konané v Zenevě za přítomnosti zástupců 121 zemí, je Sv, stolice zastoupena pěti člennou delegací. Jménem sv. Otce poslal delegaci zvláštní list státní tajemník kard. Cicognani; poukazuje v nčm na mravní stránku pomoci rozvojovým zemím a pak na zásady, podle kterých se tato pomoc má dít ; papež Jan o tom jednal ve svých dvou slavných encyklikách Matka a učitelka a Mír na zemi, a Pavel VI. volal k pomoci nově vzniklým zemím ve svém prvním vánočním poselství. Slavná Michelangelova socha Pieta (Bolestná Panna Maria) byla odvezena 4. dubna z baziliky sv. Petra do Neapole, kde byla naložena na loď Cristoforo Colombo. Je zabalena do umělé hmoty polystirolu a bude vystavena v pavilonu Sv. stolice na Světové výstavě v Novém Yorku. Druhá socha, která též jede za oceán, je Dobrý pastýř z IIL století z Vatikánských muzeí ; tato socha byla už vystavena v Bruselu r. 1958. Do Evropy se obě sochy vrátí příští rok. Poslední kaple v bazilice sv, Petra, vedle Svaté brány, bude tedy celý rok prázdná. Soustrastný telegram sv. Otec poslal novému řeckému králi Konstantinovi k úmrtí jeho otce krále Pavla. Na pohřbu zastupoval Svatou stolici latinský arcibiskup athénský mons. Printesis ; v pravoslavné katedrále při obřadech stál hned za hlavami států. Druhý řecký katolický biskup měl místo mezi pravoslavnými biskupy. V době, kdy se pohřeb konal, byla v římském řeckokatolickém kostele sv. Atanáše zádušní pobožnost za přítomnosti zástupce kongregace pro východní Církev a sněmovního sekretariátu pro jednotu křesťanů. VELKÁ PÁTEK V ÍÍÍME. — Jedno z posledních zastavení křížové cesty uprostřed zřícenin starověkého Říma. VELIKONOCE SV. OTCE (dokončení ze str. 110) skauti; k posledním třem ho nesl sám sv. Otec. Od oltáře v apsidě někdejšího chrámu Venušina sv. Otec promluvil ke všem, kdo křížové cestě byli přítomni nebo ji sledovali u obrazovek televizorů — vysílala ji Eurovize, takže miliony lidí v západní Evropě byly v duchu v fiímě — a pak udělil požehnání ostatkem svátého kříže (viz str. 109). Na Hod Boží velikonoční sloužil dvě mše svaté; v ranních hodinách jel do předměstské čtvrti Settecamini, kde bydlí hlavně dělníci okolních průmyslových závodů. Při mši svaté — před hlavním vchodem do kostela, aby co nejvíc lidí ji mohlo sledovat — pronesl krátké kázání (viz str. 109) a rozdal skoro tisíc svátých přijímání; potom přijal dary farníků a ve vedlejší budově pozdravil nemocné a starší osoby z farnosti. Druhou mši svátou sloužil před bazilikou sv. Petra, tváří k desetitisícům shromážděným na náměstí, Římanů a především poutníků a turistů. Potom z vnějšího balkónu pronesl své velikonoční poselství a udělil slavné apoštolské požehnání. Také poselství a požehnání vysílala Eurovize (viz str. 109). ... a ve světě Na 10 000 poutníků, katolíků i protestantů, oslavilo velikonoce ve Svaté zemi. — Jak psaly noviny, mimořádně mnoho věřících bylo přítomno obřadům Svatého týdne v Madarsku a v Jugoslávii. Maďarský primas kard. Mind- szenty oslavil 29. března v budově amerického velvyslanectví 72. narozeniny a osmé velikonoce ve svém útočišti. Polský' primas kard. Wyszyňski ve svém velikonočním kázání varoval před nebezpečím bezbožectví. Odsoudil úsilí režimu vymýtit z národních dějin a kultury, co je v nich náboženského. Z boje proti náboženství plynou neblahé následky i pro stát, protože jeho hospodářský a sociální život bezbožectví ohrožuje. Čtrnáct Španělsky mluvících zemí Jižní Ameriky se zúčastnilo rozhlasové křížové cesty, kterou v noci z Velkého pátkn na Bílou sobotu vysílala barcelonská rozhlasová stanice. Každá země rozvedla vždy rozjímání u jednoho zastavení. Eurovize vysílala na Hod Boží slavnou mši svátou, kterou ve vídeňském domě sv. Štěpána sloužil arcibiskup kard. K onig; po evangeliu kázal německy, francouzský, anglicky a Španělsky. 119 [pageend19]NÁBOŽENSKÉ ZPRÁVY Novými a novými opatřeními vláda chce upevnit rodinu, kterou dříve sama vážně narušila. Od 1. dubna se prodlužuje mateřská dovolená všem ženám, které očekávají dítě nebo své novorozeně právě opatrují: vdaným ženám se poskytuje 22 týdnů, osamělým ženám (svobodným, rozvedeným a ovdovělým) 28 týdnů placené dovolené. Ženy, které daly život dvojčatům, mají nárok na 35 týdnů placeného volna. Neplacenou mateřskou dovolenou si matka může prodloužit až do jednoho roku věku dítěte. V tisku a rozhlase nové opatření chválili, přiznali ale, že bylo mnoho stížností na přepočítávání peněžitých dávek v mateřství, na chování závodů, které se brání přijmout nastálo do práce mladší ženy, aby pak nebyly poškozeny jejich odchodem na mateřskou dovolenou. Mladé matky jsou zvány, aby se vrátily do zaměstnání — závod je smí propustit jen ve výjimečných případech ; ale co s dětmi, když pro ně není dost místa v jeslích a když tam jen onemocní? Ve dnech 28. června až 3. července se bude konat v Praze II. vsekřesťanské zasedání. Podle zpráv čs. tisku se ho zúčastní na 1200 delegátů, hostů, pozorovatelů a odborníků rozličných křesťanských církví, též Světové rady církví, Světové luterské federace, Evropské baptistické federace apod. Shromáždění zahájí kázáním v Betlémské kapli německý evangelický biskup dr. Martin Niemoller. Bude jednáno mj. o studené válce, německé otázce, odzbrojení, zneužívání křesťanství — tedy o tématech, která prozrazují, jakým duchem zasedání budou vedena. V bývalém cisterciáckém klášteře v Oseku, dnes starobinci pro řeholní sestry, žije asi 160 sester ; dále jsou tam umístěni řeholníci bratři laici a 70 osob duševně méně zdravých. S nimi jsou tři kněží a biskup mons. Hlad. Kněží smějí sloužit mši svátou jen v klášteře. Faru spravuje kněz z Hrobů (Volksbote). • V řeholním starobinci na Moravci je policejně zakázáno poslouchat rozhlas. • U pana arcibiskupa Berana v Mukařově se dveře netrhnou po celý den, přicházejí k němu lidé z blízka i z dálky. » Je tam jak na Pražském mostě,« napsal jeden z návštěvníků. • Podle nového zákona o rodině o všech záležitostech v rodině rozhodují manželé společně, a když se nedohodnou, rozhodne soud. Jen v jedné věci nemusí mít manželka souhlas svého manžela : chce-li nastoupit do zaměstnání. Lid. demokracie z 23. ledna to vysvětluje : » Uvedená výjimka je odůvodněna zájmem společnosti. « • Je též upraven předpis o podmínkách pro adopci : nemůže byt provedeno osvojení dítěte bez souhlasu rodičů, kteří o ně projevili zájem alespoň jeden rok předtím, třebas jen písemným dotazem, jak se mu vede; dříve lhůta byla dvouletá. Zavádí se jednotná roční doba nezájmu. • O nevýhodách při výchově, když oba rodiče chodí do práce, se rozepsala Lid. demokracie 10. března. Mravní narušenost a též trestné případy mládeže mají své příčiny v tom, že po odchodu ze školy se o dítě doma nikdo nestaral. Přiznává se, že děti zaměstnaných rodičů mají poněkud horší prospěch než ostatní. • Měsíčník Konigsteiner Hefte píše, že zástupce čs. ministra školství a vedoucí oddělení pro církevní záležitosti Kahuda oznámil kapitulním vikářům, že dojde k obsazení biskupských stolců, ale že noví biskupové nebudou vybráni z kněží, kteří se příliš činně zúčastnili tzv. mírového hnutí. • V Žernůvce u Brna, v bývalém sanatoriu šedých sester, připravují ubytování pro vysoké církevní hodnostáře. Že by to měl být útulek pro biskupy, kteří ustoupí novým mladším, aby jen došlo k žádoucí dohodě mezi vládou a Svatou stolicí? Ohlaste nám každou změnu adresy. Pak budete dostávat NŽ v pořádku a včas. V ČESKOSLOVENSKU Spolu se zákonem o úpravě mateřské dovolené Národní shromáždění přijalo zákon, kterým se zdaňují důchody nad 700 Kčs a snižují důchody vdov, pokud se nestarají alespoň o dvě děti. Čím déle kdo pracuje, i když dosáhl věku, kdy má nárok na důchod, tím je potom jeho důchod vyšší. • V ČSSR je 56,4% zemědělské a 43,6% nezemědělské půdy. Už v zimních měsících nabádali k pečlivému využití obdělavatelné půdy a diskutovali o tom, jak situaci v zemědělství zlepšit. Kdosi napsal do rozhlasu: »Družstevníkům se pomáhá dodávkami strojů, chemickými hnojivý, brigádami, a stále to není nic platné. Kdyby se půda nechala sedlákům, měli bychom dnes potravin, že bychom nevěděli, co s nimi. « Nebo : » Dříve se oralo kravičkami a bylo vše včas a po zahradničku uděláno, a přitom se chodilo na všechny poutě, zachovávaly se všechny svátky, v neděli se nedělalo, posvícení se slavilo dva až tři dny, masopust celý týden, a na vše zbyl čas, nikdy nic nezůstalo venku ... Velkovýroba to nikdy nikam nedovede ; rozdělte půdu po pěti hektarech, a uvidíte blahobyt v zemi a ve státě ... « Opatřeními k rozvoji zemědělství se zabýval začátkem března ÚV KSČ. Výroba zrnin má být zvýšena o 650 tisíc tun a na překročení dodávek jsou vypsány zvláštní prémie. Každá kráva z rozkazu strany musí dát o 200 litrů mléka víc. Všechna průmyslová odvětví, kromě dolů, hutí, stavebnictví a železniční dopravy, musí uvolnit pracovníky pro práci v zemědělství. Mladým družstevníkům stát přispěje na postavení domku 30% nákladu, na 45% dostanou dlouhodobý úvěr. • Bratislavský Život dostal řadu dopisů, z kterých je vidět, že oslovení » soudruhu « si lidé nepovažují za poctu, že mnoho členů strany si přeje, aby jim podřízení říkali » pane «. • Ze Slovenska začali vyvážet do Francie živou zvěř — 320 000 zajíců ; ze střediska pro odchov lovné zvěře v Modranci a Šale poslali do Itálie bažanty a koroptve ; za jediného živého zajíce, řekli v rozhlase, dostaneme v zahraničí 68 kg pomerančů, a za párek koroptví až 25 kg hovězího masa. • V automobilkách v Mladé Boleslavi představili novinářům nový osobní vůz Škoda 1000 MB. Nový automobil má vodou chlazený čtyřválcový motor o výkonu 45 koňských sil, maximální rychlost je 120 km-hod. Má automaticky řízené složení pohonné směsi podle teploty motoru, synchronizaci všech čtyř převodových stupňů a zvláštní signální světlo, když je v nádrži méně než 5 litrů benzinu. Vzhledem připomíná francouzský Renault-Dauphine a rozměry Volkswagen 1500. Nový typ přijde do prodeje na podzim. • Jak psala Pravda i Rudé právo 29. února, byli úplně rehabilitováni slovenští » buržoazní nacionalisté « : Husák, No- vomeský, dementis, Šmidke aj. Už byla ohlášena Husákova kniha k 20. výročí Slovenského národního povstání a Novomeský dostal cenu nakladatelství Slovenský spisovatel za dvě básnické sbírky. Velikonoční svátky přivábily do ČSSR tisíce turistů ze Západu ; v pražském rozhlase říkali, že celnice v Pomezi a Vojtanově na Chebsku a v Rozvadově na Tachovsku jsou téměř ve stavu obležení. Ve Vojtanově za půl dne vyřídili tolik motorových vozidel z NDR, kolik tam neprošlo za celý rok 1956. Na Karlštejn přišlo za dva sváteční dny asi 2000 turistů ze zahraničí, do Bratislavy z Rakouska na 4500 turistů. Jeden den v pohraniční stanici na jižní Moravě celník prohlásil, že nemá čs. peníze na výměnu : od rána už vydal 140 000. V půli května má být obnoven nový přechod do NSR u Folmavy na Domažlicku. Bude opraven hraniční most, rozšířena vozovka a zavedeno přímé telefonní spojení mezi celnicemi. Před přílišnou důvěřivostí vůči ěs. režimu v turistickém ruchu bude jistě varovat kratičká zpráva, která se objevila v tisku 2. dubna, tj. po velikonocích : na žádost orgánů NDR byli na půdě ČSSR zatčeni dva občané ze záp. Německa. • Od roku 1955 vystaRŮZNÉ ZPRÁVY 120 [pageend20]věl čs. průmysl v rozvojových zemích přes 200 závodů. Obrat výměny zboží mezi ČSSR a těmito zeměmi r. 1962 byl 3432 miliónů korun. Nejvíce se na čs. obchodu podílejí tyto země : Egypt, Indie, Brazílie, Argentina, Indonésie a Turecko. Závod na pneumatiky, vystavěný v Indonésii, kryje třetinu tamější spotřeby. • Na úseku veřejného stravování a ubytování byly zvýšeny od 1. dubna ceny. K novým cenám se bude připočítávat ještě přirážka 5-10% » obslužného «. V hotelích budou ceny zvýšeny až o 30%. Podle rozhlasu nejvyšší ceny budou i nadále v síti hotelů pro zahraniční návštěvníky, kteří ale i tak budou platit za ubytování v ČSR méně, než se platí v západoevropských stejné úrovně. • Zdrojem deviz pro čs. režim se má stát prodej licencí do zahraničí. V minulosti, jak přiznal ing. Vlastimil Otradovec, ČSSR nedovedlo využít možností, které mělo. Nový Fond vědy a techniky soustředí 123 000 pracovníků a jejich objevy budou naplňovat prázdnou státní pokladnu. • Po dlouhých diskusích voliči v ČSSR přece jen nebudou mít možnost volby mezi dvěma kandidáty při volbách do NS ; tím se zaručí, že kandidáti budou mít důvěru většiny ... Boj mezi kandidáty se ale odehraje ve volbě toho jediného, » vyvoleného «. V E X IL U A JINDE VE SVĚTĚ Nový kněz exulant 23. března byl vysvěcen v Monteortone u Padovy sale- sián dp. Blažej Miíller, kterého naše česká mládež zná z letních táborů. Svou první mši svátou sloužil u hlavního oltáře baziliky P. Marie Pomocnice v Turíně. Přičiněním otců těšitelů novoknězi připravili slavnou primici naši vídeňští krajané na Hod Boží velikonoční v kostele na Rennwegu. Slavné mše svaté, při níž smíšený sbor zpíval českou mši, se zúčastnili představitelé všech krajanských vídeňských spolků a mnoho krajanů z Vídně i okolí. Zvlášť potěšující byla účast mládeže ; novokněze jistě potěšilo, když mnoha svým někdejším svěřencům, chlapcům i děvčatům, mohl podat svaté přijímání. V pondělí velikonoční byl ve spolkové místnosti Jednoty sv. Metoděje v XV. okrese přátelský večírek. Byly promítnuty filmky z letních táborů. RAKOUSKO. — X. odbor jednoty sv. Metoděje ve Vídni zvolil za svého nového předsedu, místo zemřelého dp. Labré, dp. Karla Pospíšila, kněze uprchlíka, který pracuje v duchovní správě ve Vídni. Při automobilových neštěstích ve Vídni policie sama hned telefonuje na církevní úřad pro takové případy zřízený, kde mají řeholnice ve dne v noci službu. Odtamtud to oznámí nemocnici, kam zraněný je vezen, takže kněz už může být připraven a těžké případy zaopatřit. Když volá- vali kněze přímo na místo, kde se stalo neštěstí, přihodilo se často, že už přišel pozdě. Podle Vídeňského církevního věstníku dostalo tak v minulém roce kněžskou pomoc téměř 95% zraněných, kdežto např. v Římě jenom 30%. JUGOSLÁVIE. — 24. března zemřel bělehradský arcibiskup mons. Josef Ujčič ve věku 84 let. Arcibiskupu koadjutorovi mons. Gabrielu Bukatkovi přišel projevit soustrast jménem vlády předseda vládní komise pro náboženské otázky Moma Markovič ; k rakvi s tělesnými pozůstatky položil květinový věnec. Mons. Bukatko — apoštolský administrátor diecéze križevecké — je nyní bělehradským arcibiskupem. Je to snad poprvé, že biskup východního obřadu se stává ordinářem diecéze latinské. Koncem února se konal už potřetí v Záhřebu sjezd kneží; přijelo jich na 900 a radili se o provedení sněmovní konstituce o liturgii. K informování věřících o koncilovém dění založili jugoslávští biskupové Hlas koncilu. Nejdříve vychá- P. MARIA HOSTVNSKÁ, Ochránkyně Moravy, není opuštěna. Den co den k ní přicházejí » výletníci«, staří i mladí, aby jí svěřili budoucnost své vlasti. Protože už dávno nic nebylo opravováno, Hostýnek navenek chátrá. Zvláště schody od Vodní kaple k poutnímu kostelu potřebují naléhavě opravy. Že by komunisté čekali, až cesta bude nebezpečná, a pak Hostýnek prostě zavřeli? zel jako rozmnožovaný čtrnáctideník, ale loni, na začátku druhého sněmovního údobí, byl změněn v tištěný týdeník. Vychází nákladem 50 000 výtisků. Rádi ho čtou i pravoslavní, protože referuje o sjednocovacích snahách. MAĎARSKO. — V druhé půli března dlel v Budapešti podtajemník vatikánského sekretariátu mons. Casaroli spolu s mons. Bongianinem. Okolnost, že sv. Otec Pavel VI. v kázání na Velký pátek, večer po křížové cestě, užil poprvé slov » umlčená Církev«, kterým se doposud vyhýbal — podobně jako jeho předchůdce papež Jan —, vykládali někteří novináři jako náznak, že jednání v Budapešti byla málo úspěšná. SOV. SVAZ. — Sovětské velvyslanectví v Itálii oznámilo, že v Sovětském svazu nebylo přijato příznivě povýšení metropolity Slipého na vyššího arcibiskupa ; prý to znamená potvrzení mons. Slipého — sovětského občana — za vedoucí osobnost sjednocené ukrajinské Církve, která úředně neexistuje. Povýšení je porušením úmluvy uzavřené při osvobození Slipého a může mít nepříznivý vliv na vyjednávání o modus vivendi mezi státem a Církví v socialistických zemích. V Sovětském svazu prý zvlášť těžce nesou styky Slipého s protisovětskými ukrajinskými ute- čeneckými kruhy. POLSKO. — Sv. Otec jmenoval biskupem v Gdaňsku mons. Edmunda Nowického, který už spravoval biskupství jako koadjutor. Dosavadní biskup mons. Karel Maria Splett, vysídlený po šestiletém věznění do NSR, zemřel začátkem března v Důsseldorfu. V Polsku považují jmenování gdaňského biskupa za první krok ze strany Vatikánu, uznat územní stav po druhé světové válce. --sjj Primas kard. Wyszyňski v kázání odsoudil státem propagované omezování početí a jakýkoliv útok na život dítěte v mateřském lůně. Přerušování mateřství přirovnal k vraždám dětí a nemocných, kterých se dopouštěli nacisté. V jiném kázání pranýřoval úsilí státní školy odtrhnout děti od Církve a od Boha. USA. — Dvě barevná okna v Národní svatyni ve Washingtonu (s obrazy sv. Václava, sv. Cyrila a Metoděje a P. Marie Svatohostýnské), která dal zhotovit Národní 121 [pageend21]VÍDEŇ, — Novokněz salesián dp. Blažej Müller v kruhu přisluhujících : dp. Dominika, duchovního správce kostela na Rennwegu, salesiánů dp. Valeriána a Vojtěcha Hrubého, ministrantů a dívek v národních krojích. svaz na památku loňského cyrilometodějského jubilea, stála 50 000 dolarů. Je to sebráno z malých příspěvků našich krajanů v Novém světě, kteří skutkem ukázali, že se stále hlásí k apoštolům své mateřské země. Svátek bl. Anežky České slavně světili v jediném chrámu, který je této naší světici zasvěcen v Americe, v Chicagu. Farářem této farnosti je pap. prelát Martin A. Křižka. V kázání vyslovil přání, aby dílo, na kterém pan arcibiskup Beran už pracuje několik let, přineslo další náboženskou a národní obrodu pro český národ podle příkladu a odkazu bl. Anežky. Z LITVY přicházejí zprávy o tom, jak komunisté všemožné hledí zahladit vzpomínku na zjevení P. Marie, k nimž snad došlo ve dnech 13.-25. července 1962 v Skiemonys. Bylo odstraněno vše, co tam věřící přinesli, aby uctili svou nebeskou Matku, byl spálen oltář, a když místní kolchozníci odmítli zorat ono pole, komunisté přivezli lidi odjinud a urovnali místo, na kterém se věřící z okolí stále scházeli k modlitbě. ANGLIE, —- Slavnostnímu nastolení nového pravoslavného exarchy pro Velkou Británii, metropolity z Tyatiry Atenagory, byl přítomen apoštolský delegát mons. Cardinale. Jak metropolita Atenagoras, tak i zástupce cařihradského patriarchy vzpomněli ve svých proslovech uctivým způsobem papeže Pavla a jeho pouti do Svaté země. RUMUNSKO. — V půli prosince uplynulo 15 let od potlačení rumunské sjednocené Církve. Kněží i věřící byli prohlášeni za pravoslavné. Sjednocená Církev měla půldruhého miliónu věřících, rozdělených do pěti diecézí. Z jejich biskupů už není nikdo na svobodě; jakés takés svobodě se těší jedině latinský biskup z Alby Julie mons. Marton, žije ale stále pod policejním dozorem; pro návštěvu kněží a aby mohl celebrovat ve své katedrále potřebuje vždy výslovné dovolení. V Rumunsku je šest latinských diecézí. NSR. — Čeští kněží, kteří pracují v Německu, zvou krajany katolíky na Sjezd katolíků, který se koná od 2. do 6. září ve Stuttgartu. V sobotu 5. září jsou na programu české sjezdové bohoslužby a krajanská schůzka. Přihlášky přijímá cs. misie : 8 Můnchen 23, Postfach 1004, Germaniastr. 3. Kard. Bea zakončil přednáškou » Druhý vatikánský sněm a lidské bratrství« výstavu Monumenta Judaica a Týden bratrství v Kolíně n, R. Na zasedání promluvil též jeden profesor Židovské university z Jeruzaléma a starokatolický biskup Stáhlin. Výstava Monumenta Judaica ukazovala 2000 let židovské kultury podél Rýna. Týden bratrství, který se koná v Německu už po 15 let, má přispět k smíření mezi národy. 51 německých katolíků odjelo v uplynulém roce do 18 vývojových zemí, aby tam pracovali jako odborníci a sociální pracovníci na kulturním a sociálním pozvednutí a podávali svědectví věřícího katolického života. Mužů je 39 a žen 12. Na tuto práci se připravuje dalších 40 mužů a žen, V pátek před Květnou nedělí se konala ve všech koste- lích NSR křížová cesta, obětovaná na vyprošení posily a útěchy všem, kdo dnes nesou s Kristem těžký kříž a jsou pronásledováni. » Modlitba tvoří jediné pojítko mezi věřícími svobodného světa a jejich bratry ve víře Církve umlčené, « stálo v provolání. Hojná byla účast mládeže. Skoro 35 miliónů marek darovali němečtí věřící na sbírku Adveniat ve prospěch katolických podniků Latinské Ameriky. Sbírka se konala loni na Hod Boží vánoční ve všech kostelíeh NSR, už po třetí. Překladatel našeho Misálu na neděle a svátky Zdenek Švéda, který pracuje už dva roky v Biblickém ústavu ve Stuttgartu, vydal tam výklad evangelia sv. Lukáše (ve sbírce Kleiner Kommentar). Z republiky H A IT I bylo vypovězeno 18 jezuitů, především Kanadanů. Někteří byli před vypovězením vězněni. Kladla se jim za vinu účast na spiknutí proti vládě a styky s protivníky režimu. Proti neoprávněnému vypovězení protestoval kanadský ministr zahraničí. Podle statistiky z r. 1960 žije v LATINSKÉ AMERICE 160 235 019 katolíků a stará se o ně 37 723 kněží; připadá tedy průměrně jeden kněz na 4611 duší. V tomto počtu kněží jsou zahrnuti i cizí misionáři z Evropy a ze Severní Ameriky, protože domácích kněží je málo. Nejhůře je na tom Honduras, kde na jednoho kněze připadá 12 084 katolíků, pak přichází Guatemala (jeden kněz na 10 917 věřících), Dominikánská republika (jeden kněz na 8489 duší), Peru (jeden kněz se stará o 8289 katolíků) a Kuba (na jednoho kněze připadá 8145 věřících). Poměrně nejlépe jsou kněžími zásobeny Holandské Antily, Britské Antily, Guadalupe a Chile. LITERÁ RN Í SOUTĚŽ KŘESŤANSKÉ AKADEMIE A KULTURNÍ RADY POKRAČUJE Křesťanská akademie a Kulturní rada upozorňují, že jejich tradiční literární soutěž pokračuje. Doporučují k vydání tyto práce : Bedřich Svatoš, Nechodí po horách (román). Frant. Listopad, Z města do města (povídky). Milada Součková, Svatý Petr in vinculis (drama). Jiří Kavka, Labyrint (poema). Ladislav Radimský, Cesta k politickému poznání (esej). Milíč Kybal, Blahoslavená Anežka Česká (studie). Dále připomínáme, že literárním a vědeckým pracím, které poroty obou organizací vyberou, slibujeme doporučení ke knižnímu vydání. Autoři nejsou omezení ani námětem, ani druhem. Soutěž je anonymní, K pracím nutno přiložit zalepenou obálku se jménem resp. pseudonymem a adresou autora. Tato obálka bude otevřena teprve po skončení rozhodnutí porot. Práce z Evropy a z Afriky přijímá Mons. dr. Fr, Planner, Via Concordia 1, Roma, 1TALIA. Práce z ostatního světa můžete poslat na adresu sekretáře Kulturní rady v zahraničí: Dr. Robert Vlach, University of Oklahoma, NORMAN, Okla., USA. Časový termín, jako vždy, je 31. prosinec. Za Kulturní radu : Za Křesťanskou akademii : Dr. Robert Vlach Mons. Dr. František Planner 122 [pageend22]p o z n á m k y Ateismus - zapáchající mrtvola Ve dnech 26. února až 1. března se konala ve Florencii Mezinárodní konference mládeže a studentů pro odzbrojení, mír a nezávislost. Byl to podnik komunisty ovládané Světové federace demokratické mládeže; a závěrečná usnesení — protest proti agresi v jižním Vietnamu, žádost o přijetí komunistické Číny za člena SN (to zřejmě, aby si Čínu, která nebyla přítomna, trochu udobřili) — to potvrdila. Bylo přítomno 300 delegátů z 50 zemí, kteří zastupovali 90 nejrůznějších mládežnických organizací, z ideologického hlediska od Mesiánských demokratů z Chile až po komunisty z Východu, od zástupců mladých afrických národů až po nadšené » bojovníky za m ír« z USA, Anglie aj. Jednu trpkou pilulku však museli komunističtí organizátoři spolknout ; a připravila jim ji osoba, od níž to asi nečekali — jejich hostitel florentský starosta La Pira, hluboce věřící katolík, který však svými nápady — světce, nebo básníka? — i italské oficiální katolické kruhy uvádí občas do rozpaků. V zahajovacím projevu — když vyzval svět, aby upřímně hledal mír — prohlásil, že překážkou k dosažení míru je bezbožectví — které sovětští komunisté právě v těch dnech zaěali připomínat; bezbožectví je projevem nesnášenlivosti, zpátečnictví. » Na cestě k míru je stále ještě mnoho balvanů. Dovolte florentskému starostovi, věřícímu člověkovi, křesťanu, který se nikdy netajil svou vírou, ano, který z ní, pokud mohl, dělal vždy životnou sílu ve službách míru a duchovního i přirozeného dobra lidí — dovolte mu, aby vám mezi oněmi balvany bratrsky ukázal na jeden: státem propagované bezbožectví. Je to suchá ratolest, je to nástroj nesnášenlivosti; patří minulosti, je to projev vědecké a kulturní zaostalosti, je to mrtvé dědictví bur- žoazní kultury devatenáctého století. Odstraňte, přátelé, tento balvan z cesty k míru, který byl a je tak velkou překážkou k jeho dosažení... Marx sám nebyl bezbožec ...« La Pira též poslal zvláštní poselství Chruščovovi; žádal ho, aby zastavil boj proti náboženství a osvobodil Sovětský svaz od » zapáchající mrtvoly ateismu«, jako předtím dal odstranit mrtvé tělo Stalinovo z mauzolea. Nová protináboženská kampaň, ohlášená Pravdou, se musí připsat na účet stalinismu. Bezbožectví svým zápachem otravuje pokojné ovzduší uvnitř národa i mezi národy vůbec. Právě ve dnech, kdy La Pira se takto obrátil k Chruščovovi, v Sovětském svazu zesílil boj proti náboženství nebývalou měrou. V Moskvě byl založen Ústav pro vědecký ateismus ; má dohlížet, aby boj neochaboval, bude pořádat přednášky, kursy a hodiny bezbožectví na universitách, ostatních vysokoškolských učilištích a středních školách, natáčet filmy s protináboženskou tématikou, zakládat ateistické kroužky a postarat se o to, aby především mládeži se dostalo náhrady za všelijaké náboženské obřady. Podle člena ideologické komise ÚV KSSS nastala v poslední době stalinismu vůči náboženství jistá snášenlivost. Počet kostelů a náboženských obcí se sice zmenšil, ale vzrostl počet věřících. Vyhlazení náboženství je podle něho naprosto nutná podmínka k nastolení komunismu. — Do protináboženského tažení se musí zapojit i kosmonauti. Na zasedání ideologické komise slíbil to jejich jménem German Titov: »Často se mé ptají, zvláště mimo Sovětský svaz, zda jsem při letu vesmírem viděl Boha. Odpovídám rozhodným : Ne. « — Nad nevhodností podobných prohlášení se pohoršil indonéský Observer už loni 8. července. Psal o Valentině Tereškové : » Měli bychom v úctě její jméno, kdyby nebylo jejích slov, že ve vesmíru neviděla žádné rajské zahrady. Posměšná poznámka byla naprosto nemístná, ne-li přímo urážlivá pro indonéský národ, kterému víra ve všemohoucího Boha je základní část jeho ideologie. « — Na Západ přišla zpráva, že dva slavní sovětští učenci Alexandr Petrov a Ivan Popov požádali před smrtí, aby byli pohřbeni v kostele. Petrov dostal za své objevy dvakrát Stalinovu cenu, Popov jednou. Na pohřbu nebyl žádný zástupce strany, vlády ani Akademie věd, třebas oba byli jejími členy. Pravda přinesla o jejich smrti jen kratičkou zprávu. — Sovětský tisk píše o nebezpečích, kterým jsou vystaveny děti, když jsou křtěny; prý křest způsobil několikrát i smrt. Podobně se může nachladit matka, když dítě nese do kostela. — Podle deníku Moskevská Pravda talmud slouží židům, aby šířili nacionalismus a aby vykořisťovali ty, kdo vyznávají jinou víru. Velký rozruch způsobila v Sovětském svazu i v zahraničí kniha vydaná na Ukrajině » Judaismus bez příkras «. Když se pro ni i sovětští komunisté dostali do úzkých, najednou ideologická komise prohlásila, že se autor knihy dopustil několika » vážných chyb«. Komise ale chválí spisovatelovu snahu » odhalit reakční podstatu židovského náboženství«. Skutečnost Evropy Evropa dnes hledá svou politickou jednotu, uskutečňuje své hospodářské souručenství a objevuje znovu svou společnou duchovní kulturu. Jednota a nedělitelnost duchovní evropské kultury není mlhavou abstrakcí, nýbrž stále živou mízou starého kontinentu. Pařížská revue » Rencontres «, řízená inteligentně a obětavě dr. Jaroslavem Trnkou, slouží dobře Evropě, jejímu kulturnímu osudu a našemu národu. Na jejích stránkách se setkávají dva velcí evropští přátelé : Francie a Čechy. Informace o životě českých krajanů a o jejich tvořivé účasti na kulturním dění Francie a Západu, průhledy do dávné i blízké minulosti francouzsko-českých styků připomínají zcela konkrétně, že velké přátelství těchto dvou zemí má hlubší kořeny než politická konstelace okamžiku. Zaujala nás velezajímavá historická studie o dceři » zimního krále « Luise, řečené Holandské, která se stala abatyší ve francouzském Mou- buissonu. Důležitým přínosem pro dějiny česko-francouzských vztahů podle našeho názoru jsou hlavně monografická Čísla » Rencontres «. Stať o přátelství Paula Claudela s českým spisovatelem a literárním kritikem Milošem Martenem by si zasloužila uveřejnění v češtině. Zvláštní číslo » Rencontres 1963 « přineslo studii G. Marie Stuartové » Grafické dílo Zdenky Braunerové pro Paula Claudela«. Autorce se skvěle podařilo vyhmátnout podstatu lidského a uměleckého přátelství české malířky a francouzského básníka. Ukázalo se znovu, že rozměry české tvořivosti sahají hluboko do duše evropské kultury. Pavel Želivan REDAKCI DOŠLO G. Marie Stuart, Grafické dílo Zdeňky Braunerové pro Pavla Claudela (francouzský). Vydáno jako zvláštní číslo literární revue Rencontres. Bylo odměněno cenou této revue na rok 1963. Adresa; 6, rue Budé, Paris 4e. Karel Schwarzenberg, K pochopení ikon (německy). Vyšlo v posledním dvojčísle loňského ročníku rakouského uměleckého časopisu Alte und modeme Kunst. Jaroslav Kusý, Apoštolově křesťanské jednoty (německy). Článek v die- cézním věstníku rottenburské diecéze. 123 [pageend23]d o p isy • d o ta z y • odpovědi Lidová demokracie 0 audienci u sv. Otce Na jiném místě referujeme, že sv. Otec přijal účastníky sjezdu tzv. Lékařské unie latinských zemí. Z LD 4. dubna se dovídáme, že na mimořádné pozvání byli sjezdu přítomni 1 tři lékaři z ČSSR : prof. dr. V. Škov- ránek, prof. dr. Herfort a dr. Soušek. Všichni pronesli na sjezdu několik přednášek o výsledcích očkování proti dětské obrně, o gastroenterologických a jiných otázkách. Ve své zprávě o sjezdu LD přinesla celý odstavec o audienci u sv. Otce, jak to vyprávěl prof. Škovránek : Dalším velkým zážitkem byla pro nás návštěva u papeže Pavla VI. Překvapila nás jednoduchost a věcnost jeho vystupování, která byla v ostrém kontrastu s pompézním ceremonielem Švýcarské gardy a zlatými a malovanými stěnami audienční síně ... Po skončení svého projevu Pavel VI. si dal představit jednotlivé delegace ; zcela » světsky a podal každému z nás ruku a pronesl několik slov. •Zástupcům Československa řekl, že přeje mnoho štěstí » zemi, která dala světu tolik duchovních hodnot «, a mně pak ještě zvlášť blahopřál k našim výsledkům v boji proti dětské obrně. Každého musí překvapit velké místo, které je audienci věnováno, a pak klidný a vlídný tón zprávy. Že by snad začal v lidové straně vanout jiný vítr a její vedoucí si začali poněkud troufat? Anebo její vedoucí vidí, že komunisté nebudou váhat hodit přes palubu i lidi, jako Plojhara, když už jim posloužili? Pro to by mluvila i zpráva, která se objevila v zahraničním tisku, že ministr Ploj- har navštívil mons. Nécseye a zajímal se, jak by se mobl smířit s Církví. Mons. Nécsey prý mu odpověděl, že první podmínka je vzdát se všech politických funkcí a zanechat jakékoliv politické činnosti. Plojharem pronásledování Církve v ČSSR začalo, a jen vyřešením jeho případu může začít jednání o nějaké plodné a Svaté stolici přijatelné dohodě. Biti budu pastýře... V Papežské ročence na rok 1964 (vyšla v lednu) už jen jediný náš biskup má poznámku ve vězení, a to rusínský řeckokatolický biskup prešovský Hopko, Ale úplně všichni čeští biskupové (Reran, Skoupý, Trochta, Hlouch, Otčenášek, Zela, Matoušek, Tomášek a Hlad) mají u svého jména připomínku impedito (tj. brání se mu ve vykonávání úřadu). Ze slovenských biskupů se to připomíná u dvou : u spišského biskupa Vojtaššáka a jeho světícího biskupa Rarnáše. A tento stav trvá už patnáct let, že biskupové jsou násilně odloučeni od svého stádce. České země tedy trpí pod tímto protináboženským tlakem nejvíce. Podobně zuří komunisté proti Církvi v Evropě už jen v Albánii, Rumunsku a Bulharsku. Ještě P. Pavel Škrabal Zemřel v Místku na první neděli postní. Měl rakovinu slinivky břišní, cukrovku a kdovíco ještě. Ráno sloužil mši svátou; po pozdvihování omdlel, ale pak ji šťastně dokončil. Potom ještě rozmlouval s několika známými, kteří ho přišli navštívit, a po poledni skonal. Obrázky, které přikládám, jsou udělány týden před smrtí. Pohřben byl do hrobky v Olomouci. U jeho rakve se sešli skoro všichni jeho řádoví spolubratři a mnoho známých. Byl to jeden z nej krásnějších pohřbů, jaký jsem viděl: opravdu křesťanský, zbožný, bez řečnění — kromě krátkého rozloučení. Jaký život, taková smrt a takový i pohřeb. Tento hluboký dojem si odnášeli od jeho hrobu všichni. (Z Moravy) Kdybys přišel mezi své bývalé známé řeholní kněze, snad bys je ani nepoznal. A což teprve, až by Ti řekli, co všecko už dnes dovedou! Jeden stlouká v továrně bedny na zavařeniny, jiný jezdí jako kontrolor po obchodech, ten pracuje v lese jako dřevorubec, onen zase v karosárně jako dělník, tenhle očisťuje kosti na staroslovanských pohřebištích, tamten zase v dolech u pokusných vrtů zkoumá složení půdy a mocnost nových uhelných slojí, Tvůj bývalý osobní přítel dělá hlídače na dráze atd. Věru, taková směsice zaměstnání je možná jenom u nás. Ale nemysli si, že by Ti bylo mezi nimi smutno. Kdepak! Brzy by Tě nakazili bujarým veselím a spokojeností lidí, kteří už na tomto světě nemají co ztratit. A p a k: ty jedinečné, nedocenitelné zkušenosti! Tohle je pro Vás asi těžko pochopitelné. Budete jim rozumět? Sytý hladovému nevěří, říká přísloví — ale nemusí to být vždycky. (Z Čech) P. Pavel Škrabal nedlouho před smrtí. Tábory Křesťanské akademie budou letos čtyři : dva v Itálii a dva ve Švýcarsku. V Itálii, ve stínu Dolomit, jsou pro děti od 8 do 14 let, které neumějí česky, ale jejichž otec nebo matka jsou české národnosti a přejí si, aby se děti česky naučily nebo aspoň rozuměly. Pro chlapce od 11. července do 1. srpna; pro děvčata od 2. do 25. srpna. Táborů ve Švýcarsku, blízko městečka Brig v kantonu Vallis, se mohou zúčastnit jen děti, které už česky um ějí; chlapci od 5. do 31. července, děvčata od 2. do 28. srpna. Přihlášky přijímá a informace podá : P. Vojtěch Hrubý, Salesiani, Via Marsala 42, Roma, Italia ; nebo pořadatelé v jednotlivých zemích. Apoštolát modlitby V květnu se modlíme na úmysl, aby na celém světě byl nastolen mír, v kterém by byla zachována práva a povinnosti všech a zmizela veškerá vzájemná nedůvěra mezi národy; úmysl misijní: za křesťanskou výchovu dívek v Africe. * * * PŘÍŠTÍ ČÍSLO, červnové, vyjde 20. května. Uzávěrka pro prázdninové dvojčíslo 7-8 je 1. června. Rozšiřujte NOVÝ ŽIVOT 5. číslo Nového života vyšlo v Římě 20. duhna 1964. — Vytiskla P.U.G. Roma, Piazza Pilotta 4. - Italia. [pageend24]