Ročník XV. ISTY Příloha k č. 1, 1985 Časopis československé socialistické opozice OSM LET Charty 7 7 O B S A H P Ř Í L O H Y : Dokument Charty 77 č. 2/1985 (Osm let Charty 77) III Prohlášení Charty 77 z 1.1.1977 Střídání mluvčích k 6.1.1985 X XII Dokument Charty 77 č. 20/1984 (Právo na informace) XIII i X - [pageend1]m WĚ0MÉM IBïBSli lÄlllStlÄpf ÄÄffliili^ illBlli ^âfiil il»» "ft H [pageend2]OSM LET CHARTY 77 Dokument Charty 77 č. 2/1985 [i] Před osmi lety vstoupila do života Charta 77. Stalo se už zvykem, že touto dobou připomíná sobě i veřejnosti své cíle, uvažuje o problémech, s nimiž je její působení spojeno, a rekapituluje svou práci. Nejde o pouhý výroční rituál, ale o úkol značného praktického významu, mimo jiné i proto, že každým rokem dospívají další mladí lidé, kteří vznik Charty 77 nepamatují a mají o ní často různé zkreslené představy. I letos se proto chceme znovu zamyslet nad tím, čím Charta 77 je a čím není, čeho dosáhla a čeho nikoliv, co lze a co nelze od ní očekávat. Úvodní prohlášení Charty 77 bylo vydáno l.ledna 1977 a podepsalo je 241 československých občanů. Uvítali v něm ratifikaci Mezinárodních paktů o lidských právech ústavními orgány ČSSR, upozornili na různé oblasti společenského života, v nichž je současná mocenská praxe v rozporu s ustanoveními i duchem těchto paktů, a vyhlásili své rozhodnutí soustavně se touto tématikou zabývat, to znamená upozorňovat státní orgány i veřejnost na tyto rozpory a napomáhat jejich ře- šení. Odvolávali se přitom na ten bod zmíněných paktů, v němž se hovoří o spoluodpovědnosti všech lidí za jejich dodržování, respektive o právu a povinnosti všech občanů o jejich dodržování dbát. Úvodní prohlášení Charty 77 nebylo tedy, jak patrno, nějakým jednorázovým manifestem, ale počátkem trvalé práce. Charta 77 v něm byla definována jako neformální společenství občanů, kte- ří se rozhodli - využívajíce svého ústavou zaručeného práva - jednotlivě i společně se této práci věnovat nebo ji podporovat. Od počátku tedy vymezovala Charta 77 sebe samu jako stimul k této práci, příležitost k ní či prostředí pro ni. V úvodním prohlášení (jehož text, dnes už těžko dostupný, připojujeme k tomuto dokumentu jako přílohu) bylo zdůrazněno, že Charta 77 není organizací ani základnou k opoziční činnosti a že nemá v úmyslu «vytyčovat vlastní programy politických či spo- lečenských změn nebo reforem». Jejím cílem od počátku bylo a dodnes je kriticky zkoumat, jak je v naší zemi dodržována ústáva a zákony, jak jsou respektována lidská a občanská práva, a upozor- ňovat otevřeně na různé krizové jevy, nespravedlnosti a nepořádky. Státní moc, jak známo, odmítla Chartu 77 uznat za legitimní, smysluplnou a konstruktivní složku společenského života, odmítla s ní jednat a na její iniciativy přímo a věcně reagovat, a veškerou svou komunikaci s ní vložila do rukou Státní bezpečnosti. Zároveň ji učinila terčem mohutné propagandistické kampaně, založené na tvrzení, že jde o nepřátelskou a podvratnou organizaci, inspirovanou a řízenou ze zahraničí a motivovanou veskrze nízkými pohnutkami. Tato kampaň sice záhy skončila (sdělovací prostředky se už po mnoho let snaží svým mlčením nebo občasnými dezinformacemi vytvořit ve veřejnosti dojem, že Charta 77 už dávno neexistuje), nicméně státní moc svůj odmítavý postoj k Chartě 77 dodnes nezměnila. A i když práce v ní nebo její podpis - v souladu s oficiální tezí, že proti ní bude užito pouze tak zvaných politických pro- středků - jen zřídka byly otevřeně přiznaným důvodem k trestnímu stíhání, de facto mnoho jejích signatářů bylo nebo dodnes je za práci v ní trestně stíháno a vězněno. Většina jejích signa- tářů byla vystavena pestré škále různých mimosoudních postihů a šikan, od ztráty zaměstnání přes trvalé 'policejní sledování až po znemožňování studia jejich dětem. Na několik signatářů byly dokonce podniknuty teroristické útoky. Tímto počínáním státní moc bohužel jen znovu po- tvrdila pravdivost úvodního prohlášení Charty 77, konstatujícího mimo jiné, že v naší zemi jsou občané «nuceni žít v trvalém nebezpečí, že projeví-li své názory, ztratí pracovní a jiné možno- sti». Charta 77 se nenechala tvrdou reakcí státní moci odradit a od okamžiku svého vzniku se snaží plnit poslání, které si předsevzala. Vydala už několik set materiálů, od obsáhlých doku- mentů «tématických», zaměřených na různé oblasti společenského života (jako je například právní řád a jeho aplikace, stav ekonomiky, ekologická situace, problematika školství a vědy, postavení etnických menšin, poměry ve zdravotnictví, respektování sociálních, kulturních a náboženských svobod atd. atd.) až po mnoho příležitostných sdělení, protestů, žádostí, stanovi- sek, návrhů apod. V jejím prostředí a pod přímým vlivem jejího vystoupení vzniklo mnoho dal- ších textů, analytických i koncepčních, věnovaných různým otázkám společenského života, jejich iii [pageend3]mezinárodním i historickým souvislostem, a rozvinulo se i několik širších diskusí (například o naší národní identitě). Chartu 77 podepsalo k dnešnímu dni asi 1200 československých občanů a ve funkcích jejích tří mluvčích se postupně vystřídalo 24 jejích signatářů. (Deset z nich bylo vězněno, někteří i vícekrát a po dlouhou dobu, do emigrace se však zatím uchýlil pouze jediný). V prostředí Charty 77 vzniklo - jak bylo od začátku v jejích intencích - několik menších pracovních seskupení, orientovaných na různé dílčí úkoly. Nejznámějším a nejsouvisleji pracujícím je Výbor na obranu nespravedlivě stíha- ných (VONS), který působí od roku 1978 dodnes a vydal už přes 400 sdělení. Od roku 1978 dodnes vydává nezávislá skupina signatářů každý měsíc strojopisné periodikum «Informace o Chartě 77», publikující nejen všechny dokumenty Charty 77 a všechna sdělení VONSu, ale i četné další texty, tak či onak s životem Charty 77 související. Charta 77 se od svého vzniku dodnes těší pozornosti, solidaritě a podpoře veřejné- ho mínění v zahraničí, ať už je projevují podobně zaměřené občanské iniciativy či hnutí na Východě i na Západě, tisk nebo různí vládní činitelé, politické strany, odbo- rové a mírové organizace, zájmové skupiny, náboženská společenství a církevní hod- nostáři či bezpočet známých i neznámých jednotlivců v různých zemích světa. O Char- tě 77, její ideji, práci i vkladu do soudobého spóečenského vědomí bylo v zahraničí už napsáno mnoho odborných statí i několik knih; od jejího vzniku působí Mezinárodní výbor na podporu Charty 77 se sídlem v Paříži, sdružující mnoho světově známých osobností z různých zemí, a Nadace Charty 77 se sídlem ve Stockholmu, shromažďují- cí příspěvky různých organizací i jednotlivců na její podporu. Postavení Charty 77 a její práce byly předmětem jednání na půdě různých mezinárodních organizací (napří- klad Mezinárodní organizace práce nebo Konference o bezpečnosti a spolupráci v Evropě (KBSE) v Bělehradě a Madridu). Všechna sdělení VONŠu zpracovávají desít- ky odborných a zájmových, vládních i nevládních pracovišť na celém světě a dík respektu, který si jeho činnost získala, byl VONSu přiznán statut Československé ligy Mezinárodní federace pro lidská práva, přidružené organizace OSN. Jak je snad i z tohoto stručného přehledu patrné, navzdory odmítavému postoji státních orgánů k ní a pronásledování jejích signatářů, Charta 77 žije, pracuje a získá- vá si uznání doma i v zahraničí. [3] Občanské sdružování je v naší zemi už po mnoho let možné výhradně v rámci ustáleného typu centrem povolené a z centra řízené, disciplinované, podle jediného a jedině přípustného modelu budované, byrokraticky spravované organizace, zodpovědné za svou činnost víc nadřízeným mo- cenským orgánům než vlastnímu členstvu. Občané si na tento charakteristický prvek současného systému už do té míry zvykli, že ani mnozí z těch, kteří působení Charty 77 se sympatiemi sledují, nechápou dobře princip «neformálního společenstvíChartou 77 u nás po mnoha letech opět vyvolaný v život, bezděčně si i Chartu 77 připodobňují v mysli tomu typu organizace, jaký jim je z jejich okolí jedině znám, a vytvářejí si proto o ní značně zkreslenou představu. Často se například setkáváme s pocitem, že Charta 77 se sice zasazuje za věci dobré pro celou společnost, že však sama je jakýmsi uzavřeným společenstvím «zasvěcených», totiž nějak zvláště politicky vyškolených a informovaných a nějakými zvláštními dispozicemi či ambicemi vybavených specialistů, jejichž úsilí, jakkoli zasluhuje tichou sympatii veřejnosti, její účast v podstatě vylučuje. Jako by v činnosti Charty 77 a v reakci státní moci na ni Šlo jen o jakýsi zápas dvou profesionálních mužstev a jako by společ- nost mohla sledovat tento zápas pouze z hlediště. Někdy jdou tyto představy dokonce tak daleko, že lidé chápou Chartu 77 jako nějakou alternativní politickou garnituru, navenek se sice z taktických důvodů omezující na obranu lidských práv, ve skutečnosti však vedenou svými vlastními politický- mi nebo přímo mocenskými cíli. Své pronásledování přitom Charta 77 snáší podle takových před- stav zřejmě jen ve skryté naději, že po eventuálním mocenském otřesu to bude právě toto pronásle- dování, co ji bude zdobit zásluhami a legitimovat k tomu, aby vystřídala garnituru dnes vládnoucí. Absence svobodné výměny informací, schémata oficiální propagandy a především dlouhodobé potlačování demokratického povědomí a tradic takovou domněnku pochopitelně podporují. Do- mníváme se, že jde o představy, které zasluhují kritickou pozornost nejen v zájmu pravdy o Chartě 77, ale především kvůli tomu, co zrcadlí: totiž obecně rozšířený a hluboce nezdravý názor, že cel- kové poměry v naší zemi jsou a už natrvalo mohou být jen záležitostí jakýchsi odborníků na moc a že obyčejným lidem nezbývá, než brát počínání těchto odborníků mlčky na vědomí. Zdůrazňujeme proto znovu, že Charta 77 skutečně není žádnou organizací a tím méně nějakou uzavřenou či vyhraněnou politickou skupinou či frakcí: je otevřena IV [pageend4]všem; jejími signatáři jsou občané nejrůznějších názorů, vyznání, politických orienta- cí, životopisů i profesí; jsou mezi nimi lidé mladí i staří, dělníci i univerzitní profeso- ři, bývalí politici i lidé, kteří nikdy žádné politické funkce neměli a nikdy by také žádné nepřijali či o žádné neusilovali. Nikdo v ní nemá z titulu své profese, veřejné známosti, názorové orientace nebo politické či jiné příslušnosti předem dána větší práva než kdokoliv jiný. Charta 77 nemá žádné členy, ale jen signatáře; nevstupuje se do ní ani se z ní nevystupuje, ale je pouze podepisována. V nejhlubším slova smyslu ji signatáři nepodepisují ani ostatním signatářům ani jejím mluvčím ani českosloven- ským úřadům, ale především sami sobě a svému svědomí. A jen na nich je, jak svůj podpis pochopí, totiž jaké úkoly si z něj sami pro sebe odvodí. Nikdo je nekontroluje; nikdo jim neukládá žádné povinnosti ani jim nepředpisuje, co si mají myslet a jak mají žít; nejsou vázáni žádnými stanovami ani podřízeni jakékoliv disciplíně. Mají jen ty povinnosti a tu disciplínu, jež na základě závazků, které podepsali, sami přijmou a sami si uloží. Jsou to svobodní a svéprávní lidé, kteří se svobodně rozhodli Chartu 77 podepsat a kteří tímto podpisem nic ze své svobody neztratili. Kdykoliv chtějí, mohou přirozeně svůj podpis odvolat; i to je výhradně jejich věcí. Druh a intenzita jejich podílu na práci Charty 77 odvisí jednak od nich samých, jejich zájmů, znalostí, píle a odvahy, jednak od toho, nakolik mluvčí Charty 77 a případně další signatáři uznají - v přátelské a neformální diskusi - jejich podněty či návrhy za legitimní a smysluplný výraz cílů Charty 77. Praktická kontinuita práce Charty 77 se přitom opírá o důvěru v mluvčí, v jejich schopnost posoudit, co odpovídá poslání a duchu Charty 77, a ovšem v jejich úsilí konzultovat svou práci - v míře, jakou podmínky dovolují - s ostatními signatáři. Nikdo nemůže jednotlivým signatářům znemožnit, aby to, co navrhovali, podnikli sami za sebe, a Charta 77 také pochopitelně nemůže za své signa- táře předem a ve všem ručit; přebírá-li za jejich konkrétní činy nějakou odpovědnost, pak jen tehdy a takovou, kdy a jakou se výslovně rozhodne převzít. V širším smyslu lze Chartu 77 chápat samozřejmě jako mnohé: je přihláškou k určitému pojetí hodnoty, důstojnosti a práv jedince ve společnosti; je určitým typem občanského postoje a občan- ské odpovědnosti; je - nebo se postupně stává - určitou lidskou pospolitostí, v níž se Časem samo- volně rozvíjejí jisté způsoby soužití a práce. V užším a striktně věcném smyslu není však Charta 77 ničím jiným a ničím víc, než svým úvod- ním prohlášením, podepsaným jejími dosavadními signatáři a otevřeným k podpisu komukoliv dal- šímu, a svými dokumenty, podepsanými jejími mluvčími. Jen za to je Charta 77 jako taková a jako celek odpovědná, jen kritika těchto textu může být legitimní kritikou Charty 77. Charta 77 nesleduje svým působením jiné cíle, než ty, které si vytyčila ve svém úvodním prohlášení. Nevyjadřuje žádný svůj partikulární zájem, ale pouze obecný zájem společnosti, a je otevřena každému, kdo tento zájem sdílí a rozhodne se k němu svým podpisem veřejně přihlá- sit. [4] Je-li Charta 77 takovýmto otevřeným a neformálním společenstvím, není to výsledek nějakého nahodilého rozhodnutí nebo dokonce pouhých taktických úvah, ale vyplývá to přímo z jejího vnitřního smyslu. V čem tedy ve skutečnosti tkví tento smysl? O co Chartě 77 reálně jde a co si od své existence a práce vlastně slibuje? Mnohé občany na Chartě 77 zaráží a často i odrazuje nepoměr mezi oběťmi, které musí její signatáři přinášet, a malým faktickým efektem jejich počínání. Domníváme se, že právě tento nepo- měr (ostatně zdaleka ne tak beznadějný, jak se při povrchním pohledu zdá) ukazuje v určitém smy- slu ksamé podstatě postoje, Chartou 77 ztělesňovaného: není to totiž postoj účelový, ale zásadní, a nepřijímá proto jako své hlavní nebo dokonce jediné měřítko nějaký bezprostředně zjevný efekt. Jak vícekrát zdůraznil filozof Jan Patočka, jeden z první trojice mluvčích Charty 77, a jak i většina signatářů celou věc chápe, jde v jádře o postoj mravní a jeho šance na konkrétní společenský efekt je právě jen taková - tj. tak neurčitá, perspektivní a hlubinná - jaká může být u postoje rostoucího ze svědomí a nikoli z kalkulu. Podepsáním Charty 77 nebo napsáním nějakého jejího dokumentu nikdo nic bezprostředně nezíská a nikdo nic okamžitě nezlepší; bezprostředně tím člověk získá nej- výš jediné: osvobodivý pocit, že se přiznal sám k sobě, že opět za sebe veřejně ručí, že vystoupil z obecné lhostejnosti a nepodílí se svým mlčením na průkazně nemorálních věcech. Tím však, že Člověk - byť jediný a zcela neznámý - toto získá, získá vždy už zároveň něco i společnost jako celek: i ona se skrze něj vlastně osvobozuje, i ona vykračuje jeho činem se své rezignace, netečnosti [pageend5]a schizofrenie, i ona tím sama sobě vrací něco ze své ztrácející se důstojnosti. Že takovýto společen- ský zisk nelze ihned registrovat v podobě nějaké institucionálně vyhlášené změny, je ovšem zřejmé; existuje jen kdesi v těžko zmapovatelné oblasti, které se říká atmosféra života. To ovšem signatáře Charty 77 neodrazuje, protože zdrojem jejich počínání je jejich vlastní lidská odpovědnost, jejich vlastní svědomí, které jim je důležitější než ohled na to, jak mnoho jich je a jak vážně jsou politic- kou mocí bráni. Měřítkem tu tedy není míra adaptace na dané společenské mechanismy nebo těmito mechani- smy vynucené modely chování; vodítkem tu nejsou pouhé takticko-politické či prognostické speku- lace. Je jím především vlastní ničím necenzurovaná, osobní a osobně zaručovaná zkušenost světa a vlastní osobně prožitá a přijatá odpovědnost za jeho stav. Nikdo z prvních signatářů Charty 77 a tím méně z těch, kdo ji podepsali později, nechoval pravděpodobně iluzi, že Charta 77 bude státní mocí přijata s pochopením. Pakliže se ji přesto rozhodli ustavit, respektive se k ní připojit, bylo to z přesvědčení, že i za těchto okolností má smysl veřejně říkat pravdu, protože nahlas řečená pravda je vždycky k obecnému užitku, a že udržovat - přes všechny obtíže - kontinuitu občanské důstojnosti, občanského sebevědomí a svo- bodně projevené odpovědnosti za osud společnosti je správné a užitečné za všech okolností, bez ohledu na to, zda vůbec a jak zdlouhavým a komplikovaným způsobem takové chovéní vyvolá nějaké konktrétní a viditelné změny k lepším. Je to správné a užitečné mimo jiné i proto, že jakoukoli trvalejší proměnu obecných poměrů k lepšímu si lze - zvláště v podmínkách, v nichž žijeme - jen velmi těžko představit bez toho, co jí musí vždycky už nějak předcházet, z čeho musí vyrůstat a co jediné ji může asi vskutku garantovat, totiž bez proměny v člověku, v jeho duši, morálce, vztahu ke společnosti, občanských postojích, tedy v tom, čemu se říká společenské vědomí. Vnější běh událostí může sice - sám o sobě - vyvolat v jistých mezních situacích zesíle- ný odpor ke zlu a touhu po změně, může je však vyvolat jen tehdy, bude-li v kom je vyvolat: bude-li totiž existovat vůbec ještě nějaké lidství, které zlo chápe jako zlo, které neztratilo ještě smysl pro určité mravní hodnoty, které je schopno se vůbec ještě napřímit, svobodně se projevit, nazřít dimenzi vlastní důstojnosti, pochopit, že smysluplný život je čímsi víc než pouhým přeží- váním, a že odpovědnost k vlastní lidské integritě je vždy zároveň odpovědností k druhým. Důraz Charty 77 na význam lidských práv a vůbec na úlohu a práva jedince, tak často moderní mocí drceného a do anonymity zaháněného, a ovšem také okolnost, že signatáři Charty 77 neváhají osvědčovat své ideály tím, že nasazují proti přesile odosobněné a zbyrokratizované moci své vlastní lidství, lze chápat jako pokus rehabilitovat konkrétního člověka v jeho nezcizitelné a nezastupitelné jedinečnosti a vrátit ho do centra společenského dění jako míru politiky, zákona, i systému, tedy jako toho, komu mají politika, zákon a systém sloužit a nikoli ho zotročovat. Jakkoli zdánlivě ztra- cený, osamělý a beznadějný se přitom takový pokus může v dnešním světě zdát, přesto má v sobě uloženu významnou nálož: zárodek nové a hlubší univerzality. Vyrůstaje totiž z přímé osobní zku- šenosti a dotvrzovaný osobní obětí, oslovuje nebo muže oslovit i bezprostřední a ideologicky nezci- zenou osobní zkušenost druhých a v ní to jediné, co je vlastně všem společné a tedy lidsky univer- zální. Jinými slovy: jde o živoucí a na bezprostřední zkušenost ostatních apelující oslovení celé společnosti. Snad je z této úvahy či interpretace dostatečně patrné, že zdůrazňuje-li Charta 77, že není politickou organizací, nehlásí se k žádné politické doktríně, ideologii či pro- gramu a jejím nejvlastnějším cílem není určitá konkrétní změna vlády nebo systému, neříká to jen z důvodů oportunních, ale proto, že její cíl je skutečně podstatně jiný. Totiž hlubší a dalekosáhlejší: jde jí o rehabilitaci člověka jako skutečného subjektu dějin. Toto poslání ovšem, revidujíc samu roli systému ve vztahu k jedinci, ze své pod- staty radikálně přesahuje rámec pouhých mocenských či systémových změn, tj. rámec eventuální výměny jedné oficiální ideologie za druhou, jedněch vládců za jiné či jed- noho uspořádání za uspořádání jiné. De facto je takové úsilí potenciální kritikou kaž- dého systému, neboť každý systém, i ten sebelepší, skrývá v sobě bytostnou tendenci povýšit sám sebe nad člověka. Důsledně vzato má tedy Charta 77 důvod k existenci za jakýchkoliv poměrů. Upozorňuje-li Charta 77 znovu na nejrůznější krizové jevy, nutí tím samozřejmě státní moc, aby se jimi zabývala. Zároveň tím však dělá, jak jsme se pokusili naznačit, ještě i cosi jiného, cosi, co svým perspektivním významem vyvažuje nepatrnost kon- krctnich náprav touto kritikou vyvolaných: obnovuje občanskou hrdost, ukazuje lidem, že lze říkat pravdu, probouzí v nich naději. A pokud tento její efekt není vždy a plně vnímán a chápán, není tomu tak proto, že by reálně neexistoval, ale proto, že se mnozí lidé jeho vnímání z různých důvodů brání, a ovšem i proto, že naše síly - jako síly kohokoliv jiného - mají své přirozené meze, znemožňující nám angažovat se víc, lépe a výmluvněji, než jak to činíme. ví [pageend6][5] Nepřesné pochopení východisek a smyslu Charty 77 lze tušit také v pozadí některých kritic- kých hlasů, jež tu a tam na její adresu zaznívají. V poměrech charakterizovaných mocenským vynucováním absolutní a bezvýhradné podpo- ry všeho, co státní moc tvrdí a dělá, se jeví každý nezávislý projev nutně jako politikum. Proto byla i Charta 77 od počátku prezentována státní mocí jako vystoupení povýtce politické: byl jí přisuzován opoziční politický program a snaha dosáhnout mocenských pozic. Tato oficiální interpretace vzbudila nedůvěru, přesto však zanechala stopy ve vědomí mnohých občanů. A to hlavně v dvojím směru: jedni, kteří považují podobně jako signatáři Charty 77 za nejdůležitější angažovat se prostě jako občané za pravdu a spravedlnost, se chybně domnívají, že Charta 77 je příliš politicky vymezená a orientovaná, než aby se k ní mohli přihlásit bez obavy, že tím ztratí něco ze své nezávislosti; druzí naopak - ovlivněni toutéž interpretací - jsou prací Charty 77 trva- le zklamáni, nenalézajíce v ní to, co si od ní slibovali - cílevědomý boj za mocenskou a systémo- vou změnu. Mocí podsunuté představy o Chartě 77 vyvolávají tedy, jak patrno, u jedněch obavy z její přílišné političnosti, u druhých naopak zklamání z toho, že není tou politickou silou, za kterou ji pokládali. V obou případech jde o nedorozumění; otevírajíc prostor svobodné diskusi, suplujíc v jistém ohledu veřejné mínění a angažujíc se za právo člověka svobodně se projevovat, otevírá Charta 77 samozřejmě i prostor svobodnému politickému myšlení. Otevírá-H ovšem pro- stor, neznamená to, že ho sama chce nebo může vyplnit. Její signatáři podepsali a podepisují pouze úvodní prohlášení a tam jsou cíle Charty 77 jasně ohraničeny. Jakkoli je překročit by zna- menalo svévolně využít mnohých podpisů pro něco, čemu nebyly určeny. Někdy se setkáváme s názorem, že i když je teoreticky Charta 77 otevřena komukoliv a sle- duje obecně prospěšné cíle, ve skutečnosti je východiskem jen skupinovým a nikoli obecným, protože nenabízí společnosti univerzálně přijatelný a zároveň produktivní model chování: účast na její práci je spojena s následky, které je schopna nést jen nepatrná část společnosti; její zása- dový postoj vyrůstá ze situace lidí, kteří už nemají co ztratit, je nepřenosný na ty, kteří ještě co ztratit mají, a nepřihlíží tedy dostatečně k reálnému postavení a možnostem většiny obyvatel. Pro svou otevřenou kritičnost, která může za daných podmínek vést jen ke konfrontaci, je tento postoj chápán spíš jako sebeničivý než konstruktivní a jeho eventuální širší aplikace je dokonce považována za neprospešnou, protože by občanům, kteří se snaží být společnosti užiteční v rám- ci existujících struktur, mohla znemožnit i to málo, co ve svém postavení dělají nebo ještě dělat mohou. Uvědomujeme si dobře, že Charta 77 skutečně nepředstavuje v tomto okamžiku postoj, který by bylo možné nebo dokonce nutné obecně následovat či mechanicky přejímat. Neexistuje také jediný text Charty 77, který by ospravedlňoval podezření, že Charta 77 svůj vlastní způsob veřejného působení považuje za jediný správný a možný, nebo že dokonce kohokoli odsuzuje za to, že dává přednost jinému životnímu řešení. Pravý opak je pravdou: ze všech dokumentů Char- ty 77 lze vycítit, že jejím prvním zájmem je prospěch společnosti, bez ohledu na to, kdo a jakým způsobem se o něj zaslouží. Charta 77 neusiluje o masovost, nepořádá žádné nábory signatářů a nikomu nezazlívá, že ji nepodepsal. Ve společnosti hraje nepochybně svou zvláštní katalytickou a povzbuzující roli, vytvářejíc - aspoň v dnešní situaci - jakýsi mezní horizont toho, co lze na rovině otevřeně kritické reflexe poměrů dělat, čímž bezděky nutí mnohé, aby se s ní tak či onak vyrovnávali, k ní se vnitřně vztahovali nebo ji aspoň cítili v zádech jako alternativu snad zatím krajní a obecně těžko přijatelnou, nicméně kladně provokující. Tuto roli však Charta 77 hraje a může hrát jen na vrstevnatém panoramatu společenského života své doby, panoramatu, které se možná teprve dík jejímu vystoupení v celé své šíři a kvalitativní odstupňovasti vyjevilo a v kte- rém působí paralelně nejrůznější tendence a uplatňují se nejrůznější životní postoje. Víme, že mnohé z nich nemusí sice nastavovat zrcadlo skutečnosti tak přímo, otevřeně a celistvě, jak se o to pokouší Charta 77, ale o to účinnější mohou být na rovině drobných, okamžitých a konkrét- ních výsledků. Pomáhat spoluobčanům, chovat se slušně, být odpovědný a čelit zlu může kdoko- liv a kdekoliv, lze to činit tisícerými způsoby, a Charta 77 takové lidské a občanské počínání posuzuje jen a jen podle jeho hodnoty, nikoli tedy podle toho, zda zvolený způsob je jejím postu- pům blízký či vzdálený, nebo dokonce zda jeho subjektem je či není její signatář. Kdyby signatá- ři Charty 77 považovali sami sebe za jediné spravedlivé a nectili všechny, kdo se kdekoli a jakko- li snaží opravdu prospět společnosti, byl by takový postoj v jasném rozporu nejen s dokumenty Charty 77, ale se samotným jejím duchem a smyslem. V zahraničním tisku, pokud se snaží informovat věcně a po pravdě o situaci v naší zemi, se občas setkáváme s názorem, že Charta 77 je po tolika letech útrap unavena. Nepřísluší nám posuzo- vat, jak dalece je kdo z nás unaven, nicméně k takovýmto hlasům bychom rádi poznamenali, že Charta 77 se nikdy neupínala k nějakému romantickému ideálu vzrušeného revolučního ruchu a hektické aktivity. Cíle Charty 77 jsou dlouhodobé, nikdy vlastně nemohou být beze zbytku dosaže- ny, a už z toho vyplývá, že její práce musí být spíš skromně vytrvalá, klidná, věcná, neokázalá a co do investic energie hospodárná. Považujeme za lepší, vydá-li Charta 77 třebas jen jeden jediný kva- VII [pageend7]litní a důkladný dokument za rok, než aby o ní bylo slyšet každý den za cenu, že její práce bude zbrklá, povrchní nebo zaměřená k pouhé publicitě a popularitě. Tyto naše výhrady ovšem neznamenají, že jsme sami sebou a Činností Charty 77 trvale a bezvý- hradně nadšeni: dosavadní práci Charty 77 zdaleka nepovažujeme za dokonalou a dobře víme, kolik známek nahodilosti, nepřesnosti a spěchu občas v sobě nese. Na svou obranu můžeme v tom- to směru uvést jen jediné: signatáři Charty 77 nejsou ani nadlidé, ani světci, ani nějaký vybraný sbor hrdinů. Jsou takoví, jací jsou; nikdo je nevybíral, nikdo na ně nedohlíží a nikdo jim nic nepři- kazuje; nikdo nemá možnost, právo či úmysl je nutit, aby snášeli ještě víc policejního a úředního šikanování, než kolik ho snášejí; aby měli víc sil, energie, odvahy i moudrosti, než mají; aby se ještě méně báli, že budou zavřeni, a ještě víc volného času po zaměstnání domovníků, topičů a hlídačů věnovali práci, z níž pocházejí jen další rizika. Jsou to normální lidé, kteří znají strach a potřebují odpočinek, kteří se trápí týmiž životními starostmi jako všichni ostatní a mnohdy pochopitelně hor- šími; jejich nervy nejsou z lepšího materiálu, než nervy kohokoliv jiného. Svým způsobem je tedy Charta 77 obrazem možností této společnosti v této době. Lze to říct i tak, že společnost má tako- vou Chartu, jakou je v danou chvíli schopna ze sebe vydat. [6] Právo opustit svou zemi a vrátit se do ní je jedním ze základních lidských práv a mají je pocho- pitelně i signatáři Charty 77. Pokud možnosti vystěhovat se někteří využijí - ať už ze svobodného rozhodnutí nebo pod nátlakem záleží pak jen na nich, jaké důsledky v nové situaci ze svého pod- pisu vyvodí a jakým způsobem ve změněných podmínkách naplní či nenaplní úkol, který sami sobě svým podpisem uložili. V této souvislosti musíme ovšem upozornit na důležitou věc: československé sdě- lovací prostředky se občas pokoušejí vyvolat ve veřejnosti dojem, že většina signatářů Charty 77 žije v zahraničí a že snad dokonce i Charta 77 jako taková působí mimo hranice ČSSR.Vlivem takovýchto dezinformací, ale i z jiných důvodů (například pro- to, že o práci Charty 77 slyší především ze zahraničního rozhlasu, nebo proto, že nevě- ří, že tento druh činnosti lze vyvíjet zde) si mnozí lidé podobné věci opravdu myslí. Není to ovšem pravda. Zatím se vystěhovalo (většinou pod silným policejním tlakem) přibližně 15% signatářů Charty 77. Naprostá většina, včetně těch nejaktivnějších a nejznámejších, žije tedy v této zemi, za prací Charty 77 stojí a podle svých možností se na ní podílí. Přičemž i mnozí z těch, kteří se vystěhovali, se angažují v zemích svého nového pobytu v duchu Charty 77, pomáhají k publicitě jejím dokumentům, seznamu- jí zahraniční veřejnost s jejími cíli a podílejí se na aktech solidarity s ní. [7] Nikdo ze signatářů Charty 77 si asi nemyslí, že rozvoj lidských svobod a práv může být - zvláště v dnešním světě - Izolovanou záležitostí té které země. Není to možné nejen prakticky, ale i ze zásadního hlediska: na světě je jediné lidstvo, jeho štěstí a svoboda jsou nedělitelné a kdo v sobě nese pocit širší odpovědnosti za osud člověka na Zemi, nemůže tuto odpovědnost ohrani- čovat státními nebo jinými hranicemi a být lhostejný k tomu, co se děje za nimi. Proto podobně jako se mnoho svobodymilovných lidí ve světě solidarizuje s úsilím a ideály Charty 77, solidari- zuje se 1 Charta 77 se všemi, kdo kdekoliv nespravedlivě a zbytečně trpí nebo usilují, prostředky respektujícími práva a důstojnost člověka, o šťastnější život. A jelikož není politickou organizací, která by musela míru a druh svých styků podřizovat rozmanitým účelovým kalkulacím, je ote- vřena každému upřímně míněnému dialogu. Od svého vzniku se Charta 77 příležitostně vyjadřu- je i k problémům v jiných zemích, zvlášť pokud se dotýkají osudu lidských práv, obesílá svými dokumenty různé mezinárodní konference a udržuje přátelské kontakty s podobnými iniciativa- mi na Východě i na Západě. V tomto směru hraje stále významnější roli dialog a spolupráce Charty 77 s různými skupinami a proudy soudobého mírového hnutí. Charta 77 v tomto dialogu opakovaně zdůrazňuje nedělitelnost míru, přímou závislost míru vnějšího na míru vnitřním, tedy na respektu k lidským právům, a nutnost čelit nebezpečí války hlubokými proměnami tam, kde jsou jeho skutečné příčiny, totiž ve sféře společenských a politických realit dnešního světa, nedbajícího přirozených práv národů a nesmyslně rozděleného. Pokud nesdílí stanoviska svých partnerů, snaží se jim aspoň porozumět a vyložit jim stanoviska svá. Domníváme se, že tato akti- vita Charty 77 je legitimní součástí jejího poslání, což vyplývá ostatně ze samotného textu jejího úvodního prohlášení. VIII [pageend8][5] Závěrem této malé sebereflexe se pokusíme stručně zamyslet nad tím, čeho objektivně zjistitel- ného Charta 77 svou osmiletou existencí dosáhla a co dobrého do života naší společnosti vnesla. Především by bylo chybné domnívat se, že se jejími dokumenty nikdo nezabývá. I když státní orgány jejich příjem zásadně nepotvrzují a výslovně na ně nikdy nereagují, víme, že jsou na růz- ných stupních mocenské hierarchie pečlivě studovány. Ne-li všichni, rozhodně aspoň někteří před- stavitelé státní a politické moci dobře vědí, jakkoli to jsou z politických důvodů nuceni popírat, že Charta 77 usiluje o pravdivý obraz poměrů a že zcradlí mínění společnosti rozhodně lépe než stá- tem kontrolované sdělovací prostředky. Ale i kdyby byli představitelé moci k věcnému obsahu těchto dokumentů jakkoli lhostejní, museli by se jimi přesto zabývat: vědí dobře, že veřejnost - nebo aspoň ta její část, která se zajímá o věci obecné - tyto dokumenty zná (třebas jen útržkovitě ze zahraničního vysílání), že jsou známy úřadům i veřejnosti jiných zemí a že je tedy nutné, aby je znali i oni, byť jen proto, aby věděli, co vlastně mají bagatelizovat a popírat. Tato okolnost sama má ovšem už nepochybný význam: státní orgány jsou nuceny vyrovnávat se s problémy, které by jinak pravděpodobně přehlížely nebo vůbec neznaly, a jsou nuceny na ně nějakým způsobem reagovat. Nikdy přirozeně nepřiznají, že to či ono udělaly z podnětu Charty 77 nebo v důsledku její kritiky. Nicméně bychom mohli jmenovat nemálo konkrétních příkladů, kdy krátce poté, co se Charta 77 určitou problematikou zabývala, objevila se - jakoby náhodou - tato problematika v jednáních zastupitelských orgánů i v tisku a počala být - ať už jakkoli polovičaté nebo tendenčně - diskutová- na a občas dokonce částečně řešena. Státní moc - dosud jediný a suverénní subjekt všech společenských jednání a roz- hodnutí - je tedy od jisté doby nucena zabývat se různými palčivými tématy v trochu jiném pořadí a trochu jiným způsobem, než jaký si předem naplánovala. Vedle jejího pracovního kalendáře jako by se tu tedy objevil ještě kalendář jiný; vedle oficiálního subjektu dění jako by tu vyvstal ještě subjekt další, který je nutno přece jen tak nebo onak brát v potaz. Chartou 77 zkrátka vstoupil do společenského života po dlouhé době opět činitel, který si dokázal získ&t, navzdory všem pokusům o jeho likvidaci či diskreditaci, určitou na státní moci nezávislou autoritu. Totiž autoritu pravdy. Možná to bude znít neskromně, ale je tomu tak: Chartě 77 se věří. Podobně jako se věří VONSu. A i její nejzapřisáhlejší odpůrci musí s tímto faktem počítat. I kdyby tedy bylo příkladů konkrétní nápravy sebemíň, nemůže situace, kterou Charta 77 vyvolala, zůstat natrvalo bez kladných společenských důsledků. Za osm let její existence se přece jen leccos ve společenském klimatu i v mocenské praxi promě- nilo k lepšímu. Posílilo se právní vědomí. Zesílil ohled k zákonnosti nebo aspoň k její formální stránce, zesílil ohled k mezinárodnímu veřejnému mínění, zesílily obavy z publikace zjevného bezpráví. V podnicích a organizacích se objevují známky větší samostatnosti, respektive větší odolnosti proti zákulisní manipulaci politickými orgá- ny. Mocenský aparát si v některých svých složkách a na některých úrovních začíná zvolna uvědomovat, že tu existuje určitý zárodek nezávislé kontroly zdola, že tu je prostě někdo, kdo se nebojí jeho činy kriticky zkoumat a veřejně o nich referovat. Obava ze svévolných rozhodnutí jako by vzrostla, i když se to zatím projevuje převáž- ně jen ve snaze různých funkcionářů vyvléknout se z osobní odpovědnosti a skrýt se za anonymitu aparátu. Důležitější ovšem než tyto lehké posuny ve výkonu moci jsou posuny v myšlení a postojích spo- lečnosti. Lidé si začínají uvědomovat, že tu je jakási instance, která sice nedisponuje žádnými pří- mými mocenskými nástroji, k níž se však přesto lze v krajním případě odvolat či obrátit o pomoc a která svou morální vahou může dosáhnout aspoň toho, že postižený nezůstane zapomenut, ztracen, neznám. A představuje-li Charta 77 co do počtu svých signatářů jen mikroskopickou část společno- sti, svým významem tento svůj fyzický rozměr dalekosáhle přesahuje: jako by po letech úplné ato- mizace společnosti a totálního mravního zrelativizování vzniklo opět cosi, čím se lze měřit a o co se lze tak či onak opřít. Charta 77 se stala bezděky jakýmsi průzkumníkem, který mapuje terén. Zkoumá totiž hranice možného. Pokouší se tyto hranice rozšířit. Nastavuje vlastní kůži, aby se zjistilo, kudy lze a kudy zatím nelze jít. Klestí cestu. A otevírá tak za sebou prostor, který mohou využít jiní. Nejzřetelnější to asi je v kultuře a vůbec v duchovním životě. Těžko si lze představit, že by se bez vzniku a působení Charty 77 tak široce rozvinulo nezávislé myšlení, literatura a umění, jak se v posledních letech stalo. A bez zázemí, tlaku a měřítek, které tato nezávislá kultura představuje, bez její známosti, rezonance a bez duchovního potenciálu, který probudila opět k životu, si lze zase těžko představit leckteré významné činy a iniciativy, které se objevily na území oficiálně povolené- ho, respektive na jeho okrajích. Což se ovšem netýká jen kultury v užším slova smyslu: je velmi IX [pageend9]pravděpodobné, že vystoupení Charty 77 mělo inspirativní vliv i v takových oblastech, jako je napří- klad náboženský život, v němž se objevují v posledních letech zřetelné příznaky emancipace, anebo jako je ekologie, o niž se začíná společnost stále víc zajímat, viditelně se přitom vymaňujíc ze své dřívější apatické odevzdanosti osudu. Existuje však ještě další důležitý prvek, který Charta 77 do soudobého života naší země vnesla. Po mnoha desítiletích a vlastně staletích nepřetržitého vylučování růz- ných skupin obyvatelstva z veřejného života a skryté nebo posléze docela otevřené intolerance se tu poprvé objevilo společenství radikálně nového typu: totiž společen- ství vskutku otevřené, nikoho nevylučující a nikoho nedeklasující, společenství sku- tečné tolerance a rovnosti, v němž se sešli intelektuálové i obyčejní lidé, konzervativci i nekonformní mládež, marxisté, katolíci, liberálové, socialisté i protestanti, a v němž nemá žádná názorová orientace a priori «vedoucí roli». Pokud vněm někdo «vedoucí roli» má, pak jen tu, která je opřena o autoritu konkrétních činů. Ale i tato «vedoucí role» je podmíněná: neexistuje nástroj, který by ji komukoliv zaručoval o minutu déle, než jak dlouho si ji svou prací bude zasluhovat. Sami si to možná málo uvědo- mujeme, ale jde o jev historicky opravdu významný, protože zcela nový. Mohl by být zárodkem skutečně demokratické perspektivy: i kdyby se totiž v budoucnosti stalo cokoliv, tuto událost - jakožto zkušenost, model a výzvu - z národní paměti už vyma- zat nepůjde. Jak vyplývá z toho, co jsme řekli o jejích východiscích a smyslu, lze Chartu 77 chápat jako pokus o nový typ politiky, respektive o obnovu toho obsahu pojmu politika, který prapůvodně měl a který je dnes už téměř zapomenut. Charta 77 znamená totiž rozchod s jakýmkoliv účelovým manévrováním ve sféře moci, zaměřeným především k jejímu získání a udržení, a je výrazem ele- mentárního občanského zájmu o záležitosti obce, zájmu nezištného, ideologicky nefiltrovaného, z prosté lidské odpovědnosti vyrůstajícího a ke světu konkrétního člověka orientovaného. Majíc v dnešním světě rozmanité obdoby a paralely, stává se Charta 77 součástí vznikajícího mezinárod- ního vícehlasu, do nějž vnáší osobitý a nezaměnitelný tón. Vícekrát jsme se setkali v různých prostředích s názorem, že vystoupením Charty 77 se do podivného bezČasí naší země vrátily opět dějiny a že mnohé, co se předtím zdálo nesmyslné, dostalo opět smysl. Byli bychom šťastni, kdyby to byla pravda, a pokusíme se i v budoucnosti dělat vše, co bude v našich silách a možnostech, aby se tato pravda potvrdila. V Praze dne 6.1.1985 Mluvčí Charty 77: Jiří Dienstbier, Eva Kantúrková, Petruská Sustrová Odstupující mluvčí Charty 77: Dr. Václav Benda, Jiří Ruml, Jana Sternová První mluvčí Charty 77: Pro/, dr, Jiň Hájek, DrSc, Václav Havel, Dr.h.c. Prohlášení Charty 77 z 1.1.1977 (LISTY 2. 1/1977) Dne 13.10.1976 byly ve Sbírce zákonů ČSSR (č. 120) uveřejněny «Mezinárodní pakt o občan- ských a politických právech » a «Mezinárodni pakt o hospodářských, sociálních a kulturních právech které byly jménem naší republiky podepsány v roce 1963, stvrzeny v Helsinkách roku 1975 a vstoupily u nás v platnost dnem 23.3.1976. Od té doby maji i naši občané právo a náš stát povinnost se jimi ří- dit. Svobody a práva lidi, jez tyto pakty zaručují, jsou důležitými civilizačními hodnotami, k nimž v ději- nách směřovalo úsilí mnoha pokrokových sil, a je- jich uzákonění může významně pomoci humánní- mu vývoji naší společnosti. Vítáme proto, ze Československá socialistická re- publika k těmto paktům přistoupila. Jejich uveřejnění nám ale s novou naléhavosti připomíná, kolik základních občanských práv platí v naši zemi zatím - boužel - jen na papíře. Zcela iluzorní je například právo na svobodu pro- jevu, zaručované článkem 19 prvního paktu: Desítkám tisíc občanů je znemožněno pracovat v jejich oboru jen proto, že zastávají názory odlišné od názorii oficiálních. Jsou přitom Často objektem nejrozmanitější diskriminace a šikanování ze strany úřadů i společenských organizací, zbaveni jakékoliv možnosti bránit se, stávají se prakticky oběťmi apartheidu. Statisícům dalších občanů je odpírána <rsvoboda od strachu» (preambule prvního paktu), protože jsou nuceni žít v trvalém nebezpečí, že pro jeví-li své názory, ztratí pracovní i jiné možnosti. V rozporu s článkem 13 druhého paktu, zajišťují- cím všem právo na vzdělání, je nesčetným mladým [pageend10]lidem bráněno ve studiu jen pro jejich názory ane- bo dokonce pro názory jejich rodičů. Bezpočet obča- nů musí žit ve strachu, ze kdyby se projevili v sou- ladu se svým přesvědčením, mohli by být buď sami anebo jejich děti zbaveni práva na vzdělánu Uplatnění práva <rvyhledávat, přijímat a rozšiřo- vat informace a myšlenky všeho druhu, bez ohledu na hranice, ať ústně, písemně nebo tiskem» či <rpro- střednictvím umění» (bod 2 článka 13 prvního pak- tu) je stiháno nejen mimosoudně, ale i soudně, ča- sto pod rouškou kriminálního obvinění (jak o tom svědčí mimo jiné právě probíhající procesy s mladý- mi hudebníky). Svoboda veřejného projevu je potlačena centrál- ním řízením všech sdělovacích prostředků i publi- kačních a kulturních zařízení. Žádný politický, filo- zofický či vědecký názor nebo umělecký projev, jen trochu se vymykající úzkému rámci oficiální ideo- logie a estetiky, nemůže být uveřejněn; je znemož- něna veřejná kritika krizových společenských jevů; je vyloučena možnost veřejné obrany proti neprav- divým a urážlivým nařčením oficiální propagandy (zákonná ochrana proti <rútokům na čest a pověst», jednoznačně zaručená článkem 17 prvního paktu, v praxi neexistuje); lživá obvinění nelze vyvrátit a marný je každý pokus dpsáhnout nápravy nebo opravy soudní cestou; v oblasti duchovní a kulturní tvorby je vyloučena otevřená diskuse. Mnoho vědec- kých a kulturních pracovníků je diskriminováno jen proto, ze před lety legálně uveřejňovali či ote- vřeně vyslovovali názory, které současná politická moc odsuzuje. Svoboda náboženského vyznání, důrazně za- jišťovaná článkem 18 prvního paktu, je systematic- ky omezována mocenskou svévolí: oklesťováním činnosti duchovních, nad nimiž trvale visí hrozba odepření nebo ztráty státního souhlasu s výkonem jejich funkce; existenčním i jiným postihem osob, které své náboženské vyznání slovem či skutkem projeví; potlačováním výuky náboženství apod. Nástrojem omezení a často úplného potlačení řady občanských práv je systém faktického podříze- ní všech institucí a organizací ve státě politickým direktivám aparátů vládnoucí strany a rozhodnu- tím mocensky vlivných jednotlivců. Ústava CSSR a ostatní zákony a právní normy neupravují ani ob- sah a formu, ani tvorbu a aplikaci takových roz- hodnutí; jsou převážně zákulisní, často jen ústní, občanům vesměs neznámá a jimi nekontrolovatel- ná; jejich původci nezodpovídají nikomu než sami sobě a své vlastni hierarchii, přitom však rozhodují- cím způsobem ovlivňují Činnost zákonodárných i výkonných orgánů státní správy, justice, odboro- vých, zájmových i všech ostatních společenských or- ganizacijiných politických stran, podniků, závodů, ústavů, úřadů, škol i dalších zařízení, přičemž jejich příkazy mají přednost i před zákonem. Dostanou-li se organizace nebo občané při výkladech svých práv a povinností do rozporu s direktivou, nemohou se obrátit k nestranné instanci, protože žádná neexi- stuje. Tím vším jsou vážně omezena práva vyplýva- jící z článků 21 a 22 prvního paktu (právo sdružo- vat se a zákaz jakéhokoliv omezení jeho výkonu) i článek 25 (rovnost práva podílet se na vedení veřej- ných věcí) a 26 (vyloučení diskriminace před záko- nem). Tento stav také brání dělníkům a ostatním pracujícím zakládat odborové a ostatní organizace a svobodně využívat práva na stávku (bod 1. Článku S druhého paktu). Další občanská práva, včetně výslovného zákazu <rsvévolného zasahování do soukromého Života, do rodiny, domova nebo korespondence» (článek 17 prvního paktu), jsou povážlivě narušována také tím, že ministerstvo vnitra nejrůznějsími způsoby kontroluje život občanů, například odposlechem te- lefonů a bytů, kontrolou pošty, osobním sledová- ním, domovními prohlídkami, budováním sítě in- formátorů z řad obyvatelstva (získaných často ne- přípustnými hrozbami nebo naopak sliby) atd. Ča- sto při tom zasahuje do rozhodování zaměstnavate- lů, inspiruje diskriminační akce úřadů a organizací, ovlivňuje justiční orgány a řídi i propagandistické kampaně sdělovacích prostředkti. Tato Činnost není regulována zákony, je tajná, a občan se proti ni nemůže nijak bránit. V případech politicky motivovaného trestního sti- háni porušuji vyšetřovací a justiční orgány práva obviněných a jejich obhajoby, zaručovaná článkem 14 prvního paktu i československými zákony. Ve věznicích se s takto odsouzenými lidmi zachází způ- sobem, který porušuje lidskou důstojnost vězně- ných, ohrožuje jejich zdraví a snaží se je morálně zlomit. Obecně je porušován i bod 2 Článku 12 prvního paktu, zaručující občanu právo svobodně opustit svou zem; pod záminkou <rochrany národní bezpeč- nosti» je toto právo vázáno na různé nepřípustné podmínky. Svévolně se postupuje i při udělování vstupních víz cizím státním příslušníkům, z nichž mnozí nemohou navštívit ČSSR například jen pro- to, že se pracovně či přátelsky stýkali s osobami u nás diskriminovanými. Někteří občané - ať už soukromě, na pracovišti nebo veřejně, což je prakticky možné jen v zahranič- ních sdělovacích prostředcích - na soustavné poru- šování lidských práv a demokratických svobod upo- zorňuji a dožadují se v konkrétních případech ná- pravy; jejich hlasy však zůstávají většinou bez ode- zvy, anebo se stávají předmětem vyšetřování. Odpovědnost za dodržování občanských práv v zemi padá samozřejmě především na politickou a státní moc. Ale nejen na ni. Každý nese svůj díl odpovědnosti za obecné poměry, tedy i za dodržová- ní uzákoněných paktů, které k tomu zavazují nejen vlády, ale i všechny občany. Pocit této spoluodpovědnosti, víra ve smysl ob- čanské angažovanosti a vůle k ní, i společná potřeba hledat její nový a účinnější výraz, přivedly nás k myšlence vytvořit Chartu 77, jejíž vznik dnes ve- řejně oznamujeme. CHARTA 77 je volné, neformální a otevřené spo- lečenství lidi různých přesvědčení, různé víry i růz- ných profesí, které spojuje vůle jednotlivě i společně se zasazovat o respektování občanských i lidských práv v naší zemi i ve světě - těch práv, která člově- ku přiznávají oba uzákoněné mezistátní pakty, Zá- věrečný akt helsinské konference, Četné další mezi- národní dokumenty proti válkám, násilí a sociální- mu i duchovnímu útlaku, a které souhrnně vyja- dřuje Všeobecná deklarace lidských práv OSN. CHARTA 77 vyrůstá ze zázemí solidarity a přátel- ství lidí, kteří sdílejí starost o osud ideálů, s nimiž spojili a spojují svůj Život a práci. CHARTA 77 není organizací, nemá stanovy, stálé XI [pageend11]orgány a organizačně podmíněné Členství. Patří k ní každý, kdo souhlasí s její myšlenkou, účastní se její práce a podporuje ji. CHARTA 77 není základnou k opoziční politické činnosti. Chce sloužit obecnému zájmu jako mnohé podobné občanské iniciativy v různých zemích na Západě i na Východě. Nechce vytyčovat vlastní pro- gramy politických či společenských změn nebo refo- rem, ale vést v oblasti svého působení konstruktivní dialog s politickou a státní mocí, zejména tím, že bude upozorňovat na různé konkrétní případy po- rušování lidských a občanských práv a jejich záruk, působit jako prostředník v případných konfliktních situacích, které může bezpráví vyvolat, atd. Svým symbolickým jménem zdůrazňuje CHARTA 77, že vzniká na prahu roku, který byl prohlášen rokem politických vězňů a v němž má bělehradská konference zkoumat plněni závazků z Helsinek. Jako signatáři tohoto Prohlášení pověřujeme prof. dr. Jiřího Hájka DrSc, Václava Havla a prof. dr. Jana Patočku DrSc, Dr.h.c., úlohou mluvčích CHARTY 77. Tito mluvčí ji plnomocně zastupují jak před státními a jinými organizacemi, tak před naši a světovou veřejnosti, a svými podpisy zaručují au- tenticitu jejích dokumentů. V nás i v dalších obča- nech, kteří se připojí, budou mít své spolupracovní- ky, kteří se s nimi zúčastní potřebných jednáni, u- jmou se dílčích úkolů a budou s nimi sdílet veške- rou odpovědnost. Věříme, že CHARTA 77 přispěje k tomu, aby v Če- skoslovensku všichni občané pracovali a žili jako svobodní lidé. 1. ledna 1977 STŘÍDÁNÍ MLUVČÍCH Dne 6.ledna 1985 nastoupili na místo dosavadních mluvčích Charty 77 dr. Václava Bendy, Jiří- ho Rumla a Jany Sternové mluvčí noví - Jiří Dienstbier, Eva Kantůrková a Petruška Sustrová. Podepsáni: Jiří Dienstbier Eva Kantůrková Petruška Sustrová Podskalská 8, Praha 2 Xaveriova 13, Praha 5 Kolínská 13, Praha 3 Odstupující mluvčí Charty 77: dr. Václav Benda, Jiří Ruml, Jana Sternová. ŽIVOTOPISY NOVÝCH MLUVČÍCH Jiří Dienstbier se narodil 20.4.1937 v Kladné. Vystudoval Filozofickou fakultu Univerzity Karlovy. Během stu- dií vstoupil do KSČ, V letech 59-69 pracoval v Československém rozhlase jako zahraničně politický redaktor, korespondent na Dálném východě a v USA, Psal do novin a časopisů, mimo jiné do Literárních novin a Reporté- ra, a komentoval zahraniční události v Československé televizi. V r. 1967 vydal reportážní knihu o událostech v Indonésii «Noc začala ve tři ráno». V srpnovém týdnu po invazi vojsk Varšavské smlouvy do Československa hájil principy demokratického socialismu a^státni suverenity v rozhlasovém vysílání. V roce 1969 byl propuštěn z Československého rozhlasu, vyloučen z KSČ i ze Svazu československých novinářů. Od té doby nemůže oficiálně publikovat. Do r. 1979 pracoval jako dokumentátor. Je signatářem Charty 77 a od založení VONSu je členem tohoto výboru. V únoru 1979 se stal jedním z mluvčích Charty 77. V květnu 79 byl zatčen a v procesu se členy VONSu odsouzen ke 3 letům vězení. Od propuštění v květnu 82 pracuje jako topič. Vydal strojopisně různé poli- tické statě. V roce 79 vydával sborník pro mezinárodní politiku «Čtverec». Napsal i několik divadelních her a aktovek. Poslední svou hru «Příjem» napsal po propuštění z vězení. V minulém roce napsal také články o evrop- ském míru a mírovém hnutí. Eva Kantůrkova, nar. 11.7.1930 v Praze, spisovatelka. Veřejnou činnost začala jako redaktorka Mladé fronty a funkcionářka Svazu mládeže. Po absolvování Filozofické fakulty Karlovy univerzity, kde vystudovala obor histo- rie, a po několika krátkodobých zaměstnáních se od 60. let věnuje literatuře. Od r. 66 do r. 69 vydala několik knih a napsal scénáře pro Československý státní film a televizi. Byla členkou Svazu spisovatelů. V roce 46 vstoupila do KSČ, odkud pro nesouhlas se současnou politikou vr. 1970 vystoupila. Od té doby je Evě Kantůrkové znemožně- no publikovat, její jméno se ocitá na seznamu zakázaných autorů, jejichž vydané knihy jsou v celých nákladech odváženy do stoupy a vyřazovány z knihoven. Film natočený podle jejího románu je zakázáno promítat. Od 70. let publikuje svoje práce v strojopisných edicích Kvart, Expedice a Petlice. Její knihy vycházejí v exilovém naklada- telství Index a v překladech ve Švédsku, NSR a Francii. V době procesu s členy VONS napsala knihu rozhovorů se signatářkami Charty 77 a byla za její vydání v zahraničí a za ostatní publikační činnost v r. 81 s dalšími spiso- vateli a publicisty zatčena a obviněna1 z podvracení republiky. Po ročním věznění ve vyšetřovací vazbě v Ruzyni b^la bez soudu propuštěna, trestní stíhání vsak zastaveno nebylo. V té době švédští spisovatelé zvolili Evu Kan- tůrkovou solidárně čestnou členkou svého Penklubu. Po návratu z vězení napsala Eva Kantůrková román-pravdu « Mé přítelkyně v domě smutku Petruška Sustrová se narodila 18.5.1947 v Praze. Po absolvování střední všeobecně vzdělávací školy začala studovat na Filozofické fakultě Univerzity Karlovy obor čeština a dějepis. Studia však nedokončila a nastoupila jako úřednice na poštu. Vletech 69-71 byla dva roky vězněna se skupinou Hnutí revoluční mládeže vjednom z prvních politických procesů v Československu po roce 1968. Na poště pracovala do r. 78, poté do r. 82 pracovala jako uklízečka u Obvodního podniku bytového hospodářství. Od té doby je v domácnosti. V r. 77 podepsala Char- tu 77, v červnu 79 se stala členkou VONSu. Je matkou pěti nezletilých dětí, z nichž nejmladšímu je jeden rok. XII [pageend12]Dokument Charty 77 č. 20/1984 Právo na informace <rKaždý má právo na svobodu projevu; toto právo zahrnuje svobodu vyhledávat, přijí- mat a rozšiřovat informace a myšlenky všeho druhu bez ohledu na hranice, at ústně, písemně nebo tiskem, prostřednictvím umění nebo jakýmikoli jinými prostředky podle vlastní volby». Mezinárodní pakt o občanských a politických právech, článek 19 (Sbírka zákonů č. 120/76) Charta 77 se už několikrát vyjadřovala k porušování tohoto práva v Československu, a zejména v souvislosti s Madridskou konferencí dokumentovala, že československá vláda neplní závazky, jež přija- la v Závěrečném aktu helsinské Konference o bezpečnosti a spolupráci v Evropě. Situace se však v po- slední době ještě zhoršila. Občan kteréhokoli státu by měl mít možnost získávat základní pravdivé a úplné informace o aktuál- ním dění především z domácího a zahraničního tisku, rozhlasu a televize. V Československu jsou již od roku 1948 veškeré informační zdroje v rukou jediné politické strany a jejího úřednického aparátu. Ten určuje jak oficiální stanoviska v komentářích, tak i výběr základních informací. Hromadné sdělovací prostředky se tak staly výlučně nástrojem ideologické propagandy; místo aby umožňovaly občanům spoluúčast na politickém dění a řízení, systematicky vytvářejí falešné vědomí o stavu světa. Připomeňme některé události tohoto roku: Např. kolem olympiády v Los Angeles vznikla kampaň desinformací. Československé sdělovací prostředky jsou plně odpovědny nejen za přejímání nepravdivé moskevské propagandy, ale i za vlastní lži a pomluvy v souvislosti s olympijskými hrami 1984. Zklamali i sportovní novináři, kteří místo objektivního zaznamenání ovzduší a sportovních výsledků posílali z Los Angeles propagandistické komentáře, odporující záklaclním olympijským myšlenkám. Nejinak tomu bylo v souvislosti s návratem československých občanů ze zajetí v Angole. Dlouho byla veřejnost informována o osudu našich spoluobčanů sporadicky, později se z kratičké oficiální zprávy dozvěděla, že v Praze byla představiteli československé vlády přijata delegace opoziční Unity, kterou naše hromadné sdělovací pro- středky více než rok označovaly za organizaci banditů, s níž československá vláda nebude nikdy jednat. Posléze vyšlo několik komentářů a pečlivě cenzurovaných rozhovorů s navrátilci, ale ani slovo o pravých příčinách únosu a okolnostech návratu; zejména se naše veřejnost nesměla dozvědět nic o tom, že se o propuštění našich občanů zasloužil též poslanec Evropského parlamentu, československý exulant Jiří Pelikán. Namísto toho zorganizovala československá propaganda proti němu pomlouvačnou kampaň. O Etiopii jsme si přečetli a viděli na obrazovkách mnoho reportáží o radostném životě země v souvi- slosti s letošním výročím revoluční moci, včetně monumentálního Marxova pomníku. Ale vůbec jsme neměli být informováni, že zde ve stejné době panoval hladomor: Teprve když oběti šly do statisíců a když se naplno rozvinula pomoc západnich zemi, o níž se naši občané dozvídali ze zahraničních sdčlova- cích prostředků, začalo se také u nás psát o pomoci SSSR a ČSSR, a tak jsme se seznámili s druhou tváří revoluční Etiopie spíše mezi řádky. Zemím tzv. socialistického tábora je věnováno mnoho místa v televizi, v rozhlase i tisku. Nikoli však skutečné situaci v Polsku nebo např. přijetí Rumunů na Letních olympijských hrách 1984 či rumun- ským stanoviskům k různým mezinárodním otázkám; podobně se neuveřejňují pravdivé informace o ekonomických reformách v Maďarsku nebo o zlepšujících se kontaktech mezi oběma německými státy. Tyto a podobné otázky jsou našim občanům vysvětlovány v přísně cenzurovaných komentářích, v nichž jsou téměř všechna základní fakta potlačena nebo překroucena. Tak tomu bylo i v případě zavraždění polského katolického kněze Popieluszka, kdý československé sdělovací prostředky jen zdráhavě přiznaly vinu bezpečnostního aparátu na jeho smrti, ale zcela zamlče- ly společenský dopad této události, např. i fakt, že se pohřbu zúčastnily statisíce Poláků. Desinformace je často natolik rafinovaná, že lži podvržené některým cizím sdělovacím prostředkům jsou vydávány za nestranné hledisko a pak široce přejímány ve všech zemích uniformovaného tisku. Mnoho zásahů mocenského aparátu by bylo možno dokumentovat i na poli informací o umění (nemluvě o cenzurním zglajchšaltování umění jako takového). Projevilo se to např. při udělení Nobelovy ceny za literaturu národnímu umělci Jaroslavu Seifertovi. Všechny světové informační zdroje je oznámi- ly okamžitě,_Praha se až po jistém váhání rozhodla k vlažnému souhlasu s přijetím této pocty a teprve pak vydala Československá tisková kancelář lakonickou zprávu, že podle západních agentur byla J. Sei- fertovi udělena Nobelova cena a že mu blahopřál subalterní čs. kulturní činitel. V následujících spora- dických komentářích se však nesmělo mluvit o pevném občanském postoji posledního předsedy rozpu- štěného Svazu československých spisovatelů, o tom, že je jedním z prvních signatářů Charty 77 a že jeho novější díla byla dlouho na indexu a vycházela jen jako samizdaty, zabavované policií a používané soudy k důkazu protistátní činnosti. (Ostatně právě nyní se v Brně připravuje proces proti československým občanům, jejichž jediná vina spočívá v tom, že se pokusili předat do zahraničí poslední sbírky jiných dvou básníků). Oficiální propaganda se naopak velmi rozhořčila, že tyto skutečnosti zveřejnily západní sdělovací prostředky. V rozporu s pravdou tvrdila, že Seifert je naším nejvydávanějším básníkem a že se distancuje od nezávislých občanských aktivit, přičemž samozřejmě zamlčela téměř desetiletou ediční XIII [pageend13]pauzu a také to, že poslední práce Jaroslava Seiferta vycházejí bez cenzurních zásahů jen v cizině a v samizdatových opisech. Zamlčování a falšování se však zdaleka netýká jen neuralgických bodů zahraniční politiky či «kul- turně-ideologické fronty». Se stejnou samozřejmostí je zakázáno uveřejňovat cokoli např. o závažnějších ekonomických či ekologických problémech. Namísto toho jsou systematicky publikovány optimistické myšlenky - a to i v případech, kdy nedostatek informací, resp. nepravdivé informace mohou znamenat přímou hrozbu pro chod hospodářství nebo zdraví obyvatelstva. Fakticky neexistuje oblast, která by nebyla takto postižena. Sotva před měsícem došlo k požáru sociálního ústavu, při kterém uhořelo 26 chovanců. Sdělovací prostředky zveřejnily zprávu o této otřesné události s týdenním zpožděním na nedůstojném místě a zamlčely, že oběťmi byly děti - psaly výhradně o «tělesně postižených osobách». K jakýmkoli závažnějším tragédiím se tisk zásadně nevrací a výsledky šetření zůstávají utajeny, protože by mohly ve veřejnosti vyvolat nežádoucí otázky. Podobných desinformací a neseriózností Československých sdělovacích prostředků lze uvádět bezpo- čet a všechny mají společnou příčinu: monopolní právo mocenského aparátu na rozhodování o iníorma- cích všeho druhu. Na jeho libovůli jsou závislí jak řadoví novináři, tak šéfredaktoři a cenzoři. Funkcio- náři stranického aparátu diktují, co se smí uveřejnit k té či oné politické nebo ekonomické události, a zejména pak cenzurním způsobem vymezují, o čem se psát nesmí, co se musí zamlčet a jak je třeba skutečnost upravit, aby byla totožná s aktuální politickou linií mocenských orgánů. Po celou dobu tzv. socialistické výstavby se sdělovací prostředky na příkaz shora zbavovaly noviná- řů, kteří nesouhlasili s politikou vládnoucí skupiny, kteří se odvážili kritizovat její omyly a chyby nebo kteří se prostě jen při své práci více radili s vlastní hlavou a svědomím než s dohlížitelskými orgány. Politické čistky začaly bezprostředně po únoru 48, kdy byla valná část novinářů donucena opustit redak- ce a už se nikdy nesměli ke své profesi vrátit. Někteří byli uvězněni nebo i popraveni (Závis Kalandra), mnozí další raději volili odchod z vlasti. I v dalších letech byl ve sdělovacích prostředcích udržován a záměrně pěstován existenční strach, odvážným hrozilo propuštění nebo i vězení. Další masové čistky přišly po dubnu 1969, kdy nové vedení KSČ v průběhu necelého roku vyhodilo z redakcí několik tisíc novinářů. Současně byly zakázány nejpo- pulárnějŠÍ noviny a časopisy, jako Listy, Reportér, Politika, Zítřek, Student, Dějiny a současnost, Filmové a televizní noviny, Plamen, Host do domu atd., atd. Mnozí vyhození novináři byli vyslýcháni a zastrašo- váni Státní bezpečností. Zejména ti, kteří se aktivně účastní občanské iniciativy Charta 77, jsou pod stá- lým dohledem StB a někteří z nich byli pro své přesvědčení odsouzeni a žalářováni. Mocenské orgány se snaží chránit svůj informační monopol i trestním zákonem, který šíření objek- tivních informaci trestá jako pobuřování, poškozování zájmů republiky v cizině, pomlouvání spřátelené- ho státu apod. Státní bezpečnost např. běžně označuje rukopisné šíření necenzurovaných textů (a to i zcela nepolitického obsahu) za trestný čin podvracení republiky a soudy za ně odsuzuji k vysokým tre- stům. Pokud jde o přístup k zahraničnímu tisku, československá vláda rovněž neplní závazek přijatý v Helsinkách a podrobně rozvedený v Madridu: «Účastnické státy budou podporovat svobodnější a širší rozšiřování periodického i neperiodického tisku, který je dovážen z jiných účastnických států, jakož i zvýšení počtu míst, v nichž tyto publikace budou vyloženy k volnému prodeji. Tyto publikace budou rovněž přístupny v Čítárnách, velkých veřejných knihovnách a podobných institucích.» Bez omezení jej může Číst pouze nevelká skupina přísně prověřených funkcionářů a prominentních novinářů. Zahranič- ní tisk je v úřadech i redakcích považován za tajný materiál a jeho zabezpečení před « nepovolanými»je přísně kontrolováno. Do stejné kategorie patří i tzv. monitor, zvláštní zpravodajství ČTK, určené pro vnitřní potřeby stranického aparátu, vládních úřadů a pro výše postavené redaktory. Je to obsáhlý pře- hled zpráv, statí a komentářů zahraničního tisku, prostě mnohostranných a'seriózních informací. Tomu- to vybranému okruhu slouží zahraniční tisk a monitor především k účelům antipropagandy a desinfor- mace, bez přímého pokynu mocenských orgánů je vyloučeno cokoli z něho přetisknout nebo obšírněji citovat. Československý občan si nemůže volně předplatit západní tisk. Během roku byla sice vydána směr- nice, že je možné si jej objednat v PNS s podmínkou, že předplatné plus přirážka budou složeny v deví- zách, zdá se však, že tato směrnice byla čistě kosmetickou úpravou v důsledku kritiky ČSSR na Madrid- ské konferenci KBSH: Ačkoli např. výslovně jmenovala některé exilové časopisy, byly všechny pokusy o jejich objednávku předem odmítnuty s odůvodněním, že o existenci takových titulů není nic známo nebo že bohužel právě zanikly. Nadále tedy platí dosavadní praxe, podle níž si nepatrná menšina českosloven- ských občanů, kteří mají bohatší příbuzné v zahraničí nebo smějí disponovat devizovými konty, může ze Západu objednat nevelký okruh vysloveně nepolitických magazínů (např. o módě, ne však již o kultuře) Či vědeckých a odborných Časopisů (ne však již z oblasti politických a společenských věd). Ani přijetím objednávky a zaplacením vysokých poplatků však trampoty čtenáře nekončí: Veškeré tiskoviny jsou při poštovní přepravě podrobovány cenzuře a při sebemenší pochybnosti bez náhrady zabavovány s odů- vodněním, že jsou zakázány a státu nebezpečné. (Dokonce i zdánlivě tak nepodezřelé časopisy jako Ame- rican Scientist či National Geographic v některých obdobích častěji nedocházejí než docházejí). Cenzura zahraničního tisku jde tak daleko, že jsou v PNS zabavovány i výtisky novin a časopisů ze socialistických států (včetně SSSR), pokud náhodou obsahují takové informace, které jsou v československém tisku na seznamu nevhodných nebo zakázaných. Je také všeobecně známo, že vracejícím se československým turistům a zahraničním návštěvníkům jsou na hranicích zabavovány západoevropské a americké noviny a časopisy. XIV [pageend14]Stejně úřady postupují vůči většině ze Západu dovážené či zasílané literatury. Zvláště náboženská literatura (včetně biblí, liturgických knih a svatých obrázků) a jakékoli exilové publikace patří k zakáza- ným artiklům: Ve výročních zprávách o úspěších celních orgánů figurují vždy hned vedle množství zabavených drog. Televize již několikrát publikovala sugestivní záběry, jak je «nevhodná» literatura rozemílána ve stoupě - je to účinné zvláště v souvislosti s oznámením o uvěznění těch, u nichž byla nalezena. Pokud se náš občan chce seznámit s tiskem a literaturou západních států přímo na jejich zastupitel- ských úřadech či v informačních střediscích, musí počítat s tím, že bude snímán skrytými kamerami, zanesen do záznamů bezpečnostních orgánů a dříve či později vystaven jejich nátlaku. Řada osob byla v Československu trestně stíhána a odsouzena za šíření zpráv zahraničních rozhlaso- vých či televizních stanic nebo za umožnění jejich poslechu. (Komentář k trestnímu zákonu výslovně uvádí, že «umožnění poslechu nepřátelské relace cizí rozhlasové stanice» nejméně dvěma osobám je trestným činem pobuřování, zajcterý může být pachatel uvězněn až na 3 roky). V rozporu s Mezinárod- ním telekomunikačním řádem Československo ve velkém rozsahu ruší zahraniční vysílání. Provoz těchto rušiček je navíc velice nákladný a energeticky náročný. Přesto počet posluchačů zahraničních stanic neustále roste. Nejposlouchanější jsou česká a slovenská vysílání Hlasu Ameriky, BBC, Svobodné Evro- py, Deutschlandfunku a další. V rozsáhlých oblastech republiky je navíc možné sledovat pořady západo- německých a rakouských televizních stanic. Nezávisle na úrovni a míře tendenčního zaměření tkví vý- znam těchto vysílání jednak v tom, že zaplňují informační vakuum vytvářené československými sdělova- cími prostředky, jednak v tom, že posluchač či divák může konfrontovat rozdílná stanoviska a vytvářet si tak svůj vlastní názor na danou problematiku. To druhé je zvlášť důležité, neboť Československé sdělo- vací prostředky jsou sice podle mocenských pokynů ochotny převrátit své postoje doslova ze dne na den (viz např. stanovisko k rozmisťování raket středního doletu nebo ze starších hodnocení Pol Potový vlády v Kambodži), zato však dodržují zásadu naprosté jednoty: Polemika, byť o tématu sebeodlehlejŠím, je prakticky vyloučena. Stejně nezastupitelnou roli mají české a slovenské časopisy a knihy vydávané v zahraničí. Tyto tisko- viny mají nedostatečné náklady, do Československa se dostávají s obtížemi a i pak jsou často zabavová- ny, jsou však důležitým zdrojem necenzurovaných informací a v jistém smyslu i zárukou kulturní konti- nuity a oporou občanského sebevědomí. Každý takový materiál koluje mezi desítkami Čtenářů, i když všichni musí počítat s nebezpečím, že jeho čtení a rozšiřování bude považováno za trestný Čin. Ještě několik slov o odpovědnosti resp. spoluodpovědnosti novinářů za tento kritický stav v česko- slovenských sdělovacích prostředcích. Na jaře 1969, kdy byla zahájena největŠÍ čistka, byli do jednotli- vých redakcí vysláni prověření pracovníci stranického aparátu, namnoze spolupracovníci StB. Většina zastává dodnes vedoucí funkce v tisku, rozhlasu a televizi a odpovídá především za kádrové obsazení redakcí. Při prověrkách v roce 1969 byla vyhlášena zásada, že novinářem může zůstat jen ten, kdo se naprosto a bez výhrad ztotožnil se zásahem vojsk pěti států v srpnu 1968 a kdo odsoudil demokratizační předchozí vývoj. Také všichni nově přijímaní novináři samozřejmě prošli sítem tvrdých kádrových pro- věrek. Nikomu z dnešních československých novinářů nejsou skutečnosti uvedené v tomto dokumentu ne- známé. Šéfredaktoři předávají svým redakcím důvěrné informace, získané od představitelů aparátu KSČ, o politické a ekonomické situaci doma i ve světě, samozřejmě včetně instrukcí, co z toho se nesmí uveřejnit a naopak, jak některé skutečnosti je nutno vykládat naprosto jinak. Ve všech redakcích se tedy víceméně otevřeně projednávají kampaně desinformaci. Vzepřít se, odmítnout podíl na této hře ovšem znamená trvalou ztrátu možnosti vykonávat novinářské povolání. Bylo by nesprávné stavět se do pozice soudců a chtít redukovat problém odpovědnosti novinářů na konflikt mezi profesionální etikou a obava- mi ze ztráty existenčního zajištění. Existuje zajisté mnoho novinářů, kteří mají rádi své povolání a jsou přesvědčeni, že se jim podaří výběrem třeba jen zdánlivě okrajových témat, opatrným přimícháváním pravdy do lži či jinak oklamat pozornost moci a přece jen poněkud informovat veřejnost. Tento realisticky vyhlížející postoj má však jedno úskalí. Bývaly doby, kdy méně vzdělaní měli sklon věřit tištěnému slovu již jen proto, že zde stálo «černé na bílém». Dnes československý občan přistupuje k našim sdělovacím prostředkům s přesvědčením, že lžou vždy a všude, a každé jejich sdělení se snaží přeměnit v pravý opak. (Samozřejmě to stejně nevylučuje úspěšnou indoktrinaci; ostatně desinformační centra se v tichosti naučila počítat s touto mentalitou obyvatelstva a úspěšně jí využívat). Dokud nebude tato atmosféra radikálně změněna, dokud nebudou obnoveny základní podmínky pro důvěru mezi veřej- ností a sdělovacími prostředky, hrozí vážné nebezpečí, že i ta sebepoctivějŠí a profesionálně sebehodnot- nějŠí novinářská práce bude fakticky jen zvyšovat přesvědčivost lži a dodávat jí lesku. Jedním z minimál- ních požadavků na odpovědnost novináře (ať již byl vyhnán k lopatě či ať se s poctivými úmysly snaží v redakci) by proto měl být stálý zřetel k dosažení tohoto cíle, tj. zásadní nápravy obecných věcí. Charta 77 znovu připomíná jednu ze základních myšlenek Závěrečného aktu Helsinské konference: «Zúčastněné státy stanoví si za cíl usnadňovat volnější a větší rozšiřování informací všeho druhu, pod- porovat spolupráci v oblasti informací a výměny informací s druhými zeměmi». Tímto dokumentem chceme upozornit odpovědné orgány, že zatím neučinily nic pro realizaci této zásady. 1. prosince 1984 Dr. Václav Benda, Jiří Ruml, Jana Sternová mluvčí Charty 77 x v [pageend15][pageend16]