ČESKOSLOVENSKÝ Ročník XXXVII. SOKOL V ZAHRANIČÍ Ča sopis úst Ředí č esk o sl o vensk ého so k o l st va v za hr a nič í číslo 7. (367.) ZAŘÍ 1987 CÍL: 1990 Rudolf Fiala starosta Ústředí Čs. sokolstva v zahraničí Velké zamyšlení nad dosavadní činností Ústředí československého sokolstva v zahraničí, které bylo při příležitosti VI. sletu v Curychu na sjezdu delegátů a činovníků z celého svobodného světa, bylo první částí hodnocení a plánování. Ustavením a prvním zasedáním nominační komise při této příležitosti byl udělán druhy krok směrem do budoucnosti sokolské činnosti ve všech jednotách a župách. Osobní zasedání předsednictva a výboru Ústředí ve dnech 24.-26. dubna t.r. v Mnichově za účasti mnoha řadových členů, kteří ale tím projevili opravdový zájem o Sokol, případně se aktivně účastnili podněty v diskusích angažovaných, to byl třetí krok na naší dosavadní cestě. Podstatná část tohoto zasedání, střídání stráží, volby nového předsednictva, byla výsledkem celých příprav k tomuto jednání směřujících, započatých již před curyšským sletem. Otevřená slova, projevená ač už v písemné výměně názorů, námětů, kritik, nebo osobně při mnohých předcházejících jednáních i na volební části mnichovského zasedání, položila základ k výsledku všech' těchto úseků, velkých i drobných úvah a to k povolání a pověření nově zvoleného předsednictva. Odchodem dosavadních vedoucích činovníků Ústředí, bratra Jana Waldaufa od kormidla lodi, funkce starosty, a bratra Zdeňka Dobrovolného ze zodpovědné funkce jednatele, byli jsme postaveni před velmi vážné rozhodování, které po nás všech žádalo vědomí plné zodpovědnosti za přítomnost, dny jednání i rozhodování a za budoucnost. Zodpovědnosti při nejmenším za další čtyři roky směru plavby naší sokolské lodi, jejímž cílem je a musí být přístav, zvaný "SLET 1990". [pageend1]"Cím větší je myšlenka, již spolek pěstuje, tím více sil potřebuje k jejímu uskutečnění, a čím více vystupuje na světlo veřejnosti, ovšem že ne způsobem lichým a dotíravým, tím snáze tyto síly najde." "První a povšechný fikol náš záleží v tom, že jsme před jinými povoláni zachovávat! svůj národ při té všestranné jarosti, která nedá národům odumřít, při té síle stálé a svěží, při té zdravosti tělesné, duševní i mravní, která nedá vzniknouti nižádné zkáze a tím i žádnému stanutí, žádnému zpátečnictví, tomuto nejhoršímu, ba vražednému zločinu na národech páchanému." 114 Dr. Miroslav Tyrš. Toto platilo, platí a platit bude všude tam, kde budeme mít všichni před očima společný cíl. Sebelepší sestava vynikajících jedinců, ale jdoucích každý jiným směrem, nepovede k společnému cíli. Ale společná vůle bratrská a snaha mnohokrát ne zcela dokonalých jednotlivců, ale vzájemně se podporujících, konstruktivně hodnotících a i kritisujících, za podpory dalších i těch, kteří očekávají vedení, směřuje vždy ke společnému přístavu, cíli, který ale musí bezpodmínečně před námi stát. A tak ti, které delegáti svými hlasy zvolili, ve shodě s těmi, které zastupovali, za podpory vás všech, jen vás všech, mohou lod, plující pod sokolskou vlajkou všemi moři klidných i rozbouřených vod, přivésti do našeho nej- bližšího, prvního přístavu, SLETU československého sokolstva v zahraničí v roce 1990 v Paříži! Prosím vás, bratři a sestry, stůjte při nás, podpořte a podepírejte nás i ve chvílích mdlob, pochybností i přirozené slabosti. Opora o vás bude podstatným, kotevním kamenem na naší společné cestě. "Jeden neznamená nic, všichni ale všechno." A nejedná se zde v přítomnosti ani v budoucnosti o jednotlivce, osoby, jejichž jména se z důvodů evidenčních a administrativních objeví v různých seznamech vojáků, kteří tímto směrem a za tímto cílem šli, jdou a půjdou. Žádný člen celé velké sokolské rodiny od jejího založení, kde stojí jména Tyrš a Fiigner i množství jejich pokračovatelů až po dnešní dobu, nemohl by mnoho vykonat jako jednotlivec, vynikající formulátor myšlenek, kdyby spolu s ním nešli další, kteří k uskutečňování všemi silami pomáhali a přispívali. Tento cíl musíme mít stále na paměti! Ale ani to není podstatně rozhodující, nýbrž výhled z toho plynoucí, start směrem do nových přístavů, zastavení v nich na dlouhé pouti, jejímž cílem je radostné nastoupení všech, kteří při vědomí zářné minulosti, po společné práci během této plavby nastoupí zase na slavném místě mnohých našich zastavení v minulosti, na STRAHOVSKÉM STADIONU V PRAZE, Praze svobodné, tak jako svobodné naší celé vlasti, Československé republice. [pageend2]XX. slet Slovenské tělocvičné jednoty Sokol v USA, pořádaný ve dnech 24.-27. června 1987 ve Washingtonu pod heslem "Sokol-zpúsob života", který byl prvním sokolským sletem pořádaným v hlavním městě Spojených států, byl výmluvným svědectvím velikosti a síly sokolské myšlenky v 125. roce jejího trvání. - Slet byl současně výraznou manifestací československé vzájemnosti a významným politickým projevem úsilí snah vedoucích k obnově svobody a demokracie v Československu. - Slavnostního sletového banketu se účastnil pověřenec presidenta Spojených států, který na něm přednesl poselství presidenta v němž byl zdůrazněn velký mravní význam sokolské výchovy. - Den sletu, 27. červen 1987, byl Washingtonem, hlavním městem USA, oficielně prohlášen Dnem amerického sokolstva. - Sletových závodů v nářadovém tělocviku a moderní gymnastiky se zúčastnilo 486 sokolských příslušníků. - Vysokou úrovní se vyznačovala také sletová soutěž v odbíjené, které se účastnilo 11 družstev mužů a 9 družstev žen. - Na hlavním sletovém dnu vystoupilo 1,000 cvičenců všech složek. - V rámci sletu se konala schůze Svazu sokolstva ve svobodném světě a informační schůzka zástupců ústředních sokolských svazů. - Ústředí čs. sokolstva v zahraničí bylo na sletu zastoupeno příslušníky čtyř svých žup. Sokol v Americe, kde byla první sokolská jednota založena r. 1865 a který tedy letos oslavil již 122 let svého trvání, pořádal až dosud všechny své slety v městech v nichž byl soustředěn krajanský život amerických Cechů a Slováků. Americká obec sokolská pořádala všech svých dosavadních 16 sletů v Chicagu, s výjimkou XV. sletu v roce 1981, který se konal v texaském městě Forth Worth a slovenské sokolstvo ve Spojených státech, jehož první jednota byla založena před 95 lety, r. 1892 v Chicagu, rovněž pořádalo všech 19 předcházejících sletů v některém ze středisek krajanského života, převážně ve východní oblasti USA. Myšlenka, uspořádat slet ve Washingtonu, v hlavním městě USA, kde se nachází jen poměrně malý počet našich krajanů, byla proto přijata s určitými obavami; byla to však myšlenka dobrá a šťastná, jak úspěšný průběh XX. sletu Slovenské tělocvičné jednoty Sokol v USA, pořádaný tam ve dnech 24.-27. června 1987, zcela přesvědčivě prokázal. Ve středu 24. června se již od časného rána se do Washingtonu sjížděli a slétali sokolové ze všech končin Spojených států a dalších zemí, včetně dvou autobusových výprav z Kanady - z Montrealu a Toronta, a sletových účastníků z Evropy - sokolů z Francie, Švýcarska a Rakouska. Většina z nich byla soustředěna v hotelu Hyatt Regency, v blízkosti budovy Capitolu a Bílého domu, v němž se nacházela sletová kancelář a v němž byla také většina účastníků ubytována. Sletové dění bylo zahájeno ve středu večer v tělocvičně washingtonské university Gallaudet závody členstva a dorostu o přebor v nářadovém tělocviku. Závodům předcházelo oficielní zahájení sletu, v němž po hymnách, americké a československé, pozdravil účastníky sletu jménem university její Vice 115 SOKOL - ZPŮSOB ŽIVOTA První sokolský slet v hlavním městě USA [pageend3]President pan Jerry Markwith; po něm předseda sletového výboru bratr Andrew Valúšek a starosta Slovenského Sokola bratr John Walek prohlásili slet za zahájený a předali jeho další řízení náčelníkovi a náčelnici Slovenského Sokola, bratru S. Banjakovi a sestře C. Yatchyshynové. Po představení závodníků a rozhodčích byla zahajovací slavnost ukončena velmi pěkně předvedenou ukázkou československých národních tanců žactvem Československé školy ve Washingtonu. Závody o přebor, které jsou nejvyšší sokolskou soutěží v nářadovém tělocviku a jejíž první část, šestiboj ve volných sestavách, se konala ihned po zahajovací slavnosti, se vyznačovaly vysokou úrovní všech závodníků, jejichž výkony byly sledovány s velkým zájmem; mezi diváky byl také větší počet sokolských cvičitelů a bývalých závodníků, kteří z vlastní zkušenosti mohli nejlépe posoudit předvedené výkony. Vzhledem k tomu, že závody se již konaly ve středu a některým rozhodčím nebylo možné pro velkou vzdálenost dojet včas do Washingtonu, utrpěl tím poněkud jejich průběh, neboř následkem menšího počtu rozhodčích nebylo možné rozdělit závodníky do více skupin a závody proto trvaly déle než obvykle; znamenité vykony závodníků však udržely zájem diváků až do konce a slet tím byl velmi úspěšně zahájen. Sletové závody v neřadovém tělocviku všech složek se konaly ve čtvrtek, 25. června, ve velmi dobře vybavených tělocvičnách university Gallaudet. Celkem závodilo 459 sokolských příslušníků - 130 členstva (61 mužů, 69 žen) a 329 dorostu (214 dorostenek, 115 dorostenců); o prvenství v jednotlivých oddílech se ucházelo celkem 91 družstev. Většina, 323 závodníků, byla z Americké obce sokolské; Slovenský Sokol zastupovalo 93 závodníků, Dělnický Americký Sokol 36 závodníků. Československé sokolstvo v zahraničí bylo zastoupeno 7 závodníky 2 družstev Sokola Toronto ze župy Kanadské. Náplní závodů byly povinné sestavy v pětiboji u ženských složek (prost- ná, kladina, bradla o nestejné výši žerdí, přeskok, sletová prostná) a v sedmi- boji u mužských složek (prostná, přeskok, kruhy, kůň na šíř s madly, bradla, hrazda, sletová prostná). Četní diváci, kteří sledovali závody od jejich zahájení od 8 hodin ráno až do jejich ukončení v 6 hodin večer, byli zejména potěšeni velkým počtem sokolské mládeže - dorostu obého pohlaví a jejich dobrými výkony, svědčícím o svědomité péči, kterou cvičitelé v jednotách sokolské mládeži věnují. Jestliže byli diváci právem nadšeni velikou účastí mládeže, jež nesporně závodům dominovala, potěšila na druhé straně také účast starších závodníků, svědčící o blahodárném účinku tělocviku a sportu v každém věku. Zasluženě se proto na závodech těšil velké pozornosti nejstarší závodník, člen předsednictva Ústředí čs. sokolstva v zahraničí, bratr pokladník Zdeněk Mimra z Toronta, jenž absolvoval nářadový sedmiboj 4 dny před dovršením svých sedmdesáti let velmi úspěšně a umístil se na pozoruhodném 4. místě. Přehled výsledků (Příslušnost k jednotlivým svazům je vyjádřena zkratkami: AOS = Americká obec sokolská, STJS = Slovenská tělocvičná jednota Sokol v USA, DAS = Dělnický Americký Sokol, CS = Ústředí čs. sokolstva v zahraničí.) 116 Mládež dominovala sletovým závodům [pageend4]Ženské složky: Dorostenky - začátečnice: 1. L. MaldonadovS 45.10 bodů, 2. P. Traugottová 43.85 b., 3. N. Yarmalenková 42.20 b. - všechny Sokol Metro, DAS. Vítězné družstvo: Sokol Metro, DAS 131.15 bodů. Dorostenky - nižší oddíl B.: 1. D. Paulová, St. Louis, AOS, 43.70 bodů, 2. K. Deramová, Guttenberg, STJS, 43.00 b., 3. J. Listonová, Monessen, STJS, 42.65 b., 37. B. Králová 37.70 b., 60. D. Černá 35.80 b., 63. C. Kovaříková 35.20., 86. H. Králová 28.00 b., všechny Toronto, župa Kanadská, CS. Vítězné družstvo: Sokol Crete, AOS 123.30 bodů. - Družstvo Sokola Toronto (108.70 b.) získalo 14. místo z celkového počtu 19 družstev. Dorostenky - nižší oddíl A.: 1. C. Nováková, Crete, AOS 41.20 bodů, 2. C. Poporadová, Česká síň, Cleveland, AOS 40.75 b., 3. A. Shephardová, St. Louis, AOS 40.60 b. Vítězné družstvo: Sokol Monessen, STJS 118.50 bodů. Dorostenky - střední oddíl: 1. M. Sikonová, Velký Cleveland, AOS 40.05 bodů, 2.-3. J. Johnsonová, Chicago, AOS a T. Teplá, Jižní Omaha, AOS, obě 39.55 b. Vítězné družstvo: Sokol Velký Cleveland, AOS 117.50 bodů. Dorostenky - přebor: 1. H. Steensonová, Česká síň, Cleveland, AOS 76.75 bodů, 2. L. Fickensherová, Jižní Omaha, AOS 74.15 b., 3. T. Cahalaneová, Jižní Omaha, AOS 72.45 bodů. Zeny - nižší oddíl B.: 1. C. Yatchyshynová, Monessen, STJS 44.90 bodů, 2. A. Snyderová, Monessen, STJS 43.60 b., 3. D. Steensonová, Česká síň, Cleveland, AOS 43.25 b. Vítězné družstvo: Sokol Monessen, STJS 131.55 bodů. Zeny - nižší oddíl A.: 1. J. Kallová, Česká síň, Cleveland, AOS a L. South- wellová, Havlíček-Borovský, Ennis, Texas, AOS, obě 43.25 bodů, 3. K. White- ová, Česká síň, Cleveland, AOS 43.15 b. Vítězné družstvo: Sokol Česká síň, Cleveland, AOS 128.70 bodů. Zeny - střední oddíl: 1. E. Kováčové, Union, STJS 45.55 bodů, 2. A. Fili- pellová, Naperville, STJS 44.50 b., 3. L. Malinová, Metro, DAS 43.85 b. Vítězné družstvo: Sokol Metro, DAS 121.45 bodů. Zeny - vyšší oddíl: 1. M Swobodová, Jižní Omaha, AOS 44.10 bodů, 2. S. Johnsonová, Jižní Omaha, AOS 40.25 b., 3. N. Gordonová, Baltimore, AOS 39.55 b. Vítězné družstvo: Sokol Farrell, STJS 121.60 bodů. Zeny - přebor: 1. R. Kurdillová, Monessen, STJS 74.65 bodů, 2. J. Swobodová, Jižní Omaha, AOS 74.05 b., 3. K. Daughertyová, Farrell, STJS 66.90 b. Zeny - starší: 1. D. Kotlanová 44.55 bodů, 2. B. Nakonecznyjová 42.85 b., 3. C. Siekaniecová 42.60 b., všechny Česká síň, Cleveland, AOS. Vítězné družstvo: Sokol Česká síň, Cleveland, AOS 130.00 bodů. 117 Dorostenci - začátečníci: 1. L. Kováč, Union, STJS 62.05 bodů, 2. D. Dera- mo, Guttenberg, STJS 58.25 b., 3. S. Hodges, Guttenberg, STJS 58.15 b. Vítězné družstvo: Sokol Guttenberg, STJS 173.30 bodů. Mužské složky: [pageend5]Dorostenci - nižší oddíl B.: 1. C. Farrell, Monessen, STJS 62.05 bodů, 2. E. Kosalko, Bethlehem, STJS 59.40 b., 3. B. Farrell, Monessen, STJS 58.05 b. Vítězné družstvo: Sokol Monessen, STJS 178.00 bodů. Dorostenci - nižší oddíl A.: 1. A. Femia, Metro, DAS 62.25 bodů, 2. T. Galaida, CeskS síň, Cleveland, AOS 61.80 b., 3. P. Savage, Česká síň, Cleveland, AOS 60.90 b. Vítězné družstvo: Sokol Česká síň, Cleveland, AOS 181.55 bodů. Dorostenci - střední oddíl: 1. M. Traugott, Metro, DAS 62.05 bodů, 2. S. Blondo, Metro, DAS 57.30 bodů, 3. D. Fickensher, Jižní Omaha, AOS 56.70 b. Vítězné družstvo: 1. Sokol Metro, DAS 175.00 bodů. Dorostenci - vyšší oddíl: 1. C. Burkhardt, Guttenberg, STJS 45.60 bodů. Dorostenci - přebor: 1. S. Uson, Forth Worth, AOS 102.00 bodů, 2. S. Zym- ball, Jižní Omaha, AOS 99.10 b., 3. J. Duda, New Jersey, STJS 97.85 b. Muži - nižší oddíl B.: 1. G. Kotlán, Velký Cleveland, AOS 61.05 bodů, 2. A. Treichel, Velký Cleveland, AOS 57.85 b., 3. L. Kubala, Corpus Christi, AOS 54.30 b. Vítězné družstvo: Sokol Velký Cleveland, AOS 171.45 bodů. Muži - nižší oddíl A.: 1. S. Pracko, Chicago, AOS 63.35 bodů, 2. D. Kotlán, Česká síň, Cleveland, AOS 62.95 b., 3. R. Katz, Chicago, AOS 62.45 b. Vítězné družstvo: Sokol Chicago, AOS 186.25 bodů. Muži - střední oddíl: 1. R. Fender, Detroit, AOS 59.90 bodů, 2. M. Piazza, Metro, DAS 59.20 b., 3. J. Mortellaro, Metro, DAS 58.90 b. Vítězné družstvo: Sokol Metro, DAS 171.45 bodů. Pokladník ústředí, bratr Zdeněk Mimra z Toronta, oslavil svou sedmdesátku úspěšnou účastí na sletových závodech, jak dosvědčuje záběr z cvičení jeho sestavy na kruzích. (Foto: F. Fiala, Washington.) 118 [pageend6]Muži - vyšší oddíl: 1. J. Albert, Metro, DAS 61.40 bodů. Muži - přebor: 1. J. Conrad, Fort Worth, AOS 106.10 bodů, 2. M. Dellape- na, Guttenberg, STJS 103.90 b., 3. J. Walsh, Jižní Omaha, AOS 101.00 b. Muži starší - do 50 let: 1. P. Stanislawski, Union, STJS 62.15 bodů, 2. R. Yatchyshyn, Monessen, STJS 61.55 b., 3. F. Spann, Velký Cleveland, AOS 59.00 b. Vítězné družstvo: Sokol Velký Cleveland, AOS 175.55 bodů. Muži starší - nad 50 let: 1. D. Pulkrab, Cedar Rapids, AOS 62.25 bodů, 2. F. Michalek, West Suburban, AOS 60.05, 3. J. Waldauf 59.90 b., 4. Z. Mimra 57.95 b., 6. B. Cermák 49.25 b., všichni Toronto, CS. Vítězné družstvo: Sokol Toronto, župa Kanadská, CS., 167.10 bodů. Ruch sletových závodů byl večer vystřídán výletem sokolské mládeže lodí po řece Potomac, spojeným s výkladem historického vzniku města a jeho významu v dějinách Ameriky. Pohled na krásně osvětlené město a velký počet pomníků a památníků, v nočním osvětlení zvlášť vynikajících a dobře viditelných, byl velmi působivý a zanechal v účastnících nezapomenutelné vzpomínky na tento krásný večerní výlet prožitý v přátelském prostředí tolika sokolské mládeže z Ameriky a Kanady. V hotelu Hyatt Regency se mezitím ve čtvrtek večer konal slavnostní sletový banket za účasti několika set sletových hostů. Po zahájení hymnami a projevem starosty Sokola Washington, bratra Jaroslava Kašpara-Pátého, řídil další pořad banketu hlavní správce (starosta) Slovenského Sokola, bratr John Walek, který uvítal účastníky a představil přítomné zástupce amerického veřejného života. Po společném přípitku a večeři pozdravil sokolstvo za americký Kongres poslanec slovenského původu, Joseph M. Gaydos; pověřenec presidenta Spojených států přednesl zdravici presidenta Reagana, v němž americký president zdůraznil důležitost spojení tělesné zdatnosti s hodnotami mravními, což, jak president Reagan ve svém poselství zvláště zdůraznil, sokolská myšlenka ideálně představuje a nepřetržitě již 125 let prakticky ve prospěch lidstva uplatňuje. V pořadu banketu byli pak představeni vedoucí činovníci pořadatele sletu - členové hlavního sboru Slovenské tělocvičné jednoty Sokol v USA a jeho sletového výboru, a přítomní představitelé dalších ústředních sokolských svazů: starosta Americké obce sokolské bratr George C. Bašta, místostarosta Ústředí čs. sokolstva v zahraničí bratr Vladimír F. Svoboda z Curychu, starosta Dělnického Amerického Sokola bratr Edward Scollon a starosta Jugoslávského Sokola ve svobodném světě bratr Jerko Grškovič. Hodnotný pořad banketu byl ukončen zábavným pásmem Sokola "Kriváň" Chicago a přátelskou besedou s tancem. Soutěž v odbíjené a závody v moderní gymnastice Prostorné tělocvičny university Gallaudet byly v pátek 26. června dějištěm sletové soutěže mužů a žen v odbíjené a závodů v moderní gymnastice žen a dorostenek. Obě soutěže byly dobře obeslány, vyznačovaly se velmi dobrou úrovní a hladkým průběhem a byly sledovány potěšitelně velkým počtem spokojených diváků. 119 Sletový banket a výlet mládeže [pageend7]Diváci, kteří se dostavili na soutěž v odbíjené, byli odměněni řadou velmi napínavých zápasů v nichž všechna družstva bojovala úporně o každý míč; následkem toho došlo k mnoha překvapením, zejména když v několika utkáních vynaložené úsilí slabšího celku nahradilo lepší techniku a snad přílišné sebevědomí silnějšího družstva a podařilo se mu nad ním dosáhnut nečekaného vítězství. V soutěži mužů vynikala mladá a technicky dobře sehraná družstva texaských sokolů jednot West a Ennis, která byla favority soutěže a nakonec se také dle očekávání prosadila a probojovala do finále i když v několika zápasech musela nasadit všechny síly svých hráčů, aby si svá prvenství udržela. Cs. sokolstvo v zahraničí bylo v soutěži zastoupeno družstvem mužů župy Kanadské a družstvem žen Sokola Toronto. V soutěži mužů, družstvo župy Kanadské, vzdor tomu, že jeho členové, příslušníci Sokola Montreal (náčelník jednoty bratr J. Hřib a župní náčelník bratr V. Zajíc), Sokola Ottawa (župní starosta bratr K. Pinke) a Sokola Toronto (bratři B. Cermák, V. Halamíček a Z. Mimra), měli průměrný věk 53 let, se přesto probojovalo na čestné 4. místo! Výborně si také vedlo družstvo žen Sokola Toronto (sestry S. Heřmánková, J. Heřmanová, B. Kovaříková, H. Králová, K. Králová, M. Waldaufová, doplněné sestrou A. Glavašovou z Montrealu), které se, také zcela nečekaně, probojovalo na 3. místo. - Přehled konečného pořadí soutěže v odbíjené: Muži: 1. Sokol West, Texas, AOS, 2. Sokol Ennis, Texas, AOS, 3. Sokol Velký Cleveland, AOS, 4. Sokolská župa Kanadská, CS. (Celkem 11 družstev). Zeny: 1. Sokol West, Texas, AOS, 2. Sokol Ennis, Texas, USA, 3. Sokol Toronto, CS. (Celkem 9 družstev.) Zdařilé závody v moderní gymnastice V soutěži žen a dorostenek v moderní gymnastice závodilo 8 žen a 19 dorostenek Americké obce sokolské. Výkony několika závodnic, zejména ve vyšším oddíle dorostenek, byly velmi dobré a všeobecná úroveň těchto závodů zaznamenala podstatné zlepšení od minulého sletu. Přehled nejlepších výsledků: Zeny - nižší oddíl: Švihadlo: M. Milyová 8.30 bodu, míč: R. Lišková 6.80 bodů, stuha: K. Oatesová 7.05 bodů. Celkové pořadí: 1. M. Milyová, Sokol Detroit 21.45 bodů, 2. K. Oatesová, Sokol Havlíček-Borovský, Ennis 21.35 b., 3. R. Lišková, Sokol Havlíček- Borovský, Ennis 20.50 b. Zeny - vyšší oddíl: Švihadlo: M. Panackiavá 7.20 bodů, míč: L. Southwellová 6.75 bodů, stuha: C. Látová 8.005 bodů. Celkové pořadí: 1. C. Látová, Sokol St. Louis 21.80 bodů, 2. M. Panackiavá, Sokol Detroit 21.25 b., 3. L. Southwellová, Sokol Havlíček-Borovský, Ennis 20.25 bodů. Dorostenky - nižší oddíl: Švihadlo: A. Remphryová 8.60 bodů, míč: A. Remphryová 7.35 bodů, stuha: A. Remphryová 8.30 bodů. Celkové pořadí: 1. A. Remphryová 24.25 bodů, 2. L. Boothová 21.85 b., 3. T. Geld- macherová 21.65 b., všechny Sokol St. Louis. Dorostenky - vyšší oddíl: Švihadlo: A. Shephardová 8.65 bodů, míč: A. Shephardová 7.95 bodů, stuha: N. Buzasová 8.55 bodů. Celkové pořadí: 1. A. Shephardová, Sokol St. Louis 25.05 bodů, 2. N. Buzasová, Sokol New York 23.75 b., 3. A. Nadelsonová, Sokol New York 22.55 b. 120 Tuhé souboje v soutěži v odbíjené [pageend8]Večer vítězů Pátek 26. června byl ukončen ve velkém sále hotelu Hyatt Regency obvyklým "Večerem vítězů", na němž byly vyhlášeny výsledky sletových závodů a představeni vítězové jednotlivých soutěží - jednotlivci a družstva, při čemž jim byly předány získané ceny a plakety uznání, což zejména přítomná mládež vždy doprovázela velikým potleskem a dlouhotrvajícími spontánními projevy radosti nad vyhlášenými úspěchy. Večer byl ukončen družnou zábavou a společným zpěvem sokolských a národních písní. V patek večer se rovněž konala schůze výboru Svazu sokolstva ve svobodném světě za účasti zástupců jeho členských svazů - Jugoslávského Sokola ve svobodném světě a Ústředí čs. sokolstva v zahraničí. Jugoslávský Sokol zastupovali jeho starosta bratr Jerko Grškovic, místostarosta bratr Dušan Svetlič, náčelnice sestra Ivanka Bevcová, místonáčelník Vojislav Djelevic, matrikářka Milena Svetličová, sestry Dušanka Djelevičová, Milena Slaparová, Luba Sundquist, vesměs ze Spojených států, bratr Božidar Džorděvič z Vídně a další hosté. Ústředí čs. sokolstva zastupovali bratři místostarosta Vladimír F. Svoboda z Curychu, jednatel Svazu bratr Zdeněk M. Dobrovolný z Montrealu, bratr Jaroslav Hanuš z New Yorku a místostarosta Svazu bratr Jan Waldauf z Toronta, který schůzi řídil za nemocného a proto nepřítomného starostu Svazu, bratra Ladislava J. Bevce. V průběhu schůze byly podány zprávy o činnosti Svazu za období od loňského sletu v Curychu do tohoto sletu, projednány úkoly další činnosti a zahájeny přípravy pro volby předsednictva Svazu na další tříleté období, od 1. ledna 1988 do 31. prosince 1990. V uznání jeho celoživotní práce pro Sokol v Jugoslávii a v zahraničí, předali zástupci Ústředí na schůzi medaili Ústředí bratru Ladislavu J. Bevcovi, starostovi Svazu a čestnému starostovi Jugoslávského Sokola, kterou za něj převzala jeho manželka, sestra náčelnice Ivanka Bevcová. Sletu ve Washingtonu bylo také využito k vyslovení vděčného uznání sokolského bratrstva zasloužilým sokolským činovníkům za jejich dlouholetou vytrvalou činnost ve prospěch Sokola a národní činnosti vůbec a Ústředí čs. sokolstva zvláště. Stalo se tak při různých příležitostech během sletu slavnostním předáním medailí Ústředí, jejichž udělení usnesl výbor Ústředí na své jarní schůzi konané 25. a 26. dubna 1987 v Mnichově. V pátek, bezprostředně po schůzi Svazu sokolstva ve svobodném světě, na níž byla předána medaile bratru Bevcovi, konala se zvláštní schůzka na sletu přítomných členů předsednictva Ústředí, které předsedal I. místostarosta bratr Robert Rada z Paříže a na níž byly jím a II. místostarostou Ústředí, bratrem Vladimírem F. Svobodou, předány medaile Ústředí dlouholetým a zvláště zasloužilým sokolským činovníkům, bratru Václavu Zeníškovi z Chicaga a bratru Jaroslavu Hanušovi z New Yorku. V dalším průběhu sletu, při jiných vhodných příležitostech, byly pak ještě předány další medaile uznání činovníkům Slovenského Sokola, bratru K. Bednářovi, sestrám B. Klimowé a M. Kadrikové, bývalému velvyslanci dr. Jánu Papánkovi, sestře Dagmar Fialové z Washingtonu a bratru J. Spánkovi ze San Franciska. 121 Zasedání Svazu sokolstva Vděčné uznání sokolské činnosti [pageend9]XX. slet Slovenského sokolstva v Americe vyvrcholil v sobotu 27. června 1987, kdy jeho hlavním dějištěm byla washingtonská zbrojnice, "District of Columbia Armory", nacházející se nedaleko středu města a v jejíž velké kryté hale se hlavní sletové vystoupení konalo. V prostorné hale zbrojnice bylo již od časného rána velmi rušno, neboř se v ní konaly obvyklé dopolední zkoušky všech složek. Protože se hlavní sletové vystoupení konalo až v sobotu večer, bylo sobotní odpoledne využito k sehrání finálových zápasů sletové soutěže v odbíjené, opět v tělocvičnách university Gallaudet; mnozí sletoví návštěvníci také ještě využili soboty k prohlídkám města, k návštěvám jeho mnoha museí, galerií, památníků a dalších pamětihodností, pokud tak již neučinili v některém z předcházejících sletových dnů. Od 6 hodin večer se ve washingtonské zbrojnici začali shromažďovat cvičenci a diváci. Přesně v 7 hodin bylo hlavní sletové vystoupení zahájeno společným nástupem všech cvičenců a cvičenek. Mohutně působící průvod, v jehož čele šel čestný útvar Americké armády, měl šest částí, v nichž nastoupili na cvičiště příslušníci všech zúčastněných ústředních sokolských svazů: Americké obce sokolské, Ústředí čs. sokolstva v zahraničí, Dělnického Amerického Sokola, Jugoslávského Sokola ve svobodném světě, Polského Sokola v Americe a pořadatele sletu, Slovenské tělocvičné jednoty Sokol v USA. Velké pozornosti se během sletu všude těšil člen Sokola Omaha a člen olympijského družstva USA bratr Jim Hartung. Na snímku je s mladými obdivovatelkami, kanadskými žákyněmi A. Juráskovou a J. Matuškovou (vnučkami bratra administrátora O. Stehlíka z Toronta). Dokončený nástup vytvořil na cvičební ploše malebný a mohutně působící obrazec, který vyvolal bouřlivý potlesk diváků. Po hymnách - americké, kanadské a československé, a po připnutí pamětních sletových stuh na prapory ústředních sokolských svazů, pozdravil účastníky sletu předseda sletového výboru bratr Andrew J. Valúšek; uvedl, že komunistický režim v Československu tam zničil sokolskou organizaci a proto svobodné sokolstvo oslavuje 125. výročí založení Sokola tímto sletem ve Washingtonu, v hlavním městě Spojených států i svobodného světa, čímž se slet stal také výrazným symbolem svobody a naděje ujařmeného lidu v Československu. HLAVNÍ SLETOVÝ DEN 122 [pageend10]Bratři místostarostové, Rada a Svoboda, při předání medaile Ústředí čestné náčelnici Slovenského Sokola, sestře Betty M. Klimowé. (Foto: V. Šťastná.) Po odchodu cvičenců byla vystoupení zahájena cvičením 120 žáků a žákyň, jejichž vhodně volená a dobře zacvičená prostná byla zdařilým úvodem sletového pořadu. Sokolské žactvo bylo následováno 30 vyspělými cvičenci, dorostu a členstva, v pěkném cvičení růzností na žíněnkách. Jejich cviky obratnosti a odvahy byly vystřídány ladností a přesností 80 žen v líbivé skladbě sestry D. Fialové, cvičení s kuželi, složené pro loňský VI. slet Cs. sokol- stva v zahraničí. Obdobně jako před rokem v Curychu, byla také zde tato krásná skladba diváky nadšeně přijata. Ladným pohybům žen následovaly živé a pěkně provedené národní tance s májkami, které předvedlo 40 dorostenek a žen, za doprovodu 5 dorostenců. Po nich vystoupilo 24 mužů a dorostenců ve velmi zdařilém a dobře sestaveném cvičení tří družstev v různostech a v přeskocích odrazem z trampolinových můstků. S velikým zájmem byla pak sledována prostná 280 dorostenců a dorostenek, jejichž náročná skladba se vyznačovala častými rychlými přechody a přesuny cvičenců, prováděných většinou poklusem, čímž vznikaly na cvičební ploše stále nové a rychle se měnící obrazce. Před vystoupením dorostu učinil hlavní projev bratr John Walek, hlavní správce (starosta) Slovenského Sokola v USA, který zdůraznil stálou životnost sokolské myšlenky, její veliký význam pro tělesnou a mravní zdatnost a její důležitost pro posilování krajanského života v Americe. Po jeho projevu byla první část pořadu ukončena představením přítomných čestných hostů, zástupců amerického veřejného života, představitelů krajanských a exilových organizací a zastoupených ústředních sokolských organizací. Zvláště vřele byli uvítáni bývalý čs. velvyslanec u Spojených národů, spolupracovník Masaryka, Beneše a Stefánika, dr. Ján Papánek se svou manželkou Betkou, starosta Americké obce sokolské bratr George C. Bašta, a představitelé Ústředí čs. sokolstva v zahraničí, bratři místostarostové Robert Rada z Paříže a Vladimír F. Svoboda z Curychu, kteří v stručné zdravici pozvali americké sokolstvo a americké krajany na VII. slet do Paříže v roce 1990. Současně předali medaile Ústředí zasloužilým dlouholetým činovníkům Slovenského sokolstva v USA - čestnému náčelníkovi bratru Karlu Bednářovi, čestné náčelnici sestře Betty M. Klímové a čestné místostarostce sestře Mary Kadrikové. Druhá část sletového vystoupení byla zahájena zdařilou a s velikým zájmem sledovanou ukázkou cvičení dorostu a členstva na nářadí, v níž 40 cvičenců a cvičenek, vítězů sletových závodů, předvedlo své vítězné sestavy. Zcela zvláštní pozornosti se v této ukázce cvičení na nářadí těšil bratr Jim Hartung, člen Sokola Omaha a člen olympijského družstva mužů USA, jehož vrcholové sestavy právem nadchly diváky a vyvolaly opětovné bouře potlesku. Ukázka cvičení na nářadí byla následována předáním ■ plaket uznání zvláště zasloužilým členům Slovenského Sokola. Plakety, nesoucí jména čestného náčelníka bratra Karla Bednára a čestné náčelnice sestry Betty Klimowé, byly uděleny v uznání vynikající dlouholeté účasti v sokolské tělovýchovné práci. V závěrečné části sletového pořadu byly také předány trofeje vítězům sletové soutěže v odbíjené, jejíž rozhodující finálové zápasy byly dohrány odpoledne, několik hodin před zahájením sletového pořadu. 123 [pageend11]Záběr z vystoupení mužů a žen Vyvrcholením sletového vystoupení byla společná prostná 420 mužů a žen. Dobře a přesně zacvičená prostná byla výmluvným svědectvím všestrannosti sokolské tělovýchovy a její prospěšnosti pro zdraví, svěžest a sílu člověka; zdařilé vystoupení mužů a žen bylo současně přesvědčivým svědectvím trvalé velikosti a síly Tyršovy myšlenky, která zejména v dnešní době je tak důležitá; vřelý, dlouhotrvající potlesk diváků svědčil o tom, že neustálá snaha sokolstva o tělesnou a mravní zdatnost národa byla také jimi pochopena a oceněna. Závěrem pořadu byl "Hold Americe", při němž muži a ženy po dokončení prostných vytvořili živý rámec kolem cvičiště, do něhož vběhli dorostenci a dorostenky, a v jehož středu skupina cvičenců a cvičenek zacvičila skupinová prostná včetně ukázek moderní gymnastiky. Společným odchodem všech cvičenců úspěšný sletový pořad skončil. Pocta nejstarší účastnici sletu Před závěrečným Holdem Americe byla vzdána zvláštní pocta nejstarší cvičence, náčelnici Jugoslávského Sokola ve svobodném světě sestře Ivance Bevcové, která, zařazena v útvaru žen Sokola Toronto, ve svých 87 letech vzorně s nimi cvičila celá sletová prostná; byla jí předána zvláštní upomínková plaketa uznání, což bylo doprovozeno bouřlivým potleskem diváků i všech cvičenců. Účast Čs. sokolstva v zahraničí Ústředí čs. sokolstva v zahraničí bylo na sletu zastoupeno velmi dobře a početně. Přítomni byli oba místostarostové Ústředí, bratři Robert Rada z Paříže a Vladimír F. Svoboda z Curychu, další dva členové předsednictva Ústředí z Toronta, pokladník bratr Zdeněk Mimra a matrikář bratr Jan Wal- dauf, a tři členové výboru Ústředí, sestra Anna Janoušová z Toronta, bratři 124 [pageend12]K sletu byla vydána obsažná programová brožurka s články o dějinách a vývoji sokolstva v Československu, v Americe a ve světě vůbec. V hotelu Hyatt Regency byla během sletu také instalována zajímavá a vkusně vypravená sletová výstava s řadou vzácných památek, knih, časopisů a fotografií ze sokolské činnosti ve vlasti i v zahraničí. Sletu následovala od 28. června do 11. července 1987 cvičitelská škola v táboře "Sokol Woodlands" ve státě New York, kamž její účastníci ihned po ukončení sletu odjeli zvláštním autobusem. 125 Sletu bylo využito k svolání informační schůzky přítomných zástupců ústředních sokolských organizací, která se konala v neděli 28. června v zasedací síni hotelu Hyatt Regency a které se zúčastnili po 3 zástupcích představitelé Americké obce sokolské, Dělnického Amerického Sokola, Jugoslávského Sokola ve svobodném světě, Polského Sokola v Americe, Slovenské Tělocvičné Jednoty Sokol v USA a Ústředí čs. sokolstva v zahraničí, jež zastupovali bratři místostarostové Robert Rada a Vladimír V. Svoboda a sestra Dagmar Fialová. Schůzku řídil hlavní správce (starosta) Slovenského Sokola bratr John Walek, který úvodem přečetl zdravici Ruského Sokola v Americe, jehož zástupcům nebylo možné se sletu a schůzky zúčastnit. Po stručných informačních zprávách o činnosti svých organizací jednali zástupci o možnostech užší spolupráce, pořádání společných podniků a vytvoření celosvětového svazu sokolstva. Závěrem bylo dohodnuto, že po projednání přednesených návrhů a námětů příslušnými sbory jednotlivých organizací, bude při nejbližší vhodné příležitosti svolána další schůzka na níž budou vypracovány zásady vzájemné spolupráce a případné vytvoření společného svazu. Posletové sněmování sokolstva Jiří Kořistka z Montrealu a Karel Pinke z Ottawy. Ze Sokolské župy Vídeňské byli přítomni Jihoslovan bratr Boža Džordževič a bratr Kovařík, ze župy Švýcarské kromě bratra místostarosty V.F. Svobody ještě sestra Vlasta Šťastná, náčelnice Sokola St. Gallen, a bratr Slávek Pytloun, člen výboru Sokola Winterthur, který předal pořadatelům sletu symbolický dar župy Švýcarské - alpský zvonec, ze župy Západoevropské kromě bratra místostarosty R. Rady ještě bratr Josef Kružík, člen výboru Sokola Pařížského. Nejpočetněji byla pochopitelně zastoupena Sokolská župa Kanadská, jejíž 120ti člennou výpravu vedl župní starosta bratr Karel Pinke, který se svou manželkou Martou zastupoval jednotu Ottawa. Většina účastníků výpravy župy Kanadské byla z Montrealu a Toronta (každá jednota vypravila na slet zvláštní autobus, další členové výpravy přiletěli na slet, nebo přijeli vlastními vozy). Sletových závodů se zúčastnilo 7 příslušníků jednoty Toronto - 4 dorostenky a 3 muži, sletové soutěže v odbíjené se zúčastnila župa Kanadská družstvem mužů a Sokol Toronto družstvem žen, sletová prostná cvičilo 60 mužů a žen a 4 dorostenky, cvičení s kuželi 9 žen Sokola Montreal. XX. slet Slovenského Sokola svým úspěšným průběhem byl přesvědčivým poselstvím sokolské oddanosti Tyršovým ideálům, svobodě a demokracii; byl ukončen provoláním zdaru další sokolské činnosti ve svobodném světě a slibem vytrvalosti v další sokolské činnosti, jejíž výrazem budou připravované tři slety: VIII. slet Sokolské župy Kanadské v příštím roce v Montrealu, XVII. slet Americké obce sokolské r. 1889 v Omaze a VII. slet Os. sokolstva v zahraničí r. 1990 v Paříži. [pageend13]Kongress Spojených stfitů vydal k XX. sletu Slovenského Sokola ve Washingtonu zvláštní společnou resoluci Senátu a Sněmovny poslanců, v níž bylo Sokolu vyjádřeno uznání za jeho činnost na poli tělesné výchovy a za jeho oddanost demokracii a svobodě; resoluce současně žádá presidenta Spojených států, aby hlavní den sletu, 27. červen 1987, byl presidentem prohlášen "Sokolským národním dnem" v Americe. Volný překlad společné resoluce Kongresu USA, datované dne 18. června 1987, zní: "Sokol, organizace Američanů pocházejících z Československa, usilující o rozvoj tělocviku a tělesné zdatnosti, o rovnoprávnost mužů a žen, o svobodu a demokracii, oslavuje 125. výročí svého trvání národní slavností, XX. sletem Slovenského Sokola v USA, dne 27. června 1987 ve Washingtonu; Sletu se zúčastní tisíc cvičenců, mládeže i dospělých, mužů a žen, z mnoha částí Spojených států, kteří ve shodě s myšlenkami zakladatele Sokola, dr. Miroslava Tyrše, usilují o "zdravý duch v zdravém těle", ve smyslu sokolského hesla "ni zisk, ni slávu"; Od založení Sokola byli jeho členové neochvějnými zastánci demokracie a byli důležitou složkou boje československého lidu za jeho svobodu během obou světových válek; Sokol byl jednou z prvních organizací propagujících, pěstujících a šířících tělocvik ve Spojených státech; První sokolská jednota v Americe byla založena 14. února 1865 v městě St. Louis, ve státě Missouri; sokolové od té doby byli vždy věrnými a nekompromisními zastánci demokracie, lidských práv a vynikající činnosti ve všech oborech; Senát a Sněmovna poslanců Spojených států amerických touto společnou resoluci pověřují a žádají presidenta, aby vydal proklamaci jíž bude den 27. června 1987 prohlášen "Sokolským národním dnem ve Spojených státech." 126 POCTA AMERICKÉHO KONGRESU SOKOLSTVU [pageend14]Článek bratra Fellmanna v červnovém čísle našeho časopisu Sokol v zahraničí ve mně oživil vzpomínky na začátky mého působení v Sokole na Slovensku. Na rozdíl od něho jsem si však svůj sokolský křest odbyl na východním Slovensku v jednotě Sokol Bardejov, patřící do východoslovenské župy Jána Kollára, jako šestiletý žák v roce 1926. Nebyla to jednota velmi početná, co se členstva týče, sdružovala však v bratrském duchu bardejovské Cechy a Slováky. Cvičilo se ve školní tělocvičně měšťanské školy, která byla na tehdejší dobu docela slušně vybavena základním nářadím, díky mému otci, který byl ředitelem školy a současně také starostou jednoty. Prostorný školní dvůr měl hřiště na odbíjenou a umožňoval pořádání různých závodivých her a sokolských cvičení. Soužití naší jednoty s jednotou Orel bylo velmi dobré, neboť členové Orla cvičili ve stejné školní tělocvičně jako my, a díky přátelskému poměru mého otce k místnímu děkanovi, neexistovala se strany katolické církve vůči nám žádná nevraživost. Teprve v letech 1938 a 1939 se tento vzájemný dobrý poměr v důsledku politiky Hlinkový strany zhoršil. Tuto dobu jsem však již zažil v jednotě Sokol Prostějov, do které jsem již jako dorostenec přestoupil v roce 1933, kdy jsem začal studovat na pre- šovském reálném gymnasiu. Prešovská jednota byla nejméně třikrát tak velká jako bardejovská a měla asi 200 příslušníků (včetně dorostu a žactva). Tam jsem během 6 let poznal, co znamená sokolské bratrství a kamarádské soužití Cechů a Slováků ať už v tělocvičně nebo na různých sokolských podnicích, okrskových cvičeních, tělocvičných závodech, výletech a podobně. Cvičili jsme v tělocvičně reálného gymnasia a naši cvičitelé byli většinou Slováci. Sokol Prešov měl však velkou výhodu v tom, že vlastnil tak zvanou "Sokolskou zahradu", pozemek o rozloze asi 10.000 čtverečných metrů (bývalou ovocnou zahradu), kde bylo mezi ovocnými stromy vybudováno několik kvalitních hřišť na odbíjenou a tenisových dvorců. V zimě bylo na těchto hřištích velké kluziště, kde jsme bruslili a hráli lední hokej. V této "Sokolské zahradě" se soustřeďovala celá naše sokolská činnost mimo tělocvičnu. V roce 1937 postavila naše jednota na tomto pozemku pěknou moderní sokolovnu se sálem, spolkovými a restauračními místnostmi a kuželnou. Vyvrcholením naší sokolské činnosti v těchto letech byla účast na X. všesokolském sletě v Praze v roce 1938. Nepamatuji se přesně, kolik členů měla celá výprava naší jednoty; nás dorostenců v nových, nedávno předtím zavedených krojích, bylo však asi 30 a skoro stejně tolik dorostenek. Nehodlám zde líčit naše dojmy ze sletu, v každém případě to však byl pro nás všechny - Cechy a Slováky bez rozdílu - nezapomenutelný zážitek a každý z nás byl hrdý na to, že mohl cvičit na sletě. Bohužel, částečně již před sletem a hlavně pak na podzim 1938, začala působit na Slovensku svým rozkladným politickým vlivem Hlinková strana. 127 Ludovít Král JEŠTĚ JEDNA VZPOMÍNKA NA SOKOL NA SLOVENSKU [pageend15]Není mi známo, jak se její vliv uplatnil v jiných jednotách na Slovensku; u nás v Prešově se to aspoň v této době, až na malé výjimky, ještě nijak vážně neprojevilo. Svědčí o tom také to, že jsme my dorostenci - Češi a Slováci - rukou společnou a nerozdílnou těsně před záborem Košic madarskou armádou na podzim 1938 zachraňovali sokolský majetek (tělocvičné nářadí a jiné zařízení) nacházející se na stadioně Sokola Košice a odváželi vše na nákladních autech do Prešova. Zachránili jsme tehdy, co se dalo; tenkrát jsme však ještě netušili, jak se bude celá politická situace dále vyvíjet. Uzavírám tuto vzpomínku na dvacátá a třicátá léta v obdobném duchu jako bratr Fellmann a souhlasím s ním, že nebýt vměšování politických stran, bylo by vzájemné bratrské soužití Cechů a Slováků v sokolských jednotách i mimo ně zůstalo neporušeno. Je tedy jedním z prvořadých úkolů našich vzdělavatelů, aby vedli naše členstvo a hlavně naši sokolskou mládež k vzájemné snášenlivosti, porozumění, důvěřivosti a bratrské lásce v duchu ideí Tyršových a Masarykových. "Dvacaf rokov práce sokolstva v Ceskoslovenskej republike znamenalo prácu pre duchovnu jednotu Čechov a Slovákov. Orga- nizácia sokolská bola jednotná, Cesi a Slováci požívali plnej rovnosti, slovenčina bola uplatňovaná v celej sokolskej tlači. Najvačšími podnikmi pre užšie sblíženie Čechov a Slovákov boly tri zájazdy českého sokolstva na Slovensko: prvý roku 1921, druhý v rokoch 1927 a 1928 a třetí v roku 1936. Prvého sa účastnilo len členstvo v počte 9.201, posledného členstvo aj dorast v mohutnom počte 50.000 účastníkov. Pri zájezdoch poznávalo Slovensko Čechov a cvičenie velkých celkov a vyspělých cvičencov, Cesi zase slovenský lud, slovenských pracovníkov a slovenské kraje a pamiatky. Sokolstvo uviedlo československý poměr nielen na praktickú a rozumná, ale i na zdravé citová základnu a tou vyrovnávalo po- zdejšie v kritických chvílach jednostranné priaznivú alebo nepriaz- nivá psychózu medzi Cechmi a Slováky. Osvědčilo sa to najma v druhej světověj vojně. Ked v roku 1938 bola jednota československá narušená nielen politicky, ale aj útlakom Čechov na Slovensku, vyslovilo sa sokolstvo pre vernosť myšlienke československého bratstva. Význam sokolskej výchovy sa prejavil zvláště v slovenskom štáte. Vdaka sokolskému uvedomeniu nedali sa sokolskí odchovanci zlákař ani za velké výhody do Hlinkových gárd, takže sa tieto márne celé roky pokášaly o organizáciu tělovýchovy. Ked však sa išlo do povstanie, tvořili sokolskí odchovanci značná složku povsta- leckej armády aj jej velitelského sboru. Už skutočnosř, že slovenský národ bol mravné i organizačně schopný previesř povstanie, je do značnej miery výsledkom dvadsařročnej sokolskej výchovy na Slovensku." Věnceslav Havlíček: Sokolstvo, jeho myšlenka, organizace a vývoj. 128 [pageend16]Zdeněk Bidlo Na schůzi výboru Ústředí Cs. sokolstva v zahraničí, 25.-26. dubna 1987 v Mnichově, bylo usneseno udělit Mistru Rafaelu Kubelíkovi medaili Ústředí čs. sokolstva v zahraničí, v uznání jeho velikých zásluh o propagaci české a slovenské hudby v zahraničí a za jeho jednoznačný a nekompromisní vlastenecký postoj. Jednomyslně a s nadšením usneseno a zapsáno. Jenže, když mne začátkem června zavolal starosta Ústředí, bratr Rudolf Fiala, a sdělil mi, že Mistr pozval delegaci předsednictva Ústředí na 10. června 1987 k sobě, do svého švýcarského sídla v Kastanienbaum u Lucernu, a že při této příležitosti mu bude medaile předána, trochu se mi podlomila kolena. Jako asi každý z nás, vážil jsem si neobyčejně jeho dirigentského a skladatelského umění, ale stejně tak jeho neochvějného národního cítění, které tak zřetelně dokumentoval ve svých interview, naposledy u příležitosti svých 70. narozenin před třemi roky. Pochopitelně jsem se na tuto návštěvu neobyčejně těšil, ale zároveň jsem před ní měl také pořádný kus trémy. Přihlíží, zleva: vzdělavatel bratr Zdeněk Bidlo, místostarosta bratr Vladimír F. Svoboda, náčelnice sestra Dagmar Bergová. Jak se nám ale hned při našem přijetí ukázalo, byla tato tréma neopodstatněná. Mistr nám pomohl přesným dávkováním mezi nezbytnou vážností a 129 SOKOLSTVO MISTRU KUBELÍKOVI Starosta Ústředí bratr Rudolf Fiala při předání medaile Mistru Kubelíkovi. [pageend17]přátelskou nenuceností (inu, mistr dirigent!) k tomu, abychom mu mohl předat medaili Ústředí důstojně, ale bez přehnané oficiálnosti. A nikdo z nás nezapomene na jeho děkovná slova: "Snad ani nevíte, jakou jste mi udělali radost. Dostal jsem během svěho života již mnoho vyznamenání, ale málokteré hřeje jako to vaše, které přichází ze srdce a od sokolské organizace, která má k národu, morálce a etice stejný vztah, jako já." Slova krásná a zavazující. No a potom, snad ani nevíme jak, jsme již seděli u stolu se zákusky, které připravila jeho manželka, slavná zpěvačka, původem z Austrálie, a s bílým vínem, pocházejícím z lucernského okolí. A rozpředl se nenucený rozhovor. Vyprávěl o svém otci, slavném houslovém virtuosovi Janu Kubelíko- vi, kterého bezvýhradně miloval ("vše dobré, co ve mně je, mám od něho"), o své rodině (jeho syn Martin, profesor dějin architektury, se stěhuje do Vídně a tatínek, jak jinak, přijede pomáhat při stěhování) a o svém posledním koncertu (přesně na den před 2 roky), kdy musel pro srdeční slabost po druhé větě Brahmsovy symfonie koncert přerušit. Mistr se svou manželkou. (Vpravo sestra náčelnice D. Bergová) Delegace předsednictva Ústředí s Mistrem Kubelíkem. Zleva: bratři starosta R. Fiala, vzdělavatel Z. Bidlo, místostarosta V.F. Svoboda, náčelník B. Zoder a sestra náčelnice D. Bergová s Mistrem Kubelíkem. 130 [pageend18]Ale téma nejdůležitější a výhradní, ke kterému se Mistr neustále vrací - národ, etika jednotlivce ve vztahu ke společnosti, nízká morální nivelizace lidstva celkově a českého exilu specielně. Jeho prohlášení z již citovaného interview, otištěného v Ex Libris: "Nemám v dnešním Československu co pohledávat, přesto, že mi bylo nabídnuto vše, možnost nerušené práce, možnost pohybu a cestování po celém světě. Pokud tam toto právo nebude mít bez výjimky každý, není tam pro mne místo". Krédo umělce, ale hlavně člověka, člověka, který má také v Československu hrob rodičů a nespočet osobních a intimních přátel. Mistr vypráví a čas ubíhá... A tak čas ubíhal a - na mou duši, kdyby v nás nezbyla špetka slušnosti, seděli bychom tam se zatajeným dechem snad do dneška. Ale všechno má svůj konec a tak i tento krásný zážitek. A tak, když nás všechny na rozloučenou Mistr objal a popřál nám mnoho zdaru do naší další sokolské činnosti, měli jsme asi všichni na krajíčku a věděli jsme, že na tuto návštěvu do smrti nezapomeneme. Ze nezapomeneme na setkání s umělcem z nejznámějších, ale hlavně s člověkem z nejryzejších. Dej Vám Bůh, Mistře, ještě dlouhá léta ve zdraví! Mistr Kubelik svůj vřelý vztah k sokolstvu vyjádřil mimo jiné také řízením koncertů na sokolských sletech; na příklad na X. všesokolském sletu v roce 1938 řídil 3. července Českou filharmonii na slavnostním koncertu na počest amerických Cechů a Slováků, na XI. sletu v r. 1948 řídil tři koncerty České filharmonie: 1. července, 5. července (Smetana: Má vlast) a 6. července (Dvořák: Svatá Ludmila, oratorium). V této tradici pokračoval i v exilu - účastníci I. sletu Cs. sokolstva v zahraničí r. 1962 ve Vídni nikdy nezapomenou na krásný sletový koncert řízený Mistrem Kubelíkem 6. července 1962, ve vídeňském Koncertním domě. (Všechny snímky: Vlasta Šťastná, St. Gallen.) 131 [pageend19]HLÍDKA VZDĚLÁVACÍ Kladný poměr T.G. Masaryka k Sokolu vyrostl z jeho přesvědčení o velkém významu tělesné výchovy pro život jedince i národa. Sám konal tělesná cvičení od dětství až do vysokého stáří; začal "sokolovat", jak sám řekl ve svém 13. roce; od r. 1884 pak po 10 let cvičil v Sokole, do něhož vstoupil "z vlastní potřeby", z potřeby tělesného cvičení. Když mu r. 1894 lékař zakázal tělocvik, počal jezdit na kole a potom na koni; ještě r. 1927 napsal, že denně "sokoluje prostná". Po Tyršovi byl Masaryk první vysokoškolský profesor, který studenty volal do cvičení a do Sokola; to proto, že lépe než kdokoli jiný z vedoucí tehdy inteligence chápal význam tělocviku pro zdraví mládeže. Tento upřímně kladný vztah k tělesné výchově neopustil ho nikdy a také Sokola si cenil hlavně a s počátku téměř jen po této stránce. Už v rozmluvách s Tyršem "hájil náhled, aby Sokol byl především a hlavně tělovýchovným", jak sám vzpomíná; a tento názor proniká četné jeho projevy i z doby daleko pozdější. Ale už první Masarykova výzva ke studentstvu (z r. 1885) dokazuje, že už tehdy si Masaryk počal uvědomovat i jiné dobré stránky Sokola: jeho význam po stránce organisační i jeho význam pro "prospěch národa"; k tomu v letech devadesátých přistupuje uznání sokolské výchovy k vzájemnému přátelství a pospolitosti i dobrého vlivu sokolského života na výchovu k poctivosti a čestnosti (projevy z r. 1895 a 1909). Toto uznání významu sokolské výchovy potvrdil Masaryk i tím, že zůstal členem Sokola, i když v něm cvičit nemohl. Nic na tom neměnilo jeho přesvědčení, že sokolstvo je svým původem institucí německou (projev z r. 1899), ani nesouhlas a místy i odpor, s nímž se i v sokolských řadách potkávaly jeho boje rukopisné, boje o Hilsnera a často i jeho činnost politická. Masaryk zůstal sokolem až do smrti. j inak bylo s ideovou stránkou sokolství. Za hlavní cíl sokolstva před válkou pokládal (řekl to r. 1926) "utvořiti jádro národní armády". Jeho názory na brannou revoluci byly příčinou, že tehdy na tento cíl sokolstva pohlížel s nedůvěrou. Své pochybnosti o "barikádách" vyslovil i Tyršovi, s nímž se po svém příchodu do Prahy sešel na universitě. V názoru na poslání sokolstva jako revolučního vojska - v tom názoru pro Tyrše významu tak velkého - se Masaryk s Tyršem shodnouti nemohl. Teprve s vývojem svých názorů na Rakousko a na oprávněnost i možnost revoluce počíná Masaryk chápati i branný význam Sokola a počíná souhlasiti s jeho předválečným posláním. Na počátku války už počítal s tím, že "by Sokol byl jádrem revoluce" a uvažoval o tom, že by za ruské okupace sokolové nastoupili jako národní stráž nebo dokonce jako národní vojsko. A za války poznal, že "ideály Fugnerovy a Tyršovy se právě v naší armádě osvědčily"; tehdy viděl, že v zahraničním odboji idea sokolská měla značný vliv a dobrý, že vedle tradicí husitských a táborských ona vedla a že se sokolství vlilo v naši vítěznou armádu. 132 T.G. MASARYK A SOKOL K 50. výročí jeho úmrtí - 14. září 1937. Ladislav Jandásek [pageend20]Projevy Masarykovy o sokolstvu z dob poválečných - tu zejména jeho sletová poselství z r. 1920 a 1926 - ukazují, jak president T.G. Masaryk zná a v duchu současných potřeb národa a státu vykládá sokolskou ideu jako syn- thesu ušlechtilého češství s čistým lidstvím, jako ideu, v níž veliké vzory naší minulosti, Zižka a jeho nezlomná chrabrost v obraně pravdy a národa, a Chelčického nekompromisní pacifismus našly harmonický výraz; oceňuje orga- nisovanost i duchovní stránky sokolství, zvláštní přesnost, čestnost a bratrství, "které je opravdu pevným základem naší republiky, celé Evropy a lidstva"; a za úkol uvědomělého, pravého sokola prohlašuje býti strážcem, tedy politickým a sociálním pracovníkem naší demokracie, naší demokracie. - Tak se vyvíjel Masarykův poměr k sokolství. A podobně se vyvíjel i poměr sokolstva k Masarykovi. Nemohl-li Masaryk znáti celé sokolství už při svém příchodu do Prahy, nechápalo všecko so- kolstvo Masarykových myšlenek a nerozumělo podstatě jeho bojů, protože do značné míry podléhalo vlivům veřejného mínění, z velké části protimasarykov- ského. Ale už před válkou nastávalo sblížení. Vzdělávací sbor COS pozval r. 1914 prof. T.G. Masaryka k přednášce o Tyršovi. Nepřišlo k ní, protože vypukla válka. A válku začal Masaryk v součinnosti se starostou Obce sokolské, drem Scheinerem; hned po převratě bylo uděleno presidentu T.G. Masarykovi nejvyšší sokolské uznání, velký medailon COS. Když pak se v řadách sokolských počalo důkladněji studovat Tyršovo dílo, přicházelo se k poznání, že v mnohých základních názorech - tak i na otázku národní, sociální, náboženskou -, je mezi oběma mysliteli a národními buditeli jen ten rozdíl, který je nutně dán růzností dob v nichž žili; ale v základě že se z národního a výchovného programu obou mužů ozývá týž základní tón ušlechtilého, lidského, humanitního, demokratického vlastenectví. Výsledkem tohoto poznání a svědectvím i vnitřního příklonu sokolstva k Masarykovi a jeho myšlenkovému dílu jsou usnesení VII. valného sjezdu COS z r. 1924, jimiž nejvyšší organisač- ní sbor sokolský určil cesty a cíle sokolstva v osvobozené vlasti vědomě v duchu Masarykově. Vyslovil to jasně tehdejší starosta COS dr. Josef Scheiner telegramem, který byl ze sjezdu poslán presidentu Masarykovi a v němž úkol i ráz sjezdu byl vyjádřen slovy: "Jde o to, vytýčit ideál československého Sokola; přičiníme se, aby ideál ten byl v souhlase s Tvým životním dílem." Dnes je zřejmo, že národní program Masarykův neruší programu Tyršova, nýbrž doplňuje jej v duchu novější doby a potřebám své doby jej přizpůsobuje; a tak i výchovný program sokolský, vypracovaný pro dobu národní svobody v duchu Masarykově, doplňuje a potřebám této doby přizpůsobuje sokolský program dřívější. Tak dnešní sokolstvo, plníc odkaz Tyršův, jde za Masarykem jako svým ideovým vůdcem. * Veškerá naše činnost má býti příspěvkem k plnění slibu, jež sokolstvo při smrti svého největšího bratra učinilo: že se přičiní, aby Masarykovy myšlenky, jeho mravní názory a příklad jeho života byly živou studnicí sokolstvu dneška i zítřka. ( Z předmluvy k spisu "Dnešní sokolství a dílo T.G. Masaryka. ) 133 [pageend21]Letos vzpomeneme stých narozenin vzorného sokolského pracovníka, příkladného vzdělavatele a vzácného znalce Tyršova díla, bratra Ladislava Jandáska, který byl před 45 lety, v září 1942, nacisty umučen. Narozen 19. listopadu 1887 v Moravanech u Kyjova, byl již od svého mládí plně oddán sokolské myšlence, zasvětil jí celý svůj život, pro Sokol pilně a neúnavně pracoval a pro něj také svůj život na oltář vlasti položil. Byl středoškolským profesorem a později zemským školním inspektorem v Brně, kde v Sokole vykonal nezměrné množství práce, zejména v činnosti vzdělávací - ve své jednotě Sokol Brno III., v Sokolské župě Jana Máchala a v sokolském ústředí, Československé obci sokolské - COS. Již brzo po skončení první světové války byl zvolen do vzdělávacího předsednictva COS, a později byl také zvolen do nejvyššího sokolského sboru, do předsednictva COS. Byl znamenitým a oblíbeným učitelem v sokolských vzdělávacích školách, napsal veliký počet sokolských článků a úvah do sokolského i jiného tisku, a mnoho větších spisů a knih, mezi nimi zejména také "Stručné dějiny sokolstva" (od jeho vzniku do r. 1889). Zasloužil se podstatně o organizaci dvoutýdenních vzdělávacích škol COS, pro něž, ve spolupráci s bratrem Janem Pelikánem, vypracoval obsah vyučovací náplně a v nichž také přednášel. Postupně pracoval na stále větším úseku sokolské vzdělávací činnosti, byl zvolen vzdělavatem župy Máchalovy a posléze náměstkem vzdělavatele COS. Zcela zvláštní úsilí vynaložil o podrobnější a hlubší poznání Tyršovy myšlenky a práce na všech úsecích jeho života. Svou nevšední vytrvalou pílí a velkou odborností se stal uznávaným znalcem Tyršova díla; k jeho největším zásluhám patří, že společně s bratrem dr. A. Pechlátem, uspořádal celé souborné dílo dr. Miroslava Tyrše. Touto velikou prací bylo možné do druhé světové války vydat celkem deset svazků Tyršových spisů, které vyšly postupně od roku 1930 do roku 1937, nákladem COS v edici "Sokolský archiv". Je v nich zachován takřka celý Tyršův literární odkaz; zbytek tohoto díla, pro další dva nebo tři menší svazky, již připraven v rukopise k tisku, byl za druhé světové války nacisty zničen. Bratr Jandásek své sokolství a vlastenectví projevil za války činně odbojem proti nacistům a byl za to gestapem zatčen. Po prvé 9. září 1940, kdy byl po dvouměsíčním věznění v Brně opět propuštěn; po druhé byl zatčen 30. září 1941 a odvezen do koncentračního tábora v Osvětimi, kde byl 5. září 1942 nacisty v plynové komoře tohoto tábora umučen. "Jeho smrt", napsal v tomto časopise v září 1955 ve své vzpomínce na bratra Jandáska jeho dlouholetý spolupracovník ve vzdělávacím předsednictvu COS bratr dr. Antonín Hřebík, pozdější starosta COS a pak starosta našeho Ústředí, "byla jednou z největších ztrát pro všechno sokolstvo. Třebaže však nacisté připravili Sokol o tohoto vzácného a ušlechtilého pracovníka, nezničili jeho dílo! Generace za generací se budou opírat o bohaté výsledky jeho práce a jeho světlý příklad povede nás ve svobodném světě i naše věrné sokolské 134 ZNALEC TYRŠOVA DÍLA - LADISLAV JANDÁSEK KRONIKA [pageend22]bratry a sestry doma nejen v dnešních těžkých dobách, ale i tehdy, až zase všichni společně půjdeme za svými sokolskými ideály - ve znovu svobodné Československé republice! Jeho památky nebude nikdy zapomenuto! Dílo, které po sobě zanechal, zajistilo mu trvalý pomník v srdcích všeho sokolského bratrstva!" K uctění památky tohoto vynikajícího sokolského pracovníka, k 100. výročí jeho narození a 45. výročí jeho smrti, vydalo Ústředí čs. sokolstva v zahraničí letos knížku "V zdravém těle zdravý duch", jejíž autorem je Miroslav Jandásek, syn Ladislava Jandáska. Podtitulek knihy, "Ctění o Miroslavu Tyršovi", výstižně vyjadřuje její obsah. Zajímavý a hodnotný text deseti kapitol z Tyršova života je vhodně doplněn několika vyobrazeními, včetně málo známých snímků Miroslava Tyrše jako ženicha a Renáty Tyršové jako nevěsty z roku 1872, kreseb Mánesových návrhů sokolského kroje a první strany Tyršem vydávaného časopisu "Sokol". Text autora je doplněn vzpomínkou bratra dr. Ant. Hřebíka na Ladislava Jandáska, jehož památce je kniha věnována. Kniha vyšla v edici "Sokolská knihovna", v níž byly v roce 1977 také znovu vydány "Stručné dějiny sokolstva" (1862-1912) Ladislava Jandáska a Jana Pelikána; má 72 stran, 18 vyobrazení. Cena je $ 6.00 (U.S.). Objednávky vyřizuje bratr administrátor O. Stehlík, jehož adresa je na poslední straně tohoto časopisu. "... Během pobytu v Novém Jáchymově dokončil Tyrš druhou fázi svých universitních studií a 27. července 1860 byl promován na doktora filosofie. Plných 10 let tedy ztrávil studiemi jako základní přípravou na své životní poslání. Toto desetiletí, v němž ze zralosti dosáhl vyspělosti, bylo také desetiletím zkoušky naší vyspělosti národní: po vítězství reakce nad revolucí roku osmačtyřicátého bylo to desetiletí Bachova absolutismu, založeného na špiclování, pronásledování a policejním teroru. (Alexander Bach se stal ministerským předsedou za vlády nového císaře Františka Josefa I., který po abdikaci Ferdinanda V., zasedl v roce 1848 jako osmnáctiletý na rakouský trůn.) Znovu se zpátečnická vídeňská vláda snažila obrátit kolo dějin zpátky, znovu se pro porobené národy rakouské monarchie otevíraly brány věznic, zavedla cen- sura a umrtvoval jejich rodný jazyk. Náš národ se nijak statečně nezachoval: z rozjásaných ulic a tančících bálů se rychle stáhl a zalezl za své pece. Při pohřbu národního hrdiny Karla Havlíčka Borovského v srpnu 1856 ležel na jeho rakvi jediný věnec - trnová koruna od Boženy Němcové. I básníci, dříve světlonoši národního probuzení, píší už jen v symbolech a jinotajích: Cela- kovský vydává Ohlasy písní českých a ruských, Erben svou Kytici, Hálek a Neruda udržují svými písněmi a baladami aspoň duch českého vzdoru v nejširších lidových vrstvách. A zatím co se ostatní evropské národy sjednocují (v Itálii, v Německu) a bouří proti svým vládám (Francouzi, Madaři, Jihoslované, Poláci), naši politikové se štěpí: Palacký, uznávaný Otec národa, a brilantní diplomat Rieger v čele Staročechů se snaží získat výhody Cechům tím, že projevují hlubokou oddanost habsburskému trůnu, Mladočeši pod vedením radikálních politiků volají k odporu proti vídeňskému dvoru..." (Z třetí kapitoly knihy M. Jandáska "V zdravém těle zdravý duch".) 135 [pageend23]Vladislav Slavík "Je-li to vůle Boží, abych odešel z tohoto světa, pak mně tady neudržujte uměle." I v poslední den svého života si bratr Karel Bednář přál, aby zemřel tak, jak jeho otec a sourozenci před ním, bez umělého prodlužování. Tak ve středu, 19. srpna 1987, sedm týdnů po jeho 89. narozeninách, ztratilo sokolstvo v Americe svého posledního velikána a Sokol New York svého čestného člena. Jako devátenáctiletý mladík byl Karel Bednář odveden do rakouské armády a poslán na italskou frontu. Tam se mu podařilo přejít ke spojencům a přihlásil se do čs. legií, organizovaných gen. Stefánikem. Jako legionář se vrátil domů, ale v zápětí byl jeho pluk poslán na Slovensko, aby jej bránil proti vpádu Madarů. Když sokolské a legionářské pluky obnovily na Slovensku pořádek, zůstal tam bratr Bednář ještě několik měsíců a pomáhal při zakládání sokolských jednot v oblasti kolem Báňské Bystrice. Na jaře roku 1924 přijel s Valašskou kapelou do New Yorku a v létě téhož roku jej Sokol New York zaměstnal jako svého cvičitele. Třídy dorostu a mužů v jednotě vzrostly během půl roku natolik, že si toho povšimla celá krajanská Amerika. Slovenský Sokol jej pak požádal, aby převzal místo cvičitele v největší slovenské župě, Matúš Cák Trenčianský a v roce 1926 už byl zvolen náčelníkem Slovenské tělocvičné jednoty Sokol v USA. Zároveň se také stal cestujícím cvičitelem Svazu amerického sokolstva. Karel Bednář 1.. VII. 1898 - 19. VIII. 1987 V třicátých letech vedl slavné slety amerického sokolstva: roku 1936 v Madison Square Garden v New Yorku, kde Američané čs. původu demonstrovali svou důležitost po stránce politické a v roce 1939 na stadionu na Randall Island, rovněž v New Yorku, na němž krajanská Amerika přivítala presidenta Československé republiky dr. Edvarda Beneše, který sletem zahájil v Americe odboj proti nacistům za II. světové války. Úspěch těchto sletů, jakož i jeho zásluhou ustavený Svaz sokolstva východní Ameriky, prokázal všem vynikající organizační schopnosti bratra Bednáře. Bylo samozřejmé, že SOKOL V AMERICE ZTRATIL VELIKÁNA 136 [pageend24]také vedl delegace amerického sokolstva na všesokolských sletech v Praze; v této funkci se seznámil nejen s vedoucími osobnostmi Československé obce sokolské (COS), ale i s presidenty T.G. Masarykem a E, Benešem. V roce 1924 se stal redaktorem týdeníku "Slovenský Sokol", v jehož úvodnících vyzýval krajanskou Ameriku k boji proti nacismu a po válce, po únoru 1948, se otevřeně postavil proti komunistickému puči a volal po svobodných volbách v Československu. V té době byl bratr Bednář už uznáván za jednoho z vedoucích Američanů čs. původu. Překladem Tyršovy soustavy do angličtiny stal se bratr Bednář opravdovým velikánem, neboř tato kniha dává celému světu možnost čerpat dnes i v budoucnosti z nejlépe připravené a nejdokonaleji vypracované soustavy tělesné výchovy. V knize bratra Bednáře, "Sokol Manual", žije Tyrš a jeho soustava pro dnešní i příští generace. V roce 1974 se odebral na odpočinek do Allentownu, ve státě Pennsylvania, aby byl blíže svému synovi, Karlovi, který připravil jak jeho Sokol Manual, tak i mnohé jeho články, pro vydání v angličtině. V roce 1978 se opět, po 40 letech, vrátil na návštěvu do vlasti, aby tam oslavil své 80. narozeniny. Jeho rodná obec, Valašské Klobúky, mu připravila přivítání, hodné zasloužilého sokolského pracovníka. Když se vrátil, napsal ještě mnoho článků, připravoval dějiny slovenského sokolstva a pustil se do studia Moravských bratří. V roce 1980 jej Sokol New York jmenoval čestným členem. Tenkrát jsme za ním přijeli do Allentownu a z jeho popudu si udělali výlet po stopách Moravské bratrské církve a bratr Bednář nám vysvětlil historii této církve, která přinesla část moravského dědictví do Amerikv. Bratr Bednář v rozhovoru s bratrem J. Karabinem v minulém roce. (Bratr Karabin, místostarosta Slovenského Sokola, zemřel v květnu t.r.) Když jsem v den jeho úmrtí volal do sokolského tábora "Sokol Woodland" v Barryville, abych tam jeho skon oznámil, odpověděl dorostenec, který byl u telefonu, že je vedoucí není v táboře. Požádal jsem proto tohoto mladého sokola, aby smutnou zprávu předal vedoucímu, až se vrátí. Poznamenal jsem při tom, že on asi bratra Bednáře nezná. Mladík zaváhal a pak řekl: "Pravda, v životě jsem ho neviděl, ale znám ho, mám jeho Sokol Manual". Bratr Bednář nám zde na tomto světě zanechal svou knihu a své články, ve kterých jeho duch žije navždy. My, jeho spolupracovníci, si poneseme do konce svého života světlou vzpomínku na dobrého člověka, Karla Bednáře. 137 [pageend25]Jaroslav Hanuš (Z připraveného projevu k smutečnímu obřadu za bratra Bednáře) Bratr Bednář byl po celý život vzácným a vynikajícím sokolským pracovníkem, náčelníkem, organizátorem sokolských škol, sletů, národních oslav a posledně redaktorem sokolských novin. A ani na zaslouženém odpočinku nezahálel, nýbrž denně studoval sokolské dějiny a psal mnohé články a úvahy pro noviny nebo své přátele. Od založení ústředí čs. sokolstva v zahraničí, v roce 1950, měl stálý zájem o jeho činnost a účastnil se mnoha jeho schůzí, sletů a jiných podniků. Byl stále ve styku s jeho vedoucími, s bratrem Hřebíkem, se sestrou Provazníkovou a posledně s bratrem Waldaufem z Kanady. Jeho rady a zkušenosti byly námi všemi vysoce ceněny. Osobně mám na něho mnohé krásné vzpomínky z našich setkání, zvláště na naši poslední návštěvu u něho, kdy jsme s bratrem Slavíkem v jeho bytě s ním prodiskutovali mnohé sokolské slety Slovenského sokolstva, Americké obce sokolské a Cs. sokolstva v zahraničí. Bratr Bednář, ač těžce nemocen, nás udivoval výbornou pamětí a rozvážným hodnocením budoucnosti sokolstva v Americe a v zahraničí. Jeho skon je velikou a nenahraditelnou ztrátou nejen jeho rodiny, ale i všeho sokolstva a československého národního života v Americe. Budiž mu americká země lehkým a pokojným odpočinkem. Čin n o s t k pr o s pě c h u s o k o l s k é h o h n u t í Deset dnů před svou smrtí, 9. srpna 1987, zaslal bratr Bednář dopis starostovi Ústředí, bratru Dipl.Arch. R. Fialoví, v němž vyjádřil svůj dík za medaili Ústředí, jež mu byla udělena. Napsal v něm, mimo jiné: "Na XX. sletě Slovenského sokolstva v Americe, kterého jsem se ze zdravotních důvodů nezúčastnil, odevzdal bratr Vladimír Svoboda výstižným projevem zlatou medaili vašeho Ústředí do ruk mé snachy, sestry Bělušky Bednářové, která mne na sletě zastupovala... Do širokého rámce 50 let mé činnosti ve funkcích společného cvičitele, hlavního náčelníka a redaktora časopisu "Slovenský Sokol", zapadalo účelně i to, že z naší sokolské tiskárny začal v roce 1950 vycházet za redakce sestry Marie Provazníkové váš časopis "Československý Sokol v zahraničí"... Mimo to jsem organizoval hromadné zájezdy členstva a cvičenců ze slovenských žup Východní oblasti USA na slety Ústředí v Kanadě, do Toronta a Montrealu... Cokoliv jsem vykonal na "sokolské a národní roli dědičné", bylo vždy vedeno snahou, aby to bylo k prospěchu mé sokolské organizace, sokolského hnutí v Americe a ve svobodném světě vůbec... Děkuji vám za prokázanou poctu, také za své dosud žijící bývalé spolupracovníky, i za ty, kteří už nejsou mezi námi..." 138 VZÁCNÝ, VYNIKAJÍCÍ SOKOLSKÝ PRACOVNÍK [pageend26]ŽALOV Ve vlasti, v Nové Pace, zemřel 16. března 1987 dlouholetý věrný příslušník sokolského bratrstva, vynikající závodník, velký vlastenec a zasloužilý odbojový pracovník, bratr Václav Pavlovec. Narozen 5. prosince 1898 v Nové Pace, absolvoval v Hradci Králové Mistrovskou školu klempířskou a kurs o galvanoplastice a barvení kovů, a v roce 1925, po sňatku s Evženií, rozenou Feilovou, si ve svém rodném městě zavedl svůj vlastní, dobře prosperující podnik. Od svého útlého mládí byl příslušníkem Sokola a svou věrnost Tyršově myšlence prokázal již během prvních let Československé republiky, kdy jako dobrovolník v pluku "Nazdar" sokolské Stráže svobody, se účastnil bojů proti komunistickým oddílům Bély Khuna na Slovensku. V Sokole působil všestranně a vynikal zejména jako závodník v nářaďovém tělocviku, kde nějaký čas soupeřil se svým přítelem z mládí, pozdějším členem závodního družstva COS, bratrem Františkem Pecháčkem. Během nacistické okupace se ihned zapojil do sokolského odboje, nejdříve v "Sokolském obranném zpravodajství", později v organizaci "Jindra". Dík hrdinství bratra Pecháčka a jeho manželky Míly, unikl zatčení v době Heydrichiády, když ztroskotal pokus o převoz parašutistů, na jehož organizaci se podílel. Po celou dobu války pak vedl sokolské sabotážní akce u firem Siemens a Mercedes Benz a sokolskou pomocnou organizaci pro podporu rodin zatčených a pronásledovaných gestapem. Za své zásluhy v odboji proti nacistům byl po válce vyznamenán Cs. válečným křížem, medailí Za věrnost a několika dalšími řády. Po válce se opět zcela zapojil do sokolské a národní činnosti, za čež si vysloužil nenávist komunistů, kteří ihned po puči v únoru 1948 zahájili pronásledování celé jeho rodiny. V lednu 1949 byl zatčen jeho zeť, mjr.let. Otakar Hrubý, DFC., a vězněn dva roky s dalšími západními důstojníky v Mírově, v září 1952 byl zatčen jeho syn Radko a odsouzen na 12 let za "velezradu", v roce 1954 byl zatčen jeho druhý zet, skautský pracovník Jan Karlas, a odsouzen na 14 let; sám, po vyvlastnění jeho podniku, pracoval v n.p. Silniční stroje. V roce 1959 byl zatčen, a v únoru 1960 odsouzen na 5 let; po 4 letech se vrátil z Valdic se silně podlomeným zdravím. Na pohřbu, 20. března 1987, se s bratrem Pavlovceni rozloučil veliký počet bývalých sokolů, skautů, spoluvězňů a mnoho dalších občanů Nové Páky a okolí. Jeho celoživotní neochvějná věrnost Sokolu, svobodě a ideálům Masarykova demokratického Československa, byla vyjádřena Tyršovým citátem na jeho úmrtním oznámení, na němž byl také otištěn verš recitace prostných mužů XI. všesokolského sletu v Praze r. 1948, jenž výstižně vyjádřil náplň jeho příkladného života: "Ni zisk, ni slávu! Je jen jedna čest - pro život příštích vlastní život nést!" 139 VÁCLAV PAVLOVEC [pageend27]Ve Spojených státech, v San Francisku, podlehla 10. května 1987 po těžkém a nerovném boji se zákeřnou nemocí, příkladná vlastenka a oddaná příslušnice Sokola, sestra Zdena Marková. Pocházela z Klatov, kde se 27. října 1927 narodila, a kde také jako žákyně vstoupila do Sokola, jemuž zůstala věrná po celý život. Po komunistickém puči v únoru 1948 těžce nesla nastolený režim nesvobody a hrubého násilí a tři měsíce po svém sňatku s Jaromírem Markem, rovněž nadšeným sokolem, odešli do exilu. Již během pobytu v uprchlickém táboře Murnau v Západním Německu byli oba činni v tamní táborové jednotě, v župě Dr. E. Beneše v exilu. Po emigraci do Austrálie oba pilně pracovali v nově založené sokolské jednotě Perth a po přesídlení do Spojených států působili v Sokole na pacifickém pobřeží Ameriky, v Los Angeles a v Sokole San Francisco. Účastnili se veškeré sokolské a krajanské činnosti a byli iniciátory mnoha záslužných sokolských a národních podniků. Zákeřná nemoc zachvátila sestru Markovou před 12 lety, bojovala s ní těžce a trpělivě a snad jen její sokolská průprava od časného mládí jí dala sílu, že dokázala tak dlouho vzdorovat. Vzácné, vlastenecké srdce této příkladné sokolky, vzorné manželky, matky a babičky, dotlouklo 10. května, právě na Svátek matek, v mladém ještě věku 59 let. V městě Bethlehem, v Pennsylvanii, zemřel 17. května 1987, stižen srdečním záchvatem, významný dlouholetý představitel amerického sokolstva, místostarosta Slovenské tělocvičné jednoty Sokol v USA, bratr Joseph J. Karabin. Narodil se 9. září 1919 v Bethlehemu, kde ve svých 5 letech vstoupil do žactva místní jednoty Slovenského Sokola. Byl pilným cvičencem, účastnil se úspěšně mnoha sokolských sletů a závodů v nářadovém tělocviku a po přestupu z dorostu do členstva se stal nejdříve cvičitelem a pak náčelníkem své jednoty, v níž zastával postupně mnohé další funkce. Během druhé světové války sloužil v americké armádě, po válce byl zvolen náčelníkem župy Ján Kollár a vedl několik úspěšných sletů; později byl zvolen župním pokladníkem a župním starostou. Od roku 1954 působil v ústředí Slovenského Sokola v USA - v jeho hlavním sboru. Byl postupně zvolen vedoucím sportovní činnosti, členem a pak předsedou finančního odboru, a v r. 1966 místostarostou. Do této funkce byl opětovně volen a zastával ji až do své předčasné smrti, která jej stihla v plném ruchu příprav na XX. slet Slovenského Sokola ve Washingtonu, v jehož sletovém výboru až do posledního dne svého života působil. Kromě své neúnavné činnosti v Sokole, byl bratr Karabin znám a oblíben svou záslužnou činnosti v mnoha dalších krajanských i amerických spolcích a organizacích. 140 ZDENA MARKOVÁ JOSEPH J. KARABIN [pageend28]OHLASY A NÁZORY Co soudíš, milý čtenáři, o těchto osobních názorech? Poslední dvě čísla Sokola byla nyní zajímavější než obvykle a dovolím si k nim napsat své názory: V hlídce "Sokolský tělocvik" čísla 5.-6., na straně 64., jsem sestře, která nás pozdravuje z naší vlasti, velmi, velmi vděčná za její článek "Ve zdravém těle zdravý duch", neboř její cvičení a sestava jsou opravdu báječné. Rozmilé a vzácné jsou články z "Kroniky" čísla 4.-5. Týkají se dr. Karla Kramáře a kapelníka Františka Kmocha. Dr. Kramář se narodil 1860, zemřel 77-letý a osobně jsem ho viděla, v třicátých letech, když jsme jako děti s naší maminkou byly na pohřbu jeho ruské choti na hřbitově. Autor, který oba články napsal tak skvěle, by zasloužil velkou odměnu za to, že nám po mnoha letech představil tak velké množství našich slavných českých písniček od Františka Kmocha. Myslím a doufám, že tím udělal radost nám všem. Začneme tedy znovu s českými Kmochovými písněmi, a to po celém světě, kde všude naši žijí. "Ohlasy a názory" v čísle 6., strana 106., nadepsané "Chování sokolů", obsahuje tyto důležité věty: "... abychom se k sobě i jiným chovali vždy tak, jak se na sokoly a vzdělané lidi sluší..." a "... jak hřejí vzpomínky, jak se bratrsky a laskavě chovali bratři a sestry...", ale bohužel i další větu: "... jednoty, v nichž se vyskytuje nepěkné chování a nekázeň mezi členy." A já k tomu dodávám, bohužel se hrubě chovají také náčelnice. Jedna z nich mně chtěla předvést v Sokole ostatním členkám v mém správném ustrojení, ale nevzala mně normálně za ruku, nýbrž mně táhla za krk a za vlasy, a to v obrácené posici, čili jsem běžela pozpátku patami dopředu. Je to jistě nepochopitelné, ale jménem se nezmíním a nebudu žalovat. Bylo to pro mne přede všemi trapné a také bolestné. Musela jsem si toto dát líbit, ačkoliv jsem mnohem starší? Ovšem jsem jen členkou... V mnohých článcích musíme neustále číst, snad dvacetkrát za sebou, tituly Dipl.Arch. a Dipl.Ing. Musí-li být tento diplom neustále jmenován, nesměl být zapomenut ještě vyšší titul slavného sokola, Dr. Jindry Vanička, v článku na straně 58., čísla 4.-5. Zde byl jeho titul zcela přehlédnut a na straně 67., byl uveden pouze profesor Masaryk, bez titulu Dr. - Ve stejném článku bylo uvedeno známé jméno "Zborov". Bylo by nám možná milé, kdybychom se také znovu naučili onu vzácnou smutnou píseň: "Hoši od Zborova". Snad alespoň někteří z našich sokolů budou také souhlasit s mým návrhem naučit se českým písním. Také je smutné, že jiné národy, i když žijí v cizině, nezapomenou na svůj rodný jazyk a to už po staletí: Švýcaři, Němci, Francouzi, Italové, Spanělé - pro všechny je jejich jazyk svátý i v té cizině. Ale naši Češi? Snad se stydí za svůj jazyk? A to je hrozně smutné. Sami jste to prozradili v článku bratra Spánka "Chování sokolů" na straně 106., čísla 6. ("... výkřiky: No way!") POZNÁMKY K POSLEDNÍM ČÍSLŮM VĚSTNÍKU Hana Benešová, Curych, Švýcarsko. 141 [pageend29]Z ÚSTŘEDÍ na skladby sletových cvičení všech složek pro VII. slet Československého sokolstva v zahraničí roku 1990 v Paříži. Ústředí československého sokolstva v zahraničí rozepisuje tímto soutěž na skladby sletových cvičení všech složek pro VII. slet Československého sokolstva v zahraničí roku 1990 v Paříži. 1. Soutěž se vypisuje pro společná cvičení prostná pro žactvo (hoši a dívky od 6 do 14 let), pro dorost (hoši a dívky od 14 do 18 let) a pro členstvo (muži a ženy nad 18 let), jakož pro zvláštní vystoupení mužů, pro zvláštní vystoupení žen a pro vystoupení tanečních skupin. 2. Skladby mohou obsahovat cvičení prostná, nebo cvičení s náčiním, které je snadno dostupné. 3. Součástí každé skladby musí být patřičný hudební doprovod (kaseta) a videokaseta. Videokaseta slouží komisi k rychlému posouzení podaného návrhu. K jejímu nahrání stačí přecvičení jedním cvičencem - cvi- čenkou. 4. Časová délka trvání skladby má být pro žactvo 8 až 10 minut, pro dorost a členstvo nejméně 10, nejvýše 15 minut. 5. Vzhledem k omezeným možnostem nacvičování a secvičování sletových cvičení prostných se doporučuje, aby skladby byly jednoduché (na příklad s opakováním cvičebních celků též různými směry) a aby hudební doprovod byl výrazný a rytmický. 6. Při sestavování cvičení je nutné též dbát na to, aby autor volil velikost nezávislého cvičebního útvaru o nejvýše 4 cvičencích - 4 cvičenkách, aby bylo možné nacvičovat skladby také v jednotách s malým počtem cvičenců - cvičenek. 7. Soutěžní lhůta končí dne 29. února 1988. 8. Jednotlivé skladby v konečné úpravě, podrobně rozepsané, doprovozené hudebním doprovodem a videokasetou, musí být doručeny náčelnictvu Ústředí na adresu náčelníka (Bernhard Zoder, Untere Fabrik 22, CH-9100 Herisau, Switzerland), nebo na adresu náčelnice (Dagmar Bergová, Gott- liebenstrasse 337, CH-5726 Unterkulm, Switzerland). 9. Všechny došlé skladby budou posouzeny soutěžní komisí, ve které budou také členové cvičitelských sborů Ústředí. Konečné rozhodnutí na základě doporučení této komise učiní výbor Ústředí, jehož rozhodnutí bude konečné. 142 SOUTĚŽ Soutěžní podmínky: [pageend30]10. Rozhodnutí výboru Ústředí bude učiněno na jeho schůzi v dubnu 1988 v Paříži. Výsledek bude oznámen všem účastníkům soutěže a uveřejněn v časopise "Československý Sokol v zahraničí". 11. Soutěž je čestná, nemá hmotných cen. Přijetím skladby výborem Ústředí přechází autorské právo na Ústředí československého sokolstva v zahraničí. 12. Zájemci o soutěž, autoři cvičení a hudebních doprovodů si mohou vyžádat další podrobnosti od náčelníka nebo náčelnice Ústředí. Vzhledem k umožnění jmenování členů soutěžní komise, žádáme bratry a sestry, kteří se soutěže aktivně účastní, aby svoje rozhodnutí sdělili do konce září 1987 na adresu náčelníka nebo náčelnice Ústředí. Soutěžící nemohou býti členy soutěžní komise. Nazdar! Ústředí československého sokolstva v zahraničí Ludovít Král jednatel Dagmar Bergová náčelnice Rudolf Fiala starosta Bernhard Zoder náčelník 26. června 1987. Soutěžní podmínky byly zaslány členským župám Cs. sokolstva v zahraničí 26. června 1987 se žádostí, aby vypsání soutěže bylo oznámeno všem členským jednotám žup, případně jejich členům, přicházejícím v úvahu k aktivní účasti na soutěži. Bratr starosta členstvu: Sestry a bratři: Vaše přátelská slova řečená a poslaná mi ve chvílích, kdy jsem byl pověřen úkolem, ke kterému se cítím vše možné, než povolaným, byla a jsou mi posilou k plnění úkolů, které mi byly vaší volbou dány. Pomáhejte mi slovy kritiky i kladného hodnocení. Jen tak budu moci splnit aspoň část toho, co se bude ode mne očekávat a co s vaší pomocí se budu snažit splnit. Dík vám všem! Váš Rudolf Fiala starosta Cs. sokolstva v zahraničí 143 [pageend31]ČESKOSLOVENSKÉHO SOKOLSTVA V ZAHRANIČÍ Če s k o s l o v e n s k y s o k o l v z a h r a n ič í - Cz e c h o s l o v a k s o k o l a b r o a d Majitel a vydavatel: Ústředí československého sokolstva v zahraničí Owner and publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné $ 6.00 (U.S.) ročně - Subscription $ 6.00 (U.S.) per year. Administrátor - přijímá změny adres a předplatné ze všech zemí: Subscription orders, changes of address should be directed to: Otto Stehlík, 1665 Bloor St.East, Apt. 1001, Mississauga, Ont., Canada L4X 1S4 Redaktor: Jan Waldauf, 2333 Kenbarb Road, Mississauga, Ont., Canada L5B 2E9 5.-9. Čer venc e 1990 VII. SLET PAŘÍŽ. FRANCIE [pageend32]