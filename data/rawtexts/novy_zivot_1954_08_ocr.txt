PAVEL JAVOR: MODLITBA K SV. VÁCLAVU (K 28. ŘÍJNU) Moře křivd a utrpení, rány morové jdou tou nejkrásnější zemí světa v zamyšleném září, koncem léta, svátý Václave. Ani vypovědět nelze, jak trpí Tvůj lid. Ty jsi jeho orodovník, naděje i štít! O Tvou jasnou přílbu rozrážel se nepřátelský šik. Spíše úsměvem a Božím slovem nežli kopím, sudlicí a kovem znal jsi vítězit. — Vida, jak se nepřátelé tísní u Tvých prostých vrat, vycházel jsi bez zbraně a s písní brány otvírat. Jasná žita šuměla Tvou zemí, rděl se vinohrad. Jak se štípí štěp a lýko vize, učil jsi svůj lid — sám selský kníže — a lid Tě měl rád. Pod Tvým vlídným slovem smutné, duše rázem okřály, jako bys ty chudé, opuštěné, balil do šály. — Slyš, jak Tvůj lid opuštěný sténá, jak se cizák rve o kus Tvého zrazeného věna, svátý Václave. Ani vypovědět nelze, jak trpí Tvůj lid. Ty Jsi jeho orodovník, naděje i štít! Všemi opuštěná perla ticha vprostřed rodných skal, vzrušeně a horce země dýchá — T y jsi její balsám, lék na její žal ... Kdo tu zemi vysvobodí, kdo ji uchovát Kéž se změní v bojovníky vojska duchová ! Srdce máme ustýskaná, slzy od krve -— Doma se i skály hroutí. Nedej, nedej zahynouti, svátý Václave ... N A DALŠÍCH STRÁNKÁCH 8. Č ÍS L A : Fransrl: Sjednocená Evropa a zotročené národy. - Čep: Vykoupení láskou. - Heidler: Pět lidských profilů. - Tomáš: Kámen, který ani Pán Bůli nemůže nadzvednout. - Petr: Triumfy Moskvy. - Pánek: Podobenství o hřivnách a exil, - Americká velvyslankyně o růženci. - Situace v Československu. Jíubriky: Poznámky. - Křesťan a svět. - Zprávy z Říma. - Literární soutěže KA, KR, RSE 1954. - Křesťanská akademie. Ř ÍJ E N - 195 4 - V I - 8 [pageend1]SJEDNOCENA EVROPA A ZOTROČENÉ NÁRODY EMIL FRANZEL Dr. Emil Franzel, známý historik, státní biblio- tekář v Mnichově, jeden z hlavních spolupracovníků katolického sudetoněmeckého sdružení »Ackermanngemeinde« měl 26. srpna v Kónigsteině v Německu na kongrese » Církev v tísni« přednášku : » Kde stojí Evropa?« Přednáška vzbudila obecný zájem v řadách četného posluchaěstva z 21 národů. Doufáme, že hlavní myšlenky přednášky, které autor nastínil v tomto článku psaném pro Nový život, budou nejen užitečnou informací, nýbrž upozorní na řadu problémů, které musejí být životním zájmem každého českého katolíka. V poslední době se také v katolickém táboře ozvaly vážné hlasy, které se obracejí proti úplnému ztotožňování křesťanství s E v ropou, a zvláště se západní kulturou, jako s jedině pravým obsahem pojmu Evropa. Nejotevřeněji se tento pochopitelný, a po mnoha stránkách oprávněný protest proti příliš hlasité a často laciné politické reklamě evropského společenství projevil v knize jesuity P. Brockmoellera. Mnoho se mluvilo o této knize. Křesťanství, praví tam P. Brockmoel- ler, bylo zde před Evropou, existovalo spolu s Evropou i mimo ni, a bude existovat i bez Evropy, i tenkrát, až Evropa snad zde už nebude — ledaže by se snad křesťanství dopustilo chybného kroku a spojilo svůj osud s kulturou odsouzenou k zániku a časově omezenou. Tvrdí-li někdo, že politický a kulturní zánik Západu znamená nutně též konec Církve, pak opravdu Církev ohrožuje ; naopak musíme se pokoušet smířit křesťanství s politickými a kulturními formami atomového věku, (mohli bychom ovšem říci i věku lidových mas nebo technického a globálního věku). — Můžeme s tímto názorem souhlasit, pokud zavrhuje blud. Církev Kristova, která je založena na skále a kterou brány pekelné nepřemohou, zcela jistě přetrvá všechny katastrofy až do skonání věků. Je též správné , že Církev nežije z Evropy, nýbrž naopak Evropa žije z křesťanství; Evropa byla skoro zničena už tehdy, když jejími základy zachvěl racionalismus a volnomyšlenkářství, a podobně dnes protikřesťanské síly ohrožují zároveň samu Evropu. Byl to protestant a konservativní socialista Augustin Winnig, který již roku 1937 ve vynikajícím a především německé mládeži určeném spise zakrytě kritisoval protikřesťanskou » evropskou politiku « německého národního socialismu. Tvrdil tam, že kříž sice může existovat bez Evropy, ale nikoliv Evropa bez kříže. Pravil též, že jen z Boží vůle jsme se stah nositeli kříže ; Bůh nám jej může opět vzít, a odevzdat jej na př. východním národům, staneme-h se ho nehodní. Při všech těchto správných úvahách, neměli bychom však zapomenout, že by s evropskou kulturou, jak ji vytvořilo křesťanství: Církev, církevní řády a jednotliví velcí biskupové a církevní učitelé, zanikly i nesmírné mravní, duchovní a kulturní hodnoty. Všichni si však musíme přát, aby tyto hodnoty přešly neztenčeny do každé nové kultury. K nim patří — abychom jmenovali alespoň některé — ■ idea právního státu a idea míru (jak ve smyslu » Pax Romana « — mír římského impéria, tak i jako » Treuga Dei « — Boží mír). Bez nich by nebyly ani myslitelné nějaké svazky mezi národy. Dále i duch obce — com- munitas — , tedy společenství, v němž splynul pojem starověké » poliš « s obcí křesťanskou — communitas, — ■ federalistický princip s myšlenkou vzájemné pomoci jednotlivých údů ve státě a ve společnosti. Sem patří i idea o ceně a vznešenosti práce, jak ji umožnili teprve benediktini svým » Ora et labora« . Dále duch nezištného hledání vědecké pravdy, pojem umění jako bohoslužby a obohacováni díla stvoření. Mnohé z těchto hodnot mají kořen už v předkřesťanské antické kultuře a křesťanství je jen zdokonalilo. Jeho prostřednictvím byly pak odevzdány západnímu světu. Stačí na příklad jen vzpomenout na zajímavou přeměnu pojmu » Pax Romana « : od míru římského impéria, který zaručovalo sekulární právo a moc zbraní, ke křesťanské ideji míru, který objímá celý svět, — abychom si jasně uvědomili, oč zde vlastně jde. Jistě nebudeme moci do nového věku prostě přenést vnější formy západní kultury, které se ostatně po mnoha stránkách změnily od evropského ranného věku až k pozdnímu baroku. Nanejvýš bychom je mohli převzít tak, jak 130 [pageend2]jsme převzali a zdokonalili četné formy antiky. Ale problém, jako je na př. stavba náboženské budovy, kostela, ve věku skla, betonu a neonu s ampliony a televisním zařízením, — kterým se dnes zabývají stejně architekti a kněží, psychologové a filosofové, ■— nám dostatečně ukazuje, jak je těžké představit si křesťanství, které se nechce znát k žádným tradicím. S druhé strany nám tento problém také ukazuje, jak těsně jsou s evropskou kulturou spjaty mnohé předpoklady naší víry, k nimž patří na př. liturgická tradice, sementika a nauka o posvátných symbolech, realita mystických jevů a pojem metanoie, vnitřního obrácení. Nikdo nepociťuje bolestněji a plněji, jak důležité je evropské dědictví pro šíření a zachování křesťanství jako zotročené národy za Železnou oponou. Ty prožívají opravdové » přehodnocení všech hodnot«, a jsou živými svědky skutečnosti, že bez pojmu právního státu, bez svobodné vědy, bez náboženské výchovy, bez skutečného rodinného života, bez pravé kultury, bez všeho toho, co v Evropě ještě stále považujeme za samozřejmé a čeho si proto dostatečně nevážíme, — i sémě víry padá na kamennou půdu v nejširších vrstvách, u mládeže, stejně jako mezi dělnickými masami velkoměst. Nemají-li zahynout miliony duší, nemá-li být některými průvodními projevy techniky (filmem, rozhlasem, televisí atd.) zničena duše — jak to vyjádřil v listě k jednomu sjezdu německých katolíků i svátý Otec, — pak se nesmí křesťan bezmyšlenkovitě upsat mocnostem příštího tisíciletí, jak to doporučují někteří z našich bratří u víře. Křesťan především musí zachránit nebo obnovit v Evropě to, co na ní kdysi bylo křesťanské. A jako, podle slov Teodora Haeckela, to nebylo náhodou, že nad hlavou Ježíšovou na kříži byl nápis ve třech posvátných jazycích : latinsky, řecký a hebrejsky, a jako si nedovedeme představit náš církevní život bez jakékoliv spojitosti s těmito řečmi, světem označovanými za mrtvé, stejně tak není náhodou, že fUm leží v Evropě, že se odtamdtud šířila do světa Kristova blahá zvěst, ani není bez významu, že mezi Čenstochovou a Fatimou, mezi Monte Cassinem a irskými kláštery leží slavná poutní místa a střediska evangelisace. Ale zůstaňme u příkladu zotročených národů. Naděje, že jim bude zpět získána náboženská svoboda, závisí od dalšího vývoje Evropy a evropské myšlenky. Pro obyvatele západní Evropy, ba ani západního Německa, to není vždy lehké pochopit. Mluvilo se mnoho špatného o » Malé Evropě« a o » Nejmenší Evropě«. A co si představují pod pojmem » Větší Evropy« politikové, kteří operují těmito hesly proti Schumanovi, De Gasperimu a Adenauerovi? Myslí vždy jen na Anglii a na Skandinávii, třebas tyto země nikdy plně nezažily evropské osudové společenství — již z geopolitických důvodů — a tím více ještě, pohlédneme-li na jejich dějiny. S druhé strany právě evropská levice, která se obrací proti » Malé Evropě «, nechce ani slyšet o tom, že od tisíciletí patří k Západu i Poláci a Litevci, Čechové a Charvaté, Slováci i Slovinci, Maďaři i Rumuni; ani nechtějí přiznat, že » Větší Evropu « musíme vytvořit právě osvobozením těchto národů. Spojení Evropy, a zvláště německofrancouzské dorozumění, proti němuž nyní útočí Menděs-France — mimochodem řečeno politik stejně protikřesťanský jako protievropský — mohlo by ze dvou důvodů velmi mnoho přispět k záchraně zotročených národů. Za prvé by vytvoření evropské federace odstranilo dosavadní převahu Sovětské unie na evropském kontinentě. Aniž by se posunula nějaká hranice, nastalo by nové rozdělení politické rovnováhy mezi Vla- divostokem a Biskají. Není totéž, zda na západ od Železné opony leží některé větší a řada menších států, jejichž minimální vojenské síly jsou sceleny právě tak málo jako jejich hospodářské možnosti, anebo zda Sověty a satelitní blok hraničí s Evropskou federací, jejíž roční produkční kapacita více než 40 milionů tun ocele je podřízena zřízením nadnárodního charakteru, které onu kapacitu řídí a ji úměrně rozdělují, a jejichž 43 aktivních divisí, a rovněž tolik záložních, by tvořilo jednu armádu pod společným velením s jediným generálním štábem, a která by měla oporu v nejtěsnější spolupráci s armádou Spojených států severoamerických a Velké Britanie. Druhý důvod, proč by Evropská federace přispěla k záchraně zotročených národů je v jejím okouzlující^ vlivu, který by měla na ony národy. Není, lhostejné, zda, Polsko 131 [pageend3]hraničí s Německem anebo s německým státem, který je členem Evropské unie, zda Čechové budou vyjednávat ve sporných otázkách s německou vládou anebo s ministrem zahraničí evropského politického společenství a s evropským parlamentem. Komunismus se opírá v satelitních zemích o národnostní ideologie a o stará záští. Svou propagandou namlouvá slovanským národům, že by byly vydány na pospas pomstě Němců, jestliže by je Rusko dále nechránilo. Připomíná jim utrpení německé okupace, Hitlera a Himmlera, Heydri- cha a Rosenberga. Také německý národ by si měl uvědomit skutečnost, že vzpomínka na Hitlerovu dobu bude žít ještě po staletí, a že je spojena s výčitkami svědomí, které zase cítí Čechové a Poláci při vzpomínce na vlastní nespravedlivé činy při odsunování Němců ze svých území. Lze si vůbec představit, že by Poláci a Němci, Češi a Němci spolu jednou klidně vyjednávali po tom všem, co se stalo, a se dohodli o sporných nebo palčivých otázkách, které plynou na příklad z hranice Odra-Nisa nebo z vyhnání Němců ? V každém případě by bylo lehčí, kdyby němečtí sousedé vyjednávali se zástupci Evropy, kdyby Němci směli projevit svá přání po smíru prostřednictvím evropského grémia. Německá velmoc s vlastní armádou bude pro sousedy Německa vždy hrozivým přízrakem ; budou si myslit, že je před ním zachrání jen spojenectví s Ruskem. Nebudou-li však tyto národy stát proti Němcům osamoceny neb spojeneckými smlouvami pochybného rázu (jako roku 1938 a 1939) spíše ohroženy než chráněny, nýbrž budou-li moci vstoupit do evropského společenství, jehož zákony by byly společně zaručeny Francouzi, Italy, Holanďany, Poláky, Maďary, Čechy atd., a bude-li toto společenství v přátelském poměru s anglosaskými mocnostmi, pak odpadne onen strach, pak bude svržení sovětského jha pro tyto národy jakýmsi vábivým cílem, pak by našla také Francie žádoucí protiváhu proti německé hegemonii v Evropě a jistotu, že se jednotná Evropa nestane záminkou pro německý imperialismus. Konečně musíme uvážit, že se » mezievrop- ské « problémy vůbec nedají řešit, jestliže pro ně nenajdeme nové formy mezinárodního práva. Spolkový kancléř Adenauer mluvil loni o takových nových formách, o jakémsi » kondo- miniu « — » spoluvlastnictví« ve sporných územích. Vyřešení sárské otázky, rovněž překažené na nedohlednou dobu Menděsem-Fran- cem, by bylo užitečným vzorem pro vyřešení hornoslezské otázky, nebo problému ústí Odry, Visly a Němému, stejně jako pro řešení otázky terstské. To, co se jeví bez evropského společenství jako ne vy řešitelný problém, stane se jednoduchým, až zde jednou bude Evropa. Churchil způsobil nesmírnou škodu, když loni mluvil o německoruském Locarnu, a když radil Polákům, aby se obětovali pro » bezpečnost « Ruska. Nejde zde o německo - ruskou otázku, nýbrž o spor mezi Evropou a Ruskem, a v něm Poláci, Čechové, Maďaři i Slováci patří k Evropě. Aby tato nesmírná skutečnost, která mění poměr sil v studené válce, byla uznána a mohla se stát činem, musí být stvořena Evropa, Je to i v zájmu křesťanů, jejichž duše jsou v sázce. VYKOUPENI LÁSKOU JAN ČEP Přinášíme vám dnes v překladu a se stručným komentářem Jana čepa úryvek z románu německého autora Stefana Andrese : Utopia. Stefan Andres se narodil roku 1906. Syn mlynáře. Měl být knězem. Ale nedošel k cíli. Oženil se se ženou židovského původu. Za Hitlera opustil Německo a usadil se v Itálii, poblíž Neapole. Středozemí ho okouzlilo. Většina jeho knih je psána na náměty italské, španělské a řecké : El Greco maluje velkého Inkvisitora, Řecké novely, Utopia. Jeden z jeho posledních románů, Svatba nepřátel, se zabývá vztahy francouzsko-německými. Nyní žije na březích Rýna. Příběh románu Utopia, o kterém si dnes chceme říci několik slov, se děje ve Španělsku v době občanské války. Problém románu však není položen v termínech politických, nýbrž metafysických a náboženských. Jména politických a vojenských protagonistů nejsou ani vyslovena. Dvě hlavní postavy příběhu, zajatý voják Paco z jedné armády a poručík Pedro z armády druhé, se setkávají na jedno necelé odpoledne, avšak těchto pár hodin stačí na to, aby se naplnily i duchovní osudy obou mužů. 132 [pageend4]Síla tohoto románu je právě v tom, že velikost námětu je v něm spojena se vzácným mistrovstvím psychologickým a uměleckým. Není tu takřka jediného slova, které by nezasáhlo čtenáře doprostřed prsou. Nesmírně zhuštěný děj připomíná známé tři jednoty klasické tragedie. Do karmelitánského kláštera, jehož mniši byli povražděni, je přivezen houf zajatců. Mezi nimi je odpadlý kněz, který býval mnichem právě v tomto klášteře. Je na svou žádost zavřen do cely, která bývala jeho před dvacíti lety. Když se velitel vězení, mladý poručík Pedro, doví, koho má před sebou, začne zacházet s tímto zajatcem jako s osobou privilegovanou. Donese mu svačinu, omeš- kává se v jeho cele, klade mu všelijaké otázky. Ale poslechněme si raději sami úryvek jejich rozhovoru : » Byl byste ochoten mě vyzpovídat ? « zašeptal poručík sípavě. Paco se při těch slovech prudce opřel o lenoch židle, až dřevo zasténalo. Nastalo ticho, v kterém se ozýval jenom kovový bzukot komára. Paco se po něm ohnal, ale když otevřel dlaň, byla prázdná. » Co vás to napadá «, řekl nedbale ; » já jsem přece námořník .« » A já zase právník ; chci říci — dokončoval jsem studia, když vypukla válka. Ostatně tomuhle jsem se naučil už ve škole : vy jste pořád kněz, zůstala vám všecka moc .« Paco vstal a postavil se k oknu. Slunce bylo sotva na píď nad obnaženou linií pahorků, mohl se mu dívat rovnou do tváře ; ale když se potom obrátil do stínu cely, tančila mu před očima samá slunce, narážela na sebe a potom se rozplývala. » Ovšem, ovšem « říkal Paco, jako by ko- nejšil dítě. » Ale jako kněz vyobcovaný bych vám mohl dát rozhřešení jenom in articulo mortis, jak zní technický termín. A tady přece nelze předstírat, že umíráte .« Poručík vyskočil: » Zlořečená theologická hatmatilka! Kdybych se necítil v nebezpečí smrti, dal bych si na čas!« Paco zvedl hlavu a zadíval se na něho pozorně, ale zároveň s velikým soucitem :» Nebezpečí smrti? « řekl. »Jakáž pomoc! Je válka ! « Poručík máchl opovržlivě rukou : » V álka! Na tohle nebezpečí právě nemyslím, ačkoli by to stačilo — chci říct, ke zpovědi. Ale je tu něco jiného. Probouzím se ráno co ráno zmáčen potem. Říkám Vám, že je to svinstvo ; nikdy jsem ještě nezakusil nic takového ; musily se mi připlést ty zlořečené jeptišky ... « Věta se vzpříčila v hrdle, ale potom přeskočila přes překážku se strašným zaklnutím, které se oplzle vysmívalo mateřství Mariinu. » Vaše kletby jsou odporné. A to všechno pro několik ztřeštěných jeptišek, poručíku doně Pedro? « Poručík spolkl s povzdechem výčitku a svěsil hlavu : »Ach ano, všecko*si kazím, ale kdybyste věděl! Večer, když si lehám, mám strach ze svých snů. Vysmívejte se tomu : já, otrlý voják! — Jako by na mne někdo číhal, někdo, koho poslaly ty jeptišky ... .« Paco se zeptal roztržitě : » Co za jeptišky? « Poručík se odvrátil s hrůzou : » Až potom, Padre, je to strašné. Až ve zpovědi ... .« Souběžně s rozhovory, které vede zajatec Paco s poručíkem Pedrem, probíhá samomluva bývalého mnicha s vlastními vzpomínkami, s vlastním svědomím. Dávno, před dvacíti lety zápasil v této cele mladý mnich Padre Consalvez se svým pokušením, se svými pochybnostmi. Zoufal tenkrát nad Bohem a nad sebou samým. Kristus řekl svým apoštolům, že změní svět. A svět zůstává nezměněn. Paco mnich sníval v této cele o lidstvu podivuhodně osvobozeném křesťanským poselstvím, o lidstvu povýšeném do stavu ideálního štěstí. Zajatý voják Paco, odsouzený k smrti, rozeznává po dvaceti letech na stropě cely vlhké skvrny, na které kdysi navazoval své vidění šťastné lidské Utopie. Připomíná si však také, co mu odpovídal starý mnich, Padre Damiano, kterému se svěřoval se svými sny : , » Bůh nevstupuje do Utopie. Na tuto zemi vlhkou slzami však přichází stále. Neboť na ni nachází chudobu, hlad, nekonečné utrpení. Bůh miluje to, co je od základu jiné než On. Je mu zapotřebí — rozumějte mi dobře, pro lásku k Jeho svátému jménu ! — Je mu v jistém smyslu potřebí hříšníků. Vylévá svou lásku, obnovuje všecko. Vesmír je jeho milovaným dítětem. Bůh miluje svět, protože 133 [pageend5]svět je nedokonalý. My jsme Utopie Boha, avšak tato Utopie se teprve tvoří .« S ta ^ Padre Damiano předpověděl také mladému mnichovi, když opouštěl klášter a řád, odcházeje za svobodou světa : Umřete v K arm elu! — Starý mnich byl zabit poručíkem Pedrem. Paco se vrátil proti své vůli, a jeho kněžská duše, zavalená dvaceti lety divokého života v zdánlivé svobodě hříchu, jako by se v něm opět probouzela. Jako by odpovídala na podivnou úzkost mladého důstojníka, který se dovolává theologie toho, koho zabil. Paco ví, že by mohl uniknout. Mříž na okně je přepilována. Podařilo se mu schovat nůž, který mu poručík přinesl na rozkrájení sýra. Vězňové jsou hlídáni jenom poručíkem a dvěma vojáky, kteří obsluhují dvě strojní pušky. Venku je slyšet střelbu z děl, fronta se blíží, každou chvíli může přijít rozkaz k ústupu. Vězňové budou bezpochyby postříleni. Není Pacovou povinností, aby zachránil sebe i je? Paco se vskutku rozhodne, že vyhoví poručíkovi, vyzpovídá ho a po rozhřešení že ho zabije. Scéna noční zpovědi v knihovně kláštera, za dunění blížící se střelby, je hodná obrazu Goyova. Z telefonu, který stojí na stole, může přijít každou chvíli rozkaz k masakru vězňů. Zpovědník se sklání nad kaj leníkem a v jeho kapse je zastrčen nůž. Avšak Paco nepoužije nože, o který se klečící don Pedro poranil. Jako by byl zasáhl sám Bůh. Paco najednou ví, že se musí vytrhnout aktem lásky z krvavého řetězu vražd, a nikoli se na něj navázat jako další článek. Nenutí ani svého kajícníka, o kterém tuší, že je právě tak blízek smrti jako on sám, aby odepřel provést strašný rozkaz. Poručík patrně padne jako statečný voják, kdežto on sám volí cestu mučedníka. Poslechněme si závěrečnou scénu Andresova románu, v které dává Paco v klášterním refektáři hromadné rozhřešení vězňům před popravou ; » Paco stál obrácen zády k okénku od kuchyně. Bylo mu trapno hledět na zajatce ; když Pedro vyšel a on zůstal sám s těmito muži, cítil ještě bolestněji tíhu své odpovědnosti. Připadal sám sobě jako špatný herec, který změní svou úlohu během představení a zkrátí celý kus. Co udělal s nožem a se všemi ostatními příležitostmi k úniku? Kdyby byl měl některý z těchto lidí jenom část těchto příležitostí, byli by už teď patrně všichni na svobodě. On však místo toho objal kata, vyměnil s ním zdvořilá slova — ■ zkrátka dalo by se říci, že se s ním dohodl. Co je těm druhým do toho, že on sám je hotov umřít? Oni nechtějí umřít, stačí se na ně podívat. Část zajatců už klečela, ostatní zůstávali stát, ale bez protestu. Neklekali spíše z rozpaků ; někteří se strkali lokty a něco si šeptali ; zrovna před pultem stál chlapík s širokými rameny a usmíval se od ucha k uchu ; jakoby shovívavě, zvedal hned pravou nohu, hned levou, špičky bot od sebe. Byl to možná námořník. Paco počal mluvit namáhavě, ale hlasem prostým a pevným ; usmál se dokonce, když říkal, že je válka a že člověk nemůže vědět, s které strany ho zasáhne smrtelná rána. Proto všichni, kdo mají něco na srdci — nejenom hříchy, ale také starosti, zármutek — mají myslit na Boha, jako myslí na ženu, na otce a na matku. A mají myslit na svého Otce v nebesích se stejnou láskou a se stejnou touhou jako na své nejbližší. Nikdo nemá svalovat odpovědnost za to, co se děje, na Boha, nýbrž na lidi, a také na sebe samého. Všecko naše násilí se nakupilo, a nyní je rozpoutáno, řekl a dodal spěšně: Ale také všecka naše nerozhodnost, naše zbabělost před činy neobvyklými, ba i náš strach z prolité krve, neboť kdyby byl jeden z nás včas použil nože ... Ale přátelé, podrobme s e ! Bůh je jediným soudcem, a Bůh je dobrý! Potom pronesl rozhřešující formuli — znal ji ještě z paměti, slovo za slovem : » Indul- gentiam, absolutionem et remissionem ... «. Jaké hory dobroty a milosrdenství v těchto slovech tak studeně právních, pomyslil si ještě. A když udělal znamení kříže a zavolal do síně silným hlasem Amen, uslyšel za sebou známý zvuk vysunovaného okénka, zvuk, který zníval kdysi tak slibně. Mezi zdmi se ozval prudký rachot, jako by sálem projížděl neviditelný žací stroj. Paco uslyšel výkřik a uviděl, jak muž s širokými rameny, který stál před ním, zvedl paže do vzduchu ; několik mužů padlo vpravo od něho, a sám ucítil, jak ho něco udeřilo mezi lopatky ; padl [pageend6]naznak a padal tiše jako do nekonečné, měkké propasti, do které se bude moci hroužit věčně, aniž kdy narazí na dno .« Přes toto tragické rozuzlení nepůsobí An- dresův román dojmem skličujícím. Zanechává naopak u čtenáře pocit jakéhosi očištění a vykoupení, tak jako řecké tragedie, tak jako ticho, které se rozestřelo nad světem mezi ukřižováním a zmrtvýchvstáním. André Rousseaux, francouzský kritik An- dresova románu, končí svůj referát o Utopii těmito větam i: » Jenom Bůh mohl rozhodnout, zdá se mi, v strašlivé volbě, která se kladla svědomí Pacovu : Tím, že ušetřil Pedra, obětoval nejenom sám sebe, ale i své druhy v zajetí. Neměl zabít poručíka, aby je zachránil? Avšak zasáhlo-li rozhodnutí Boží, bylo to proto, že Paco sám se mu už v hloubi srdce odevzdal. Něhot Bůh je přítomen v tomto dobrodružství od první chvíle. Síla této knihy je právě v tom, že nadpřirozeno v ní není jenom dekorativním pozadím nebo scénickou hudbou, dává jednajícím osobám partnera tak mocného, že zcela přetvořuje divadlo, v kterém jsou účastny všecka hnutí jejich přirozenosti«. Řekněme ještě, že román Stefana Andrese patří ke knihám, které vydávají srdcervoucí svědectví o naší době ovládané krutostí a strachem, která však touží po vykoupení láskou. Smysl Andresová příběhu je ten, že vysvobození z naší bídy nám může být darováno i uprostřed samého utrpení, a že strach a smrt nad námi nemají moci. PĚT LIDSKÝCH PROFILŮ A L E X A N D E R H EID LER Bernard Shaw kdesi napsal : » Zatím vyučujeme dějepisu na životech ničemů, kdy mu začneme učit na životech světců? « Kdoví co měl ten starý ironik za lubem, když se najednou vyjádřil tak zbožně. Ale volky nevolky řekl velkou pravdu. Jsou dějiny lidské bídy, a těm lze vyučovat na životech ničemů. Ale jsou také dějiny Boží milosti, a ty poznáváme na životech světců. 12. června prohlásil Pius X II. za svaté pět lidí, kteří žili v rozpětí let 1737 až 1857. Zadívejme se na jejich životy v časovém pořadí. Když se 27. prosince 1737 narodil ve španělské Saragosse Josef Maria Pignatelli, žila ještě celá jihozápadní Evropa ve znamení katolické barokní kultury a jen v uzavřených kroužcích mladých výstředních šlechticů se hovořilo o tom, čemu se později říkalo osvícenství. Ale již tehdy si katoličtí panovníci osvojovali větší a větší moc i nad Církví ve svých státech. Pignatelli se měl stát svědkem onoho dramatu, ve kterém se napřed starý absolutismus spojil s osvícenstvím a pak mu podlehl v revoluci ; ale revoluce zrodila nový absolutismus ve znamení Napoleona Bonaparte. Každá z těchto etap si vyřizovala své účty s Církví a nejvíc na to doplácel jesuitský řád, do kterého mladý Pignatelli roku 1753 vstoupil. Po lidsku řečeno měl smůlu, a když už měl takové sklony, byl by se měl narodit v jiné době. Ale ve skutečnosti z něj právě jeho doba ukovala světce. Hrdinský zápas tohoto muže o věrné uchování původních řádových ideálů v nejnepříznivějších poměrech znamená v dějinách Boží milosti víc než předchozí úspěchy leckterých barokních jesuitů, kteří se těšili přízni mocných tohoto světa. — Zatím co v letech 1763 až 1767 už byla celá Evropa zaplavena proti jesuitskými letáky, plnými nejnesmyslnějších pomluv, takže se mohlo zdát, že není pod sluncem větších zločinců než jesuité, obcházel mladý jesuita Pignatelli saragosské brlohy, nemocnice a věznice, a s nesmírnou obětavostí se staral o duše i těla těchto vyděděnců společnosti, která byla tak pyšná na svůj pokrok. Ačkoliv pocházel z vysoké italsko-španělské šlechty, miloval ho španělský proletariát. Pro jeho laskavou péči o vězně a odsouzence mu říkali »táta oběšenců«. Ale roku 1767 byl učiněn náhlý konec této lidumilné práci. Španělský král Karel III. vypověděl všechny jesuity ze své říše. Bylo jich asi 5.000. Dal je napěchovat do malých lodí — a jděte si kam chcete, lépe řečeno, kde vás jako žebráky přijmou. Otec Pignatelli odmítl všechnu protekci, která mu byla nabízena vzhledem k jeho vznešenému rodu, a dobrovolně sdílel tragické dobrodružství svých spolubratři. Brzy v tomto slaboučkém mladém knězi viděli všichni svého 135 [pageend7]vůdce, který za všeobecného zmatku dovede improvisovaně organisovat a klidně zachraňuje, co se vůbec zachránit dá. Nikde tytro - sečnické kocábky nechtěli přijmout, plavili se od přístavu k přístavu, okolo celé Itálie, až se dostali do Ferrary. Ale jakmile se tam trochu zabydleli, podlehl papež ELlement X IV . zběsilému nátlaku bourbonských dvorů a roku 1773 Tovaryšstvo Ježíšovo, neboli jesuitský řád, vůbec zrušil. Pignatelli se stal proti své vůli světským kněžen. Žil v Bologni, modlil se, studoval, maloval obrazy, jako zkušenější emigrant pomáhal uprchlíkům z Francie, kde zatím vypukla revoluce, a vyhlížel, zda se někde rozbřeskne nový úsvit pro milovaný řád, s jehož plným zánikem se nemínil smířit. Je' to jeden z největších paradoxů dějin, že byla kontinuita Tovaryšstva Ježíšova uchována právě v Rusku. Carevna Kateřina II. si totiž řekla, že jí do papeže nic není a že by bylo škoda těch výborných škol, které v západní části její říše jesuité vedou. Zakázala tedy ve svých zemích promulgaci breve Klementa X IV . a tím zmařila jeho závaznost pro své poddané. Neboť breve, aby nabylo účinnosti, muselo být prohlášeno v jednotlivých komunitách. Pignatelli měl tisíc chutí odjet do Ruska, ale polští spolubratři ho uprosili, aby to nedělal, protože se obávali následků nového španělského nátlaku na carevnu, který by to jistě vyvolalo. — Roku 1793 byl však vytvořen nový ostrůvek přímo v Itálii. Parmský vévoda se dohodl s papežem a povolal do svého státečku skupinu jesuitů z Ruska, ke které se tentokrát směl přidat i Pignatelli. Bylo mu už 60 let, ale úplně omládl. Představení ho udělali prvním novicmi- strem obnoveného Tovaryšstva v Itálii, protože věděli, že on bude nejlépe umět vychovat novou generaci řádu v duchu původních ideálů. — Výjimka se opět stávala pravidlem a roku 1803 už byl Pignatelli provinciálem svého řádu v Neapoli. — Ale zatím byl už na scéně Napoleon. Roku 1806 obsadil Neapol a Pignatelli už byl zase exulantem v Římě. I tam se za dva roky objevili pěšáci s trikolorou. Ale Pignatelli všemi svými zkušenostmi již patřil k nové době a s novými tyrany to dovedl lépe než se starými. Diplomacií ve jménu občanských svobod, proti všemu očekávání, zachránil římské Tovaryšstvo nejen od rozpuštění, nýbrž i od povinné přísahy věrnosti francouzskému císaři. Když roku 1811 umíral, měl již naprostou jistotu, že všechna námaha jeho trpkého exilu nebyla mamá a že celý řád vstane z mrtvých. To se opravdu stalo roku 1814. Římští jesuité se tehdy s napoleonskými plukovníky jakž takž domluvili, ale tentokrát na tom byli hůře světští kněží, které chtěli Francouzi roku 1808 za každou cenu donutit, aby přísahali věrnost jejich císaři. Mezi statečnými kněžími, kteří na to odpověděli: » Nemohu, nesmím, nechci«, byl mladý kanovník u sv. Marka, Kašpar del Bufalo, ve svých 22 letech po celém Římě známý svou láskou k chudým a apoštolskou horlivostí. Páni s trikolorou se s ním nemazlili. Vláčeli ho z kriminálu do kriminálu, z pevnosti do pevnosti, až se dožil Napoleonova pádu právě na jeho rodné Korsice. Měl ještě čas se připojit k obrovským zástupům, které roku 1814 nadšeně vítaly osvobozeného papeže Pia VII. do Říma. Pak rozvinul úžasnou apoštolskou činnost, zaměřenou k nápravě válkami rozvrácených mravů. Neváhal se vypravit do hnízd nejobávanějších brigantů a z vlků udělal beránky. Založil kongregaci misionářů a sester Nejsvětější Krve, aby pokračovali v jeho lidovýchovnó práci. Dělal zázraky duchovní i hmotné. Roku 1837 vypukla v Římě cholera. Kašpar del Bufalo se při ošetřování nemocných nakazil a 28. prosince zemřel. Francouzský misionář Petr Ludvík Chanel už patřil ke klidnější generaci, která žila po napoleonských válkách. Tento horlivý mladý kněz se necítil dobře v poklidných poměrech církevní svobody a měšťanského » Biederma- ieru« dvacátých let. Vstoupil do nově se rodící misionářské společnosti maristů a roku 1856 se vyplavil z Marseille směrem k Tichému oceánu. Jen s jedním řádovým bratrem se vylodil na ostrově Fatuna, kde právě náčelníci zakázali lidožroutství, protože se obávali přílišné depopulace, ale bez velkého úspěchu. Čtyři roky se jemný a ušlechtilý Francouz trápil mezi těmito sveřepými muži a špinavými nahými ženami. Co bylo jenom trochu snesitelné a křesťansky přípustné, dělal a trpěl s nimi, aby je získal. Jen ty velké bílé 130 [pageend8]červy nemohl dobře strávit. Jakmile jeho apoštolát začínal mít úspěch, zanevřel na něho hlavní náčelník ostrova. Když nepomohlo divošsky rafinované šikanování a Otec Chanel vytrval na ostrově a v misionářské práci, dal ho dne 28. dubna 1841 ubít k smrti. Krev mučedníkova způsobila zázračné obrácení starého náčelníka a celého ostrova. Ale ani v Evropě dlouho netrvala bieder- maierovská idyla ponapoleonského období. Rok 1848 přináší novou vlnu válek a revolucí. Severní Itálie povstává proti Rakousku. Na bojištích i v nemocnicích ošetřují zraněné vojáky obětavé sestřičky nově založené kongregace Služebnic křesťanské lásky. Duší všech záchranných akcí je jejich pětatřicetiletá zakladatelka, statečná a laskavá žena, Marie di Rosa. Doma se jmenovala Pavla a byla dcerou zámožného měšťana z Brescie. Hezká, inteligentní, energická, hodná a bohatá — mohla ve světě udělat kariéru. Ale ona se více než o výhodný sňatek starala o dělníky a dělnice otcovy továrny, a když roku 1836 vypukla v Brescii cholera, poznala ze zkušenosti dobrovolné ošetřovatelky své pravé povolání: zcela se zasvětit křesťanské službě nemocným a trpícím vůbec. Když roku 1855 umírala, měly již její Služebnice křesťanské lásky celou síť vzorných ženských nemocnic a jiných charitativních ústavů po severní Itálii. Zatím pokračovalo sjednocování italského národního státu a původní středisko savojské královské dynastie, Turin, bylo v několika desetiletích přetvořeno v moderní průmyslové velkoměsto. Tento prudký vzestup měl své temné stíny. Nikdo se na příklad nestaral o davy mladých učňů a pomocných dělníků, kteří se z venkova hrnuli do města a brzy se tu stávali vykořeněnými a zbědovanými proletáři. První, kdo se jich ujal, byl svátý kněz Don Giovanni Bosco. Jeho vy chovatelské dílo mělo tak mohutné účinky, že jednoho dne mohl říci Don Bosco svým hochům : » V tomto domě je mezi námi duše neobyčejně čistá. Svatá Panna s ní ráda hovoří a zjevuje jí podivuhodné věci, skryté nebo budoucí. Když potřebuji nějaké světlo do budoucna, požádám toho chlapce o modlitbu, ovšem tak, abych ho nevedl k samolibosti. On to vyřídí Panně Marii a pak mi ve vší prostotě přinese odpověď. Tak to dělám, když potřebuji nějakou vyšší pomoc.” Při těchto slovech měl Don Bosco na mysli svého nejlepšího žáka, Dominika Savia, narozeného roku 1842. Bylo to po každé stránce a v doslovném slova smyslu zázračné dítě. Krátký čas, který mu byl Prozřetelností zde na zemi vyměřen, vyplnil velikými ctnostmi a zdánlivě malými, ale opravdu dobrými skutky. Když roku 1857 v patnácti letech podlehl předčasnému vyčerpání všech sil, byli jeho přátelé a vychovatelé přesvědčeni, že zemřel světec. Po pěti letech mohl říci Don Bosco svým chlapcům : » Ujišťuji vás, že někteří z našich žáků.budou jednou povýšeni na oltář. Bude-li Dominik Savio, který zemřel před pěti léty, dále konat takové zázraky, nepochybuji o tom, že jednou Církev veřejně uzná jeho svatost «. Tak i v onom úseku dějin, kterému se jinak učíme na životech napomádovaných Ludvíků, krvavých Robespierrů, pyšných Napoleonů a osudných Marxů, působila Boží milost v postavách světců, jako byl Pignatelli, Bufalo, Chanel, jako byla di Rosa a jako byl mladý Savio. To nám budiž pramenem naděje i dnes. MODLITBA SVATÉHO FRANTIŠKA Pane, udělej ze mne nástroj svého pokoje : Kde je nenávist, tam aí přináším lásku Kde je křivda, ať přináším odpuštěni Kde je nešvár, ať přináším jednotu Kde je pochybnost, ať přináším víru Kde je blud, ať přináším pravdu Kde je zoufalství, tam ať přináším naději Kde je smutek, ať přináším radost Kde jsou temnoty, ať přináším světlo. Pane, učiň, ať nechci tolik Být utěšován, jako spíše utěšovat Být pochopen, jako spíše chápat Být milován, jako spíše milovat. Neboť Tak jest: Kdo dává, ten přijímá Kdo odpouští, tomu je odpuštěno Kdo umírá, ten povstává k životu věčnému. 137 [pageend9]KÁMEN, KTERÝ ANI PÁN BŮH NEMŮŽE NADZVENDOUT Š.P. TOM AN » Mohl by Pán Búh stvořit talc velký kámen, že by ho ani sám nenadzvedlŠ « — Co jsme se my kluci natrápili touto nesmyslnou otázkou katechetu na obecné škole. Nevím, proč mi napadá právě ted, když si vzpomínám na cestu k Slzící Madoně do Syrakus. Vždyť jsem se tam mínil dostavit jako zbožný poutník, právě tak jak to bývalo napsáno v babiččině poutní knize : » S myslí zkroušenou, Bohu oddanou, se zpěvem líbezným a modlitbou nebesa pronikající «. Ale dopadlo to docela jinak. Celých devět hodin se malý vláček mořil sicilskou výhní, kroutil se napravo i nalevo jen proto, aby vám ze staromódní lokomotivy padaly do očí saze s obou stran, a sotva se trochu ochladilo, fotikl resignopaně : » Už nemohu ! « — » Spojení je zmeškané, přespíme v Catanii, « rozhodl jsem se s prvním Němcem, který měl náhodou tutéž cestu. Čisté ráno, čistá m ysl! Ale kde! Na nádraží mne kdosi plačtivým hlasem zapřísahá, abych ho vyslechl, a vypravuje tragedii, kterou jsem za několik dní slyšel už čtyřikrát na všech sicilských nádražích ... Budíte v dobré náladě, když vás chce někdo okrást s tak upřímně fingovaným pláčem! Rozladěn stoupán do nabitého vlaku ; nevěřím už ani příjemnému stařečkovi, který mně dělá místo pro kufr, raději si jej nechám stát na špičkách vlastních nohou. Do hlavy se mi dere škaredé podezření : » Všichni jste zloději ! « Za chvilku máme být u Slzící Madony a já jsem uvnitř pln jedovatosti proti » národu podvodníků «. Pak jim věřte, že se tu stal skutečný zázrak! Někdo se však přece jen dívá z dálky na mne přívětivě, i když si ho nevšímám. Je to Etna. široká, mohutná, ramenatá Etna s umouněným čelem, a druhým oknem se zaleskne moře, o kterém bych nikdy byl nevěřil, že dokáže být někde na světě tak modré, jako je zde na Sicílii. To modré moře mne v okamžiku sblížilo s ostatními cestujícími. Však jsou to dobří lidé a nemohou za to, že někteří jejich krajané si tolik zamilovali peněženky cizinců. Dáváme se do řeči, hned ovšem o Syrakusách. Už vím, že pojedeme těsně kolem zázračného obrázku, že vlak na tom místě trošku zpomalí. Dám si od těch obyčejných lidí, vojáků a poutníků a dělníků, jedoucích do práce, znovu vypravovat celou historii, která se tu před rokem přihodila. Dělá to dobře nám skeptickým seveřanům, kteří čtou tištěné referáty s napolo potlačeným úsměvem, slyšet totéž od lidí, kterým se při tom zaleskne v očích slza. Jeden z nich mi ukazuje obrázek s nápisem : » La mamma ha pianto, Maminka plakala M. — Kde ? V rodině nějakého komunistického dělníka na předměstí se jeho žena denně modlí před malým sádrovým odlitkem Neposkvrněného srdce P. M arie, visícím nad postelí, často pod ním pláče, protože nemoc jí působí velké bolesti ; pak jednoho dne bolesti náhle přestanou, a pláče M adona. Co následuješ Dovedete si představit! Shon lidí, zásah policie, fotografování, zkoumání techniků a lékařská analyse. Soška roní opravdové slzy, chemickým složením totožné se slzami lidskými. Zástupy nepokojných Siciliá- nů si je zachycují na bavlnku, kapesníčky, dokonce policie při tom asistuje a pomáhá. K onečně zasáhne i církevní autorita ; arcibiskup nařizuje nové zkoumání. Věc jde daleko, ale vyřízení je po určitém Čase příznivé. Hodnověrnost faktu je potvrzena kritickými odborníky. Mezitím vynesli sošku na blízké náměstí, kde se přihodilo několik zázračných uzdravení. Vlak se však už doopravdy přiblížil k městu a zastavuje, jak mne ujistili, kousek před nádražím. Lidé se hrnou k oknu. Madonna delle lagrime, Slzící P. M aria! Dívám se přes hlavy ostatních lidí na ploché náměstí s klasickým jménem, Euripidovo, a neúhledným zevnějškem, přikryté širokou střechou na železných tyčích, aby chránila hlavy poutníků před úpalem. Vodovodní kohoutky jsou obstoupeny skupinami žíznících a vzadu nad provisorním oltářem je malý barevný sádrový relief. Druhého dne na svátek apoštolů Petra a Pavla tu sloužím mši sv. za naše biskupy, kněze, věřící ; i na uprchlíky pamatuji, před tváří Madony ještě skoro vlhké od slz, které zázračně skanuly po sádrovém výrobku. Proč pak asiš Ptám se známých kněží, u kterých bydlím : » Každý zázrak má mít určitý význam. Co by 138 [pageend10]měly znamenat tyto slzy ? « Jeden pokrčí rameny, druhý dá vysvětlení jedno, třetí dohad jiný. Myslím na to ještě, Icdyz odpoledne bloudím městem ; nejde mi to z hlavy ani v řeckém divadle, v Dionysiově uchu, kde si zazpívám první trojzvukové akordy z písně » Tisíckrát pozdravujeme Tebe « a počítám ozvěny. Nikdy bych nevěřil, ze takový řev máze povstat z jednoduchého popěvku ve skalní dutině! Toulám se podle přístavu, kde kdysi zapalovali římské lodi zrcadlem, a všimnu si, že Syrakusy nejsou zrovna nejzbožnější ; prý tu nejsilnější stranou jsou komunisté. Pročpak asi Madona plakala? Je to zázrak, jeden z těch podivných věcí, které se tu a tam stávají a kterými nebe posiluje naši víru. Na Syrakusy jistě velmi zapůsobil i přes jejich náboženskou lhostejnost. Snad se v mnoha dokonce ozvalo svědomí, zdá se, že tu nastal dokonce jakýsi obrat. Bude trvalý ? V duchu si myslím, že největší zázraky, které se v Církvi dějí, nejsou ani tak plačící obrazy a zázračná uzdravení nemocných. Největší zázrak je přece jenom obrácení jednoho lidského srdce k Bohu. Je to zázrak, na který ani Bůh sám bez člověka nestačí. Snad právě to lidské srdce je onen veliký kámen, který Pán Bůh stvořil, ale teď jej nemůže zvednout. Ve Fatimě před čtyřiceti lety slíbila P. Maria, že její srdce nakonec přece jen bude triumfovat. N e pochybujeme. Ale ten kámen lidských srdcí je tak těžký, tak těžko se zvedá! Nevím, proč Madona v Syrakusách plakala, ale nezdá se mi divné, že je to právě obrázek jejího Nejčistšího srdce, který podivným způsobem projevil lítost a bolest. Snad také myslí na ty kameny, které nemůže uzvednout. AMERICKÁ VELVYSLANKYNÉ O RŮŽENCI Modlitba neuchrání vaši rodinu od bolestí a utrpení. Trpět je údělem člověka. A tím více to platí dnes, kdy jsme se vzdálili, a stále ještě se vzdalujeme od Boha, čím dál tím víc. Ale rodina, kde si uchovali zvyk společně se modlit, nepodlehne nikdy malomyslnosti. Modlitba ji poskytne sílu, aby dovedla jít vstříc všem těm nevyhnutelným zkouškám, které přijdou tak jako tak. A rodina, která se společně modlí, bude ušetřena té nejhorší zkoušky ze všech utrpení, kterou si totiž členové rodiny působí navzájem jeden druhému. Kdo hledají dokonalou rodinnou modlitbu, najdou ji v růženci Panny Marie. Je to nejlepší rodinná modlitba. Nečteme v Písmě svátém, že se máme modlit růženec. Ale dočteme se tam, že se máme modlit ty modlitby, z nichž se růženec skládá. Sám Kristus Pán nás vyzval, abychom se modlili Otčenáš! Při růženci se jej modlíme alespoň pětkrát. Ježíš Kristus nám mluvil tolikrát o Otci, o Synu a o Duchu sva- tém-Utěšiteli. V růženci se podobně alespoň pětkrát modlíme prastarou modlitbu chvály troj jediného Boha — Sláva Otci i Synu i Duchu svátému. Písmo svaté nám neříká výslovně, že se máme modlit k Panně Marii. Ale v Bibli najdeme slova, jimiž pozdravil Boží posel, archanděl Gabriel, Marii, když jí přinesl blaženou zvěst. Třiapadesátkrát opakujeme toto andělské pozdravení, nikoliv proto, že opakování snad dodává slávy jejímu jménu, nýbrž proto, že slavné jméno Mariino nás nutí k opakování. Slavné jméno, jak jí je dal anděl: Požehnaná mezi ženami — Matka Boží. Tak je růženec řetězem nejdokonalejších biblických modliteb. A jejich odříkávání je navzájem vázáno rozjímáním o tajemstvích života Krista Pána a jeho Matky. Kdo dovede poskytnout lepší poučení celé rodině než Matka vtěleného Slova a její božský Syn ! A kde se můžeme naučit užitečnějším věcem než u nich, když budeme s pozorností naslouchat. Modlete se nahlas v rodině. Nic nedá vaší mysli takovou šíři, srdci takovou hloubku a duchu takovou výši jako modlitba! Modlitba je nejsilnějším poutem lásky všech členů rodiny, jednoho k druhému. Pamatujte na to ! Nezapomínejte, že chcete-li si zůstat vždy věrni v lásce, manželé navzájem, rodiče a děti, musí být s vámi někdo třetí — Bůh. I láska se tak stane modlitbou. A Bůh v odpověď na vaši modlitbu bude vás zachovávat ve vzájemné lásce. » Kde jsou dva nebo tři v mém jménu, tam jsem uprostřed nich ... « Clara Booth Luče. Znáte přece dobrotivost našeho Pána Ježíše Krista : on, bohatý, stal se pro vás chudým, abyste vy zbohatli, z jeho chudoby. ■— 2 Kor 8, 9. 139 [pageend11]P O Z N Á M K Y JEŠTĚ K SVÁTKU SV. VÁCLAVA. — O svátku sv. Václava nemusíme českému čtenáři připomínat nic jiného nežli to jedno, co chceme našim přátelům říkat znova a znova : že my, čeští katolíci, musíme Pánu Bohu děkovat neustále za to, že my nejsme v cizí zemi : katolík je všude doma, kde svítí Boží světla : » když vidím nebesa tvoje, měsíc a hvězdy, jež Ty jsi stvořil «, cítím se v otcovském domě ; ale katolický život nám domov představuje i viditelně, slaví svatováclavský den toutéž mší jako doma, a věrně chová obraz našeho zemského dědice již šest set let v papežském velechrámě. Avšak (i když žití svátého Václava je zase dovršeno obětní smrtí a světskou porážkou, popravou i toho jeho věrného zbrojnoše Podivena) přece tento den nám připomíná především dny kvetoucího křesťanstva, dny česke slávy a celý průběh národních dějin, posvěcených svatováclavskou symbolikou ; připomíná nám staré zápasy o samostatnost, ozářené bíločervenými svatováclavskými prapory od Chlumce až po ty kijev- ské starodružiníky ... Co tedy máme myslit dnes, kdy praporů ani mečů není? Příznačně je svátek jeho ctitele, svátého Václava, umístěn právě před svátkem sv. Michala, knížete vojska nebeského. Písmo svaté nás ůčí, v jakém smyslu máme tohoto vojevodu nebeských duchů vzývat ve chvílích, kdy se dábelská moc jeví v nepřemožitelné vítězoslávě. Tu ovšem nepomůže laciný optimismus, ani sebedůvěra, ani propagandistické snižování nepřítele. » Ani Michael «, poučuje nás apoštol, » neodvážil se jej tupiti «, když se postavil proti neodolatelné vzpouře zlého ducha v duchovním vesmíru ; nýbrž pokorně prosil : » Přikažiž Tobě Bůh ... ! « A snad jeste není ani doceněn význam toho, že právě ke konci minulého století (za vítězoslávy pokroku a v pohodě » předválečné « zámožnosti) byla pro celou světovou Církev zavedena ta závěrečná modlitba, která ke sv. Michaeli archandělu volá jako u viditelné přítomnosti útočícího dábla. Dva lidské věky uplynuly, a modlitba (kterou sám tehdejší papež asi, vědomě totiž, zamýšlel jen jako dočasný projev za potíží Římské otázky) nemohla být přerušena. Naopak, úpěnlivěji a stále naléhavěji, ba po lidsku řečeno beznadějně, na sklonku slunných dní Povýšení sv. Kříže a ve mracích schylujících se podzimních bouří, v prvních nárazech vichru voláme do houstnoucí tmy : » Nechať Bůh přikáže jemu «, pokorně prosíme ... ! Jindřich Středa BIBLICKÉ P Ř E K L A D Y . — K článkům uveřejněným v prázdninovém dvojčísle Nového života došlo několik dopisů. Neuveřejňujeme je, poněvadž myslíme, že by další diskuse o problému biblického překladu nikterak nepřispěla k hlubšímu názoru na věc samu. Odvolávat se na názor církevních oficiálních kruhů mají právo oba směry : na zkoušku byl zaveden nový překlad Žaltáře, především pro soukromou modlitbu, na druhé straně však v bre- viáři samém a v textech mešní liturgie byl ponechán starobylý překlad předjeronymovský. Ale jistě i přívrženci starého překladu budou souhlasit s Křesťanskou akademií, která pro exilové vydání Nového zákona (dostane se do rukou často lidem, kteří nejsou zvyklí na starobylý bohoslužebný sloh) volila překlad pokud možno nej modernější, který by co nejvíce dovedl přiblížit zjevené Boží slovo dnešnímu člověku. Díky všem za upřímný zájem. Doufáme, že bude ještě více těch, kdo nám pomohou s podobnou láskou a obětavostí, s jakou byl tento překlad Apoštoláře připravován, jej také rozšířit mezi našimi krajany. vf- C ÍR K EV A RUSKÉ PODUNAJSKÉ PANSTVÍ. — Gordon Shepherd vydal nedávno knihu Russian's Danubian Empire. Podle londýnského Tabletu (3.9. 54) autor tam píše, že největší překážkou, a snad jedinou vážnou překážkou, pro šíření komunismu byla v oněch zemích Církev katolická. Autor vidí sílu katolické Církve především v její mezinárodní organisaci. Vyhlazení náboženství pokládá autor za nepravděpodobné, poněvadž náboženství kotví v samé lidské přirozenosti. Po rozboru procesu proti kardinálovi Mindszentymu a po řádkách, které věnuje panu arcibiskupovi Beranovi, autor končí takto : » Katolická víra prokázala — jediná ze všech duchovních sil v podunajské kotlině — sílu a odvahu k odporu proti komunistickému útoku na lidskou svobodu, a to od počátku až do konce. Církev tu vybojovala bitvu širšího dosahu než je pouze zápas o její další život«. — » Církev je — jak byla vždycky dosud — tvrzí civilisace. A především na Církvi závisí, zda tato civilisace přežije, jak po stránce duchovní tak i materiální ... Udrží-li křesťanské církve v Podunají u svých členů víru v nezadatelná práva tohoto světa a naději ve věčnou blaženost, prospějí pokroku lidstva více než kdykoliv jindy v dějinách od obrácení pohanů. « ap N E Č E K A N Ý ODCHOD ALCIDA DE GASPERI měl široký ohlas v celém světě, a i nekatolíci a jeho odpůrci se u jeho hrobu sklonili před duchovni velikostí věřícího syna Církve a Itálie, který s takovou nezištnou obětavostí bojoval za demokratickou svobodu ve své zemi a s takovou houževnatosti připravoval svobodnou a sjednocenou Evropu. Po dlouhé a skvělé politické činnosti odcházel na věčnost chudý na pozemské statky, ale s vědomím, že bojoval dobrý boj, s prostotou víry věřícího katolíka, která zůstane zářivým vzorem a povzbuzením celým lidskvm generacím. Úsudky o některých jeho politických názorech nebo metodách se budou rozcházet, ale nikdo mu nemůže upřít duchovní velikost, kterou převyšoval malichernost statnickosti a diplomacie, které nepramení z hluboké víry v Boha a v božské poslání člověka. Víra — jak napsal L Os- servatore Romano — ■ byl jediný, pravý, nezničitelný jeho poklad. De Gasperi byl věřící člověk, věřící katolík, který po celý život žil důsledně podle svého náboženského přesvědčení, a právě z jeho hluboké víry vyvěrala jeho nesmírná úcta k lidské 140 [pageend12]svobodě a nesmiřitelný odpor proti totalitarismům jakéhokoliv ražení. Jeho příklad přežije jeho životní dílo. Bude mluvit i ze svého hrobu v basilice sv. Vavřince za hradbami, blízko jiného bojovníka za svobodu — velkého papeže Pia IX . vf. H O DINA M ARIINA. — ČTK rozšířila v červenci zprávu o odsouzení litoměřického p. biskupa J. Exc. Msgra Štěpána Trochty (25 let), rektora litoměřického semináře Vdp. Františka Rabase (22 let), bývalého generálního vikáře Msgra Františka Vlčka (15 let) a dp. faráře Bohumila Landsmanna (7 let). Odmyslíme-li si komunistické opentlení o špionáži, rozvratnictví a zbraních, zůstává jako podstata obžaloby a odsouzení jen, že všichni chtěli zůstat ve spojem s nejvyšším pastýřem katolické Církve ■— svátým Otcem Piem X II. — a že se chtěli starat o dobrou výchovu kněžského dorostu pro diecési, podle církevních předpisů. Dvě věci životního významu pro každou diecési a svátá povinnost každého katolického biskupa. Nový rozsudek Nej- vyššího soudu v Praze je nový důkaz, že komunistický režim chce zničit samu katolickou Církev, ze jí nechal jen jednu svobodu — pomalu umírat mezi čtyřmi zdmi kostelů, které jí ještě byly ponechány k používání. Nazývají p. biskupa Trochtu bývalým litoměřickým biskupem ! Přes všechna prohlášení komunistické justice zůstane Msgre Trochta i v trestanecké halené stále jediným a právoplatným litoměřickým biskupem, dokud nerozhodne jinak svátá Stolice. Ale celá tragika tohoto rozsudku má též světlou stránku. Hodina temnoty se může stát i velikou hodinou útěchy. Ndp. biskup Trochta, když obnovil zasvěcení litoměřické diecése neposkvrněnému srdci Panny Marie, vyznal před zástupci téměř celé diecése v litoměřické katedrále : » Chci po vykonání všeho, co bylo v lidských silách, složit další osudy náboženského života a diecése v mateřské ruce Panny Marie, abych byl klidný, že jsem podnikl všechno, co bylo možno podniknout ... «. Stalo se, co předvídal. Nemůže sám řídit svou die- cósi. Ale s hodinou utrpení vrchního pastýře přišla i hodina Mariina. Bdí nad osiřelým stádcem. Naděje všech věrných doma. Naděje naše v exilu. vf. Y PŘEDVEČER DRUH ÉH O DNE. — Známý český sociolog a politik S. Ghelfand vydal letos v Bruselu knížku » V předvečer druhého dne «. Podtitul »Marxismus a křesťanství« udává blíže její obsah. Dílo je kritickým rozborem marxismu ve světle rozumu a víry, a poukazem na možnosti obnovy společenského řádu na základě křesťanství. Dílo je psáno lehkým, svižným slohem, protkaným satirou, ironií, episodkami, originálními srovnáními, pádnou kritikou a sečnými odpovědmi. Předností knihy je též logické rozčlenění celku i částí, přesné stanovení problému, jasně formulované odpovědi, jistota a přesnost výrazu, hlavně v sociologické části. Autor poukazuje často ke spisům nejrůznějších autorů. U některých děl by bývalo bylo vhodné upozornit, že jsou sice proti komunismu, že se však odchylují od křesťanské filosofie. Jednota díla by jistě získala, kdyby autor byl skloubil sociální stati několika posledních kapitol v ucelenou synthesu křesťanské sociální nauky. Knížka si zasluhuje co největšího rozšíření. Čtenáři se jistě nedají odradit její typografickou výpravou. Není pochyby, že si zasloužila lepšího vydání. Také ohlas macešských okolností exilu! Než i tak je knížka více než svědectví mrtvých liter. Je živým svědectvím víry, zdravého rozumu a osobního přesvědčení. Proto působí tak podmanivě. — Tolik k všeobecnému posouzení díla. Všimněme si nyní blíže obsahu. První část je kritickým rozborem marxismu. Autor postupuje logicky podle čtyř vět dialektického materialismu : 1) příroda — jednolitý a souvislý celek ; 2) absolutní nadvláda pohybu, změny, vývoje ; 3) dogma skoku kvantity do kvality ; 4) dynamismus protikladu a revoluce. V prvé větě vidí autor » výraz boje proti Bohu « ; záměrné vyloučení Boha z přírody ve jménu vědy. Připomenutím a doklady účelnosti v přírodě však nutí materialisty otevřít Bohu uzamčené brány. Autor věnuje též pozornost zázraku a mimořádným zásahům Božím do řádu a účelnosti přírody. Pro doplnění této stati připomínám, že přechod z » pouhé pravděpodobnosti« (str. 34) přírodních zákonů k » existenci Pečovatele « (str. 34), je dvojnásobně problematický. Mě nepřesvědčuje. Filosofie má hlubší, metafysické důkazy o Boží existenci a Prozřetelnosti ; ty však by asi byly pro mnohé čtenáře těžké, nebo přímo nedostupné jejich chápání. Podobně ujasnění » techniky zázračných uzdravení «, by žádalo rozvedení, opravy a doplnění, jak sám autor připomíná v poznámce na §tr. 35. Zázrak totiž není jen uplatnění » jiné fysikální pravděpodobnosti « (str. 34) ; jsou zázraky, jež jsou nad a mimo všechen přírodní řád, ba proti všemu přírodnímu řádu. Zamysleme se na př. nad zázraky Ježíše Krista. Druhou větu materialismu staví autor do světla relativismu, který se zrodil popřením absolutního měřítka mravnosti a pravdy. Prospěch komunismu diktuje normy v mravním , kulturním i vědeckém řádu — a podle dialektiky politiky je mění. Proto se může snadno stát nesmysl vědou, zvrhlost ideálem, abnormálnost denním » přirozeným « zjevem ! Nadvláda iracionálna — již autor správně zdůrazňuje ! Zasloužil by si proloženého tisku závěr : » Není a nikdy nebude socialistické kultury. Avšak je a bude socialistická nekulturnost. Neboť není kultury bez svobody ; avšak svoboda je mrtva tam, kde jsou lidské životy totálně řízeny státními dozorci od kolébky až do smrti « (str. 47). V téže kapitole správně poukazuje na souvislost Hegelovy filosofie s Marxovou i v pojetí drtivé absolutnosti státu ; drtivé — vůči jedincům. Na dalších stránkách dokresluje S. Ghelfand strašné vyprázdnění člověka, živořícího jako funkce sociálního procesu a jako prostředek k utopii komunistického ráje. 141 [pageend13]Správně poukazuje na hlavní důvod tohoto stavu : » Není-li Boha a nesmrtelné duše, pak není člověk než složitá chemická sloučenina, nic více, a nemá pak ovšem ani svobodnou vůli — co potom záleží na tom, zdali je ělověk utopen v kolektivu, a že místo výchovy svobodných lidí stát pěstuje racionální chov socialistických otroků? « (str. 56) — K onečně v téže kapitole vyvrací větu o všeobecné a věěné změně letmými poukazy na stálost a nepřetržitost našeho vědomí, na vědecké konstanty, na neměnnost lidské přirozenosti. Ve čtvrté kapitole vyvrací marxistické tvrzení o dialektickém skoku kvantity do kvality, čili o vývoji mrtvé hmoty v živou hmotu, a opice v člověka. Autor postupuje logicky, vyvrací tvrzení citovánín závěrů moderních věd a odkazy na vědeckou literaturu. Pak — v rámci téže kapitoly — správně hájí názor o objektivní poznatelnosti světa, hlavně odkazem na očividnou souvislost theoretického a praktického života člověka. V poslední stati kapitoly » Duch a hmota « ukazuje, že marxismus pro svůj předpoklad sourodosti a soupodstatnosti ducha a hmoty nemůže vysvětlit » ani proč se lidé rozcházejí v názorech, ani proč se v něčem shodnou « (str. 88), ani tvůrčí svobodu ducha. » Duch a hmota jsou činitelé nesourodí. Nemůže se proto duch státi hmotou ani hmota duchem«. Důkaz podstatného rozdílu mezi duchem d hmotou bylo by možno ještě hlouběji filosoficky podložit. V páté kapitole » Filosofie nenávisti« seznamuje autor čtenáře se čtvrtou větou dialektiky o boji protikladů. Představuje ji jako nevědecký » hokuspokus « (str. 96) ; upozorňuje však na její spojení s revoluční nenávistí marxismu. Věta je osnovou marxistického výkladu dějin a událostí, jež jsou ,) dějinami třídních bojů a sociálních převratů« (str. 98). Marxista má být jednou vlnou tohoto zákona dějin : má být ukut z revolučního » boje protikladů «. Jednou z živných hořlavin této nenávisti je Marxova these, že podnikatelský zisk pramení jen a výhradně z vykořisťování námezdního pracovníka (str. 101). Na dalších stránkách vyvrací S. Ghelfand toto Marxovo tvrzení — a podává učení o hodnotě (str. 105), kapitálu (str. 108), nadhodnotě a nadpráci (str. 110). Připomíná krátce zásady křesťanské sociální nauky : i ona » zavrhuje hospodářství liberalismu a jeho vědecké zbraně» (str. 113). Nepopírá » skutečnost vykořisťování dělnictva» (str. 118), zdůrazňuje však, v souhlase se skutečností, že zisk může vzniknouti i bez » jakéhokoliv vykořisťování zaměstnanců a že tedy je možné spravedlivé vyrovnání mezi zaměstnavateli a zaměstnanci« (str. 118). Autor cituje encykliky a listy papežů. Tyto kapitolky by měly být doplněny a rozšířeny v systém křesťanské sociální nauky. Pátá kapitola končí zaslouženým výsměchem dialektice protikladů, která by si chtěla osedlat celé dějiny a zatím nedovede vysvětlit tolik jejich partikulárních jevů. Poslední přehled patří ponuré rea- lisaci Marxových proroctví v socialistických ruských a »paruských» republikách! (str. 130). « Toťpravá tvář socialistické reality, jež začala popíráním Boha a nesmrtelné duše, a skončila zbestialisováním člověka « (str. 135). V šesté kapitole buší varovně do svědomí všem zamilovaným snílkům do socialismu, kteří vidí v Leninovi a Stalinovi nelidskou zrůdu Marxe. Autor jim odpovídá : I Marx vyzýval k násilí. Stalin a Lenin převedli jen Marxe v čin. » Cesta k humanitě a k demokracii nikdy nevede přes marxismus. Avšak od humanity přes marxismus vede přímá cesta k bestialitě « (str. 145). Než i socialismus, který odmítá methodu násilí marxismu, a který si přivlastňuje epitheta » nemař - xistický, pokrokový, humanitní socialismus« — je neupřímný k slovu humanitní» : neboť maximální program socialismu usiluje o socialisaci celé národní výroby a práce (str. 150), spočívá na bludném názoru na poměr mezi jedincem a kolektivem (str. 151). Podle křesťanského názoru není osoba pro stát, nýbrž stát pro osobu ! Dokud socialismus se nepostaví plně za tuto zásadu, není humanitní! V sedmé, poslední kapitole, načrtává autor krátce plán Křesťanské demokracie. Kritisuje běžné a nepřesné definice demokracie —• a stanoví že » demokracie je takový systém, v němž jsou práva jednotlivce institucionálně zabezpečena« (str. 163). Pak sestupuje k podrobnostem plánu křesťanské demokracie, stanoví směrnice spravedlivé mzdy, stav í se za soukromé podnikání, jež buduje na mravnosti. Ale jež nemá nic společného s vydřidušským kapitalismem, jehož jednou podobou je socialismus (str. 173). Poslední stať je věnována otázce hospodář, skóho inženýrství a jeho vztahu k nezaměstnanosti V hodnocení knížky jsem si všímal jen hlavní linie spisu. V posudku díla jsem bral v úvahu jeho účel a zaměření, jakož i obtíže a překážky, jež autor sám naznačil v předmluvě. Autor si v úvodu přeje, aby dílo bylo pobídkou a popudem k hlubšímu studiu křesťanské filosofie a sociologie. Dílo je však více než pobídkou. Uvádí do problematiky, seznamuje s ní, zasvěcuje do ní, ukazuje cestu a směr. Kéž by tedy hojní čtenáři uposlechli jeho výzvy v předvečer druhého dne ... Ale nestačí jen studium ; nestačí znát pravou tvář marxismu a hlavní linie křesťanské sociální reformy. Bude třeba mužů, kteří by byli zcela proniknuti křesťanským smýšlením, a dovedli ve svorné spolupráci se všemi lidmi dobré vůle křesťanský program důsledně uskutečňovat. Doufáme, že v řadách čtenářů Nového života, a zvláště v kroužcích CML, se najde hodně takových, kteří křesťanskou sociální nauku dokážou přetvářet v křesťanský positivní čin. Knihu Vám zašle přímo autor (S. Ghelfand, Bolte post. N. 20 — Bruxelles — Schaerbeek 1. Belgique). alh » člověk jen se schopnostmi přirozenými se bráni přijmouti ty pravdy, které pocházejí od Božího Ducha. Zdají se mu hloupé a nemůže do nich poznáním vniknout, protože ty věci se dají posoudit, jen když se na to jde s duchovní stránky. —- 1 Kor 2, 14-15. 142 [pageend14]KŘESŤAN A SVĚT TRIUMFY MOSKVY (Mezinárodní přehled) V našem posledním přehledu mezinárodního dění jsme shledali, že nadchází kříse západního světa ; a události nám daly smutně za pravdu. Pozastavili jsme se nad hvězdou pana Menděs-France, vzcházející tehdy nad Francií, tušíce, že nevěstí nic dobrého pro všechny, kdož jsou přívrženci pevné fronty proti komunismu ; a události nám to opět vše potvrdily. Obávali jsme se, že začne-li francouzská ruka tisknout ruku sovětskou v dohodách o Indočíně, bude to asi podmíněno vzájemným mytím obou rukou i ve věcech německých ; a události daly smutně za pravdu i těmto našim obavám. A uzavřeli jsme, že nevzchopi-li se západní svět ze zmatenosti, do níž poklesá, prohraje žalostně a nenapravitelně celou asijskou fázi studené války ; zde dosud cekáme, bez prorocké pýchy, ale s truchlivými obavami, jež sdílí miliony poctivých demokratů, že nám budoucí události dají za pravdu také. Co se stalo v průběhu léta, navršilo míru' pesimismu t éměř nej černějšího. Dne 20. července byla v Ženevě podepsána dohoda o zastavení bojů v Indočíně. Jak bylo třeba očekávat, komunistické podmínky pro příměří byly těžké. K jeho dosažení celá severní polovina Viet-namu byla plně odstoupena komunistům, aby si tam zřídili svůj vlastní, » lido- vědemokratický« viet-namský stát; po sedmileté nřestávce od pražského puče z února 1948, kdy ..padlo Československo, je to první nový výboj bolševismu ve světě. Znamená, že téměř jedna polovice obyvatelstva celého indočínského soustátí (11 milionů z 27) byla odevzdána, slavnostně a písemně, bolševické tyranii. Je mezi nimi mnoho katolíků, a současně s nimi jedna z největších rýžových oblastí Asie přešla pod vládu komunismu. Dohodu podepsaly Francie, Anglie, Sovětský Svaz a komunistická Čína. Spojené státy se díla nezúčastnily. Jaké byly při tom pocity ve Washingtonu, lze ilustrovati názorně s hlediska finančního : volání po konci indočínské války bylo spojeno ve francouzském veřejném mínění s neustálým oplakáváním jejích finančních nákladů ; ve skutečnosti však ze 430 miliard franků, vydaných Francií na válku v Indočíně roku 1954, hradily Spojené státy přímo či nepřímo 275 miliard, takže jen 150 miliard pocházelo z kapes francouzských poplatníků. Přesto, že nesly tak veliké břímě v Indočíně, Spojené státy zůstaly stranou ženevského narovnání. Považují je za asijský Mnichov, neslučitelný s jejich postojem vůči komunismu, který je důsledný. Dá se shrnout tak, že podle amerického pojetí je komunismus partnerem zcela nespolehlivým pro poctivé dohody a narovnání. Podle nich komunismus je něco jako řeka nebo sopka; se řekou a sopkou se neuzavírají pakty, jediný správný postoj vůči nim je stavění hrází. A vskutku, také dohoda ženevská obsahuje zřejmý náznak, že rozdělení Indočíny na dva díly není slovem posledním. Stanoví totiž, že roku 1955 budou konány obecné volby v celé Indočíně, komunistické i nekomunistické, které mají rozhodnout o dalším jejím osudu. Zlověstnost tohoto ustanovení je zřejmá. Kdo dnes ještě neví, co bolševická taktika dokáže udělat z jakýchkoliv voleb, a to ještě z voleb v rozbouřené zemi, kde komunismus byl až dosud na vítězném postupu vinou chabosti a rozháranosti jeho odpůrců? Za takových okolností je těžko nepodepsati úsudek, který řadí ženevskou dohodu (a to jak v jejím přítomném, tak i v onom budoucím zlověstném aspektu) mezi největší úspěchy bolševismu v celé jeho dosavadní historii. Obdoba s Mnichovem, jedním z největších to úspěchů nacismu, je věru vice nežli nápadná. Na straně demokracií nacházíme tu i tam Francii a Anglii, zastoupené dokonce politiky těchže stran, konservativní v Anglii a radikální ve Francii; na straně totalitám je nacistické Německo nahrazeno Sověty a Mussoliniho Itaiie komunistickou Čínou. Tu i tam byly oběti dohody, ČSR roku 1938 a Indočína roku 1954, podrobeny napřed jen určitým amputacím, v nichž se však skrývaly už náznaky pozdějšího plného podrobení zmrzačeného zbytku dynamickému totalitářství. A v obou případech byl parlament Francie, které tu i tam ztratila nejvíce, dohodou nadšen ; roku 1938 ratifikoval Mnichov 535 hlasy proti 75 a roku 1954 schválil Ženevu 462 hlasy proti 13. To byl první triumf Moskvy v uplynulém létě. Druhý vzešel z jiného hlasování francouzského parlamentu, a to ještě bezprostředněji. Když už ruka ruku myla stran Asie — jedna ruka patřila panu Menděs-France a druhá soudruhu Molotovovi — Sověty trvaly na pokračování v tomto mytí i ve věcech evropských. A proč by pan Menděs-France nepokračoval, když cítil, že i zde má v plachtách sympatický vítr pařížského parlamentu? Ve věcech evropských je pro Sověty největším problémem Německo a jeho znovuvyzbrojení. A Sověty to náležitě objasnily Francouzům: v Indočíně vítězíme my, a proto zastavení tamních bojů je ústupkem s naší strany ; za to očekáváme, že nás zbavíte obav z onoho výplodu kapitalistických mozků, jímž má býti evropská armáda, která se ostatně většině z vás také nelíbí. Pan Menděs-France byl ochoten, a většina jeho parlamentu byla skutečně také ochotna. Tak došlo v Paříži dne 30. srpna k hlasování o evropské armádě, a tato byla, po více než dvou létech rozpačitosti, francouzskou sněmovnou definitivně zavržena. Dojem osudného rozhodnutí, inscenovaného nenadále a potměšile, zapůsobil ve světě jako výbuch atomové bomby. Trpělivé dílo řady obtížných konferencí bylo rozvráceno v několika minutách. Naděje na šťastnou a plynulou výstavbu evropského společenství byly otřeseny v základech a obrana kontinentu byla vržena zpět do pracných stadií tápání. Spojené státy byly uraženy a odcizeny, Německo roztrpčeno, Anglie zděšena, menší evropské státy hluboce zklamány a Francie isolována. Jen Moskva zářila radostí. Na dlouhou dobu byla nyní zbavena starostí z rychlé a kolektivní výstavby evropských 143 [pageend15]branných sil. Cokoliv bude slepeno ze střepů nadšení pro celoevropskou demokratickou pospolitost, bude prací na dlouhé lokte a bude stiženo oním komplexem vzájemné nedůvěry mezi demokraty, z něhož francouzské hlasování převážně pramenilo a který ještě značně vystupňovalo. Bezpečna na evropských hranicích, může se ted Moskva věnovat s vyhrnutými rukávy věcem asijským, kde na její soustředěné úsilí čeká tolik nadějné práce. Na úsilí soustředěné právě na to, o čem jsme se zmínili v úvodu: aby tam totiž západní mocnosti žalostně a nenávratně prohrály asijskou fázi studené války. Posice západních velmocí v Orientě jsou nahlo- dávány se všech stran živly komunistickými i nacionalistickými, a francouzská porážka v Indočíně nemůže nežli urychlit tento proces. Anglický podíl na něm je o něco méně pochmurný. V minulých týdnech se britské vládě podařilo docíliti na Východě dvou úspěchů, jednoho v Egyptě a druhého v Persii. V Egyptě dlouhé a složité vyjednávání dospělo k dohodě o suezském kanálu ; Anglie je ochotna vykli- diti jej a dáti Egypťanům s podmínkou, že se tam v případě obecné války do sedmi let může zase vrátit. V Persii bylo dosaženo smíru ve vleklé otázce perského oleje ; mezinárodní olejářské společnosti se zúčastní na jeho těžbě za přijatelných podmínek. Obě dohody jsou potěšitelné, ale váha druhé je značně zlehčena stupňovaným vřením pod povrchem perského politického života, podněcováným z Ruska. Vypadá to, jako by tam mohla vypuknout každé chvíle nová vlna nepokojů. A tak léto 1954 zůstane v historii demokratického světa zapsáno černými písmenami zklamání a sklíčenosti. Nelze zatím říci, že by triumfy Moskvy znamenaly přiblížení výbuchu třetí světové války. Jejich dramatičnost spočívá v tom, že se sovětům uvolnily ruce ke zvýšené činnosti v Asii, kde vývoj věcí indočínských jim dodal mohutného vznětu. Vše vede k závěru, že Asie bude hlavním kolbištěm studené války v blízké budoucnosti, a že úspěchy komunismu tam mají nepopiratelnou čáku na velmi povážlivé pokračování. Zdeněk Petr SITUACE V ČESKOSLOVENSKU Na sklonku letošního léta se v Československu rozpoutala úporná bitva o zrno. Dnes však o ně český a slovenský rolník nebojuje s přírodou a počasím, nýbrž s režimem. Třebaže toto číslo Nového života šlo do tiskárny ještě v době, kdy byl výkup obilí v plném proudu, můžeme s klidným svědomím říci, že rolník bojuje letos rozhodněji a úspěšněji než v minulých letech. Podle vládních statistik byl plán výkupu do konce srpna splněn asi na 40 % , což je mnohem méně než loni. Komunisté to letos napřed zkoušeli po dobrém : snížili poněkud povinné dodávky a zdráhavé slíbili členům JZD, že budou smět vystoupit z družstev. Zemědělci se však naprosto necítili povinni splatit tuto nedobrovolnou blahovůli socialistickým soutěžením a pohotově využili i tak malého povolení komunistické uzdy : mnozí rolníci se rozhodli vystoupit z JZD, a kde to jen trochu jde, rozebírají si družstevníci své podíly hned na poli (jak si na příklad stěžovala 31. července Cesta míru). Režimu tedy nezbylo než sáhnout po starých, už tolikrát neosvědčených komunistických prostředcích : organisuje soutěže mezi jednotlivými okresy a kraji, oslavuje » vzorné « rolníky, traktoristy a brigádníky, skandalisuje » íiknavce a kulaky « na vývěsních tabulích i tlampači místního rozhlasu, mo- bilisuje agitátory a vybízí k udávání. Ukazuje se však, že občané dbají stále méně « státní discipliny « : » Letos, na rozdíl od minulých le t«, napsalo 12. srpna Rudé právo, » nejsou mnohde tabule, na nichž by se občané mohli seznámit s těmi, kteří dodávky plní, a. slabá je i názorová agitace «. Zásluhu na odbojnějším postoji obyvatelstva vůči režimu má také propaganda rozhlasové stanice Svobodná Evropa a zejména letáková balonová operace Veto, která se letos provádí soustavně. Jak svědčí noví uprchlíci i zahraniční návštěvníci, jakož i vzteklé nájezdy vládního tisku, je tato akce pro náš lid velkou vzpruhou. Letáky kolují z ruky do ruky a podle svědectví londýnského dopisovatele londýnských Times našel je jeden západní diplomat i pod polštářem svého lůžka v pražském Alcronu, jehož personál je přece tak pečlivě prověřován. Ještě větší starosti než výkup obilí dělá komunistům zásobování masem a tuky. Těchto důležitých potravin je stále citelnější nedostatek, který se patrně brzy zvětší, neboť početní stav dobytka byl na začátku druhého pololetí letošního roku ještě menší než loni. Režim chce této krisi napřesrok aspoň trochu odpomoci tím, že zmenšuje osevní plochu pšenice a zvětšuje krmivovou základnu. Rád by také obdělal aspoň malý zlomek z půl milionu hektarů, o něž se u nás po válce zmenšila rozloha produktivní zemědělské půdy, ale zatím se mu ani nepodařilo udržet letos její loňskou výměru, jak přiznal 15. srpna v Rudém právu O. Šimůnek. V průmyslu prý byl v prvním pololetí výrobní plán zhruba splněn, ale spotřebitelé to rozhodně necítí. Nedostatek průmyslových výrobků všeho druhu je stále velmi tíživý a zboží, které lze dostat, bývá často nepředstavitelně špatné jakosti. Tak třeba ostravská Nová svoboda otiskla 12. srpna tento groteskní příběh ze života : » Chtěl jsem manželce ušetřit práci a koupil jsem jí proto strojek na řezání kopřiv, za který jsem zaplatil 90 Kčs ... Několikrát jsem strojek rozebral a zjistil různé závady, které jsem se pokoušel odstranit, až jsem došel k názoru, že strojek není úplný a na utažení nožů chybějí tři šroubky. Máme zde strojní stanici, kde mi mistr ochotně chybějící šroubky dal, ale ihned mi doporučil, aby si manželka kuchyňský nůž dobře opatrovala, protože strojek nebude řezat nikdy; jeho slova se skutečně potvrdila .<< Úřední statistika za 1. pololetí ostatně také nenápadně přiznává, že » plán maloobchodního obratu nebyl splněn « a že » požadavky obyvatelstva stále ještě nebyly co do jakosti a sortimentu plně uspokojovány «. 144 [pageend16]Režim chce sice v příštím roce zvětšit průmyslovou výrobu o 8 .8 % , ale má k tomu jenom jeden prostředek : » podstatné zvýšení produktivity práce «. Těžko si lze představit, jak by toho mohli komunisté dosáhnout, když —- podle úvodníku pražské Práce z 20. srpna — » procento nevyužitého času v naší výrobě v prvním čtvrtletí 1954 je vyšší než v prvním čtvrtletí 1953 «. Tato bilance je jedním z dalších důkazů, jak upadá tak zvaná » státní disciplina«, to jest strach před komunisty. Jiné doklady přicházejí ze všech oborů denního života v Československu. Tak zrovna satirické estrádní programy, po nichž komunisté tolik volali, obracejí se jednak proti nim samým a zesměšňují i komunistickou stranu, jak už žaloval Václav Kopecký na sjezdu KSČ, jednak » sa našli niektorí satirici, ktorí píšu nikomu neškodiace humoresky, veršíky a epigramy, pretože vraj nechcú mat s nikým poťahovačky «. (Směna ze 7. srpna). A pražská Práce se 14. srpna dokonce obula i do Vlasty Buriana, před časem tak velkomyslně omilostněného, a vyčetla mu, že » za staré vtipy a anekdoty si dává platit až 1.000 Kčs za večer « a že » takovýchto představení měl za měsíc dvacet i více «. Při tom mají komunisté neustále starosti s náboženstvím, které se jaksi nedá zlikvidovat ani terorem ani radikální » socialistickou převýchovou«. Rudé právo na příklad zjistilo 14. srpna s hrůzou, že » do kursu v oblastní stranické škole v Budějovicích byla v červenci vyslána řada soudruhů, kteří se dosud neoprostili od náboženských předsudků «. Ve vysílání pro ženy 15. srpna hlásil pražský rozhlas, že z domácích lidí u družstva v Dobrém na Kla- densku přišli pracovat spolu s nedělní brigádou pouze čtyři lidé : Prý » toho mají dost za celý týden. To dou v neděli do toho kostela a zarážejí «, rozhorleně si stěžovala soudružka Hodalová. Jak nevybíraví jsou komunisté ve své zavilé kampani proti křesťanství, ukazuje pak tento úryvek z dopisu Boženy Čechové ze Svojkova, který uveřejnila 5. srpna pražská Práce : » Můj vnuk žil v roce 1941 v Salesián- ském ústavu, jehož ředitelem byl Trochta ... Na Zelený čtvrtek museli držet půst, t. j. k obědu měli brambory, a na Velký pátek dostal každý žák 4 brambory ve slupce. Chlapci běhali po chodbách ústavu a volali : Máme hlad, máme hlad! ... A jak vychovávali děti v ústavě, který byl veden kněžími v čele s Trochtou, o tom svědčí tato příhoda : Můj desetiletý vnuk se mně jednou chlubil, že umí otevřít každý zámek ... že v ústavě, tam prý to umí každý kluk... .« — O čem pak asi svědčí dopis soudružky Čechové ? ES » Onehdy jsem byl na hranicích (s bavorské strany) u Železné Rudy. Tam je konec světa. Vlaky dál nejezdí (spojení je možné jen přes Brod nad Lesy) a přes železniční koleje je zábradlí. Člověka nevidíte. Domy za hranicemi jsou prázdné, střechy propadávají a spadají, vidíte jen trávu už několik let starou, všecko jak prales ...«. a. k. PODOBENSTVÍ O HŘIVNÁCH A E X IL Můj dědeček často vzpomínal na své druhy a přátele, kteří odjížděli za jeho mladých let do Ameriky. Hleděl zasněně do dáli, představoval si je bohaté a spokojené. » Je to divná věc «, říkával, » tam stačí jen chuť do práce, prý není třeba ani umět nějaké řemeslo, aby člověk zbohatl .« A já jsem byl vždy přesvědčen, že je to v Americe skutečně takové. Kolik nás mělo o životě v cizině podobné představy ! Překročili jsme hranice a byli jsme přesvědčeni, že nás v cizině čeká lehké zbohatnutí : ne koláče bez práce — na pohádky dnes už nevěříme -— ale koláče lehce vydělané. V Německu byl život těžký a na lehké zbohatnutí to nevypadalo, ale vinili jsme z toho poválečné zmatky, stěžovali jsme si na nezaměstnanost a přebytek kvalitních pracovních sil, když od nás k práci, o kterou jsme se ucházeli, žádali zaměstnavatelé odbornou průpravu. Jenže takové je to všude : i na tu nejobyčejnější » svalovou « akci do Kanady je třeba mít alespoň ty svaly ! Doby, kdy na zbohatnutí stačila chuť k práci, jsou ty tam. Dnešek je příliš specialisován, příliš technicky dokonalý, příliš zaměřen na výdělek a prosperitu, než aby stačila pouhé síla a dobrá vůle. Není pochyby, že je nutné ke všemu Boží pomoc — lidé tomu říkají štěstí — ale čekat na ně nepřipraven a s rukama v kapsách se dost dobře nedá. Čím má být naše práce užitečnější a výnosnější, tím důkladněji musíme na ni být připraveni. Školení a průprava na práci musí být poctivá u řemeslníka, oč více u toho, kdo chce dostat» white- collar-job « — místo úředníka, učitele, profesora! Překvapilo nás trpce, že v cizině sě naše výborné školy podceňují, že diplomy téměř neplatí. Bylo by však ještě nesmyslnější, kdybychom nad tím chtěli jenom vzdychat — je třeba se novým poměrům přizpůsobit a podle toho jednat : je nutné studovat i na školách v cizině ! Bývalí vysokoškoláci a středoškoláci, kteří se snad na Vysokou školu těšili, smutně pokývají hlavou a pesimisticky zavrčí : i) Ale kde a jak! — Peníze s nebe nepadají! « Je to pravda, nepadají. Avšak je studentem pouze ten, kdo bydlí v pěkné koleji, komu nic nechybí, kdo má zábav až dost, o koho se stará ještě tatínek? » Studens « znamená člověka, který se učí — bez ohledu na okolnosti, za jakých to dělá! Student nemusí být mladík, ani mladá slečna, každý, bez ohledu na stáří a sociální postavení má právo se učit, a chtěl bych říci — každý má povinnost, aby schopností, které mu Bůh dal, dobře využil. No, a mozek je přece na myšlení, že ! Možná, že studium v pozdějších letech bude o něco namáhavější — mozková tkáň není už tak pružná a ochotná nové věci přijímat a pamatovat — ale určitě je i hlubší a důkladnější, dává uspokojení a radost, o jaké mládí neví. Problém studia po třicítce není jen otázka schopností mozkové hmoty, je to záležitost zájmu, životnosti, duchovní i duševní síly : jen sla145 [pageend17]boch, který si jednou lehl, vstává do nové práce nerad. Je možné studovat i při dosavadním, snad podřadném zaměstnání, kde se schopnosti a možno«- sti jednotlivce dokonale rozvinout nedají. Každá druhá americká universita má večemi přednášky pro ty, kteří jsou během dne někde zaměstnáni. Kolik výborných lidí takto vystudovalo ! Aby bylo studium zaměstnaným lidem ještě více umožněno, vymyslela čísi šikovná hlava studium dopisováním. Naši studenti ohrnou nos a snad mají pravdu: není to nejideálnější studium, ale rozhodně lepší než vůbec žádné. Chodí to takto : vědění chtivý člověk se zapíše do takové koleje, kde je zavedený kurs studia na dálku dopisováním, vybere si obor studia a — jak je samozřejmé — zaplatí část poplatků (je to velmiúcin- né : když už do toho někdo ty peníze » vrazil «, chce za ně něco dostat, a studuje). Dostává pak pravidelně v intervalech, podle vlastní volby a osobních možností, balíček úkolů: je tam vysvětlená látka, kterou má student z určených knih nastudovat (t. j. prostudovat, promyslet a ne naučit se zpaměti!), odpoví písemně na otázky, které jsou mu dány (písemně) z této látky. Student vypracovaný úkol v určený den odešle, dostane nový, a zároveň se mu vrátí dřívější úkol opravený a profesorem ohodnocený. Nepochopii-li něco, profesor přidá vysvětlení a pokračuje se .dál. Úroveň a kvalita tohoto studia závisí hlavně na studentovi a na universitě, kde bude pak skládat závěrečné zkoušky, aby dostal svůj diplom a B. A. V Anglii poskytuje možnost takového » studia na dálku« hlavně Londýnská universita. Studium zde má vysokou úroveň ; proto by bylo zbytečné očekávat, že se gradus a diplom dostane zadarmo. Tento způsob studia dopisováním je dosti náročný, ale vyplatí se : Londýnská universita má v celém světě, hlavně ale v British Commonwealth nejlepsi jméno. Kdo by zde vystudoval, má téměř zajištěné dobré místo a zaměstnání. Jenže zřízení anglického školství je trochu odlišné od našeho : před vstupem na universitu musí každý udělat ústní zkoušku z povšechného vzdělání (General Certificate of Education) —- je to jedna zkouška z 5 předmětů nebo částečné zkoušky z 6 předmětů, dle volby kandidáta (musí mezi nimi být jeden klasický jazyk: latina nebo řečtina, a jeden technický předmět: matematika ap.). Kdo by chtěl studovat filosofii, řeči (na př. i češtinu), matematiku, chemii ap. (B. A.), musí dělat t. zv. Intermediate Examination ze 3, a pak Final Examination ze 3 nebo z jednoho speciálního předmětu (Zkoušky odpovídají tak asi naší I. a II. státní zkoušce). Pro specialisaci na technickém odvětví (B. Sc.), na ekonomii (B. Sc. Eeon.), na právu (LL. B.), lékařství (M.B.Y.) jsou samozřejmě určeny nové předměty podle potřeby. Kdo by snad nechtěl pokračovat ve studiu a spokojil by se s General Certificate of Education (odpovídá naší maturitě) má též otevřené výborné možnosti uplatnění v lepší platové třídě. Na universitě se dělají pouze ústní zkoušky (termín je vždy na jaře a na podzim), ale přípravu na ně si musí vyjednat student sám s kolejí, která se zabývá dopisovací me- thodou vyučování (tuition by correspondence). Taková kolej je na universitě úplně nezávislá, ba je možné i něco studovat a zkoušky na Vysoké škole vůbec nedělat! Jak kdo chce. Profesoři, kteří úkoly žákům zasílají, jsou bývalí universitní profesoři, docenti a asistenti, úroveň kursů je velmi vysoká, ale úkoly jsou tak uzpůsobené a skloubené, že příprava je celkem snadná (pro toho, kdo ji dělá soustavně a pořádně). Nejlepší pověst mají Wolsey Hall, Oxford a University Correspondence College, Burlington House, Cambridge, England. Namítnete : »Já v Anglii nebydlím « ! To nevadí. Jediná podmínka ke studiu je, aby každý uměl anglicky, protože všechny úkoly a případně i zkoušky na universitě se dělají jen anglicky. Pro cizince je určen zvláštní kurs pro zdokonalení v angličtině. Do Londýna také nemusíte hned jezdit. Obyčejně stačí 3 návštěvy na universitě v Londýně, ale zkoušky je někdy možno dělat též všechny najednou. Kdo snad již na Vysoké škole studoval a chtěl by jen studia dokončit, případně v nich pokračovat, mohl by dostat některé úlevy (napište si o přesné informace na University of London, Senate House, W . C. I., London, England). Úkoly, knihy ap. vám může zasílat- kolej i letecky (za zvláštní poplatek). Někdo řekne : » Dalo by se o tom uvažovat. Dostudoval bych, ale kolik to stojí? « Pro toho, kdo dosud na Vysoké škole nestudoval, kdo snad nemá maturitu, prostě kdo by musel dělat University Entrance Examination nebo General Education Certificate (starší přes 25 let mají úlevu — stačí zkouška ze 3 předmětů místo ze 6, ale musí být na dobrou úroveň a během jednoho dne), trvá příprava asi jeden rok, pak dva roky přípravy na Intermediate Examination a potom další dva roky na Final Examination — tedy dohromady 5 let studia v koleji, to vše, spolu s poplatky a taxami na universitě a podobnými výdaji, stojí kolem 80 Liber. Tento obnos se splácí během studia po měsíčních splátkách 1-2 Lib., podle ceny kursu. Samotný General Certificate of Education (tedy naše maturita) by stál asi 20 Liber. Kdyby snad někdo, přes svědomité studování úkolů při zkoušce propadl, kolej se hned na začátku písemně zavazuje, že ho na další zkoušku připraví bezplatně (tak jsou si jisti úspěchem své methody — mají zkušenosti se 40 tisíci studentů jen v Anglii). Ale o tom všem dostane každý podrobné informace přímo od kolejí. Poměry v USA a v Kanadě jsou trochu jiné, každá kolej a universita má své podmínky a ceny. Když se po minulé válce studenti vrátili z koncentračních táborů, z » totálního nasazení«, ze zatímních zaměstnání, z armády zase do školních lavic, všichni si stěžovali, že po tak dlouhém přerušení jde studium těžko, že má každý jiné zájmy, případně i starosti o rodinu. Proto mnozí studia zanechali. — Nechtějme sdílet osud služebníka, který mohl ze své hřivny něco vytěžit, ale z přílišné opatrnosti a pohodlnosti svěřený dar zakopal. I nám dal Bůh hřivny a i my z nich budeme skládat účty ! Karel Pánek 146 [pageend18]Z P R Á V Y SRPEN A ZÁ Ř Í V ŘÍMĚ 31. července odejel svátý Otec do Castel Gandolfo. Ale i tam dával pravidelně obecné audience dvakrát týdně. * Jaké jsou prázdniny svátého Otce, můžeme poněkud posoudit i jen ze stručného přehledu rozhlasových projevů, které pronesl, nebo z řady kratších a delších listů, které zaslal, při nejrůznějších příležitostech. Jmenujeme alespoň poselství bretoňským katolíkům, mariánským kongresům v Kanadě, v Belgii, v Brazílii, v Bolivii. Projevy ke katolickým lékárníkům, k účastníkům sjezdu pro studium dějin lékárnictví, k poradám odborníků pro léčení dětské obrny. Při tomto projevu svátý Otec upozornil, že lékař má být i dobrým psychologem ; má ukázat nemocnému, jak je možno smířit se s nemocí, když ji není možno vyléčit, a jak i nemocný se může stát velmi užitečným tvorem pro společnost. Dále je třeba ještě se zmip.it o projevech k účastníkům sjezdů : pro populaci, mezinárodní katolické komise pro emigraci, světové federace mariánských družin (asi 15.000 delegátů a delegátek z 60 národů přijal v basilice svátého Petra). * Vysokému komisaři Komise pro uprchlíky Orga- nisace spojených národů poslal svátý Otec symbolický dar 1000 dolarů. * Prostřednictvím apoštolského nuncia ve Švýcarsku a švýcarské vlády nabídl svátý Otec madarské vládě hmotnou pomoc ve prospěch postižených povodněmi. Není známo, zda maďarská vláda na tuto nabídku odpověděla. * Koncem července navštívili Řím a hlavní římské basiliky čtyři pravoslavní biskupové z Moskvy, Minská, Kijeva a Vorošilova. Stále je provázel úředník sovětského velvyslanectví; pečlivě se varovali jakéhokoliv styku s katolickými církevními osobnostmi. * Z posledních římských poutníků zaujalo pozornost Římanů na 200 černých tváří, z francouzské Západní Afriky. * Na římském vikariátě skončil přípravný kanonický proces pro blahořečení arcibiskupa ve Vilně, Msgra Cieyolaka, vězného v sovětských žalářích a po osvobození žijícího v Americe (zemřel 1926) a zakladatele salvatoriánů P. Františka od Kříže Jordána. * V mariánském roce bude v Římě ještě několik blahořečení. Mezi novými blahosla- venci budou i mučedníci z čínského pronásledování v době boxerské revoluce. * Posvátná kongregace koncilu vyzvala všechny biskupy celého světa, aby oslavili mariánský rok tím, že věřící vyzvou k důslednému boji proti neslušné módě. * V Římě vyvrcholí oslavy mariánského roku mezinárodním mariánským a mariologickým kongresem (vedle samostatné sekce polské a charvatské, zúčastní se sjezdového jednání i Čechové ve společné sekci pro země za Železnou oponou). * O svátku Všech svátých vyhlásí svátý Otec Pius X II. nový liturgický svátek Panny Marie Královny. Při té příležitosti bude korunovat zlatou korunkou obraz Matky Boží Zachránkyně římského lidu (chová se v basilice Panny Marie Větší) a ozdobí pamětní medajlí pra- póry hlavních mariánských míst z celého světa. Podle statistiky NCWC je na celém světě 260.000 světských kněží. M ISIJNÍ N EDĚLE se konává každou předposlední neděli v říjnu, letos 24. října. Sekretář Posvátné Kongregace Šíření víry, msgre Filip Bernardini, vydal provolání k celému katolickému světu, aby důstojně, modlitbou a almužnou, oslavili tento svátek pravých hrdinů pro věc Kristovu. i> Církev, jediná síla, která přetrvala zříceniny všech civilisací, která bojovala za uchování lidských i božských hodnot, bude konat svou povinnost dál, i když budou klást překážky její práci, i když budou proti ní bojovat pronásledováním, násilím, zbraněmi, aby ji zničili. Její síla pramení z přesvědčení, že věčné hodnoty ducha nezahynou. Církev brání dobro a spravedlnost, a čerpá potěchu ze slov svého Zakladatele : » Důvěřujte, já jsem přemohl sv ět«. Celá Církev miluje a sleduje své misionáře, apoštoly víry a civilisace : v pralesích i na ostrovech, ve velkoměstech i v zapadlých vesnicích, v seminářích, ve školách, nemocnicích a útulcích, které zbudovala a vydržuje křesťanská láska. Misionáři nejsou osamoceni. Všichni, kdo věří v Krista, ano všichni dobří lidé, jsou v duchu s nimi a podávají jim svědectví lidské a křesťanské solidarity «. N Ě K O LIK STATISTIK. Koncem května se konala v Římě zasedání předsednictva a delegátů Papežských misijních děl — Díla šíření víry, Díla sv. Petra apoštola pro domorodý klérus, Kněžské misijní unie a misijní informační služby Fides. K 30. červnu 1953 bylo v misijních zemích 12.977 evropských misionářů : prvé místo na této čestné listině Kristových apoštolů má Francie ; následuje Belgie, Holandsko, Itálie, Irsko, Německo atd. Počet misionářů značně poklesl, protože z Číny na př. bylo vypuzeno přes 5.000 misionářů ; jiný důvod je, že řada asijských zemí, jako Indie a Indonésie, činí velké překážky příchodu nových misionářů. — Od června 1952 do června 1953 bylo pokřtěno 430.307 dospělých katechumenů, z toho na Afriku připadá 350.971. Můžeme tedy nazvat černý světadíl nadějí Církve. Podle poslední statistiky je v misijních zemích 87 domorodých biskupů a 8232 domorodých kněží. ' Z domorodých biskupů je 8 v Africe, 25 v Číně, 9 v Japonsku, 27 v Indii, 7 ve Vietnamu atd. K n ě ží: v Africe 1254, v Číně 2542, v Japonsku 196, v Indii 1955, ve Vietnamu 1420 atd. » Kdy se naučí lidé vážit si darů tohoto světa v jejich pravé ceně, kdy pochopí, že pravda je majetek dražší než zdraví, že duše posvěcená Boží láskou je poklad vzácnější než království tohoto světa; že svět, který je v nepřátelství s Bohem, ztratil právo na trvanlivý mír, neboť spravedlnost bez Boha je pak jen prázdné slovo «. (Pius X II. ke kanadskému mař- kongresu 15. V III. 1954). 147 [pageend19]K SOUTĚŽI K Ř ESŤAN SK É AKADEM IE A K U LTU R N Í R A D Y N A R O K 1954. — 31. října t. r. je uzávěrka příjmu prací do soutěže. (Zašlete r i adresu : Signora Berta Demuth-Pachner, Monguelio (Bolzano), Italia). Práce, které dojdou po tomto ■datu, nemohou být do soutěže přijaty, poněvadž jsme zkrátili porotám čas. Y oborech poesie, prosy a her budou výsledky vyhlášeny počátkem roku 1955 (pokud možno současně se soutěží RSE), v ostatních oborech nejpozději v dubnu 1955. Jako letos — bude i o této soutěži vydána přehledná zpráva v některém světovém jazyku ve formě brožury. Brožura o soutěži 1953 (náklad 4.000 kusů) je už rozesílána. Věcné ceny budou opět dary "v. Akce solidarity, v níž K E pokračuje v dalších zemích. — Upozorňujeme ještě na některé podmínky soutěže : Rozsah prací není omezen. Soutěž je anonymní, ale autoři mohou zařadit do větších sbírek i některé práce už uveřejněné na př. několik bás.íí z celé sbírky, nebo jednu povídku z řady povídek a pod. Ale nepřijímají se práce, které byly už ur? řejněny jako celek. Rukopisy se na požádání vrátí. Stupnice odměn jako loni: Cena, uznání, pochvala s výhradami. V jednotlivých stupních pouze abecední pořadí. Z loňské soutěže se několik prací překládá do různých světových jazyků, několik už jich bylo přeloženo. Důležité upozorněni všem účastníkům soutěže K A a K R ! — Vedení soutěže nemá námitek proti tomu. aby autoři tutéž práci poslali do soutěže RSE, nao pak doporučuje, aby využili této příležitosti. Pod minky soutěže RSE přinášíme níže. K A a K R . LITER ÁR N Í SOUTĚŽ ROZHLASU SVOBODNÁ EVROPA. — 1. - První cena za nejlepší P ro - SAiCKOU p r á c i : dol. 300 (dvě druhé ceny po dol. 200, tři třetí ceny po dol. 100). Zaslané práce nesmějí být kratší 15 strojem psaných stránek, pokud jde o povídku, a 30 stránek, pokud jde o hru. 2. - První cena za nejlepší Sb ír k u p o e s ie : dob 300 (dvě druhé ceny po dol. 200, tři třetí ceny p j dol. 100). Soutěže se může zúčastnit každý Čech a Slovák ve vlasti a v zahraničí prací v českém nebo slovenském jazyce. — Uzávěrka 1. prosince 1954. Vyhlášení cen 1. ledna 1955. Porota bude posuzovat jen práce dosud neuveřej- něné. Rukopisy se nevracejí, každý účastník vša-í bude vyrozuměn o výsledku soutěže. — Zaměstnanci RSE a FEC se soutěže zúčastnit nemohou. Všechny odměněné práce budou vysílány stanicí Svobodná Evropa a zvlášť honorovány. Kromě toho si RSE vyhrazuje právo použít i neodměněných příspěvků ve svém vysílání s obvyklým honorářem. Práce do soutěže posílejte na adresu : R .F.E. Czechoslovak Desk, Cult. Dep., Englischer Garten L, München (W . Germany). RSE BÁSNÍKŮM V E X IL U . — Koncem roku vyj - společná Antologie česko-estonské posic. Podobný, ale mnohem větší výběr poesie bychom rádi vydali příští rok spolu s Němci. Porota pro poesii navrhü j K R výbor českých básní ze sbírek, které budou zaslány do soutěže. Chtějí-li se zúčastnit i někteří jiní básníci, kteří nemají dokončenu. sbírku a nemohou se tak zúčastnit soutěže, prosíme, aby do 31. října t. r. poslali na adresu : Signora Berta Demuth-Pachner, Monguelfo (Bolzano), Italia, několik básní pro připravovanou česko-nšmeckou antologii. Porota při výběru básní pro antologii bude mít ohled i na ně, a při definitivním sestavování výběru přihlédne případně i k jiným jejich sbírkám, již dříve vydaným v exilu. R. Vlach. NOVÉ ČESKÉ K N IH Y V E X IL U . — Redakcí Nového života byly zaslány : J . K . Baby : P TAČ Í M ELO D IE. Psáno 1952. Vyšlo v červnu 1954 jako 2. svazek edice Lucernička (řídí Ant. Kratochvíl- Christen), s obálkou M. Šaška. - Str. 28. Vzorná typografie, á úprava. 70. výr oči narozenin presidenta Dr. Eduarda Beneše. — (Projevy : Wickham Steed, Sir Rob. Bruče Lockhart, )r. Jar. Stránský, Jar. Smutný, Dr. Frant. Ševčík, Fra.it. Němec) — Doklady a rozpravy, 6. 17. Ústav Dr. Eduarda Beneše, Londýn. - Str. 32. K ŘESŤAN SK Á AKADEM IE V ŘÍMĚ V MARIÁNSKÉM ROCE připravila také skromný hold Matce B oží. vydáním Mariánské antologie z české poesie, která vyjde (cyklostylovaná) jako druhý sva/V-ek Edice VIG ILIE. Připravuje se jako další svazeček Výbor ze světové mariánské poesie, který vyjde začátkem příštího roku. C. B. V říjnu bude obětována mše svátá za dobrodince a předplatitele Nového života v katakombách sv. Kalixta. - V září u oltáře sv. Václava v basilice svátého Petra. N O V Ý ŽI VOT Měsíčník Cyrilometodějské ligy Roc. VI. — V fíímě, 27.9.1954 — Číslo 8. Vydává Křesťanská akademie v ftíii.ě, ■ Řídí redakční kruli. - Red. uzávěrka 5. každ. měsíce. Adresa redakce a administrace: nový Život, Via della Conciliazione, 1. - ROMA - Italia, Předplatné na kok 1954: Pro Itálii 1800 lir (sniž. 1000 lir, podpůrné od 2.500 lir). Pro ostatní země 3.50 dol. (sniž. 2 dol., podpůrné od 5 dol.). - V Itálii možno platit pošt. složenkou: C. c. post. 1-33428 Accademia Cristiana Cecoslovacca - Via dellp Conciliazione 1 - Roma (617) s pozn. U Ž 1954. - V jiných zemích přímo na adresu administrace U Ž nebo zástupcům v jednotlivých zemích. V ita nuova. - Mensile della Lega dei ss. Ci- rillo e Metodio. - Editrice: Accademia Cristiana Cecoslovacca, Roma, Via della Conciliazione, 1. - Con approvazione ecclesiastica. - Auto- rizsazione Tribunále Roma N° 3779 del 16-3-54. Direttore resp.: P. Vincenzo I nsolera S.J. Tip. P. U. G. - Roma [pageend20]