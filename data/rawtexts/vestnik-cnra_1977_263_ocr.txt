VĚSTNÍK ČESKOSLOVENSKÉ NÁRODNÍ RADY AMERICKÉ Čís. 263 Březen 1977 ZA LIDSKÁ PRÁVA Západ soustřeďuje pozornost na presidenta Spojených států v napjaté době, kdy má dokázat světu, že myslil upřímně své předvolební prohlášení o lidských právech. Od doby zvolení několikráte se veřejně hlásil jako zastánce lidských práv. Nejvýznamnější bylo jeho vystoupení ve Spojených národech v New Yorku, kde jasně a nesmlouvavě vyhlásil své stanovisko. Státní tajemník Cyrus Vance, při různých příležitostech, např. na televizním rozhovoru “Face the Nation”, následoval příkladu presidenta Cartera a hájil americké pevné stanovisko vůči détente a dodržování Helsinské úmluvy o lidských právech. Radost z tohoto postoje je omezená na některé kruhy. U jiných se projevuje nelibost i strach z toho, že si znepřátelíme Sověty, a to v době, kdy se má jednat o kontrole zbrojení. Velkoprumysl Spojených států by nerad ztratil velké sovětské objednávky, teď když se tak slibně rozvinuly obchodní vztahy. Některé latinské země s vojenskou diktaturou předem ohlásily, že se zříkají americké pomoci, poněvadž též spadají do kategorie provinilců; nejen Sověty hřeší proti lidským právům. Sověty ovšem vyhrožují, že se mícháme neprávem do vnitřních záležitostí a budeme-li v tom pokračovat, znemožníme předem jednání o kontrole zbrojení. Příliš mnoho lidí na západě se uleklo. Mnozí by raději hned ustoupili, poněvadž dávno již propadli malomyslnosti a politice "appeasementu”. Zapomínají na Mnichov, na historický příklad, který měl nás poučit na věčné časy, že usmiřovat si diktátora stálými ústupky vede jenom kc zkáze. President a státní sekretář zastávají názor, že lze hájit lidská práva a neslučovat to současně se zbrojením. Veřejné mínění ve Spojených státech, ovlivňováno tiskem a televizí, hraje Moskvě do ruky opakováním sovětských hrozeb. Ne však všichni novináři propadají poraženecké náladě. William F. Buckley správně vystihl situaci ve své úvaze v Chicago Daily News dne 19. března. Cituje moskevskou Pravdu a její kritiku zahraniční politiky Spojených států. Sověty varují, že naše účast a zájem o lidská práva ohrožuje détente a demilitarizaci. Musíme prý se “zřeknout nelogičnosti své argumentace, že lze usilovat o lidská práva v Sovětském svazu a současně o détente”. K tomuto poznamenává Buckley, že president Carter činí nátlak na Sovětský svaz, aby dodržoval zákony a závazky. Tento bod nutno stále zdůrazňovat, naléhá Buckley. Sovětská konstituce z r. 1936, dohoda Spojených národů podepsaná Sovětským svazem r. 1973 a Helsinská dohoda z r. 1975 výslovně zavazují Sověty k těmto zásadám. “Uvažujme dále.” pokračuje Buckley. “Sovětský svaz tvrdí, že žádáme, aby ustoupil od svých zásad. To může jenom znamenat, že jejich “zásadou" je veřejně se k něčemu zavázat a pak to hodit přes palubu. Takový je stav věcí a vztahuje se to přímo na jednání Salt. Sovětský svaz by nám tvrdil, že je to věcí zásady, aby Sovětský svaz se zavázal jednou rukou a druhou rukou závazek zahodil. Pravou rukou podpíše Helsinskou dohodu, zatím co levá ruka zamyká dveře žaláře. Souvislost s kontrolou zbraní je očividná: Sovětský svaz navrhuje, že slíbí v zásadě odzbrojit pari passu se Spojenými státy, ale při tom pokračuje ve své politice vojenské rozpínavosti. Jak jinak máme tomu rozumět?” Je to tak “nelogické” pokračovat v jednání o omezeném zbrojení a o lidských právech?, táže se Buckley. Odzbrojení a lidská práva nestojí si v cestě z ontologických důvodů... S otázkou lidských práv je spojena svoboda tisku. Svobodný tisk dává ochranu zvídavým. Jak by mohl Sovětský svaz současně dovolit svobodu tisku a při tom nás podvádět se zbrojením? V tom vězí ta nelogika, na kterou si moskevská Pravda stěžuje. Někteří jsou toho názoru, že je nelogické uzavírat jakoukoli úmluvu se Sovětským svazem, která by nebyla ničím než kontrolou sebe... Zajímáme se o lidská práva, přináleží to našemu lidství. Za tím vším je pragmatický důvod: Předpokladem k účinné kontrole jsou lidská práva.” Jednu větu této úvahy bychom měli si obzvlášť zapamatovat a opakovat při každé příležitosti: Nevměšujeme se do vnitřních záležitostí SSSR když trváme na tom, aby Sovětský svaz dodržoval svoje vlastní zákony a závazky, které dobrovolně podepsal. Sovětský svaz dodržuje jen to, co mu vyhovuje a co je mu k prospěchu. Vášnivě hájí bod. 1. a 2. Helsinské dohody; uznání hranic staus quo bodu prvního a hospodářské výhody bodu druhého. Třetí bod o lidských právech prostě se neuznává, poněvadž nevyhovuje. Proč tedy podepisovat dohody s Moskvou? Proč věřit na úmluvu Salt II, když Salt 1 byla v náš neprospěch a nebyla dodržena? Moskva drze mluví o "důvěře” a vyhrožuje, bude-li se president Carter zajímat o disidenty, ztratí důvěru a na vážnosti a důvěry je prý třeba k uzavírání dohody o strategických zbraních. Tak píše Pravda a tisková služba Tass. Dne 16. března Pravda - a den před tím sovětská televize - přinesla zprávu z Washingtonu, že prý “průměrný Američan věří, že jediným pramenem na světě - ochráncem lidských práv - je Sovětský svaz”. (Ukázka, co je možné, když není svoboda tisku v zemi). Otroci a vládci Komunistická vláda v Československu dostává rozkazy z Moskvy. V Praze se vystřídala řada sovětských poradců: sekretář pro zahraniční věci východní Evropy Ivan Kapitanov přijel prý, aby si se “stranou vyměnil názory a zkušenosti”. V Ženevě Valerian Zorin zlostně odpověděl delegátu Spojených států Allard Lowensteinovi, když se ptal na osud disidentů před komisí Spojených národů na lidská práva. Je to prý “vměšování se do vnitřních záležitostí”. Hlavní útok v Československu vede Rudé Právo, které si stěžuje na “koordinovaný útok ze západu". Organizují se veřejné projevy lidu. Českoslovenští občané jsou na to zvyklí a [pageend1]VĚSTNÍK March 1977 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois VĚSTNÍK Březen 1977 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 rozumí tomu, co se odehrává za scénou komunistického divadla, ale v cizině to trapně působí, když umělci, spisovatelé, taneční skupiny atd. se podpisují k protestu proti signatářům Charty 77. Populární zpěvák Karel Gott, žijící blahobytné v luxusní vile, promluvil na shromáždění zpěváků a hudebníků o tom, jak je jim dobře. (V západním Německu, kde se prodávaly nejvíce jeho desky, se prý odsuzuje jeho vystupování. Uvidíme, zda mu ubyde na popularitě). Ministr zahraničí si povolal diplomatické představitele západních zemí, Rakouska, Švédska, Norska, Spojených států, Velké Britanie, a náměstek ministra soudruh Spáčil jim vyslovil nelibost pražské vlády. Sedm dalších spisovatelů ze Švýcarska a západního Německa žádalo dopisem na vládního prokurátora o propuštění čtyř: autora Václava Havla, Jiřího Lederera, divadelního ředitele Františka Pavlíčka a Oty Ornesta, vězněných od 14. ledna v Praze. V Holandsku se též ozvaly hlasy proti postupu pražské vlády. Bylo známo o ministru zahraničí Max van der Stoel, že se zajímá o osud signatářů Charty 77. Koncem února přijel do Prahy najednání s ministrem Bohuslavem Chňoupkem. Dne 1. března se sešel s prof. Janem Patočkou, jehož jméno jako vědce bylo dobře známo v západní Evropě. Jejich setkání rozzuřilo pražskou vládu (“the Czechoslovak government was infuriated”, píše Eric Bourne, americký dopisovatel Christian Science Monitor z Vídně). Audience holandského ministra u Gustava Husáka byla zrušena a prof. Patočka byl zatčen a vyslýchán jedenáct hodin policií. Jen ten, kdo zažil výslech nacistů nebo komunistů dovede si představit strašný náraz na bezbranného, jemného a ušlechtilého člověka, jakým byl prof. Patočka. Šel životem s krásnými ideály, přesvědčen o dobrotě lidí a nyní byl postaven před ztělesněné zlo. Po výslechu byl prof. Patočka odvezen do nemocnice, kde zemřel. O významu vzácného člověka napsal osobní vzpomínku prof. František Svejkovský (str. 3). Dle dalších zpráv, bylo zjištěno následující: Prof. Patočka zemřel v neděli dne 13. března. Ve čtvrtek byl opět vyslýchán policií, která za ním přišla do nemocnice, ač byl těžce nemocen po předcházejícím výslechu a zase ho vyslýchala dlouhé hodiny. V pátek byl postižen smrtelným výronem krve do mozku. V nemocnici dne 8. března sepsal svou závěť národu. Jeho ’’odkaz” byl propašován na západ a uveřejněn v London Times dne 15. března. To již věděl, že stále přibývá podpisů a že signatáři se nebojí pronásledování, které jim nastane. Dne 16. března na jeho pohřeb se dostavilo asi tisíc lidí a sto členů tajné policie v civilu. Rodině nebylo dovoleno vyslat úmrtní oznámení a obřady byly urychleny, aby se co nejméně smutečných hostů mohlo dostavit z ciziny. Cizina přece však byla na pohřbu zastoupena. Někteří jeho přátelé měli prý domácí vězení, aby se nemohli pohřbu zúčastnit. Tajní sledovali zástupy lidí a fotografovali účastníky, jak bývá u komunistů zvykem. Účastníci mohou očekávat, že budou pronásledováni ve svých úřadech, v zaměstnání a na škole. Prof. Milan Huebl, býv. hlava Akademie komunistické strany, byl prý zastaven u vrat hřbitova a odvezen v policejním autu. Signatář charty Pavel Kohout se dostal na hřbitov velkou oklikou. V předvečer pohřbu byl propuštěn divadelní ředitel F. Pavlíček, po devíti týdnech vězení. Současně však bylo zatčeno několik dalších podepisovatelů charty: prof. Ladislav Hajdánek, Věra Jiroušová, Petr Uhl, Libuše Šilhanová. Bratr se sestrou Markéta a Andreas Němcovi byli zatčeni za to, že fotografovali pohřeb. Ač vláda se snaží isolovat signatáře a znemožnit jim styky a další činnost, podpisů k chartě přibývá. K původním podpisům 240. přidali se další, celkový počet podpisovatelů je na 600. Hlavní činitelé se nedají umlčet, zdá se, že si našli cestu, jak proniknout na západ do západního tisku. Dne 16. března vydali dokument o sociálních poměrech. Rozebírají různá tvrzení o “blahobytu” čs. dělníků, kterým prý se daří mnohem lépe než na západě, hlavně co se týče “práva” na zaručené zaměstnání a bezpečí. Dne 17. března v otevřeném dopise pisatelé žádali evropské komunistické strany, aby zakročily u čs. komunistické strany, aby přestalo pronásledování signatářů charty. Dopis byl podepsán jedenácti vyhoštěnými bývalými členy strany: jeden z nich byl za Dubčeka členem jeho presidia, 4 byli tajemníky ve straně a jeden byl zahraničním ministrem. Bývalý ministr Jiří Hájek má domácí vězení. TELEGRAMY ČSNRA Československá národní rada americká zaslala telegram do Washingtonu na státního sekretáře Vance a kongresmana Dante Fascella, předsedu výboru “watchdog committee”, který sleduje nedodržování Helsinské dohody. Žádali jsme, aby výbor vyšetřil okolnosti jeho smrti a další přestupky proti Helsinské dohodě. Zpráva o jeho zatčení a o výslechu policie, která zavinila jeho smrt, zapůsobila na mnohé lidi na západě. Ozval se ihned George Meany, předseda AFL-CIO, který vyslovil soustrast rodině Dr. Patočky jménem milionů amerických dělníků. V dopise Československé národní radě předseda Meany oceňuje krásné vlastnosti a zásluhy profesora Patočky, který byl hlavním mluvčím za signatáře Charty 77. K dopisu přiložil text svého telegramu do Prahy. BIBLIOGRAFIE: The Czechs and Slovaks of America Litujeme, že nastalo další zpoždění s vydáním tohoto komplikovaného, nákladního díla. V zájmu nejlepšího provedení, redakce se ujala ještě jedné dodatečné korektury a následkem toho tiskárna v Římě začne tisknout až v dubnu. Doufáme však, že koncem měsíce budou knihy připraveny k odeslání do USA. Jsou to nemilé, ale nutné doklady má-li to být dílo prvotřídní. - Prosíme proto o Vaše pochopení a strpení. 2 - Věstník [pageend2]František Svejkovský: Za prof. Janem Patočkou Dovolte začít vzpomínkou. Vzpomínkou na setkání s člověkem, o kterém platí to, co sám jednou řekl o E. Husserlovi: “(jeho) přednášky mne ovšem hluboce zaujaly. Hlavně to byla fascinace tou meditací, která jakoby úplně ignorovala, že se děje před očima publika, jako by filosof seděl v Descartesově pracovní jizbě a rozvíjel jeho téma dále, mnohem dále . . .” Právě tak se jevil Jan Patočka studentovi, který se s ním setkával po roce 1945 při přednáškách na pražské Karlově universitě. Ale takto se jevil i později, při dalších osobnějších setkáních na veřejnosti či v soukromí. Opět tu byl před vámi člověk sensitivní, v podstatě plachý, jehož všechno dovedlo hned podnítit k úvaze, k zvažování v širších souvislostech a hlubokém dosahu. Nic nepodceňoval, ať šlo o věci velké nebo malé. Nejprve s poněkud přivrženýma očima zmlkal a uvažoval - a pak v postupném akcelerandu rozvíjel svou reakci, svou úvahu. Tak bylo možné být svědkem procesu, v němž všechno, co pronikalo k tomuto citlivému mysliteli, bylo pronikavě absorbováno a zvažováno. V těch chvílích jste poznávali ten pravý význam pojmu “filosof” a velké osobnosti jeho předchůdců z blízké i vzdálené minulosti vám začaly ožívat novými rysy. Uvažujíce o tomto typu člověka, ptáte se, kde se vzal ten postoj, který ho postavil do popředí veřejného dění? Kde se zrodilo to, co vyneslo jeho jméno ze stránek odborné literatury, z roviny filosofie, z kulturní sféry, do širokého obzoru událostí naší doby, takže se počalo artikulovat v rozsáhlé škále od diplomatických projevů až k nekrologům v novinách a časopisech mnoha zemí světa? Odpověď je vlastně prostá: Je to jen samozřejmý důsledek jeho filosofie, která byla jeho životem. Filosofie, v jejímž středu stojí člověk a svět. Filosofie, která je prodloužená do životního dění. Z ní vyplývá prostý imperativ “Jdi!", který se vynořuje na konci úvah filosofa Patočky jako jejich smysl a cíl. Chce dát člověku jistotu, vnitřní i společenskou. V tom “Jdi!” zaslechneme to, co se v české moderní tradici ustálilo podobně jako ve světě motiv z Beethovenovy Osudové: Je to ono prosté “Jdi!” ze závěru Čapkovy hry Matka - díla, které vzniklo v úzkostné době roku osmatřicátého, když se nad Československem (a nad Evropou a nad světem) stahoval mrak Hitlerovy moci. Do té doby dolehl výkřik "Jdi!” Výkřik matky, který' je závěrem věčného lidského sváru mezi rozvažováním a činem, mezi úzkostným kvietismem a samozřejmostí jednat. Matka, která se po celou dobu hry brání myšlence připustit to, co znamená důslednou oddanost ideám a povinnostem ústícím v sebeobětování, protože za ni trpěla smrtí manžela a čtyř synů. - tato matka nakonec vysloví ono "Jdi!” a pošle bojovat poslední ze svých dětí, když hlasy ampliónů volají, že je ohrožena svoboda a život lidí. Ty hlasy ampliónů - hlasy svědomí, to rozhodné “Jdi!” se ozývalo i Janu Patočkovi, a to nikoli jen v závěru života, ale už mnohokrát předtím - a on jim odpovídal svou zbraní, zbraní ducha. Zůstal filosofem, který mluvil a bránil, neboť jeho filosofie docházela až sem. Nebyla pouhou spekulací, ale "myslitelské řešení životních otázek”, jak řekl v r. 1965. Tohoto pojetí filosofie se dobral už dávno, už tehdy, kdy ve svých devětadvaceti letech vydal svou první knihu “Přirozený svět jako filosofický problém” (1936). Tarn uvažoval o smyslu, který' dáváme světu a věcem kolem nás: “svět již není mrtvým objektem, nýbrž . . . vytvářeným smyslem”. Je tedy třeba jít daleko zpět, abychom poznali, že ono poslední “Jdi!" není v Patočkově životě toliko výsledkem souhry náhodných okolností nebo vnějších impulsů, nýbrž je konstantou prostupující neustále jeho činnost. Nejprve se projevilo ve vůli nalézt správný, dobově adekvátní typ a cíl filosofie. Tady jsme u počátků. Vrátit se k nim znamená otočit hodinami věků o celé půlstoletí, neboť Patočkův život užuž letos nakročoval do sedmdesátky, když přišla nečekaná smrt . . . Narodil se v roce 1907, a už od roku 1928 se začaly objevovat jeho referáty, kritiky a studie. V jedné z nejstarších prací, nazvané “Theologie a filosofie" (1929), čteme tato slova: “Nejsem sice ještě filosofem, ale chci jím býti.” Cesta k tomuto cíli byla v jeho případě strmá a krátká. Byla poznamenána především dvěma podněty: Vlivem otce, středoškolského profesora působícího v Praze a podílejícího se zvláště na vývoji výchovné práce, - a vlivem doby, která mimořádně přála, ba přímo vybízela k uplatnění iniciativy a tvořivosti; byla to doba prvních fází Československé republiky. Ta doba žila stejně silně povědomím o domácích tradicích jako vůlí vkročit na nové cesty, zřetelem k národním hodnotám jako k novému utváření vztahů se světem. Měla odvahu i sílu tvořit i přetvářet. Mladá generace z ní načerpávala nejen poznání, ale i podněty pro vlastní formování budoucnosti. Z těchto souvislostí vyvěrá i Patočkovi blízké hledání filosofie pro život, filosofie aktivní. Na Karlově universitě se jeho názory formovaly především v okruhu domácích filosofických tradic reprezentovaných Masarykovými žáky; v Patočkově případě především J. B. Kozákem. Sám však později oceňoval i vliv jiných, zvláště E. Rádla. A neméně zdůrazňoval i podněty, které přicházely přímo z okruhu jeho vrstevníků - z energie a sebedůvěry mladé generace. Vedle toho se mu brzy otevřel prostřednictvím studia ve Francii a v Německu i zahraniční svět. Mezi léty 1929 až 1933 pobyl v Paříži, Berlíně a ve Freiberku. Rozhodující pro cíle, které sledoval, bylo jeho setkání s E. Husserlem. Pod vlivem Husserlovy fenomenologie začala Patočkova koncepce filosofie nabývat vyhraněných rysů. Našel cestu, která ukazovala modernímu člověku možnosti dobrat se sjednocujícího pohledu na svět uprostřed přetlaku vědy a techniky a vycházet odtud k různým stránkám života a k interpretacím lidských hodnot. Hlavním filosofickým výtěžkem tohoto vyzrání byla zmíněná už kniha “Přirozený svět jako filosofický problém” (1936). Hodnota této knihy, a tím i kvality jejího autora, vynikají plně teprve s odstupem času. Je reprezentativním projevem evropské fenomenologie a není pochyb, že by stála čestně už od svých počátku vedle iniciativních děl Husserlových žáků, kdyby byla bývala známá v některém z evropských jazyků (jako tomu bylo např. se spisem polského badatele R. Ingardena “Das literarische Kuntswerk”). O její hodnotě svědčí, že dnes, po čtyřiceti letech, vyšla ve francouzském překladu s autorovým doslovem (1976). Šíři svých znalostí a zájmů od roku 1934 mohl Patočka uplatnit i ve funkci sekretáře právě založeného pražského filosofického sdružení Cercle philosophique de Prague, které se tehdy stalo závažným článkem v soudobém vývoji evropské filosofie, neboť bylo institucí vskutku mezinárodní. V roce 1937 se habilitoval na Karlově universitě, a tak se mu otevřela další závažná perspektiva - učit. Sotva dosáhl této filosofické a společenské báze pro svou práci, došlo k tvrdé konfrontaci koncepcí a plánů se skutečností: nadešla léta evropské krize. Nadešla doba, kdy poslední slovo Čapkovy Matky zaznělo poprvé ze scény pražského Národního divadla. A nadešla tak i doba zkoušek filosofa a jeho filosofie v létech německé okupace. Své principy prověřoval příznačně: ve vztahu k domácím tradicím a širokým potřebám národní sebezáchovy a sebejistoty. Z hlediska svých filosofických pozic zdůrazňoval roli vzdělání, umění, filosofie jako zdrojů resistence a přetrvání. Bylo by třeba číst ve studiích té doby, abychom poznali, kolik mravní odpovědnosti i osobní odvahy vložil do svých úvach. ale už z několika titulů můžeme vyčíst, kudy se ubíral i vedl jiné: "Myšlenka vzdělanosti a její dnešní aktuálnost" (1938), "Česká vzdělanost v Evropě” (1939), “O Věstník - 3 [pageend3]nový pohled na Komenského” (1941), “Světový názor, obraz světa, filosofie” (1942), “Symbol země u K. H. Máchy” (1944). Sáhl také k tématu z německé filosofie, a tu své době připomněl Herdera a s ním ideály “lidskosti”. Po válce se intenzivě koncentroval na výchovu vysokoškolských studentů. Vzpomíná na “shon přebujelého studijního provozu, jehož se zúčastnil s nadšením.” Opět tato práce pro něj nebyla toliko otázkou praxe, povinnosti, nýbrž vůle uvádět mladé do hájenství ducha, spekulace. Právě to jsme tehdy u něho vyciťovali a obdivovali jako jeho žáci. “Naučit se vidět” pokládal za první předpoklad a byl oddaným učitelem tohoto umění. Filosofie jako promýšlení otázek světa a života nezahrnuje jen sféru vlastní spekulace, ale dějiny, poznávání toho, kudy se brali ti, kdo byli před námi. Za zvlášť závažné pokládal tehdy uvádět mladé do antické filosofie. Ale nečinil tak pouhým shrnováním fakt, nýbrž tvořivě, jak mu bylo vlastní. Přistupoval k minulosti z pozic svého filosofického pojetí. Přitom ovšem zároveň s minulostí ožívala mnohostranně i přítomnost. Studie, které tehdy publikoval, obrážejí rovněž situaci kvasu. Spíše než k rozpracování základních filosofických problémů obracel se k dějinám filosofie, světové i domácí, a k aktuálním otázkám současnosti, která měla vytvářet předpoklady pro budoucnost. Vedle témat ze starověké filosofie nacházíme stati o Masarykovi, o humanismu (E. Rádi, E. Beneš), o F. X. Šaldovi - a přitom mu zbyl ještě čas na referáty seznamující se zahraniční filosofickou literaturou i na informaci ciziny o naší filosofii. Pak přišla léta padesátá. Ideologická a politická kritéria nastolená v Československu po roce 1948 jej vyřazovala nejen z možnosti přednášet, ale zasáhla i jeho práci publikační, takže léta 1950-1951 jsou v jeho bibliografii dokonce bez jediného dokladu. Vědec jeho formátu nakonec nalezl pole, které by mu dávalo možnost pokračovat v práci, neboť ji nemohl prostě opustit. Bylo jím studium Komenského, nad nímž se už dříve jednou zastavil. A opět se tu opakuje proces jeho tvořivých doteků: Tolikrát zpracovávané téma ožívá v novém světle. - Komeniologické studium je obohacováno novými závěry - a také novým začleňováním Komenského do světových souvislostí od nejstarších tradic až k Leibnizovi a dále k Bolzanovi a - Husserlovi. Není divu, že toto mu vyneslo obdiv i takových světových autorit jako je D. Čyževskij a J. Piaget. Zároveň s touto statí dozrávaly studie, které mohl později, v roce 1964, shrnout do knihy “Aristoteles, jeho předchůdci a dědicové”. V této souvislosti je ještě nutné vzpomenout na jeho činnost překladatelskou (z francouzštiny, němčiny a latiny). Zvlášť cenná je tehdejší práce na překladu Hegelovy Estetiky (vyšlo 1966). Od konce padesátých let zalehlo do Patočkova života a díla více volnosti, která se tehdy začala prosazovat. K dosavadní orientaci jeho prací, obrácených pod vlivem okolností hlavně do minulosti naší i evropské, přibývají témata z moderní filosofie; především opět návrat k Husserlovi, ale též oživení problematiky existencialismu (Heidegger, francouzský existencialismus). Začalo přibývat jeho tištěných studií, které svědčily o překypující energii. V nich se ohlásil i další okruh jeho zájmu - teorie umění; i do ní vnášel základní aspekty své metody. Zároveň měl možnost odpovídat na zájem ciziny. Byl zván k přednáškám i vyhledáván doma, takže se výrazně potvrzovalo to, co o něm už dávno platilo: byl osobností světového formátu v tom nejlepším smyslu toho slova. Ještě jedno oživení přerušené práce je třeba připomenout, protože na ně kladl velkou váhu: styk s mladými. Třebaže tento styk plně neustal ani po té, co byl nucen opustit universitu, teprve širší veřejné fórum, které se mu opět počalo otvírat, mohlo splnit jeho touhu učit. Dostávalo se mu té možnosti jak v 4 - Věstník přednáškách pro universitní studenty, tak pro širší veřejnost. Tak ho poznala i cizina. Nemohu nevzpomenout na dlouhý potlesk jeho posluchačů, který jsem slyšel za dveřmi přednáškové síně, když se naše cesty setkaly na univeritě v Kolýně nad Rýnem. Nikoli potlesk, ale především ta možnost působit a předávat mladým pochodeň zápalu a hledání - to bylo jeho největším zadostiučiněním. Ale především stále myslel na mladé ve vlastní zemi. To byla také téma našeho posledního soukromého rozhovoru v září roku 1968, v parku před vídeňskou universitou během Mezinárodního filosofického kongresu. Věřil v možnosti této práce . . . * * * Myslím, že letmé ohlédnutí po díle Jana Patočky je tou nejlepší odpovědí na otázku po motivech jeho činnosti v poslední fázi života: Hledal úporně řešení otázek života, hledal člověka a jeho pravdu - a tomu podle svého svědomí také sloužil: “Ideologie, programy, myšlenky, nápady, pojetí přicházejí a odcházejí; idea člověka zůstává. Ale tato idea není ani učený výtvor konstruktivního rozumu, ani pohádka nějakého postranního světa. Jest tím, co člověku věčně zbývá, kdykoli situace, do níž je postaven, se mu objeví jako základní ohrožení celého jeho vnitřního bytí . . . Chceme, aby osvětlovala i tento mír, jeho boj o nového člověka, o přebudování jeho společenských vztahů. A vše, co se v tomto směru děje, budiž touto idejí souzeno!” - napsal v roce 1946. Když uprostřed šedesátých let charakterizoval českou filosofii, pravil: “Nejvíce u nás zapůsobil ze všech filosofických otázek problém pravdy, a v něm jsme též podali vlastní příspěvek nejpodstatnější - příspěvek k otázce nejhlubší a nejnaléhavější”. - a to potvrdil i za sebe, svou prací - a co víc, i svým životem. Slované a sčítání lidu Stěžujeme si, že některým menšinám se věnuje přílišná pozornost zatím co jiné se přehlížejí. Některých (zvláště Španělsky mluvících latinos) rychle přibývá legálně i ilegálně, a nás ubývá. Další chyba je, že se Slované do nedávna nehlásili a na sebe neupozorňovali. Poslední dobou je však patrna náprava. Obzvláště Poláci a Ukrajinci jsou početní a jejich vliv se začíná projevovat. V srpnu kongresman polského původu Dan Rostenkowski za 8 distrikt v Illinois, který zaujímá postavení tzv. “majority whip” v demokratické straně v kongresu a je členem důležitých výborů zdravotnictví, obchodu a daňovém, předložil v Domě zástupců resoluci H.J. Res. 1047, která má za účel hájit zájem Američanů slovanského původu. Usiluje o to, aby ministerské úřady zdravotnictví, školství, práce, zemědělství a obchodu povinně hlásily statistiky o zaměstnání, z čehož by vyšlo na jevo, že Američané slovanského původu jsou opomíjeni při udělování úřadů; dále, sčítání lidu má zavést jiný způsob, jak zjistit původ amerických občanů. Jak víme, dle dnešního systému není možno zjistit kolik Američanů slovanského původu žije ve Spojených státech; generace zde rozená, natož druhá a třetí, nejsou zachyceny. Panuje oprávněné mínění, že zde žije mnohem víc občanů, kteří by se hlásili ke slovanskému původu, o kterých Američané nemají tušení. Kongr. Rostenkowski se obrátil na Americko-polský kongres, aby mu dodal adresy polských organizací a spolků, které chce požádat, aby daly svůj souhlas a podporovaly jeho resoluci H.J. Res. 1047. Československá národní rada americká po léta pracuje s American Polish Congress a proto se polské vedení obrátilo na Radu v Chicagu o spolupráci. ČSNRA s radostí vyhověla a zaslala adresy nejen svých oblastí, odboček a členských, ale i spolupracujících organizací. Až obdržíte z Washingtonu návrh [pageend4]zákona 1047 o sčítání lidu a uznání etnické slovanské menšiny, se žádostí kongr. Rostenkowského o podporu, bylo to na popud Rady. Jistě, že souhlasíte s námi, že bude dobře, když v příštím sčítání lidu bude zachycen i slovanský původ amerických občanů. Komise pro bezpečnost a spolupráci v Evropě Otázka sjednocení rodin Komise, kterou známe též pod jménem “watchdog committee” a která vyšetřuje, zda signatáři závěrečného dokumentu Helsinské dohody dodržují ustanovení, zasedá v místnostech poslanecké budovy Sam Rayburn ve Wash., D.C. Vyslechla již řadu svědeckých výpovědí a předvolala si svědky, mluvčí za ujařmené národy. Dne 15. března vyslechla výpovědi zástupce státního departmentu p. John Armitage, který vysvětlil, že od konce války je otázka sjednocení rodin amerických příslušníků původem ze Sovětského svazu a ostatních východoevropských zemí velmi obtížným problémem. Odvolával se na Helsinský dokument, který významně posílil americké úsilí v tomto směru. Signatáři v něm uznali legitimnost snahy o sjednocování rozdělených rodin. Bělehradská konference má prozkoumat, jak signatářské země dodržují ustanovení Helsinské konference. Situaci v Československu vylíčili dva svědci, spisovatel Jan Beneš a ses. Anna Faltusová za Československou národní radu americkou. Jan Beneš žije již osm let ve Spojených státech a po celou tu dobu marně se snaží o shledání se svými dvěma dětmi, jimž československé úřady odmítají výjezdní povolení. Ses. Faltusová líčila methody, jichž užívají čs. úřady, aby znemožnily sjednocení rodin (viz American Bulletin, březnové číslo). Dodala, že ČSNRA předložila komisi čtyři svazky dokumentů o porušování třetího bodu Helsinské dohody čs. vládou. Též předložila anglické znění Charty 77 jako doklad. Z událostí v Československu Americký velvyslanec v Lánech V den 127. výročí narození Tomáše Masaryka, prvního presidenta Československé republiky, dostavil se americký velvyslanec Thomas Byrne na lánský hřbitov. S vyslancem přijelo z Prahy několik činitelů amerického velvyslanectví, aby společně s několika členy Masarykovy rodiny projevili svou úctu zesnulému, též jeho rodině, synu Janu a manželce Charlottě. Ke kytici narcisů a tulipánů od rodiny, americký velvyslanec Byrne položil věnec červených karafiátů s bílou stuhou s nápisem “From the American People”. K přítomným pravil: ‘‘Je pro mne ctí položit jménem amerického lidu tento věnec na hrob významného světového státníka - Tomáše Garrigue Masaryka. Je Čechům a Slovákům znám pro svou roli při založení československého státu. Pro Američany je symbolem hlubokých historických vztahů přátelství, které existuje mezi oběma našimi zeměmi od prvních dnů založení Československé republiky. Celý svět na něho vzpomíná jako na jednoho z nejvýraznějších zastánců svobody, důstojnosti a rozumu 20. století. Jsme šťastni, že zde dnes můžeme uctít jeho památku”. Jeho slova byla na místě překládána do češtiny členem americké delegace. Po pietním aktu velvyslanec poděkoval přítomným podáním ruky a všem se zavděčil svým důstojným a milým vystoupením. Dne 7. března, v pondělí, se vystřídalo mnoho návštěvníků u hrobu. Lidé přicházeli a odcházeli, hlavní návštěva byla však den před tím v neděli, kdy byl vypraven z Prahy zvláštní bus pro legionáře. Přijelo jich 50, polovina jich ve starých uniformách. Vedl je bývalý velitel, nejstarší legionář 95. roků starý. Stáli v pozoru u hrobu a k zakončení obřadu složili přísahu: “Věrni zůstanem”! Významný archeologický objev na Pražském hradě Při archeologických pracích, které se již po mnoho let provádějí na Pražském hradě, došlo dne 13. prosince min. roku k významnému a vzácnému objevu. Toho dne byla totiž poprvé po šesti stech letech otevřena hrobka s ostatky českého krále Přemysla Otakara II., umístěna v jedné z postranních kaplí svatovítského chrámu, a v ní nalezena zlatá královská koruna, říšské jablko a žezlo - nejstarší královské insignie české historie. Vedle nich ležela olověná destička s latinským nápisem: “Zde leží Přemysl, jinak Otakar, král český, vévoda rakouský, štýrský, korutanský, markrabě moravský a pán Pordedonne - syn krále Václava českého.” Zlatá koruna je asi 15 cm vysoká se čtyřmi kříži a čtyřmi liliemi, které se vzájemně střídají. Podle fotografií uveřejněných v československému tisku je jak ona, tak říšské jablko ve zcela neporušeném stavu s vysokým zlatým leskem. Podle toho, že je na koruně jasně čitelný nápis: “Toto jsou kosti Otakara, slavného pátého českého krále”, čeští archeologové se domnívají, že korunu nepřiložil k tělu Otakarovu Rudolf Habsburský, jeho přemožitel v tragické bitvě na Moravském poli, který dal mrtvolu Přemyslovu ve Vídni pohřbít, ani jeho syn král Václav II., který ostatky, později uložené ve Znojmě, dal při své korunovaci převézt do baziliky na Pražský hrad, ale snad až Karel IV., který ukládal ostatky svých velkých předchůdců do hrobek v nově postaveném chrámě sv. Víta, mezi nimi i ostatky krále “železného a zlatého”, a k nim jako pečlivý sběratel připojil i jeho královské insignie. Šest set let odpočívaly tyto nejvyšší odznaky české panovnické moci v šeru svatovítského chrámu pod kamennou deskou hrobky. Šest set let kráčela kolem nich radostná i bolestná historie českého státu, aniž si jich povšimla. Až dnes, po tolika staletích, opět spatřily světlo světa, aby připomněly národu doby dávné slavné historie České země. Doufáme, že v budoucnu zaujmou čestné místo vedle korunovačních klenotů Karla IV., které byly dosud opatrovány jako nejstarší zachovalý dokument české panovnické moci. Z předsednictva ČSNRA Dne 2. března předseda ČSNRA obdržel děkovný dopis ze State Department, podepsaný ředitelem oddělení pro východní Evropu p. Nicholas G. Andrewsem. ČSNRA projevila své uznání státnímu sekretáři za jeho projev o lidských právech, za jeho odhodlání mluvit otevřeně o upírání svobody a lidských práv. Při příležitosti návštěvy britského ministerského předsedy předsednictvo ČSNRA žádalo presidenta Spojených států, aby se vyjádřil nesmlouvavě za lidská práva. Dne 16. března poděkoval Radě předseda AFL-CIO George Meany za naše uznání jeho snahy v boji za lidská práva a přiložil text svého telegramu rodině zesnulého prof. Patočky. Dne 22. března Rada vzpomenula tragické smrti prof. Jana Patočky telegramem na státního tajemníka Cyrus Vance a kongr. Dante Fascella, předsedu výboru Commission on Security in Europe, se žádostí, aby se neustalo ve vyšetřování porušování Helsinské dohody. Kondolenční telegram rodině prof. Patočky od předsedy AFL-CIO Přijměte ujištění o sympatiích ústředny AFL-CIO a millionů amerických pracujících u příležitosti úmrtí doktora Jana Patočky, který byl jedním z hlavních mluvčích československého Věstník - 5 [pageend5]manifestu za lidská práva, Charty 77. Jeho smrt, způsobená výronem krve do mozku po předvedení k výslechu a jedenácti hodinách intenzivního vyšetřování, a to v době, kdy se dr. Patočka zotavoval z chřipky a překonával zřejmé srdeční choroby, může spadat jedině do kategorie barbarské a zlovolné policejní brutality na příkaz vedení vlády pod sovětskou dominací . . . Poslední slova, která profesor Patočka napsal, budou žít navždy, aby inspirovala všechny svobodné národy i ty, které usilují o svou svobodu: “Mnozí lidé si teprve nyní uvědomili, že jsou myšlenky, pro které stojí zato žít a trpět.” Podepsán George Meany . . . Z oblastí a odboček Oblastní výbor ČSNRA, Chicago, III. konal svoji výroční schůzi 6. března 1977. Předseda oblasti br. Frant. Kalkus schůzi zahájil proslovem, v němž zhodnotil činnost oblast, výboru v posledním roce jako úspěšnou, vyslovil díky všem spolupracovníkům a spolupracujícím organizacím - a také důvěru, že příští výbor bude v dobré práci se zdarem pokračovat. Po tomto úvodu požádal úředníky výboru o podání zpráv. Ses. Milada Ferjenčíková podala zprávu I. místopředsedkyně. Jako v jiných letech podílela se na přípravě podniků oblastního výboru a předsedala plesovému výboru. Br. Kalkus ses. místopředsedkyni za její obětavou práci srdečně poděkoval. Ze zprávy tajemnice ses. Marie Langové vyplynuly bližší údaje o činnosti oblastního výboru ve funkčním období od 15. února 1976. Výbor uspořádal 21. února 1976 XXV. výroční ples, přípravnému výboru předsedala ses. M. Feijenčíková; 5. března Večer trampské písně, pásmo zpěvu, obrazu a mluveného slova, které připravila skupina mladých z Toronta; 10. dubna banket na počest gen. Johna Slezáka; 6. června Československý den, přípravnému výboru předsedal br. Frant. Kalkus, slavnostním řečníkem byl prof. Mojmír Povolný, v programu vystoupily tři taneční skupiny; 12. června vyslána delegace do Crest Hill, Ill., k lidickému památníku, kde položila věnec k uctění památky obětí lidické tragedie; téhož dne byl městem Chicago pořádán průvod “A Salute to the American Flag, oblastní výbor organizoval účast čs. organizací v průvodu; 17. července se výbor velkým počtem členů zúčastnil průvodu Porobených národů; vedoucím čs. oddílu v obou průvodech byl br. James V. Krákora; 24. října oslavil oblast, výbor Bicentennial a čs. 28. říjen koncertem Chicago Chamber Orchestra, sólistkou byla pianistka Lydia Smutný-Štěrba a toto hudební odpoledne bylo velkým úspěchem; 21. listopadu se výbor podílel na krásné oslavě uspořádané Czechoslovak American Bicentennial Committee k oslavě 200. výročí USA; 22. ledna 1977, jako poslední podnik svého pracovního období, uspořádal oblast, výbor XXVI. výroční ples, přípravnému výboru předsedala ses. M. Ferjenčíková. Oba výroční plesy, XXV. i XXVI., měly velmi dobrou návštěvu, byly národní společenskou událostí a setkaly se s velkým úspěchem. Oblast, výbor ČSNRA Chicago tedy uspořádal 5 velkých podniků vlastních, na 5 dalších se podílel, 6 členských schůzí, 1 schůzi přípravného výboru Čs. dne a 1 přípravného výboru plesového. Tajemnice ses. Langová poděkovala všem, kteří se o úspěch činnosti oblast, výboru zasloužili, - především předsedovi br. Frant. Kalkusovi a místopředsedkyni ses. M. Ferjenčíkové, ses. V. Vrázové a F. Uhlířové za práci tiskovou i pomoc při práci organizační, pokladníku br. Mejzrovi, členkám Čs. ženské národní rady, které pracovaly na Čs. dnu i na plesech oblast, výboru - sestrám Jaklové, Kalkusové, Latové, Mejzrové, Novotné, Schwarzenbergové, Svrčkové, Žížalové - všem, kteří 6 - Věstník pomáhali s výzdobou, ses. B. Tesařové, manž. Mejzrovým, manž. Jaklovým, Sávo Rokničovi, ses. Riedlové za pomoc u pokladny, a všem dobrovolným pracovníkům, kteří obětavě a často pracují v úřadovně Národní rady, a kteří během roku 1976 vyexpedovali na 4,500 obálek s pozvánkami na podniky oblast, výboru a pomáhali i na jiných přípravných pracích. Z nich kupř. ses. E. Rohelová (odbočka Západní předměstí) věnovala Radě v r. 1976 429 neplacených dobrovolných hodin, pí. M. Broučková 217 hodin; takřka polovina těchto pracovních hodin připadá na práci pro oblast, výbor ČSNRA. Ses. Langová zakončila svou zprávu vyjádřením, že na konci funkčního je radostné konstatovat, že práce oblast, výboru byla rozsáhlá a dík patří mnohým jmenovaným i nejmenovaným. Zpráva tajemnice byla jednomyslně schválena. Finanční zprávu podal pokladník br. M. Mejzr. Na činnost ústředí věnoval oblast, výbor v r. 1976 celkem $2,500. K 6. březnu, dnu valné hromady, byl zůstatek na šekovém úctě oblasti $5,632.04. Zisk z plesu v r. 1977 byl o $417.41 vyšší, než z plesu loňského. Po zprávě sociální referentky ses. L. Svrčkové a dodatku br. St. Jančíka podal kladnou zprávu za účtující výbor br. dr. Ant. Hřebík. Na doporučení účtujícího výboru byla finanční zpráva schválena a odstupujícímu výboru uděleno absolutorium. Následovaly zprávy z odboček a organizací, svědčící o dobrém rozvíjení činnosti. Na návrh pokladníka br. Mejzra odhlasován dar ústředí ČSNRA $3,000. - Přikročeno k volbám a pro rok 1977 zvoleni: Frant. Kalkus, předseda, Milada Ferjenčíková, I. místopředsedkyně, Ing. VI. Richter, II. místopředseda (dle návrhu kandidátní komise upuštěno od volby III. místopředsedy); Marie Langová, tajemnice; zapisovatel: Václav Ženišek; politický tiskový referent: J. A. Netík; sociální referentka: Lada Svrčková; delegáti na sjezd ČSNRA: Milada Feijenčíková a Emanuel Lát. Následovala volná rozprava - a závěrem předseda Čs. národní rady dr. Mikuláš Ferjenčík poděkoval oblast, výboru za jeho práci, zdůraznil, že je to práce potřebná a nutná, neboť mezinárodní situace je velmi vážná a je na nás, abychom ze všech svých sil pracovali pro obranu svobody. - Po jeho projevu br. Kalkus výroční schůzi oblasti ukončil výzvou k další úzké spolupráci všech. Marie Langová, tajemnice Skvělý úspěch filmu “Cena míru a svobody” Neobyčejně úspěšný filmový večer uspořádala odbočka “28. říjen” Československé národní rady americké v pátek, 25. února 1977 v doslovně přeplněné zasedací síni berwynské spořitelny Lincoln Federal Savings. Po srdečném uvítacím proslovu předsedy Emanuela Láta měl k filmu “The Price of Peace and Freedom” velmi poutavou, vojensky odbornou předmluvu generál Dr. Mikuláš Ferjenčík, předseda ČSNRA. Nový dokumentární film “The Price of Peace and Freedom”, nedávno pořízený Americkou bezpečnostní radou (American Security Council), ve spolupráci s Ústředím amer, odborového hnutí AFL-CIO, prokazuje významnými fakty nevídané abnormální zbrojení Sovětů, zřejmě zaměřené k získání drtivé vojenské převahy nad vojenským potenciálem Spojených států, s jasným konečným cílem zmocniti se nadvlády nad celým světem. Film, představující mohutně varovný vykřičník, jak vážnému nebezpečí čelí svobodný svět, byl sledován s jedinečně pozorným zájmem, jak to výmluvně osvědčil zvlášť prodloužený nadšený potlesk. [pageend6]Závěrem filmového představení předseda Lát adresoval přítomnému oslavenci Dru. Antonínu Hřebíkoví, zasloužilému starostovi Čs. Sokolstva v zahraničí, k jeho právě dovršenému životnímu jubileu 75. narozenin, srdečnou gratulační zdravici, kterou shromáždění stvrdilo vřelým potleskem. M.K. * * * N.B.: Zájemcům o zapůjčení filmu “The Price of Peace and Freedom” podá na požádání bližší informace úřadovna ČSNRA: 2137 So. Lombard Avenue, Room 202, Cicero, Ill. 60650, - telefon 656-1117. - Půjčovné $15. - za každé představení. Schůze a filmový večer Odbočky ČSNRA “Dr. Milada Horáková” Ve čtvrtek dne 10. března 1977 večer konala se v síni budovy Mid-America Federal na Čermákově třídě v Ciceru, Ill., schůze a filmový večer odbočky Čs. nár. rady americké “Dr. Milada Horáková”, jehož se zúčastnilo tolik návštěvníků, že zaplnili celou velkou síň, a který se setkal s mimořádným úspěchem. Schůzi zahájil předseda odbočky br. Dr. Antonín Hřebík uvítáním všech přítomných. Zvláště uvítal pí. Bertu Kolbabovou z Klánovic u Prahy, která je na návštěvě u své dcery Jarči Kolbabové, a pí. Anastázii Jančaříkovou z Olomouce, která je na návštěvě u Minaříků, od nichž přinesla darem do Raffles výborný Minaříkův dort. Bratr předseda pak vzpomněl, že v uplynulém období odešli z našich řad s. Rose Subrtová z Lyons, Ill., která zemřela 19. prosince 1976, a br. Jan Březina z La Grange Parku, Ill., který zemřel v polovině února 1977 a který byl v prvých dobách odbočky po dva roky jejím předsedou. Jejich památka byla uctěna povstáním všech přítomných a minutou ticha. Poté se přihlásil ke slovu br. Josef Němeček, který oznámil, že předseda odbočky br. Dr. Antonín Hřebík se 24. února 1977 dožil svých 75. narozenin, k čemuž srdečně blahopřál. Sestra Anna Hřebíková přednesla pak jeho krásné blahopřejné verše, bratru předsedovi věnované a vepsané do vkusně upravené knížky, jejíž prvá strana byla bratrem Němečkem krásně vyzdobena. Ke slovu se dále přihlásil br. Ing. Vladimír Richter, kteiý výstižně promluvil o životě předsedy br. Dr. Antonína Hřebíka, a to již v Československu, jako starosty Československé Obce Sokolské a nyní starosty Čs. Sokolstva v zahraničí, při čemž zdůraznil, že jeho sokolská a národní práce je současně záslužnou práci pro náš národ a obnovení jeho svobody. V závěru svého projevu srdečně bratru předsedovi blahopřál k jeho 75. narozeninám. Všichni účastníci pak povstali a zazpívali bratru předsedovi “Happy Birthday” a “Mnogaja Ijeta, živijó!” Předseda br. Dr. Antonín Hřebík bratru Ing. Richterovi srdečně poděkoval a oběma manželům Richterovým vřele blahopřál k velkým úspěchům jejich syna podplukovníka Dr. Jaroslava K. Richtera, jehož velká činnost a mimořádné zásluhy byly vylíčeny v “Denním Hlasateli” v neděli 6. března 1977. Bratr předseda pak podal zprávu o výroční schůzi Oblastního výboru Čs. nár. rady americké v Chicagu, která se konala v budově Lincoln Federal v Berwynu v neděli 6. března 1977 a ve které s. Anna Hřebíková podala zprávu o činnosti Odbočky “Dr. Milada Horáková” za rok 1976. Současně oznámil výsledek voleb do Oblastního výboru na rok 1977 a upozornil, že v neděli 19. června 1977 bude se konat ve Wozniakově zahradě v Chicagu XXL Československý Den, na který všechny účastníky srdečně pozval. Po ukončení schůze bylo přikročeno k promítání zvukového filmu o dvou dílech “Z počátků čs. filmu”. Byl to mimořádně zajímavý film, ve kterém účastníci shlédli vývoj čs. filmu od prvých jeho začátků. Tento vysoce zajímavý film byl zapůjčen odbočce k promítání laskavostí jejích členů - sestry a bratra Emily a Franka Růžičkových z Miami, Fla., a byl ochotně promítán br. Vladimírem Tomsou z Klubu Svobodné Kultury, jemuž bratr předseda za tuto ochotu srdečně poděkoval. Po slosování řady krásných výher, které řídil br. Antonín Smunt, bylo podáváno občerstvení, což se svými ochotnými spolupracovnicemi - sestrami Boženou Riedlovou a Jarčou Kolbabovou - obstarala místopředsedkyně odbočky s. Anna Vlasáková. Zdařilý a úspěšný večer byl ukončen doslovem předsedy br. Dr. Antonína Hřebíka, který přál další činnosti odbočky plný úspěch a Zdar! Ludmila Kosová Odbočka Generál Štefánik Odbočka koná členskou schůzi dne 2. dubna v Lake Villa Township budově. Br. a ses. Zemanovi promítnou film ze své letošní cesty střední Amerikou. Dne 5. května budou se tamtéž promítat dva filmy: “Solženicýn - Voice of Freedom” a “The Price of Peace and Freedom”. Bude to společný podnik s odbočkou Gama. Odbočka ČSNRA “Západní předměstí” Schůze se konala ve středu večer dne 17. března ve velké síni Mid-America banky v Ciceru. Byla četně navštívena, poněvadž mnoho členů a přátel přišlo vyslechnout přednášku prof. Svejkovského o humoru starých Čechů. Z předsednictva byl přítomný br. Prof. František Schwarzenberg. Schůze byla zahájena slibem věrnosti vlajce, ses. Marie Langová, tajemnice a pokladní ses. Emilie Rohelová předložily své zprávy. Úřadujícím bylo uděleno absolutorium. Zvolen byl náhradní delegát do Oblastního výboru br. Albert Svoboda. Předsedkyně ses. Vrázová přivítala nové členy br. prof. Františka Svejkovského a ses. Olgu Svejkovskou, načež podala přehlednou zprávu o nejdůležitějších událostech, kterými se zabývá předsednictvo Rady. Jsou to v prvé řadě přípravy na zasedání signatářů Helsinské úmluvy v Bělehradě, s tím související Charta 77. Upozornila na poslední události v Praze a na úmrtí prof. Jana Patočky, jednoho ze tří mluvčích za chartu. K tomu dodal prof. Svejkovský svou vděčnou vzpomínku na svého bývalého učitele na Karlově universitě, prof. Jana Patočku (viz. str. 3). Druhá část večera byla vyplněna přednáškou prof. Františka Svejkovského, věnovanou humoru v české literatuře. Humor jako jedna ze základních složek lidského života je u každého národa pevně spjat s jeho literárními projevy. I česká literatura je propletena silnou humornou nití, vinoucí se od jejích nejstarších počátků až do současné doby. Prof. Svejkovský si zvolil pro svou přednášku její úsek mezi nejstarší dobou a koncem 18. století. Na dokladu ze středověkých latinsky psaných kronik ukázal, že již tehdejší její tvůrci - v našich očích vážní středověcí kronikáři - měli smysl pro humorná zachycení líčených situací. Ten se samozřejmě ještě více objevoval v latinsky psaných skladbách studentských. Později, když studenti začali psát své literární projevy česky, stával se humor často také základním stavebním prvkem jejich díla. Neměl tu však vždy funkci pouze zábavnou, často se ho užívalo jako útočného satirického prvku při různých kritikách, především kritikách stávajícího společenského řádu a společenských poměrů. Ani pohnutá a válečná období české historie nepotlačila vtip a humor, a je to především doba husitská, která jeho ostří používala ke kritikám a satirickým útokům. Do této linie patří i pozdější historky o šaškovi krále Jiřího, bratru Palečkovi, kde pod formou veselých šaškových příběhů je skryto mnoho vážných pravd a hlubokých kritik tehdejší společnosti. Věstník - 7 [pageend7]V další části ukázal přednášející posluchačům na vybraných dokladech, jak se v pozdějším historickým období, období humanismu a baroka, podoba humoru měnila. Pro své různé funkční využití dostával humor různé podoby i různá specifická uplatnění. Měl svou podobu humoru intelektuálního, který’ nalezneme i v samotném díle J. A. Komenského. Měšťanské a šlechtické kruhy si vytvořily svou humorně zábavnou literaturu a divadlo, a v pozdějších obdobích máme i záznamy tvorby folklorní, která vnesla do literární tradice veselé typy Honzů, zesměšňovaných pánů Franců a všech hrdinů loutkového divadla v čele s Kašpárkem a Šmidrou. Byl to večer zábavný a poučný zároveň. Přinesl nám nové podněty k přemýšlení o naší historii i o funkci humoru v lidském životě. Východní oblast ČSNRA v N.Y. Vzpomínková oslava Oblastní výbor ČSNRA, společně se všemi čs. demokratickými spolky v New Yorku, důstojně vzpomenul výročí narozenin jednoho z největších mužů v dějinách našeho národa, bojovníka za svobodu a demokracie, zakladatele samostatného demokratického státu, v neděli dne 6. března, v T. J. Sokolovně, 420 vých. 71. ul. v New Yorku. Ač počasí nebylo příznivé, dostavil se hojný počet krajanů. Oslavu zahájil tajemník br. Jan Babinec uvítáním přítomných. Ve své řeči zdůraznil význam vzpomínkové oslavy. Předseda Čs. obce legionářské br. Rev. Josef Sefl vzdal poctu padlým legionářům a bojovníkům v obou světových válkách, na domácí frontě, umučeným v koncentračních táborech za německé okupace, i mučeným ve staré vlasti za sovětské komunistické nadvlády. Na programu se podíleli žáci české národní školy za vedení učitelky ses. Boženy Snížkové-Helclové. Recitace básní přednesli br. Robert Horák a ses. Božena Snížková-Helclová. Br. Bohuslav Rapos připravil a předvedl pásmo o T.G.M. Slavnostní projev učinil předseda oblastního výboru ČSNRA br. Andrej Valušek; ve své obšírné řeči vyzdvihl životní dílo T. G. Masaryka a jeho zásluhy o vybudování svobodného, samostatného státu, za těsné spolupráce prvního ministra národní obrany Generála Milana Štefánika a budoucího druhého presidenta Dr. Eduarda Beneše. V závěru vyzval všechny, a to bez rozdílu náboženského, nebo politického, k těsné spolupráci a dodal, že v jednotě je síla. Jeho projev nevymizí z paměti. Oslava nacházela vřelou odezvu u přítomných. Program byl přijat pochvalné všemi přítomnými. Jan Babinec, tajemník Odbočka T. G. Masaryk v Los Angeles Odbočka ČSNRA a Klub čs. kultury pořádaly společně u příležitosti 127. narozenin Tomáše G. Masaryka pásmo poesie a hudby “Básníci ve stínu šibenice“. Podle stejnojmenné antologie Antonína Kratochvíla z děl českých spisovatelů-politických vězňů stalinské éry připravil Pavel Páv a Jiří Breber. Režie pořadu: Pavel Páv. Účinkující: Oton Kovařík, Pavel Páv a Antonín Votruba u klavíru. Konalo se v sále Sokolovny, 500 N. Western Ave., Los Angeles, v neděli večer, dne 13. března. Odbočka vydává mimeograficky zpravodaj “Za svobodné Československo” pro své členy a krajany v Los Angeles a dalekém okolí. Březnové Číslo mělo zajímavý článek předsedy odbočky br. Jiřího Brebra: “Proti komu a s kým”. Autor navazuje na významnou dobu Charty 77 a pojednává o otázce “jak přijímat aktivitu bývalých komunistů, či stále-ještě-komu- nistů ( revizionistu), kteří po létech vypověděli poslušnost svému sovětskému idolu a začali usilovat o socialismus s lidskou tváří". Úvaha končí výzvou: Defaitistické a liberálně-izolacionistické názory, které se denně objevují na stránkách amerických novin a v projevech politiků, by měly být vyvráceny právě vámi, kteří jste poznali despocii na vlastní kůži. Lhostejnost je také zločin. Nestačí mít pravdu. Pravda zvítězí jen tehdy, zvítězí-li její nositelé”. Poznámky k politické situaci v Československu. Leden 1977. Z projevu Ing. Brebra. V posledních dnech a týdnech se opět objevila v americkém a světovém tisku jména československých politických a kulturních osobností, z nichž mnohá byla spjata s obrodným procesem v Československu na jaře 1968. Československá vláda zahájila počátkem tohoto roku tvrdé zastrašovací akce proti čs. disidentům, kteří sepsali petici “Charta 77” adresovanou Gustavu Husákovi. V “Chartě 77” se píše o nedodržování základních lidských práv v ČSR a o nedodržování zásad helsinské dohody. Petici podepsalo asi 260 čs. politiků, umělců a vědců. V prvním týdnu ledna t.r. bylo zatčeno 6 signatářů petice. I po tomto zatčení podepsalo petici dalších asi 30 osob. Zatčení byli po dlouhohodinovém vyšetřování propuštěni. V jejich bytech byla provedena prohlídka. Mezi zatčenými byl spisovatel Ludvík Vaculík, dramatik Václav Havel, lékař a komunistický funkcionář František Kriegel, filosof Jan Patočka a bývalý ministr zahraniční z doby obrodného procesu Jiří Hájek. Rudé právo zahájilo okamžitě pomlouvačnou kampaň proti všem signatářům. Rudé právo jmenovalo mezi signatáři i Dr. Prokopa Drtinu, ministra z doby únorového puče 1948. Alexander Dubček mezi signatáři nebyl. Dr. Jiří Hájek později prohlásil, že Dubček žije v takové isolaci, že nebylo prakticky proveditelné jeho podpis získat bez nebezpečí, že bude celá akce vyzrazena před uveřejněním. Téměř o týden později, 10. ledna byl zatčen ve svém bytě dramatik Pavel Kohout se svoji manželkou Jeleňou. Kohout několik minut předtím telefonoval svým přátelům do Vídně, že se tajná policie snaží dostat do jeho bytu, ale že on nikoho nepustí. Vyzýval přátele ve Vídni, aby zmobilizovali západoevropské komunistické strany a všechny pokrokové síly k jejich záchraně. - Nepoučitelný Kohout zůstane asi komunistou navzdory tomu, že byl již mnohokrát tajnou policií a sovětskými tanky přesvědčen, že jako svobodný člověk může žít jen v demokratickém-nekomu- nistickém režimu. - Při zatýkání byla zraněna jeho manželka, která byla surově vražena do auta. Pavel Kohout a další disidenti, zatčeni 10. ledna, byli druhého dne propuštěni. Musili se však zavázat, že budou dobrovolně chodit k výslechům do věznice v Ruzyni. Do dnešního dne bylo vyslýcháno asi 200 signatářů petice. Dramatik Václav Havel, zřejmě mluvčí signatářů, telefonoval po svém propuštění z Ruzyně agentuře Reuter do Paříže, že byl dne 10. ledna vyslýchán 13 hodin a následující den 9 hodin. Policie se snažila vypátrat iniciátory akce. Havel prohlásil, že odmítl vypovídat o Chartě 77, když byla označena jako protistátní a protisocialistický materiál. Dne 11. ledna byl Pavel Kohout opět zatčen, když vezl svoji manželku na ošetření do nemocnice. Policie obklopila jeho auto a snažila se jej otevřít. Kohout klaksonem signalizoval SOS, aby upozornil kolemjdoucí chodce na methody policie, která vyhrožovala mu pistolemi a častovala ho hrubými nadávkami. - Nakonec policisté vypáčili kliky auta kramlí a vyvlékli Kohouta a jeho ženu ven. Po výslechu byli opět propuštěni. V den zatčení Pavla Kohouta byl u něho americký dopisovatel New York Times Malcolm Brown, který byl i svědkem surového zacházení s Jeleňou Kohoutovou. Brown se 8 - Věstník [pageend8]musel na schodech tajným legitimovat a když se s ním policie nemohla domluvit, nabídl se Kohout, že bude pánům tlumočit. Brown byl z domu vykázán a Kohout byl při výslechu nařčen, že je placen západní rozvědkou. Kohoutovi byl odebrán občanský průkaz, řidičský průkaz a osvědčení o technickém stavu vozidla. Podle zákona nesmí Kohout řídit auto, ba ani vycházet z domu bez ob. průkazu. Telefon mu byl odpojen. Celé této policejní akci předcházela ostrá kampaň komunistického tisku, rozhlasu a televize proti disidentům, exilu a Spojeným státům. Již na podzim byl zatčen bývalý čs. zástupce UNESCO Josef Grohman a obviněn ze špionáže ve prospěch Severoatlantického paktu. V současné době je v Praze souzen ještě s třemi dalšími osobami. Je to již několikeré zatčení člověka, který měl styky v Paříži s Pavlem Tigridem, redaktorem Svědectví. V televisi, rozhlasu a tisku čs. režimu byli disidenti obviňováni z pomlouvání socialismu v ČSR formou zasílání veřejných dopisů vládě, ÚV KSČ nebo Husákovi. Gustav Husák prohlásil již před zatýkáním, že režim je dost silný, aby skoncoval se svými nepřáteli. Rudé právo napsalo, že ten kdo chce zastavit vlak historie ležením na kolejích, musí počítat s tím, že mu budou ujety nohy. Další kampaň se rozpoutala proti exilu. Tentokrát si vzali na mušku slovenské separatistické organizace, kde pracoval Ing. Marián Slameň, údajně komunistický rozvědčík. Slameň byl generální tajemník Európskej federalistickej strany Slovenska. Později se Slameň za podpory Durčanského stal předsedou ústredia Slovákov v Německu. Podle výsledků tiskové konference se Slameňem v Bratislavě nepřinesl rozvědčík o mnoho víc informací, než které je možno přečíst v exilových časopisech. Slameň podobně jako Minařík byli získáni pro práci ve prospěch komunistického režimu až v emigraci - to je můj názor. Útoky proti USA byly vedeny v tom smyslu, že za veškerou činností exilu a disidentů stojí CIA, což bohužel - a jen někdy bohudík - není pravda. c0 přimělo Husáka k tomuto běsnění? Především asi pokyn z Moskvy, protože v stejné době začalo zvýšené pronásledovaní disidentů v SSSR, Východním Německu a Polsku. Hnutí disidentů v komunistickém bloku roste a spolu s exilem přinášejí materiály o nedodržování “třetího koše” helsinské dohody. Někteří disidenti - marxisté - mají vliv na západoevropské komunistické strany, které vypovídají Moskvě poslušnost. Sovětské obchodní zájmy mohou být poškozeny, jestliže při revizi helsinské dohody, která se bude konat letos v Bělehradě, bude na komunistické země útočeno pro nedodržování helsinské smlouvy. Stále více přicházejí zprávy ze Sov. svazu, že mladá generace (dokonce i vládních byrokratů) si váží odvahy Alexandra Solženicyna, akademika Sacharova a jiných. Jen málokdo se odváží protestovat veřejně, protože represálie proti němu a celé jeho rodině by byly nedozírné. Podle Vladimíra Bukovského, který byl vyměněn za čilského komunistu Luise Corvolána, nastaly těžké životní podmínky pro politické vězně v SSSR po podpisu helsinské dohody. Jeden z posledních propuštěných ruských disidentů - 42-letý astronom, Kronid Ljubarskij - sdělil západním novinářům minulý týden, že pro politické vězně v sovětských pracovních táborech byl zaveden nový represivní režim. I malé kázeňské přestupky se trestají pobytem v temnici po dobu nejméně jednoho týdne. Temnice jsou nevytápěné o rozměrech asi 2 krát pět kroků, vězeň je jen ve spodním prádle; 14 uncí černého chleba a vodu dostane vězeň jen každý druhý den. Astronom Ljubarskil. vysoký 5 ft., 9 in., vážil po propuštění jen 132 liber. Podle jeho výpovědi začali političtí vězňové organizovat t.zv. “kolektivní akce", jako hladovky, pracovní stávky a demonstrace proti nesnesitelným podmínkám ve věznicích a pracovních táborech. Den 30. říjen byl v Souostroví Gulag prohlášen “Dnem politických vězňů” a loňského roku se stávkovalo a držela hladovka téměř ve všech pracovních táborech. IN MEMORIAM: K uctění památky p. Frank J. Cibulky věnuje pí. Jos. Chiesi. Ind., dcera $25.00 Mr. a Mrs. Mráz a Mrs. Jule Ječka. Ill. 25.00 Edward D. Mann. 111., člen Amer. Masaryk Alliance, New Buffalo, Mich. 10.00 K uctění památky své matky pí. Marie A. Antene věnuje pí. Hermie C. Rabštejnková, Okla.. dcera 10.00 K uctění památky zesnulého manžela Jana Tesaře věnuje Blanche Tesařová, jeho žena a rodina, Chicago 20.00 K uctění památky své dcery Mařenky Jurčíkové, která zemřela 28. prosince 1975, věnuje matka Marie Kolářová. Ill. 10.00 K uctění památky svého muže Anthony Juliše. Cal., věnuje manželka Carmel Julišová 25.00 DARY NA ČINNOST ČSNRA Odbočka "28 říjen". 1L.........................................................S500.00 Československá národní rada žen v exilu. IL.....................$300.00 Jaroslav V. Zich. Belgie.........................................................$100.00 Vladimír P. Gavora. AK.......................................................$100.00 Bohemian Funeral Directors Association. IL.....................$100.00 Dr. Jaroslav a Dr. Anděla-Kozáková-Jirová. CA.............. 50.00 Mr. a Mrs. Bohumil Jarolim. MO...................................... 30.00 Mr. a Mrs. Adolf Čierny Jr.. IL.......................................... 25.00 Charlotte G. Masaryk Society. Inc.. NY............................ 21.00 Mrs. Charles Spatný. MI .................................................... 20.00 William Votruba. MI .......................................................... 20.00 Mrs. Emily Bodlák. FL........................................................ 15.00 Mr. a Mrs. Frank Janečka. AZ.......................................... 10.00 Dr. a Mrs. Jaroslav Polach. DC.......................................... 10.00 Mr. a Mrs. Fred B. Stepanek. FL...................................... 10.00 Rev. Dr. A. P. Slabey. PA .................................................. 10.00 Milan Kosar. IL.................................................................... 10.00 Jaroslav Schollar. CA............................................................ 8.00 Rev. Joseph F. Sefl. NY ......................................................... 10.00 John Foltyn. IL...................................................................... 6.00 Dr. a Mrs. Jan Micka. IL.................................................... 7.00 Antonie D. Bily. CA ............................................................ 7.00 Karel Saltman. Australia .................................................... 4.00 Sonja K. Becvar.................................................................... 6.00 George Pospishil. NJ............................................................... 13.00 Božena Němečková. IL........................................................ 20.00 Poděkování Děkuji touto cestou všem sestrám, přátelům a známým za zaslání mnoho povzbuzujících dopisu, za telefonická přání brzkého uzdravení a za mnoho návštev, jak po dobu mého osmnáctidenního pobytu v nemocnici, tak i za návštěvy doma, i za květinové a jiné dary. Upřímně Vaše. Božena Němečková Slovenský festival Slovak Heritage Festival oznamuje, že dne 28. května 1977 se pořádá festival slovenského umění v New Jersey Garden State Arts Center. Na sobotním odpoledním programu budou sokolská cvičení gymnastů, průvod krojovaných družin, hudební a taneční čísla atd. Večerní program bude předvádět klasickou i lidovou hudbu. Na prodej budou nabízeny ruční práce, knihy a různé umělecké předměty. Výtěžek z podniku bude věnován veteránům, potřebným dětem ve státě New Jersey a starým pensistům. Za výbor pořadatelů Albin J. Stolarik. adresa 276 Prospect Street. East Orange. N.J. 07019. kde se přijímají přihlášky. Státní budova pro umění se nalézá na Garden State Parkway, v Holmdel. N.J. Odbočuje se na Exit 116. Věstník - 9 [pageend9]Č. S. A. Nejstarsí bratrská a sesterská podpůrná jednota v Americe jest připravená poskytnouti Vám nejvýhodnější druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 Second Class Postage Paid at Chicago, Illinois 436 [pageend10]