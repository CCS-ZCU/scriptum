č í s l o 11 HAŇŤA PRESS [pageend1]OBSAH Václav Havel - NAD PRÓZAMI BOHUMILA HRABALA 3 Vladimír Merhaut - BOUDNÍK A JEHO FABRIKA /l . část/ 11 Vážený Mr. Slavíku (ekodopis Zdeňka Bouše) 19 Stanislav Vávra - AŤ TO DRÁSÁ 21 Tomáš Mazal - PRAŽSKÁ NĚMECKÁ LITERATURA PŘELOMU STOLETÍ Gustav Meyrink (1868 - 1932) 42 Na obálce Vladimír Boudník, ateliér Libeň, 1956 (fotoj. Pergler) HAŇŤA PRESS číslo 11 redakční připravili Karel Dostál a Tomáš Mazal © Pražská imaginace, 1991. Tisk 16.12.1991 [pageend2]Václav Havel - NAD PRÓZAMI BOHUMILA HRABALA N a hrázi 24 Chtěl bych v těchto řádcích říci několik myšlenek o próze Bohumila Hrabala, jak mne napadaly, když jsem měl nedávno příležitost číst některé nové Hrabalovy povídky. Nepůjde tu tedy naprosto o vědeckou monografii, ale pouze o sdělení věcí, jež, myslím, je účelné v kontextu této knížky o Hrabalovi říci. Nebudu se přitom zabývat tématy jednotlivých povídek, ani jejich pravděpodobností či možným pochopením (ostatně většina příběhů a postav jsou skutečné), ale pokusím se spíš hledat některé jejich obecnější literární zákonitosti a myšlenková podložení. Nejprve předešlu přibližné konstatování Hrabalova uměleckého typu, potom se pokusím popsat vlastní metody jeho prózy, abych konečně mohl formulovat umělecký názor, jejž je možno za těmito prózami tušit, a jeho literárně-historickou situovanost. Tyto závěry pak, předpokládám, dosáhnou určité širší možné interpretace vzhledem k ostatním účastníkům této knížky a k její celkové koncepci. Dokumentovat své vývody budu především povídkami zde publikovanými. Bohumilu Hrabalovi je nyní 43 let a má za sebou bohatý a rozrůzněný osud. Vystudovav práva, vystřídal množství různých zaměstnání, od místa u železnic, přes práci v hutích až po nynější zaměstnání ve Sběrných surovinách. Píše už mnoho let, dosud však, mimo malý bibliofilský svazek, neměl příležitost publikovat. Osud, který už sám o sobě dost silně Hrabala vylučuje z představy průměrného životního příběhu českého 3 [pageend3]spisovatele. A skutečně myslím, že v Hrabalovi jde v podstatě o nový umělecký typ české prózy. Pokusím se tedy nyní tento typ charakterizovat na základě jeho odrazu v díle a především na základě osobní znalosti autora. První, co si člověk po této stránce na Hrabalovi uvědomí, je evidentní fakt, že Hrabal není spisovatel, který žije bohatý lidský osud proto, aby měl z čeho psát, ale že naopak píše proto, že žije tento osud a že tento osud mu dává nesčíslná nutkání k psaní. Hrabal je obyčejný člověk, který píše, nikoliv spisovatel, který žije jako obyčejný člověk. Nežije proto, aby psal, ale píše proto, že žije. A ztráta kontaktu s tímto životem by mu byla i ztrátou potřeby psát. Tím je dán celkový charakter neliterárnosti a ne- profesionálnosti jeho uměleckého typu. Avšak to je ihned nutné zpřesnit. Neliterárnost jeho typu totiž naprosto neznamená, jak by snad bylo možno očekávat, uměleckou nezáměrnost, samovolnost a spontaneitu projevu, či dokonce ztrátu moci nad výsledkem díla. Hrabal nedělá umění, jež by nechtělo být uměním, jež by vznikalo z prosté lidské nutnosti, nekonkretizované do žádného uměleckého názoru. Naopak, stačí dvakrát si přečíst kteroukoli jeho povídku, aby se člověk přesvědčil, že je velmi rafinovaně konstruována, že je výsledkem promyšleného a přesného uměleckého plánu. Ostatně právě to je důležité - neliterárnost uměleckého názoru - Hrabal nepřemýšlí, nekonstruuje, neexperimentuje proto, že je prozaikem, literátem, že se to od něho očekává, ale prostě proto, že ho to baví, že to musí dělat, že každý den, každá hodina života, každý zážitek, každý lidský hlas, každý nový člověk, prostě všechno jej k tomu nutí. Svět jako by Hrabalovi říkal: piš o mně - a Hrabal tedy píše. Zda mu za to někdo dá či nedá titul českého prozaika, českého spisovatele, to jej už nezajímá. Hrabal nechce být spisovatelem, chce prostě psát co nejlépe to, čím žije. Proč to však potřebuje psát? Co jej k tomu žene? Co jej někde uvnitř odlišuje od ostatních železničářů, hutníků, pomocných dělníků, mezi něž patří? Je to, myslím, intenzita, s kterou svůj život žije, intenzita, s kterou nese tento prostý osud železničáře, hutníka, dělníka, intenzita, s kterou vidí svět kolem sebe, s kterou promýšlí jeho souvislosti, s kterou se snaží poznat a pochopit život kolem sebe. A tato intenzita, kterou můžeme úhrnně označit intenzitou existence, jej v poslední instanci nutí pro- jadřovat sama sebe skrze psaní, vidění i život, poznání i chápání světa převádět do psaného slova. Souhrnně tedy tu nejde ani o typ spisovatele - diváka, jdoucího mezi lidi s úmyslem psát o nich, není to typ autora sociálního románu, není to rovněž typ autora vylučujícího se extenzitou a okázalou odlišností a výjimečností svého pozemského živobytí z řad prostých lidí a negujícího svým životem život jejich, nejde tedy o typ prokletého autora, není to konečně ani hemingwayovský typ umělce, který záměrně a s velkými výdaji vyhledává nebezpečí a mezní životní situace, aby si v nich ověřoval 4 [pageend4]opravdovost umění. Je to prostě typ umělce, který se svým vnějším životem nijak neodlišuje od tisíců průměrných Udí, který však všechnu svoji odlišnost realizuje toliko v intenzitě, s kterou tento osud nese, a který všechno lidské a člověčí má v sobě mnohonásobně umocněno jen velkým neklidem a transcendencí poznání. Takový, mám za to, je Hrabalův umělecký typ a tedy pohnutky jeho psaní. Byl zde ovšem tlumočen ve formě sdělení, nikoUv tedy dokazování literárně-kriticky průkazným materiálem. A tento popis, jako předběžná informace o autorovi, nám pomůže pochopit i umělecký smysl jeho prózy, jejž budeme sledovat nejprve rozborem jejích metod a potom formulací myšlenkového zdůvodnění těchto metod. 1. Přečteme-li kteroukoli Hrabalovu povídku, první pocit z ní je, že tu šlo o dokonalou koncentraci několika, často i velkého počtu, drsně pravdivých lidských příběhů. Ne však příběhů kterýchkoH, ale příběhů při své prostotě a při důmyslně navozené samozřejmosti podání vždy nějak osudových, vždy nějak všelidsky zajímavých a závažných. Hrabalovy povídky jsou přeplněny dějem, vždy zásadním a závažným, otevírajícím poznání vždy nějakého základního životního či osudově-životního příběhu jednoho, či více lidí. A dramata, rychle otevíraná i uzavíraná, jsou zároveň vždy, zdá se mi, v určitém smyslu otřesná, neboť navozují v čtenáři nutnost okamžitého a hlubokého zamyšlení o základních lidských věcech neboť vždy otřesou čtenářovou základní a nejvnitřnější lidskou zkušeností, nutíce k jejímu novému prověření. Hrabalovy povídky jako by dovedly jít vždy tou nejpřímější a nejkratší cestou k věci, k lidskému jádru, k podstatě. A v každém jejich odstavci jako by šlo o život, toto neustále napětí je způsobeno mimořádnou ekonomikou a úsporností sdělení. To je takový první povšechný pocit z četby Hrabala. 2. Sdělení samo se vyznačuje několika rysy: Především tím, že vždycky vyjadřuje jenom skutkovou podstatu příběhu, omezujíc maximálně jakékoli komentáře k ní, jakékoli hodnocení a třídění do společenských a mravních schémat, omezujíc i popisy stavů, jež vnější situace navozují, jsouce celkově maximálně konkrétní a jedinečné. A to se formálně objevuje v radikálním omezení autorského vyprávění v třetí osobě, důrazem na přímou řeč, jako součást skutkové podstaty, na dialog a vyprávění postav. Vypravěč se objevuje jen jako nezbytný informátor o reálné základně přímých řečí, či jako nezbytná spojka jednotlivých pasáží, někde je autorské vyprávění v třetí osobě dokonce úplně potlačeno (celá povídka Setkání, první polovina Umělých osudů). 3. Osudové příběhy a situace, takto maximálně stručně sdělované, vždy figurují pochopitelně v nějaké vzájemné literární souvislosti, neboť jich je v jedné povídce vždy velké množství. Jsou vlastně stavebnými jednotkami Hrabalovy prózy. A do jakých struktur Hrabalovi nejčastěji srůstají? Jaká je logika jejich kombinace? 5 [pageend5]a) První možností je, řekl bych, souřadné spojení, v němž si jsou příběhy rovnocenné v hierarchii významu vzhledem k celku povídky. Přitom mohou nastat dvě hlavní možnosti: Příběhy mohou především následovat po sobě. Potom jejich reálnou základnou je jednota postavy, jež prochází v povídce z prostoru do prostoru a v každém je zapojena buď jako svědek, nebo jako spoluherec do dialogu, z něhož jednotlivé příběhy vyplývají (nejlepším příkladem na to je povídka Emánek), anebo jednota místa, kdy prostě více postav je přítomno v témže prostoru a střídají se v uceleném vyprávění jednotlivých příběhů (např. povídka Pásek, v tomto sborníku nepublikovaná, v níž je scéna odpočinku v Poldině huti, při němž se střídají dělníci ve vyprávění různých příběhů). Druhý příklad tohoto souřadného spojení je paralelní rozvoj dvou či více příběhů, jejich různé prolínání (nejlepší ukázkou je první polovina Umělých osudů). b) Druhá možnost je podřadné spojení, v němž se příběhy mohou rozvíjet v různých stupních závažnosti a podrobnosti vzhledem k celku povídky. To se může realizovat jako prokládání hlavního děje vyprávěním (jedné z postav) nebo prostým sdělením příběhu podružnějšího (např. příběh Gastonova bratra vsunutý do ústředního příběhu Gastona v povídce Láska). Jiným příkladem je třetí hladina příběhu, totiž kratší příběh, vsunutý do vyprávění obšírnějšího příběhu v nějakém prvotním ději (to se vyskytuje u próz rozsáhlejších - v Páskoví a rovněž v Majitelce hutí, nejdelší Hrabalově próze, mající charakter novely). A konečně k podřadnému řazení lze počítat i časté prolínání příběhu s nějakou reálnou hladinou, jež sama o sobě epická není (např. v Emán- kovi, rozhovor Emánka se stařenou, kdy se prolíná její vyprávění s jeho odpověďmi na dotazy o závodní jídelně, nebo celá povídka Večerní Praha, kde je vyprávěný příběh neustále retardován konkrétní skutečností jízdy na motocyklu, ovšem opět, jako u Hrabala vždy, v dialogu). 4. S vyzdvihnutím funkce dialogu stojí v popředí i funkce jazyka. Hrabal ji řeší tak, že všechny přímé řeči a někdy i vypravěčská intermezza píše hovorovou řečí, ovšem velmi umně pozdviženou do roviny umění. Dojem z grafické podoby těchto přímých řečí je přesně týž, jako sluchový dojem z hovorové či slangové řeči, přičemž ovšem zdaleka nejde o pouhý záznam této hovorové řeči. Hrabal totiž dobře cítí, že oko je konzervativnější než ucho a že zachování proporcí mezi hladinami jazyka nelze proto dosahovat mechanickým přepisem textu do hovorové řeči, jenž by nutně musel působit přehnaně vulgárně. Závažné je i odstínění této řeči příznačnými výrazovými osobitostmi jednotlivých postav. (Dobrou ukázkou důležité funkce této jazykové charakterizace jsou dvě oblíbená rčení Gastona z povídky Láska, jež dávají teprve celé povídce její 6 [pageend6]charakter a částečně i smysl.) 5. Dalším významným rysem Hrabalových próz je jejich smysl pro tragickou grotesknost situací. Jde v podstatě o metodu ozvláštnění, kdy tragická podstata jevu je ozvláštňována kontrastně popisem jeho groteskní a často i humorné vnější tvářnosti. Nikde se však nestává, že by se humornost vymanila z této své hlubší funkce a stala se samoúčelnou. Na to mají Hrabalovy povídky v sobě příliš kázně. 6. A posledním základním rysem, jenž ostatně se všemi předchozími souvisí, vyvrcholuje je určitým způsobem, je celková reálná symboličnost této prózy. Hovořím výslovně o symboličnosti reálné, abych podtrhl, že symboly nejsou do reality vkládány (že tedy myšlená nebo možná symbolická interpretace většinou nedeformuje realitu, ani její skutkové sdělení), ale že z ní samovolně vyrůstají. Hrabal má totiž mimořádnou schopnost volit ty příběhy z reality, ty situace, jež je možno hluboce symbolicky interpretovat. Přičemž sám se ovšem střeží kdekoliv tuto interpretaci i v nejmenším sám načít, nechávaje ji cele na vůli čtenáři). Jako ukázku bych jmenoval příběh člověka, vezoucího sodovky na slavnost odhalení pomníku, v povídce Emánek, kde dělovými salvami rozbité sodovky nám mohou navodit dobře symbol rozbíjení prostého lidského živobytí v nedávné době, deformované vnčjšností, bombastičností a okázalou povrchností života). A pokud přece jen silové pole, jež symboly v ději kolem sebe vytvářejí, deformuje nějak pravděpodobnost děje a svádí k určité hyperbole, je to v mezích možné řemeslně-umělecké deformace tématu. (Taková místa jsou dost silně v Páskovi, možno je tušit i ve značné nadsázce Večerní Prahy, kde dost svádí k pochybnostem, zda celý dialog by se skutečně mohl realizovat za jízdy motorky středem města ve večerních hodinách. A snad v této souvislosti je možné hovořit o jednom širším rysu Hrabalových próz, působícím jako mírná deformace, totiž o skutečnosti, že všechny Hrabalovy postavy mají zvláštní sklon k vyprávění osudových příběhů. Tato deformace popisu relity však není deformací svědectví o pravdě, které naopak podporuje, a o něž především, jak ukáži, v podstatě Hrabalovi jde.) Tento výčet některých, spíš formálních rysů Hrabalových próz neměl svůj účel v touze po literárně-kritické důkladnosti, jíž takovýto esejistický útvar beztak dosáhnout nemůže, ale v prosté skutečnosti, že všechny mají své filozofické podložení a zdůvodnění a že hledání tohoto pozadí nám umožní formulovat vlastní umělecký názor, jejž je možno za Hrabalovými prózami tušit. Různé kombinace do různé podrobnosti rozepsaných lidských příběhů, jež jsem se tu snažil obrysovitě usoustavnit, se v Hrabalově próze různě spolu kříží a vzájemně oplodňují (např. v povídce Umělé osudy, kde jde o kombinaci dvou příběhů paralelních s jedním následným), takže výsledná struktura je často dost komplikovaná. Celkový charakter takto dělané prózy působí dojmem stálého, bohatého a rozrůzněného konfrontování 7 [pageend7]různých dějů z reality. Přitom však tento konfrontační charakter se výrazně odlišuje od konfrontační linky v moderním románu, opsané např. jmény Joyce a Sartre. Především jednotou nějaké reálné základny, spojující příběhy do formální jednoty prostoru a času, dále potom zřejmou snahou, která sice u Sartra už je také, má tam však naprosto jiný účel i zařazení, aby nešlo o příběhy jen náhodně konfrontované, ale o příběhy nějak si obsahově korespondující, výsledek a smysl korespondence může být nejrůznější. V Páskoví je několik příkladů na korespondenci kontrastní, povídka Umělé osudy konfrontuje příběh redaktora, zpěváka a holiče pro zřejmý jednotný smysl, atd. atd. Jaký je myšlenkový podklad tohoto základního systému konfrontování a korespondování? Myslím, že spočívá v intenzívní touze navodit co nejpravdivější obraz světa, co nejobjektivnější svědectví o něm. Žádná skutečnost, řekneme-li ji samu o sobě, popíšeme-li ji sebevěrněji, není totiž ještě pravdou, pravdou se stává teprve, řekneme-li ji v téže větě s jinou skutečností, v něčem skutečnosti prvé protikladnou. Běžná pravda, kterou si každý dokáže uvědomit, je vždy jen částí pravdy, pravdou jednostrannou, zkreslenou, determinovanou perspektivou toho pohledu, jenž ji odhaluje, skutečná pravda umění, "pravdivější než pravda sama" ve smyslu Hemingwayova výroku, pravda, kterou si každý běžně uvědomit neumí a jíž objevovat je velikým posláním umění, pravda ne o skutečnosti, ale o osudu, spočívá v ozvláštnění věcí, v jejich vidění z více stran, jejich konfrontaci s věcmi jinými, v hledám vždy té druhé, ne na prvý pohled zřejmé tváře věcí. A jedině takovéto hledání druhých stránek věcí zaručuje Hrabalovi skutečné minimum osobního perspektivního zkreslení reality. A konfrontace, korespondence protikladných pravd, jsou nutně metodami, jež tento minimálně perspektivní pohled zaručují. A Hrabal skutečně sám říká, že člověk se mýlí ve svých světových názorech, ale svět, v němž žije, jeho spodní pravda jako kontext jednotlivých skutečností, se mýlit nemůže. Člověk, jeho osobní názor, existenciální (zvlášť potom přímo existenční!) zájem na výsledku umění nutně vnáší do díla perspektivu, zkreslení, lež. Proto také Hrabal podíl osobního vlivu v díle se snaží omezit na minimum. A hledá formální metody, jež mu svojí podstatou aspoň relativně zaručí neperspektivnost, hledá metody srovnávání pravd. A říká přímo, že jeho názor na svět čtenáře nemá zajímat a také nezajímá, že čtenáře zajímá jen jeho svědectví o světě. A tento nejzákladnčjší názor ovšem dává podobu všem jednotlivým prostředkům jeho umění. Mimo vlastní strukturu příběhů, i sdělení jich z jejich skutkové podstaty, omezení každého hodnocení a výkladu stavů, metoda ozvláštnění, omezení autorského vyprávění, jako už určitého vměšování do reality, metoda reálných symbolů, všechno toto jsou zřejmé důsledky touhy vidět do reality, do její spodní substanciální hladiny s co nejmenším zkreslením. Jako by prostě autor říkal z pozadí svých próz: hle, takový je 8 [pageend8]svět, v němž žiješ, čtenáři, takoví jsou lidé, kteří tě obklopují, objektivně jsem tě informoval, a ty si s touto informací už nalož, jak sám umíš. A jaký je v kontextu tohoto uměleckého názoru názor na smysl umění? Jaký má takovéto umění dosah, v čem je jeho stranickost, jeho pragmatická funkce? Asi v tom, že pravdivým a maximálně objektivním (pravdivým, opakuji znovu, ve smyslu vnitřní "pravé" pravdy, nikoliv ve smyslu popisu náhodné vnější skutečnosti) svědectvím o světě pomáhá umění v člověku prohlubovat jeho uvědomění světa a tím sebe, pomáhá mu ověřovat a prověřovat všechny jeho nejhlubší lidské hodnoty, a tímto uvědoměním mu vlastně už dává svobodu dělat svět lepším, než je. Neboť znalost pravdy, co nejobsáhlejší a co nejhlubší, jediná dává člověku v umění perspektivy vést svět k lepšímu. Jedině tak může spisovatel člověku dnes skutečně posloužit. A nepochopí a neobjeví své skutečné perspektivy ten, kdo se bude snažit je přejímat suchou cestou, totiž už z perspektivních děl, předem vykonávajících uvědomovací práci za čtenáře a v podstatě tedy náhražkovitých. Neboť perspektiva přejatá nikdy nemůže zcela nahradit perspektivu vydobytou, perspektivu samu sebe neustále rodící z průkazného svědectví, v podstatě tedy jedinou perspektivu pravdivou, neboť z pravdy samozřejmě vzešlou. Tak přibližně je možno vidět umělecký názor, který je v pozadí Hra- balových próz. Snad je zřejmá jeho podmiňující souvislost s konkrétními Hrabalovými tvárnými postupy a jeho souvislost podmíněná s Hra- balovým uměleckým typem, v němž intenzita života vede k jeho poznání a neliterárnost k omezení všech literárních konvenčních výkladů světa. A zbývá tedy už jen situovat tento umělecký názor, či lépe řečeno umělecké úsilí, jehož je tento názor teoretickým odrazem, literárně historickým. A hledíme-li na Hrabalovy povídky z tohoto hlediska, pak poznáváme, že co je především odlišuje od většiny české současné produkce prozaické, je zřejmě v české próze naprosto nová celkově umělecká fraktura, nová autentičnost styku s realitou, nové způsoby sdělení. A má-li většina naší současné prozaické tvorby buď frakturu klasického předmoderního románu, či moderního románu psychologického, pak Hrabal má výrazně už umělecký postup, řekl bych, moderně-realistický. Přičemž zřejmá je korespondence tohoto úsilí s hlavní oblastí, kde se dnes uskutečňuje moderní realismus v próze, totiž s progresivní oblastí prózy americké. Je tím zaplňována mezera, která v celku českého umění byla, když moderně- realistické tendence počaly nastupovat už dříve v poezii a malířství (např. ve válečné Skupině 42), když nenalezly však zatím svůj výraz v próze. A tak v závěru vidíme, že úsilí Bohumila Hrabala (i několika jeho přátel) je vysvětlitelné i v souvislosti s obsáhlým světovým uměleckým prouděním, neboť lze mluvit o určité volné náležitosti k nastupujícímu moderně-realistickému umění, do něhož se po epoše diferencovaných směrů "klasického" moderního umění v posledních desetiletích počíná 9 [pageend9]konsolidovat a ujednocovat logika uměleckého vývoje. A sledujetne-li cestu prózy od Joyce k Hemingwayovi, či cestu filmu od Chaplina nebo Carného k Zavattinimu a Sicovi, vždy se přesvědčíme, že nám takořka pod rukama probíhá historické přesouvání sil a že o konsolidaci a ujed- nocování umění reality v současné době už naprosto nelze mluvit jen jako o novém moderním směru. A tyto změny v umění jsou tak obecné, či, chcete-li, tak speciální, že se uskutečňují dnes v umění obou světových soustav, v každém ovšem po svém. Při tom všem však zatím jde pouze o obecnou a povšechnou bázi, nikoli tedy o sloh epochy, a z půdy této obecné základny teprve vyrůstají osobité a původní umělecké činy. A myslím, že Bohumil Hrabal takovým osobitým a původním uměleckým zjevem je. Co tedy říci na závěr? Jmenoval bych jednu přibližnou paralelu, totiž paralelu spisovatelského osudu Haškova a Hrabalova. Stejně totiž jako kdysi Hašek, obávám se, že i Hrabal dlouho nebude mít ještě v oficiální představě o poměru sil v české próze místo, jež mu přísluší, stejně jako u Haška, je nebezpečí, že i Hrabal bude ze strany oficiálních prozaiků zatlačován do pozice periferního spisovatele vulgárního čtivá. Ale to je zřejmě vždy osud literatury, jež svědčí také o nepohodlných a nemilých věcech života a jež je vůbec jakkoli silná a původní a přichází přitom odjinud, než odkud bývá dobrá literatura konvenčně očekávána. Ostatně už holý fakt, že Hrabalovi je už přes čtyřicet, ale nenaskytla se ještě možnost vydat mu knížku, dost průkazně mluví v tomto smyslu. Hrabal ovšem není typ Richarda Weinera, a nelze říci, že by nebezpečí nedocenění zrovna dvakrát těžce nesl. Hrabal prostě žije, žije realitou šťastnou i nešťastnou, píše, píše o lidském štěstí i neštěstí, jistě by byl rád, kdyby lidé mohli číst to, co napíše, avšak v každém případě proto, že nemá náhodou někdy právě možnost tisknout, nepřestane psát, nebo nezačne psát jinak. Je to totiž vzácný typ umělce, který umí psát jen to, co cítí, že musí psát. Ostatně, pokud jde o Hrabalovu cestu do literatury, snad hraje svoji úlohu fakt, že na této cestě nejde Hrabal sám, ale že má přátele, kteří v umění vycházejí z podobných pohnutek jako on a sledují i podobný cíl, totiž cíl přesvědčit, že život je bohatý, nelehký, různý a složitý, vždy jiný, než jaký by se nám právě hodilo, aby byl, Hrabalovými slovy řečeno, že prostě život je všude. PřetiStlno ze strojopisného sborníku ŽIVOT JE VŠUDE, který v roce 1956 sestavili Josef Hirial a Jiří Kolář 10 [pageend10]Vladimír Merhaut - BOUDNÍK A JEHO FABRIKA /l. část/ "Bez fabriky, stejně jako bez tý mý holky já bych nemohl žít.” (Néžný barbar) Fabrika v životč Vladimíra Boudníka hrála opravdu velkou roli. Časové to bylo nejdelší a nejucelenéjší údobí. V jeho průbéhu umělecky dozrál a vytvořil nejpodstatnější část svého grafického díla. Využil zcela přirozeně bohatství vjemů, které mu tovární prostředí inspiračně nabízelo, a technické možnosti i materiálové nabídky zde nalezené zapojil do služeb umění. Kombinací různých oborů došlo k zajímavým výsledkům, ale také k velmi paradoxním životním situacím. K dokonalému pochopení díla Vladimíra Boudníka, dobrání se jeho zákonitostí, stejně jako pochopení jeho životního stylu, je třeba jeho létům prožitým v tomto pracovním úvazku věnovat zvláštní pozornost a interpretovat je pokud možno autenticky. V dosavadních odborných publikacích o něm i dílech literárně či dramaticky zpracovaných se objevuje neznalost prostředí, dohady, zkreslování skutečností či básnická nadstavba a z toho plynoucí faktografické chyby. Boudník v tomto údobí žil vlastně dvojí (přinejmenším) život, protože se neustále pohyboval a plynule přecházel mezi společenskými vrstvami, které se mezi sebou prolínaly jen velmi náhodně a nepatrně. Jelikož jsem se stal svědkem tohoto procesu, přímým účastníkem, považuji za vhodné podat o něm zprávu co možná nejpřesnější. V díle Bohumila Hrabala je fabrika, kde Vladimírek pracoval, líčena jako velmi poetická a milá záležitost, v divadelním přepise Něžného barbara od Václava Nývlta (hraném v Činoherním klubu v Praze v letech 1981 - 1990, režie Ivo Krobot, roli Vladimíra hrál Petr Čepek) je v textu i tak něžně připomínaná ("A dělníci mi věří, doktore!”), ve filmovém provedení téměř stejného scénáře (Studio Barrandov, 1989 - 1990, režie Petr Koliha, Vladimíra hraje Boleslav Polívka) jde o zcela scestné předvedení té "Vladimírovy fabriky”. Záběry z kování rozžhavených ingotů jsou tam sice efektní, Boudník určitě podobné obrazy několikrát viděl při některé ze dvou půlročních brigád v hutích na Kladně, kam dobrovolně utíkal z pro něho nesnesitelných podmínek zaměstnání v propagaci generálního ředitelství n. p. Kovoslužba, ale to není to prostředí, kde působil 13 let, fabrika, se kterou se zasnoubil, byla úplně jiná. Na podzim roku 1952 prchl z Kovoslužby a na náhodný popud souseda z bydliště na Žižkovč nastoupil do bývalé továrny dr. Kabeše AERO VYSOČANY, tehdy již znárodněné a nesoucí název Středočeské strojírny. Ta pak koncem padesátých let byla pohlcena koncernem ČKD Praha, nejdříve jako závod Přístroje, později přejmenována na Trakce, v 60. letech byl ještě navíc útvar, ve kterém pracoval a kde končil zaměstnání, včleněn do závodu prolínajícího celou VHJ ČKD Praha s názvem Nářadí. To jen tak na vysvětlenou, jedná se o stále stejný objekt, kde Boudník 11 [pageend11]Vladimír Boudník, Žižkov 1963. (Foto K. Přibyl) 12 [pageend12]působil více než čtvrtinu svého života a přišel na objevy, které ho proslavily, je to ta původní Aerovka - v r. 1991 mající adresu ČKD TRAKCE a. s., Praha 9, Kolbenova 40. Není to zbytečné puntičkářství. Charakteristika vysočanských továren je jednoznačná, individuální, a jejich rozlišení je důležité. Každá je jiná a chyba Bohumíra Mráze, která byla pak jinými kunsthistoriky přejímána a dále šířena, že Boudník byl zaměstnán a měl svou první výstavu v ČKD Sokolovo, je asi taková jako když zaměňujete Hradec Králové s Pardubicemi - což někteří obyvatelé obou měst dost těžce nesou. Vladimír Boudník přišel do továrny, která již před válkou vyráběla skvělá letadla, v době krize náhradou zajímavé automobily, za války "Siebely" pro Němce a po válce pro nás sovětská trysková letadla. Solidní továrna na vysoké technické úrovni zaměstnanců, a podvědomí určité hrdosti i zabezpečenosti (dr. Kabeš ani za krize kmenové pracovníky nepropouštěl a bylo to zafixováno), ale také se snahou žít kulturním a kultivovaným životem. Přes všechny ty společenské a politické přesuny si Aerovka zachovala určitou tvář. V jejích prostorách s názvy Vystrkov, Slovensko, Habeš, Barrandov, Bílý dům, Teletník, Blaník, v Hale i na Galeriích a jinde byl vytvořen jakýsi mikrosvět se dvěma tisíci obyvatel, denně se rodící a znovu zanikající, který svým personálním složením se vzájemnými přetlaky a přelivy osudů zajímavých lidiček voněl úplně jinak než všechno ostatní, bylo zde zajímavé psychické klima, které Boudníka provokovalo k dalším experimentům, bylo zde dosti živné půdy i patřičného ohlasu na jeho činnost. Vladimír Boudník byl vyučen univerzálním nástrojařem a dokončení strojní průmyslové školy mu znemožnilo totální nasazení v Německu. Po návratu domů a skončení války převládly jeho ambice umělecké a místo dokončení průmyslovky se přihlásil do Státní grafické školy v Praze. Do roku 1945 se ale v průmyslu pohyboval a po sedmileté přestávce mu vstup do Aerovky po odborné stránce nečinil žádné problémy. Přihlásil se jako soustružník, protože měl utkvělou představu, že takto si bude moci vyrobit válce a pořídit si satynýrku, později pracoval na měrkách, to je výrobě speciálních jednoúčelových měřidel a tvarových šablon, a skončil jako dílenský rýsovač v nástrojárně, kde potřebné údaje přenášel z výrobních výkresů na polotovary lisovacích nástrojů, forem či různých přípravků, jako názorné informace pro další výrobní operace. Nikdy zde nepracoval v propagačním oddělení ČKD, jak je také někdy mylně uváděno, ale s jeho pracovníky měl samozřejmě úzký kontakt, protože to byla přece jen trochu umělecká branže (chvíli tam pracoval také Lubomír Přibyl) a byli ochotni a schopni s Boudníkem diskutovat jaksi "na úrovni", přestože si většinou asi "mysleli své". Šel tam s ideálem, že bude jako výtvarník naprosto nezávislý a že do explosionalismu zasvětí další stovky lidí. Opravdu se mu podařilo alespoň na čas vzbudit poměrně velký zájem a zvláště mezi omladinou i aktivní spolupráci - dělali mu "flíčky", zasvětil je do grafiky. 13 [pageend13]"Klukům se to líbilo a byli vždy děsně zvědaví, jak to pak dopadne v tom výsledku - v tisku. Většinou to byly suché jehly, ryté ovšem do dura- lu, kterého v letecké fabrice bylo dost. A jak tak sbírah všelijaké ty odpady, ze kterých dělali matrice, stávalo se, že použili i plechy již nějak narušené, poznamenané životem, pomačkané, potlučené, na které ryli své podstavy. Já si pak na těch grafickejch listech všimnul, jak krásně někdy vyšly právě ty stopy náhodné, ta zranění, prakticky neovlivněná autorem. Tak jsem to začal používat záměrně, nejprve jako doplněk k jiným technikám, ale pak jsem tak zpracovával celé desky a říkal jsem tomu spontánní grafickej projev..." říká Boudník o vzniku svého velkého objevu nové grafické techniky. (Magnetofon, zázn. V. M. - 1963) To bylo v době, kdy ještě doznívaly asociativně zaměřené akce na ulicích a dovršovala se teorie explosionalismu, v letech 1953 až 1957, která znamenají téměř absolutní přechod Boudníka ke grafické tvorbě. První mandl-satynýrka, na kterou se zmohl - byl směšný "kafemlejnek", jak říkal, ale postupně si vyrobil další, větší, na který již šlo nějak tisknout, a pro své záměry využíval i jiné možnosti - na příklad cyklus monotypů většího formátu (cca 600 x 850 mm), tištěný v r. 1957 při noční směně na rovnaěce plechů. (Některé ještě pak dodělával - klasický příklad této série viz "Zelený obraz" nebo "Modrý obraz", evid. ě. 0-1153 a 0-1260 Alšovy jihočeské galerie.) Nový způsob zpracování desky nazval později aktivní technikou (pro způsob přístupu) a dotáhl ho k úplné dokonalosti. Od náhodných i záměrně vytvořených "stop nástrojů" přešel ke složitě prokomponovaným útvarům, využil přístupné techniky, vtlačoval potřebné komponenty do desky lisem, autogenem propaloval desky či tvořil návarky, které pak v tisku perforovaly papír. Individuálním přístupem ke každému tisku povýšil ho na tvůrčí záležitost. Ignorací tiskových sérií (nákladů) a zavedením zcela volných "kolekcí" z různých desek, sjednocených třeba barevným spojením, změnil systém grafické produkce. Z jedné a téže desky tvořil různým zatíráním, navalováním barev a změnou základny zcela jiné artefakty, které mají naprosto jiný charakter a zběžným a nepoučeným pozorováním se ani dost dobře nepozná, že jde o reprodukci stejné matrice. To pak ještě více vyniklo v jeho dalším objevu - strukturální technice. V roce 1959 počal některé plochy aktivních desek zdrsňovat nalepováním brusného prachu. Pojidla ale byla různé kvality, nevydržela tlaky při tisku, při jejich výběru nakonec vyhrál nitrolak. Ten ovšem vyžadoval hutnější náplň, místo prachu písky různé hrubosti, se směsí se nechalo na desku štětcem cokoli namalovat, třeba portréty (Tekla I i II, Dračí hnízdo ad.), zamíchaly se nitě, nalepily útržky textilu. Vznikly reliéfní desky, krásné již jako objekty, a z nich pak desítky variací barevných otisků. Odborníkům jsou samozřejmě tyto informace již dlouhodobě známé, způsob tvorby Vladimíra Boudníka a jeho grafické techniky byly již 14 [pageend14]několikrát popsány, výsledky esteticky zhodnoceny a umělecký přínos mu byl přiznán - někdy třeba pro něho až krůtě (pocitově); když třeba "magnetická grafika", vzniklá v r. 1965 jako skvělý nápad a technický fígl, kdy při celkové kompozici matrice hrály roli magnetické silokřivky, které srovnaly železné piliny (přisypané do tuhnoucího nitrolaku) dle fyzikálních zákonů a v tisku vytvořily kouzelné sametově jiskřící struktury (zajímavých) tvarů, byl ten objev posouzen jako stagnace, přešlapování a vzdalování se od světových trendů. Co se týká našich historiků umění, s těmi měl Vladimír Boudník poměrně velké potíže, protože on šel na vše "od lesa”, na základě svých vlastních prožitků a citu, kdežto oni dle jeho mínění kráčeli po módních trasách a strhováni humbukem dohledného světa tvrdě a necitlivě škatulkovali a "hodnotili", místo aby se za věc také trochu postavili. Ale to je věc názoru a záležitost velmi diskutabilní. Zde jsem chtěl jen ukázat, co za "ďábla" byl Boudník v grafice a jak vše prožíval. "Mohl bych zruinovat podnikatele prodávající broušené destičky na rytí. Natřu desku nitrolakem, vytvoří se mi dokonale rovný a hladký povrch a je to to samé. Navíc se mi s tím lépe pracuje, je to levné a rychlejší... Ať mě neštvou, v tomhle jsem světověj!" (pronesl 4. 3. 1963 v kiosku u paní Piskáčkové - záznam V. M.) V čem tedy bylo spojení Boudníka s továrnou důležité? Především v tom, že si z ní udělal laboratoř. Technickou i psychologickou. Technický přínos prostředí k realizaci jeho myšlenek je nepopiratelný. Tak dokonalý arzenál, jaký on měl k dispozici, nelze amatérsky vytvořit. Hoši soustředění kolem výstav Konfrontace I a II v Praze v r. 1960, jakož i následných v Bratislavě, netnohli v tomto směru s Boudníkem vůbec soutěžit. Sehnali si kovadliny, sehnali si letlampy, ale výsledky byly v porovnání s jeho grafikou žalostné až katastrofální, neměli to zažité. (Kdo měl možnost zhlédnout výstavu Český informel v r. 1990 v Praze či Litoměřicích a porovnat ta díla grafiků, jistě se mnou bude souhlasit). Jeho technických kvalit - a to již kolem roku 1960 - dosáhli pouze ti, kteří byli při tom a věděli, oč jde. Josef Hampl, Lubomír Přibyl, o něco později pak Oldřich Hamera, vysočanská avantgarda, na jejíž hodnocení se jaksi pozapomnělo. Psychologická funkce továrny jako laboratoře byla neméně důležitá. Zjistit přístup "normálního" člověka k "abnormálním" způsobům tvorby, zaznamenat jeho reakce, stanovit nebo lépe setřít hranice těch podivných termínů, to byl program explosionalistů od počátku tohoto hnutí. Jako na ulicích tak i zde to dopadlo kupodivu velmi dobře. Důležitá byla ta přísná účast. Pozorovatelé viděli vznik desky, mohli si na ni sáhnout nebo sami zkusit zásah, znali autora a ten jim byl schopen předvést estetickou proměnu převedením stop nástrojů tiskem na papír. "Výstava se mi líbila, zvlášť některé práce VI. Boudníka. Jeho abstrakce nám v nejednom podání připomíná věci a předměty, se kterými se 15 [pageend15]setkáváme při denní práci v životě. Zvlášť je výrazná aktivní grafika" - píše neidentifikovatelný návštěvník Veřejné výstavy výtvarného kroužku v závodě v dubnu 1961 do návštěvní knihy (konaly se od roku 1955 každoročně), konstruktér Josef Moravec dodává: "Bylo by dobré, abychom mohli slyšet podrobný výklad o tvorbě strukturální grafiky, neboť tyto obrazy odpovídají dnešní době moderního pojetí života". Podobně se vyjadřují i další, J. Huňka 6. 4. 1961 chválí umělecký projev Lubomíra Přibyla a Vladimíra Wimmera (též práce v podstatě abstraktní, ve druhém případě již předznamenávající popart) i amatérské práce Randáka a Kašuby a uvádí též: "Zajímavé jsou práce VI. Boudníka, avšak je nutno tyto jeho projevy studovat a případně se autorem samým nechat o celém myšlenkovém postupu poučit." Výstavy byly přístupné i veřejnosti zvenčí, chodily sem školy, zhlédli je delegáti konferencí ROH, byli zváni umělečtí kritici, přišla návštěva z Národní galerie i různých výtvarných skupin, hudebníci, v tomto mikrosvčtě neplatily na umění tak tvrdé ideologické zákony a nebyly uplatňovány tak nesmyslné zákroky a zákazy jako v řízení oficiální výstavní i publikační činnosti, inkvizitoři podcenili ty, které se "snažili uchránit před špatným vlivem nesocialistického umění". Zde se pod heslem "vše pro pracující" v "Lidově umělecké tvořivosti" ledacos skrylo, co oficiálně nemohlo být předvedeno, nebo předváděno s potížemi. To se týkalo i jiných oblastí umění (předváděčky jazzu Karla Krautgartnera, přednášky dr. Mirko Očadlíka, besedy a koncerty s Ladislavem Jáskem působícím v Austrálii a další). Pro podporu tvorby Vladimíra Boudníka a pochopení abstraktní či jinak moderní výtvarné produkce vůbec zde bylo důležité, že lidé viděli, že se nejedná o žádný podvod, o žádné dělání si legrace z lidí (jak byly tehdy oficiálně hodnoceny a ve filmu i tisku zesměšňovány způsoby jeho vzniku), že jde o zcela vážné snahy prosazení myšlenky - které třeba nerozuměli anebo tyto tendence nepřijímali za své, ale jež připouštěli a brali na vědomí jejich existenci. "Je to komické. Kritici ve mně vidí nohsleda ciziny a lidi - jmenovitě montéři, co byli v Bruselu - se pozastavují na tím, že je v pavilónech vydáváno za moderní to, s čím se setkávali před lety u nás," píše Boudník 5. 9. 1958 příteli Jiřímu Svobodovi a má na mysli zřejmě článek Ervína Hrycha v Mladé frontě z 22. září 1957 - "Ještě o skvrnách aneb ozvala se...", doplněný ještě pochvalnými a děkovnými články soudruhů Bartoše a Petříka v následných číslech Mladé fronty ("Děkuji vám proto za burcující článek a tisknu vám ruku za ten spravedlivý nátěr mistru Boud- níkovi.") a konfrontuje tyto výplody s vyprávěním dělníků od něho z dílny, kteří vyráběli Laternu magiku a účastnili se realizace našeho pavilónu na celosvětové výstavě EXPO 58 v Bruselu (kde měl shodou okolností Boudník souběžně s touto akcí svoji první samostatnou výstavu.) Boudník si tedy díky své emigraci do továrního prostředí zachoval téměř absolutní volnost v tvorbě, ale rub tohoto stavu byl, že se zároveň 16 [pageend16]dostal do určité izolace společenské, protože "ten pravý boj o umění mohli vést jen profesionálové" a "odehrával se jinde". Někteří jeho umělečtí kolegové mu říkali: "Ty se máš, ty jsi v továrně, ty můžeš dělat, co chceš, ale mne by nevzali do (vyhodili ze) svazu, takovéhle věci by mi nedovolili vystavovat..." atd., brali jeho postavení spíše jako dezerci. Když se pak ale oficiální kulturní politika počala uvolňovat a mohlo se více, neváhali využít jeho vynálezů nových grafických technik, protlačili je na výstavy a vydávali za své. Nadmuli se důležitostí a z něho byl najednou jen "nějaký dělník z ČKD", který si také jaksi hraje na grafika, ale je to spíš blázen, kterého netřeba brát vážně. Jedině díky jeho až chorobné snaze o prosazení svých výzkumů, šílené aktivitě komunikační, pracovnímu vypětí a velké produkci grafických listů, které nezakládal, ale podkládal jimi své názory jako corpus delicti, se dokázal dostat do širokého povědomí a tak nějak jakoby zvítězit. Byl svým způsobem dravý typ. Ze své "pevnosti" střílel jak zběsilý, raněných bylo bezpočet, než se kdo nadál, vědělo se o něm ve světě více než o celé řadě "národních umělců". Hodně jeho ranějších grafik skončilo v redakčních koších či jinak bylo znehodnoceno, v podstatě i většina těch lidí, kteří ho obklopovali v dílně a kterým se jeho tvorba líbila, si dost dobře neuvědomovala hodnoty, které je obklopovaly, a velmi lehce získané listy zase po čase lehce zahodila. Ale bylo hezké, že na místech, kde dnes visí obvykle akty krásných dívek na barevných plakátech, visely kolem roku 1960 zkušební tisky aktivních a strukturálních grafik. Vzpomínám na sympatického pana Žáčka, bývalého zkušebního a soutěžního pilota Aerovky a nositele pohárů za vítězství v letecké akrobacii, jak měl v zásuvce ponku výtisk grafiky a při každém jejím otevření na ni zálibně hleděl a hladil ji očima, stala se součástí jeho života, jeho okolí. Další měl pověšenou na skříňce na nářadí. Každý, kdo projevil zájem, dostal věc, anebo hned celou kolekci. Byly to většinou věci slabší, aušusy, jak Vladimír říkal, když neměl na lepší barvy, nebo se mu nevydařil tisk, ale to nebylo pravidlem, přestože lepší kolekce šly většinou "na export”. Jak byl průbojný výtvarně, tak byl téměř neschopný v zařizování věcí praktických. Nějaké domáhání se spravedlivé odměny za kvalifikovanou práci - to mu jaksi nešlo. Na výplatnicích tedy patřil k těm nejposlednějším, aby se více dostalo na jiné. Zrovna tak nedovedl žádnou práci odřeknout. Postupem času, jak se zmenšovaly stavy, odešli jeho dva spolupracovníci a téměř stejnou práci musel stačit sám. Byl zde jeden z nejvíce vykořisťovaných, pracoval za směšný plat a prakticky se probíjel od výplaty k výplatě a topil se v dluzích. Navíc ten časový úvazek - 48 hodin týdně, s cestou tedy 10 hodin denně, tiskl většinou jen po večerech a nedělích. "To je sice hezký, že máš výstavy v Americe a jinde, ale tady hoří plán a já potřebuju, abys makal pro nás," říkal mistr Doležal. Jak se někdo nepovolaný objevil u rysplotny, už šmejdil kolem, přerovnával připravené dílce a na Boudníka útočil, přestože ten většinou práci vůbec 17 [pageend17]nepřerušil, dál mával kružítkem, nastavoval rýsovacího koníka, přehazoval výkresy, vyrážel důlky kilnerem a na návštěvníka jen tak trousil slova a pořádně se ani nepodíval. 13. 1. 1964 jsem se u něho zastavil. Dělal ohýbačku "dle dílenské praxe". Dostal výkres hotového výrobku, jaký z toho má vypadnout, a pár kusých informací. Sledoval jsem, jak pečlivě označuje červenou tužkou místa určená k odhoblování "aby mi to kluci nezabili", odečítal radiusy, přídavky, konstruoval a přitom lamentoval. "Tohleto si Hrabal nedovede vůbec představit. Ten nic takového nedělal. Když byl tvůrčí, tak někde jenom šlapal papíry nebo vozil na Kladně nějaký kusy. To při trošce fyzické dispozic vůbec ani neví, že je zaměstnanej. Já mám úplně prasečí radost, že jsem dokázal to, o čem říkal, že není vůbec možný - dělat dvě zaměstnám najednou, zvláště prý při výtvamičině, že to není v dějinách." To se ale nedalo dlouho vydržet. Továrna ve svých požadavcích nepolevila a tlak na Vladimíra ze světa kultury neúměrně stoupal. Najednou každý potřeboval ukázkovou kolekci, aby mu mohl zařídit to či ono, najednou někdo chtěl "asi tak padesát věd s sebou na cestu do Španělska" ěi jinam, byli též přátelé, kteří mu opravdu zpostředkovali nákup jeho grafik do galerií a ve snaze pomoci mu finančně dohazovali ilustrace, začal více vystavovat, měl hrát sám sebe ve filmové verzi povídky Bohumila Hrabala Automat Svět (režie Věra Chytilová, realizace v r. 1964-5, část natáčení přímo v této továrně jako součást celovečerního filmu Perličky na dně), prostě ho zavalila lavina. "To, co se děje dnes, mělo se stát tak před třemi roky, když jsem měl ještě švic v palici a šprajc, kdy mě měl v rukou Kolář a mohl mě ovlivňovat. Dříve já ale fabriku stejně potřeboval." Nedalo se nic dělat, dovlekli ho až do SCVU, dostal stipendium, 4. 11. 1965 mu píši žádost o neplacenou dovolenou, od 1. 12. odchází. Za rok projevuje přání, že snad by se vrátil, ale cesta zpět již nevede, v prosinci 1966 definitivně rozvazuje pracovní poměr a tato etapa se uzavírá. Výroky pánů Koláře a Chalupec- kého, že to byla největší chyba, ten odchod z továrny, nutno brát s rezervou. Je to jejich domněnka na základě jiných okolností. Skutečnost byla taková, že Vladimír Boudník zde již z několika důvodů déle působit nemohl, což dobře věděl. Vývoj nelze zastavit, oblouk této jeho dráhy byl dokončen, musel se smířit s tím, že bude žít bez fabriky i tý svý holky nějak jinak dál. (říjen 1991) (Pokračování příště) 18 [pageend18]Kasejovice 15. 9. 91 Vážený Mr. Slavíku Obracím se na Vás skoro s drzou žádostí. Teď popíšu situaci: (A důvod): Teď žiju ve svém rodném mžsté na samotě skoro v lese a mám pocit, že už se odsuď nevrátím do Prahy (jedině pro důchod). Žiju v osamocených "boudách", ale pan zdejší starosta slíbil, že město mi dá do pronájmu 1 místnost, abych nemusel se pořád stěhovat. Teď jsem v domku v K , ale přezimuji v boudě u mého přítele Jindřicha Pohanky. A teď k věci: V lese za mým příštím obydlím se našel pramen vody a začali jsme kopat studánku (má v sobě 3 prameny vody). Podle vědeckého určení je to voda: 25 % dusičnanů (norma je 50 %). Jinak žádné škodliviny. Kojenecká voda to sice není (norma je 15 %). Teď jsme v hloubce asi 2 m a děláme betonové skruže, aby se nepropadla a nezarostla a sloužila. Ovšem náklady na materiál by nesl můj přítel Jindřich. Už si vypůjčil 500 Kčs a sám žije z důchodu. Protože nechci jej nechat v tom samotného, chci jej v tom finančně podpořit. I když jste mi posledně říkal, že nemáte na nákup peníze, rád bych byl, abyste si vzal do komise některé mé grafiky a snažil se je prodat (vezměte si kolik chcete), klíč od Truhlářské má Pietm + můj syn Zdeněk, který za Vámi přijde. Ale potřeboval bych alespoň těch 500 Kčs. (Sám pro sebe nic nechci). A ž bude studánka dokončena (bude u ní sezení u stolu v báječném lesním klidu) a k tomu (vlastně před) bude obraz na plechu (jako kdysi) a na něm objevitel pramenů (název: Pohankova studánka) pro paměť budoucím. To chci namalovat + letopočet. Bylo by dobré tam připsat ke jménům lidí, kteří se o ni zasloužili, i "Pražskou imaginaci". Nechci, abyste ze svého přispěli finančně, ale jde o zprostředkování prodeje grafik, ze kterých by se náklady doplatily. Od poloviny října budu bydlet v té "boudě", která je od studánky asi 100 m, a bu- dete-li chtít, přijeďte na návštěvu. Krajina je zde kouzelná (V zimě terén na běžky) a můžete přenocovat. Není tam elektřina (a to je velká výhoda) a klid a rád bych, abyste se seznámili s Jindřichem P. Je to dobrý člověk. (Informace o něm u Pietm Hofmana). A to je vše, co jsem měl na "srdci". S pozdravem Zdeněk Bouše Nesourodá společnost, která se po nucené odmlce sešla v roce 1945 ve třídě grafické školy, posadila do jedné lavice s Vladimírem Boudníkem i Zdeňka Boušeho, pozdějšího poutníka pražskými hospodami i Hrází věčnosti. "Malý sólista”, jak sám o sobě říkal, "se narodil ve věku čtyř let na střeše kfilny, když pochopil, že je sám..." Snad proto si vážil vlivu "velkých sólistů" - Hannese Reegena, Vladimíra Boudníka a Bohumila Hrabala - ale nepodléhal jim. Postavila-li kdysi čínská společnost ideál "skrytého učence", pak Zdeněk Bouše zůstal celý život "skrytým grafikem". Dovedl si tak uchovat v životě i v tvorbě víc čistoty než mnozí z jeho vrstevníků. A zeptáte-li se ho dnes na V. Boudníka nebo B. Hrabala, usměje se jako někdo, komu "Vlastní minulost připadá vzdálená, jako by se přihodila sousedovi", a odkáže vás na knihu Thomase Manna "Doktor Faustus". "Tam to všechno je!" Václav Cílek Poznámka: Obsáhlejší článek o Z. Boušem (V. Merhaut -"Příběh něžného malíře") je připraven do Haňta Pressu č. 12. 19 [pageend19]20 [pageend20]Stanislav Vávra - Ať to drásá Byl jsem požádán, abych o svůj pohled doplnil mozaiku vědomostí o lidech posedlých poezií, ať už vyjadřovanou perem, nebo štětcem, o Údech žijících v těch "nádherných padesátých letech" na pokraji společnosti. Chci se o to pokusit. Pro čtenáře to však má tu nepříjemnou stránku, že musím psát o sobě, neboť nemohu - nedostal jsem k tomu svolení - a konečně ani nechci psát o tom, čeho jsem nebyl účasten, nebo o tom, co znám jen z doslechu. Pokud se k tomu přesto uchýlím, učiním tak jen v případech nutných. Když jsem začal někdy v padesátém roce psát své texty, silně ovUvněné natura- Usmem a symbolismem, žila již mé blízkos- sianisiav vív™ ti záběhlická skupina surrealistů. TvořiU ji: Zděnek Buřil, Jiří Šmoranc a můj starší bratr Vladimír. Já jsem se k nim, přičiněním Vladimíra, přidružil na přelomu padesátého a jedenapadesátého roku. Že ta surrealistická skupina existuje, nevěděl tehdy nikdo, nevěděli jsme to ani my a pravdu povědíc, ani jsme se o to, jestli jsme, nebo nejsme skupina, mnoho nestarah. To všechno, včetně názvu, přišlo jaksi dodatečně, když už žádná skupina neexistovala. Zajímaly nás jiné, pro nás důležitější, věci. Uvědomovali jsme si tlak lisu, který nás začal svírat a tak jsme pudově hledali únik tam, kde jsme mohli svobodně žít. Přijali jsme proto pozvání do světa iracionálna a imaginace, do světa, jehož bránu před námi otevřel surrealismus. Po mém příchodu do skupiny se začalo těžiště naší činnosti přesouvat do Libně a ze Záběhlické skupiny surrealistů se stali Libeňští psychici. I tady jméno vzniklo až dodatečně, respektive v době, kdy se skupina prakticky rozpadla. A to bylo koncem roku 52. Je škoda, že písmných dokladů je mizivě, že se téměř nic nedochovalo. *** V roce čtyřicet devět, na samém začátku "věčných časů", jsem se spřátelil s Borisem Soukupem, pozdějším malířem a grafikem, z jehož ateliéru vycházela pozoruhodná díla. Škoda, že zemřel dříve než stačil říct všechno, co chtěl, a ještě větší škoda, že jeho práce je širší veřejnosti prakticky neznámá. Ale tenkrát bylo ještě všechno před námi. Trávili jsme spolu spoustu času a většinu jsme věnovali nekonečným hovorům o verších a malování. Zmocňovali jsme se umění i světa převážně citem a díky svému věku jsme pohrdali téměř vším, co již bylo vytvořeno. Naším hlavním způsobem komunikace s okolím byla provokace. Nechtěli jsme 21 [pageend21]s tím, co se kolem nás dělo, mít nic společného. Byli jsme přesvědčeni, že náš svět je někde jinde. Pak mě začalo lákat tajemství barev a tvarů, začal jsem malovat. Šlo mi však jen o poznání, protože jsem si uvědomoval, že ze mne nikdy malíř nebude. Neuměl jsem malovat, stejně jako Boris neuměl napsat verš. Nemám na mysli jen formální stránku věci. Nakreslit strom, nebo napsat veršovánku, dokáže každý průměrně pilný člověk - to ovšem neznamená, že je malíř nebo básník. Byl jsem však Borisovi vděčný, že mi pomohl získat zkušenost, kterou bych možná později postrádal. Utvořil se kolem nás shluk vrstevníků, možná podvědomě vnímajících devalvaci citů ve společnosti, a chtěli se o něco pokusit. Ten shluk se neustále měnil. A protože naše verše i malování bylo příliš nezralé, aby vzbuzovalo jakoukoliv pozornost, uchylovali jsme se k provokacím. Bylo to snadné. V době modrých a kostkovaných košil jsme začali nosit košile jen bílé. Místo rozhalenek a kravat jsme měli u krku pestré mašle a vázané motýlky. Rádiovky a klobouky jsme nahradili klobouky exotických tvarů, slamáky a cilindry. Dlouhé francouzské šály, peleríny a podobně. Já jsem začal ještě nosit vlasy až na záda. Kdo mohl vědět, že jednou přijdou do módy. Místem, kde jsme se pravidelně scházeli, byla Makarská na Malostranském náměstí. Možná by o této části mé historie nestálo za to ani mluvit, kdyby zde nebyla jedna zajímavá věc. Všichni ti mladí kolem nás a včetně nás, patřili k dělnické mládeži. Co očekávali od poezie? Co hledali v knihách a obrazech, jimž nemohli rozumět a jež přesto chápali? Možná by to byl námět na zajímavou filozofickou práci. Snad bych měl tento odstavec ukončit aspoň jednou historkou. V těch převratných letech byla účast na oslavách prvního máje nejen radostí, ale hlavně povinností. Ráno jsme museli do práce, píchnout příchod a pak teprve do průvodu. Kdo neměl píchnuto, měl absenci. Aspoň v závodě, kde jsem pracoval. Náš předseda byl spravedlivý, ale přísný. Toho 1. 5. 1951 se dělo vše jako obvykle. Označili jsme si příchod a vydali se ze Soukenické na Petrské náměstí a pak Petrskou k Denisovu nádraží. Naše tlupa pomalu řídla, ale protože průvod šel tudy, kudy jsem chtěl jít i já, nebyl důvod někam mizet. Ten den jsem měl v plánu jít malovat. Došel jsem však jen k Denisovu nádraží. Tam stáli a na průvod dohlíželi dva milicionáři a jeden příslušník SNB. V okamžiku, kdy mě spatřili, začali všichni tři slinit. Vytáhli mě z průvodu a křičeli, že jsem provokatér a že urážím pracující lid. Pak se odehrál obvyklý rituál kolem zjišťování totožnosti. Kdy jste se narodil, kde jste se narodil, kde bydlíte a tak dále. Byli ostražitě nepříjemní. Naštěstí zasáhl náš přísný, ale spravedlivý předseda a vysvobodil mě. Nicméně jsem byl z účasti na oslavách vyloučen. Proč? Jenom proto, že jsem měl dlouhé vlasy, na hlavě slamák, bílou košili s fialovým motýlkem, šedivý pepita oblek s vestou, jak se to nosilo. Přes rameno malkastnu a na zádech polní malířský stojan. To stačilo, aby se pracující lid urazil. 22 [pageend22]* + + S Vladimírem, přes devítiletý věkový rozdíl, jsme k sobě měli vždycky velmi bízko, a tak bylo celkem přirozené, že jsme se přes rameno dívali, co ten druhý dělá. Začali jsme o tom spolu mluvit, Vladimír mi začal půjčovat knihy. Rimbaud, Baudelaire, Crevel, Rachilde, Dessaignes a jiní a bylo jich postupně mnoho. Začal mě zatahovat do jemné a vábivé se třpytící pavučiny surrealismu. Pak přišli, Eluard, Tzara, Dali a učitel učitelů - Breton. Při četbě jejich textů se mě zmocňovalo chvění - to je i dnes - podobné náboženské euforii. Bylo to jako kdybych se dotýkal nebes, jako kdybych pil chladné víno na rozpálené louce, jako kdybych jednou rukou hladil oheň a druhou prosíval studené světlo měsíce, přes větvičku rozkvetlé jabloně. Přál jsem si, aby podobně cítil i Boris a ostatní. Jenomže ne všichni chtěli, nebo mohli. Vladimír začal po večerech předčítat Úvod do psychoanalýzy. První večer se nás sešlo doma hodně. Vlastně přišli všichni, ale přednášku od přednášky nás bylo méně, až jsem zůstal sám a taky Jindřich Sobotka, který byl a doufám, že ještě je, mým příznivcem a přítelem. A samozřejmě Vladimír. Často přicházel Zděnek Buřil a někdy také Jirka Šmoranc. Z přednášek se staly schůzky a tady někde začal přesun Záběhlické skupiny do Libně. Dál jsme četli Freuda, psali automatické texty a analyzovali jsme je - každý svůj. Bývalo to i dost nepříjemné, ale snažili jsme se co nejvíce přiblížit skleněnému domu. A tak jsme, třeba bolestně, svlékali svůj šat. Psali jsme i jiné texty, rozebírali jsme je a hádali se. Hledali jsme svoji cestu vesmírem, jenž se před námi na prahu podvědomí otevíral. Hledali jsme prameny, informace. Bylo to velmi nesnadné. Zděnek, jemuž jsme říkali, pro způsob, jakým mezi nás zpočátku přicházel, "muž ze tmy”, bydlel a ještě bydlí na Spořilově. Měl nějaký kontakt se skupinou Spořilovských surrealistů a myslím, že se znal se Zbyňkem Havlíčkem. Co však bylo pro nás nejdůležitčjší, pracoval v Univerzitní knihovně v tak zvaném "prohibitu” a měl tady přístup k literatuře jinak nedostupné. PoB. Hrabal A posmrtné masky 23 [pageend23]tom, domnívám se, že to byl Jirka, přišel na to, že se v Umprum knihovně dá ještě leccos najít. Chodili jsme tam každou neděli dopoledne. Lidí tam bývalo v tu dobu pramálo a knihovnice byly ochotné vyhledávat knihy a časopisy cenzorem nějakým milým nedopatřením přehlédnuté. V klidu knihovny jsme mohli vstřebávat umění Daliho, Ernsta, Man Raye, Tan- guy a dalších a dalších. Taky v antikvariátech, pokud byl člověk trpělivý, se dalo najít. Jirka jednou otrávil příručího, když z hromady starých reprodukcí vydoloval zapomenutého Maldorora. Svázal jsem mu ho do kůže. Doufám, že ho ještě má. Vladimír dal dohromady docela slušnou sbírku knih z Knihovny dobrých autorů. A to byly všechny možnosti, ze kterých jsme žili. Bylo jich málo? Víc jsme neměli. Pokud někdo postrádá zmínku o našem surrealismu a poetismu, tak samozřejmě jsme o něm věděli. Toyen, Štýrský, Heisler, Tikal a tak dále. Věděli jsme také, že český surrealismus, i když umlčován, žije. Věděli jsme, že kolem Karla Teiga je sdružena skupina mladých. Nám to však bylo málo platné. Byli jsme jen nepatrný atol ztracený v pustinách moře. Byli jsme dokonce bezvýznamný atol. Atol téměř dokonale izolovaný. Jak jsem již napsal jinde, náš problém byl v tom, že jsme byli dělnická mládež, o které nikdo nepředpokládal, že by mohla vejít do zrcadlové síně surrealismu, tam se dívat drobnohledem do oka želvy a ostřím pazourku razit si cestu vodopádem. Nikdo se nezeptal, nikdo nehodil záchytnou síť modrého světla. A my jsme ještě nedokázali překonat jistou sociální bariéru. Žili jsme sami v sobě. Čas od času však přicházela potřeba kontaktů a s ní pocit osamělosti a možná deprese. Obvykle tato údobí, pod vidinou bezvýchodnosti, končila ničením rukopisů. Vladimír se dokonce jednou na svých rukopisech vykoupal. Tedy, zatopil jimi v koupelnových kamnech. Možná jsme se měli pokusit naši izolaci prorazit. Zdálo se nám však, že není kam. Na jedné straně bylo oficiální umění - poezie, pro nás reprezentované hlavně básníky Mladé fronty, které nemělo zájem o naše "úpadkové snahy", a my zase neměli zájem skládat oslavné verše na něco, čemu jsme nevěřili. Posuzuje-li se tento postoj pohledem dnešních dnů, může se zdát, že to byla chyba. Pak tu byly skupiny žijící v ilegalitě stejně jako my, které však na rozdíl od nás žily ve stejných vodách a měly tedy možnost komunikace a hlavně konfrontace myšlení, jež nám scházela nejvíce. Oslovit přímo některého, jak nám se zdálo, tehdejšího velikána surrealismu, jsme se ostýchali. Pravděpodobně zbytečně. A tak jediný, kdo měl dobrý přehled o naší činnosti, byl příslušný desítkář a tady okrskář SNB. Jak dobrý měli přehled a informace, jsem se přesvědčil, když soudili Vladimíra a když jsem viděl svůj objemný spis u odvodní komise. * * * 24 [pageend24]Zdčnck Buřil Jirka o něm jednou napsal: ...polyká se sladce ten poetický samostříl - jako povídání něžného zvířete... Měl pravdu. Zděnkova poezie byla něžná a filozofující: Poezie Základ života. Poetická hypnosa. Otázka jak uvážit toto stanovisko. S poezií zdůrazňujeme svůj poměr k ženě. Žena po rozumovém není důležitá. Tento komplex není jasný. Musíme v našem kolektivu uvážit možnosti všech nás kteří tento kolektiv tvoří. Tímto způsobem se sami léčíme v chaosu života, život klademe jako rébus. Je-li rovnice o několika neznámých je smrt výslednicí básnického života bez honosných náhrobků které neříkají nic. Poezie musí znamenat vyústění všech možností v životě. Psát je zase jiný způsob přenášení myšlenek. Anebo: Děti poezie Rozloučení v šeru rána čas rozkročený na sekyře mává pozdravy větrům na severní polokouli. Mrazy dálek. chtěl bych aby se rozzářily chvíle citrusových plodů nad vodopády. Smrt chodí okolo domů aby navštívila přízraky smutných chodců. Tvá kytara osaměla poslouchám árie a tak se pomalu připravujeme na slunečné léto. Byl naším prorokem, neboť surrealismus nám přinesl on. Jeho příchod byl zaznamenán ve vršovických kasárnách v roce 1946 a první se s ním setkal Jirka. Muž ze tmy se vynořil náhle a nečekaně, aby nás na dlouhá léta - na celý život - poznamenal. 25 [pageend25]Jiří Šmoranc Na obloze svítí žlutý srpek měsíce Můj rohlík k snídani Toto dvojverší mi kdysi věnoval na takovém tom starém kulatém veřejném záchodku, páchnoucím močí a starým asfaltem, ale kterým bylo za pěkných nocí vidět oblohu. Ten záchodek už dávno nestojí a v útlém fasciklu z té doby už také nenalézám ani jeden Jirkův text. Musíte se spokojit jen mým tvrzením, že jeho verše byly romantické i útočné. - Byl naším glosátorem a nemilosrdným kritikem. A přitom jeho duše byla křehká a líbezná jako křídlo gotického anděla. Vladimír Vávra Nejpracovitčjší z nás a neustále nás ženoucí do nové aktivity, když už se zdáme umdleni a zklamáni naším bezvýchodným postavením. Dokáže stohy stran textů vyházet a spálit - dovede v krátké době, ze sebe vyvřít texty nové. Vladimírovy texty jsou tvrdé a nesmlouvavé, stejně jako on. Je z nich cítit podivně syrový smutek. Vykoupeni Jest denní chléb pojídati kůrky citu v nějž jsme složili své největší sliby a jemuž jsme snesli nejbohatší dary jen proto, abychom získali několik vteřin času jedné noci, kdy hvězdy nechtěly zářit tak jako obvykle. Le poem de pathetique Pomalu kanou mé slzy.. Kde najdu živé slunce? Proč necháváš mě tu stát na rohu rušné ulice? Když tisíce lidí... a já trhala ti květ - Zatím někde v pusté zemi dvou těl je svět... Polila jsem červeným inkoustem své lože pro tebe připravené - a já posmrtná psala ti dopis o hvězdách jež láskou jsou zadávené. Br - obloha je černá tmou - Chlad zvěčňuje můj cit. Dnes dej mi své srdce 26 [pageend26]z něho jed tvůj budu pít - A zemřu bez doteku rtů beze slova a hudby - bez květin - jen plamen mé lásky bude plát ozáří svět a nikde nebude stín. Nevzdal se ani v jáchymovském lágru. Tento text byl napsán v lednu 1954. Stanislav Vávra Jirka o mnč napsal... snad zaslechnete krok básníka, záleží na vás... a dál... vytěsněná představa sexuálního rázu. - Posuďte sami. Přešel jsem ledové pole až ke slunci čapích hlav A marně vyhlížel tvůj obraz V perlení tekoucích dní Anebo: V nachových skalách se jiskří Mezi doteky srdcí Ovládaných kouzlem vrbového proutí A tajemstvím rozevláté sukně City rozštěpené Posvátně i potměšile Uložené sny Do blůzičky z brokátu Do znějící loutny Do úst zamilovaných Je těžké sestavit portréty, když ve vzpomínce zůstaly už jen nejasné obrysy. * * * Vladimír psal s oblibou "dopisy přátelům". V úvodu jednoho z nich napsal: Před časem, t. j. v roce 46 až 52 z jara, jsme spolu hovořili o surrealismu a psychoanalýze... A to je ohraničení doby, do které můžeme urěit život Záběhlické a Libeňské skupiny, i když, kdybychom si dali tu práci, zašli bychom po kořenech až do roku 44. Skupina, znovu opakuji, že tenkrát to nikdo za skupinu nepovažoval, se zpočátku scházela v Záběhlicích, taky v kavárně Boulevard (dnešní Alfě) na Václavském náměstí a s oblibou vyhledávala jiná - inspirativní - místa. A tak jeden z prvních společných automatických textů vznikl na jakémsi podivném hausbótu. Tichým společníkem skupiny byl po dlouhou dobu mladý muž jménem Milton Seidl. Nikdy se nenechal vyprovokovat k tomu, aby něco napsal, naproti tomu jeho sarkasmus a ironie provokovala ty ostatní. Psát nemusel, neměl potřebu, protože jeho život sám se 27 [pageend27]podobal surreálnému snu. Bydlel v nouzovém domku, v nouzové kolonii, měl téžké astma a příštího dne se často dožil jen proto, že se v jeho blízkosti podivnou souhrou náhod objevil někdo, poskytl pomoc, přivezl, nebo podal lék, na který už nemohl dosáhnout. I v jeho domku se skupina scházela, psala texty, pořádala Benátské noci. Kouzlo těchto nocí spočívalo v tom, že podlaha, již tak mokrého domku, byla polévána vodou a aby iluze byla dokonalá, obrácený stůl představoval gondolu. Nejvíce textů však v této době vzniklo v "Bulvárce". Kde jsou? Již jsem řekl, že se čas od času, v záchvatu, ničilo všechno, co bylo napsané. Byla to však jen menší část. Psalo se na všelijaké útržky, účtenky, kousky papíru a ty se pak ztrácely, nechávaly se ležet, zapomínaly se, rozdávaly. Důležitější než sám fakt, že bylo něco napsáno, byl neopakovatelný dotek transcenden- tálního světa. To platilo pro celou dobu činnosti skupiny a konečně i pro dobu doznívání, to je do konce roku 53. Zůstávaly za námi stopy, jež vítr rozvál, metař zametl, oheň spálil a paměť zapomněla. Otázka je, jestli smutek nad tím, že zůstalo tak málo, může potřísnit krásu nocí těch let na padesáté rovnoběžce. Skončila "Bulvárka", skončily Záběhlice, žila Libeň. Jádro skupiny tvořili: Zděnek, Vladimír a já. A taky Jirka, který se však v ten čas zjevoval hned jako jarní bouře, co všechno rozmetá, a zase odvál pryč za jedním ze svých dobrodružství. Jindy zase přišel a byl mazlivý jako vánek nad hladinou jezera, pravidelně a rád přicházel do Umprum knihovny. Ale ani tady se nedal zkrotit jeho věčný nepokoj a býval personálem napomínán. Zbytečně. Bývala to elektrizující dopoledne. Setkání s mistry, nad reprodukcemi jejich děl začínaly dlouhé a hlasité hádky. Dopoledne krásná a čistá, jako srdce rozetnuté spirálou hořící do bělá. Na jedno takové nedělní ráno rád nevzpomínám. Stáli jsme na dnešním náměstí Jana Palacha a čekali na Zděnka. Přišel, beze slova smekl svoji nemožnou rádiovku a řekl: "Pánové, smekněte. Zemřel Karel Teige.” Zatmělo se. Neznali jsme podrobnosti, ale věděli jsme, že se něco končí, že se nás chystá sát pavouk, že se propadáme, že stojíme na okraji nekonečna. Podobný pocit jsem pak měl v roce 52. Seděl jsem doma u štaflí a maloval obraz Chci moře. (Skončil ve sklepě jako ohrádka na brikety a pak? Kdo ví?) Poslouchal jsem Paříž, když hlasatel přerušil vysílání a oznámil, že zemřel Paul Eluard. Nechal jsem všeho a dlouho do noci hledal v listopadovém větru ozvěnu Eluardových veršů. Nejoblíbenějšími tématy našich hádek byly Nadjá a surrealistický objekt. Zejména otázku objektu rád Jirka oživoval. Seděli jsme u nás doma - kolem stolu a byla středa, máma si u kamen četla a táta vedle v krámě ševcoval. Jsme zcela soustředěni na Freuda, když přichází Jirka a jako granát hází na stůl svůj výklad toho, co o surrealistickém objektu řekl Breton. Úvod do psychoanalýzy byl odložen stranou a, pokolikáté už, začala stále vzrušenější debata o tom, co je snový objekt, objekt přízrak, nalezený objekt a tak dále. Mluvilo se a křičelo stále hlasitěji. Někdy 28 [pageend28]dlouho přes půlnoc. Zejména kolem objektu nalezeného se vedly spory hraničící až s násilím. Při tom si máma dál klidně četla svoji červenou knihovnu. Táta se mezi námi mezitím najedl a pak se zájmem sledoval, jak se hádáme. Když ho to přestalo bavit, šel si i s mámou lehnout do místnosti, tenkrát oddělené jen závěsem a oba nijak nerušeni naším křikem, usínali spánkem poctivých lidí. Později, to už bez Vladimíra a ještě později i beze mně, se tyto nekonečné debaty vedly u táty v krámě. Táta ševcoval a naši přátelé seděli kolem něho. Co si o tom táta myslel, nevím, ale každopádně mu jako ševci rámus nevadil. V těch letech 54 a 55 přicházel do krámu i Doktor. Přicházel ale většinou sám a jen tak s tátou klábosil. Naše rozhovory jsme nevedli jen u nás doma. Stejně jsme se dokázali dohadovat v jakémkoliv prostředí. Ať to byl třeba bar Bogaccio (v dnešním hotelu Bohemia), nebo třeba nepříliš elegantní hospoda. Hospoda V boudě byla v Celetné ulici. Číslo domu si nepamatuji, ale muselo se tam projít úzkým průchodem, aby se člověk dostal do lokálu. V hospodě byla na hromadné vycházce četa vojáků, pár dědků a my. Vladimír, Zděnek, Jindřich Sobotka a já. Vojáci zpívali, číšník běhal s pivem, dědci bafali viržínka a jedli syrečky. Na našem stole stál vedle láhve vína problém nadjá. Nakolik je nadjá ovlivňováno a řízeno vědomím a nakolik Bohumil Hrabal a Stanislav Vávra, padesátá léta 29 [pageend29]podvědomím a který vliv je rozhodující. Zabrali jsme se do hovoru a teprve po hodné době jsme zjistili, že ten kravál v hospodě nedělají vojáci, ale my. Dědci i vojáci seděli tiše u svých půllitrů a dívali se na nás jak proti sobě stojíme a obličej proto obličeji na sebe řveme podivnou řečí prokládanou podivnými verši. Rádi jsme chodili noční Prahou. Noc vůbec byla naším dnem a jen málokdy jsme chodili spát před jednou a nezřídka až k ránu anebo vůbec ne. Přes den jsme k nelibosti těch, co nás neustále kontrolovali, žili životem pracujícího člověka. Byli jsme sice výstřední, ale každý z nás měl své zaměstnání. Jirka byl lakýrníkem, Zděnek knihovníkem a později dělníkem na stavbě, Vladimír rádiomechanikem a já knihařem. Zaměstnání jen těžko napadnutelná. Básníci se probouzeli se setměním. A když se náhodou stalo, že jsme svůj večer skončili dříve, chodili jsme se vyprovázet, a protože jen zřídka se stalo, že bychom vyčerpali předmět hovoru při jedné cestě, bývalo vyprovázení nekonečné. Šli jsme se Zděnkem na Spořilov, pak on s námi do Libně, aby se šlo znovu na Spořilov. Milovali jsme Krčský les. Byl to v tom čase ještě kousek romantického a inspirujícího místa. Chodívali jsme dělat "Krčák". Byly to noci věnované klidným rozpravám, jejichž námět obvykle obstaral Zděnek: "Pánové, dumám o tom, až budu v Paříži a v rue Fontaine potkám Nadju, jak jde od Bretona. Dumám o tom, co řeknu." Chodili jsme do Krčského lesa i při významných příležitostech, jako byl svátek svobody 14. července, nebo vzpomínka na básníky, malíře. Později, už bez Vladimíra, se charakter nocí v "Krčáku" trochu změnil. Převládaly medi- tativní texty, které bohužel nikdo nezaznamenával a magnetofony jsme neměli. Někdy jsme se pokusili některé texty zaznamenat dodatečně, ale obvykle z toho vzešlo něco zcela jiného. Poslední "Krčák" jsme dělali už jen Zděnek a já. Jako náš host s námi šel Doktor (Bohumil Hrabal - pozn. editora). Jako obvykle jsme začínali s přicházejícím večerem. Šli jsme pomalu. Měli jsme před sebou celou noc. Zděnek začal větou: 30 B. Hrabal à V. Boudnfk [pageend30]"Doktore, jaký je váš názor, jako právníka, na Fantomase?" Byla to úvodní véta. Celou noc se hlavně mluvilo o svobodě, o poezii, veršovalo se. O půlnoci jsme došli k Orlí skále a tam jsme připili nadcházejícímu svátečnímu dni. Šli jsme od altánu k altánu, byly tam tři, a pronášeli projevy, meditovali a řídnoucí nocí jsme posílali verše tak, jak se nám rodily v lesku očí. V posledním altánu nás náhle z našich kontemplací vyrušÚ proud světla a za ním i výzva, abychom dali ruce vzhůru. Byli jsme v té chvíli soustředěni na sebe a Zděnek ani já jsme první výzvu možná ani nepostřehli. Reagoval jedině Doktor, ale ani on správně. Vzal láhev i pohárek, z něchož jsme pili a vydal se ke světlu, za nímž tušil živého člověka. Šestým smyslem dokonce správně odhadl, kdo tam je a tak přes opětovnou výzvu a zarachtání natahovaného samopalu došel až k ostražitému příslušníkovi SNB. Nalil do pohárku a povídá: "Tumáte strejdo, napijte se s námi." Nenapil se. museli jsme mu dát občanské legitimace a jít před samopalem z lesa. Jakýmsi - pro nás příznivým - myšlenkovým pochodem došel k přesvědčení, že diverzanti nejsme. Jen ho mátlo, co děláme v Krči, když každý bydlíme jinde, a Doktor měl dokonce stálé bydliště na Kladně. Trval tedy aspoň na tom, abychom se přiznali, že někdo z nás má svátek a že jsme se přišli ožrat. Za nic na světě nemohl pochopit, že tři dospělí muži courají v noci po lese a říkají si básničky. Přesto nás pustil. 12. 3. 1952 byl zatčen Vladimír a později odsouzen, podle známého paragrafu 231, k osmi létům vězení. To ovšem je jiná historie a s mým povídáním nemá nic společného. Byl však natolik osobností, že jeho odchod způsobil postupný rozpad skupiny. Jirka se začal uchylovat do svého "Bílého ticha", aby v něm po čase téměř zmizel. To samozřejmě neznamená, že bychom přestali být v kontaktu. Scházeli jsme se s přáteli dál, každý však již začal sledovat vlastní stopu. Činnost skupiny se již nikdy nepodařilo obnovit. Od března 52 až do konce roku 53 jsme se Zděnkem udržovali to, co zbývalo. Zabývali jsme se teoretickými úvahami, hudbou a hlavně meditačními texty, v nichž jsme se snažili ponořovat co nejhlouběji do podvědomí a zcela z nich vyloučit vědomý kalkul. Také jsem hodně maloval. 1. 10. 53 jsem narukoval k 61 PTP a tímto dnem je možno mluvit o Záběhlické skupině surrealistů i o skupině Libeňských psychiků, s konečnou platností jen v čase minulém. Na přelomu let 52 a 53 jsem začal dostávat dopisy od lidí, s nimiž jsem se nikdy před tím nesetkal a o nichž jsem nic nevěděl. Byli to lidé, kteří o mně někde slyšeli a chtěli se mnou komunikovat. Jejich dopisy však ve mně žádný zájem nevzbudily. Odpověděl jsem pouze na dva. Prvním z nich se ozval Vladimírův spoluvězeň. Byl právě propuštěn a přivážel od Vladimíra nějaké kresby, dopis a texty. Všechno jsem po Vladimírově návratu odevzdal jemu a co se s tím vším stalo, nevím. Druhý dopis, velmi podivný, byly poskládané a zalepené papíry s mojí adresou a nalepenými známkami. Poslal mi ho muž jménem Vladimír Boudník. Možná, že bych 31 [pageend31]neodpověděl ani jemu, kdyby mě nenapadl dost nevybíravým způsobem. Rozčileně se podivoval tomu, že někdo jako já a v mém věku, se opovažuje zabývat surrealismem a snad dokonce malovat a psát. Ten dopis bohužel nemám. Když měl Vládíček ve výstavní síni na Karlově náměstí výstavu, zapůjčil jsem dopisy i jeho seismografické záznamy, co jsem vlastnil, ale nic z toho se mi nevrátilo. Odpověděl jsem stejně. Pak začaly dopisy chodit každý den, zřídka jen obden. Názory i stanoviska se vyjasňovaly. Tón se uklidňoval. Asi ve třetím dopisu se Vládíček ohradil proti tomu, že ho považuji za surrealistu. Poprvé jsem se setkal s termínem explosionalismus. Nastala nová fáze naší komunikace. Já byl zvědavý a chtěl jsem vědět a on chtěl s vášnivou zaujatostí vykládat svoje učení. V dopise se nedalo říci vše, a bylo tedy přirozené, že jsme se domluvili na schůzce. Měla se konat u Borisee Soukupa. Když jsem v domluvenou dobu vešel Na Palmovce do domu, v němž Boris bydlel, spatřil jsem za dveřmi stát dvoumetrového muže. Měl na sobě tmavě šedý svrchník s ohrnutým límcem a na hlavě černý klobouk na kastrůlek. Věděl jsem, že je to Vládíček. Musel to být on. Byl to on. Seznámili jsme se, padlo několik nejasných slov, z nichž jsem pochopil, že se si s Borisem navzájem nelíbili. Nebádal jsem proč. vyšli jsme na ulici a naše přátelství začalo. Vládíček byl plachý a skromný člověk. Avšak jen do té doby, než se začalo mluvit o explosionalismu. V té chvíli rostl, aby se z něho stal skutečný obr. Napsalo se toho o něm i o jeho explosionalismu dost, a tak se omezím jen na to, o čem jsem přesvědčen, že je důležité. Tedy. Byl skromný a nenáročný, pokud šlo o životní potřeby. Neměl nároky ani na jídlo, tím méně na osobní komfort. Pozvat ho na večeři znamenalo způsobit komplikace jemu i sobě. Moje maminka z něho byla, než si zvykla, vždycky vyvedená z míry, a to je co říct, protože to byla holka z Kolčavky a hned tak něco ji neporazilo. Ale když jí chtěl Vládíček platit za řízek a vypočítával, co by to stálo v hospodě, zrudla jako višně. Ve věcech umění byl Vládíček maximalista. Diletantismus, pozérství a neupřímnost, nesnášel. Pro pravdu, o které byl přesvědčen, byl ochoten se prát s každým. V době našeho setkání byl sám, v depresi a nejistotě. Já jsem na tom byl sice lépe, ale přece jen jsem po Vladimírově odchodu pociťoval určité vakuum. Z toho samo plyne, že Vládíčkovi nedalo příliš práce mne přemluvit, abych s ním začal dělat. Zde musím znovu připomenout jednu věc. Maloval jsem, ale pořád jsem věděl, že ze mne nikdy malíř nebude. V malování jsem hledal inspiraci, pokud to tak lze říci, uvolnění myšlenkových asociací a probuzení obraznosti. Ze záplavy Vládíčkových informací o explosionalismu jsem ucítil, že se přede mnou otevírá nový rozměr vidění a vnímání a že tedy nemohu jeho nabídku nepřijmout. Svoji velkou roli tu sehrály Vládíčkovy seismografické záznamy. Malá grafická dílka velikosti běžné známky, jež však v sobě měla výbušnost, jíž jim mohla závidět mnohá rozměrná plátna. 32 [pageend32]*** První společnou akci jsme s Vládíčkem dělali v Karlově ulici. Stáli jsme u Klementina, nedaleko Modré štiky. Byl tam malý plácek s kašnou. Plácek zůstal, kašna je pryč. Byla zima, lidí chodilo málo, jen málokdo se zastavil. Stáli jsme proti zdi Klementina a malovali na kartóny hadrovými klůcky. Vládíček jakousi krajinu, já dámu ležící v polštářích. Ale už druhá akce, tentokrát ve Františkánské zahradě, měla úspěch. Stáli jsme u východu ze zahrady na Jungmannovo náměstí. Kreslili jsme uhlem. Co kreslil Vládíček, si nepamatuji. Z mých kreseb mi utkvěl v paměti pták bizarních tvarů a zřejmě i vlastností. Ještě po několika letech jsem se náhodou setkal s člověkem, co tam tenkrát byl a na tu kresbu se pamatoval. Dokonce mi ji sám připomněl. Kolem nás se neustále udržoval shluk asi třiceti lidí. Někteří u nás vydrželi od začátku až do konce. Bylo k večeru, začaly svítit lampy, v zahradě se vytvořilo tajemně uzavřené prostředí. Na stojanech jsme měli vyvěšené manifesty. Vládíček je vysvětloval, odpovídal na otázky. Oči mu svítily - plachost nikde. Odcházeli jsme už téměř za tmy. Těch akcí jsme spolu udělali ke dvaceti. Z toho nejvíce právě ve Františkánské zahradě a na Jungmannově náměstí. Pak to ještě byly - jen co si vzpomínám - Kampa, Malostranské náměstí, Malý rynek, Primátorská, Balabenka, Kolčavka, Všehrdova a ještě další, co mi už v paměti ničím neutkvěly. Je nesnadné několika větami popsat, co se na takovém "táboru lidu", jak tyto akce Vládíček rád nazýval, odehrávalo. Kdo to nikdy neprožil, jen těžko si představí jiskření, co tam bylo. U ex- plosionalistického díla dochází k silné citové vazbě mezi autorem - grafikem a divákem. Autor i divák - ve chvíli tvorby a vnímání - se zbavují zábran a společně dotvářejí umělecké dílo. Kolik diváků, tolik proměn obraz - grafický list, může mít. Je to nekonečná řetězová reakce volných asociací. V tom je kouzlo a neopakovatelnost explosionalismu. Psát o všech akcích, které jsme s Vládíčkem uskutečnili, je mimo možnosti tohoto vzpomínání. Snad tedy jen o některých z nich. Kampa K popsání této akce použiji úrovky z textu Nemrznoucí směs: Šli s Vládíčkem směrem na Malou Stranu. Pláště rozepnuté, na hlavách černé klobouky sformované na kastrůlek. Spokojeně se rozhlíželi po lidech. Bylo tu jaro. Cítili ho kolem i v sobě. Chvíli se rozmýšleli, kde zastaví dnes. Malostranské náměstí? Seběhli po schodech na Kampu. Postavili stojany před zdí, kterou si po chvíli vybrali. Byla tam hospoda? Ano. Byla tam hospoda. Stáli vedle sebe. Zeď je vyzývala, dráždila. Chovala se jako krásná a zkušená žena. Vešli, jako už tolikrát, do obrazárny. Ztráceli se v jejích zákoutích se sny, šli za příběhy, které se zrovna psaly. - Asi padesátka přihlížejících se trpělivě střídala u vyvěšeného manifestu explosionalismu. Někdo četl, někdo i chápal, někdo vnímal jen písmenka. Stavěli se za malíře a pak chodili ke zdi hledat ty obrázky. Někdo s pliváním odcházel, někdo se smál radostí z toho, že se z Prahy ještě všichni 33 [pageend33]blázni neodstěhovali, někdo jen vrtěl hlavou. Copak to se dneska smí? Ti, co zůstali, se očarováni vpíjeli do zdi. Smělejší se odvažovali malíře upozorňovat na detaily, které podle jejich názoru přehlédli. Na žlutém kartónu ožívaly jakési mýtické postavy propletené v nekonečnou houštinu. Vládíček maloval portrét dívky. A tak jako častokrát, i dnes vznikaly spory o tom, jestli hlava dívky patřila k hospodě a proč ji někdo nechal zabílit. - Vládíěkovi se vzdouvá plášť. Uhrančivě se rozhlíží kolem. Samé zvědavé a napjaté tváře. Svým melodicky skřehotavým hlasem, jako středověký kazatel, vykládá o tom, co je explosionalismus. Přitočil se k nim nenápadný muž a jen tak, jako kdyby si utíral nos, utrousil. Za deset minut tu nikdo nebude. - Vládíček pečlivě sejmul ze stojanu manifest, uschoval připínáčky a všechno ostatní do malkastny. Když byli sbaleni, odešli od lidí tiše rokujících o tom, co viděli. Jen jeden pán, asi úředník, aby se zalíbil pánovi, co si utíral nos, vykřikoval cosi o dekadentech a že by je měli pracující vypráskat z Prahy. Pán bez dalšího zájmu odešel a úředník, když mu jeden z přihlížejících, až dosud tichý muž, pravděpodobně kameník, řekl, že by mohl dostat po hubě, rovněž rychle zmizel. - Seděli s Vládíčkem ve staré pramici v přístavišti na Kampě. Prali štětce a myli si ruce. K pramici přiběhl foxteriér. Se zjevnou radostí capkal ve vodě a nakonec ji začal chlemtat. Za foxteriérem, opatrně se rozhlížeje, přišel i jeho pán. Zvědavě si ho prohlédli. Brýle, tříčtvrteční kabát, hnědé kalhoty a šněrovací boty. Pánové, ty fleky na zdi. Mysleli jste vážně, co jste tam povídali? Neměli čas odpovědět. Muž se k nim, jako hypnotizovaný, přibližoval. Pánové, žiju ve strachu, že jsem blázen. Bojím se chodit do biografu, nebo si něco číst. Všechno se mi vrací. Ve skvrnách, ve stínech. Všude něco vidím. Všude něco je. Přestali se mýt. I voda se ztišila. Přestala téct? - Pes pobíhá po břehu a neklidně poštěká- vá na svého pána. Ten jde podle lodi a vůbec si neuvědomuje, že je již po kotníky, do půli lýtek ve vodě, která určitě nebyla tak čistá jako jeho myšlenky. - Řeka se dere úzkou propustí. Uklidněte se, pane. Věci jsou tak, jak jsou. Váš mozek je přeplněný informacemi a obrazy. Je přirozené, že při každém podnětu se dostávají na povrch ve formě představ a ty se rovnají reálnému prožitku a skutečnosti. Nejste blázen. Muž zřejmě vůbec nevěděl, že stojí ve vodě. Držel se lodi jako tonoucí. Pak se náhle narovnal a vyšel z vody na břeh. Tam se otočil. Pánové, děkuji. Můžu zase žít. Když se k němu přidružil pes, spokojeně, s hlavou vztyčenou, odešel. S různými obměnami se většina táborů odehrála podobně. Proto jen u několika z nich to zajímavé. Františkánská zahrada a) Navečer. Kolem nás jde muž v semišovém kabátě. Zastavuje se. Vládíček s ním promluví několik vět. A muž zase odchází. Vládíček mi potom řekl, "to byl Doktor." Byl květen 1953. b) Kolem desáté večer. Stojíme na svém obvyklém místě u východu na Jungmannovo náměstí. Kresby barevnými tužkami. Světlo obstarávají 34 [pageend34]lucerny. Jen několik zvědavců jdoucích patrně z biografu. Pak přichází skupina lidí hovořících ruský. Zastavují se u nás. Muž, kolem kterého se všichni točili, si nás ohromeně prohlížel. Chtěl vysvětlení, co tam děláme. Vládíček vysvětloval, tlumočník tlumočil. Muž chtěl vědět, kdo nám to povolil - kdo je za to odpovědný. Nerozuměli jsme mu a tlumočník se mu snažil cosi vysvětlit. Pak nám řekl, ať se sebereme a zmizíme, že je to skupina sovětských diplomatů a že nás považují za provokatéry. Jugmannovo náměstí Stojíme před zdí kostela. Účast velká. Určitě kolem stovky lidí. Kreslili jsme uhlem. K Vládíčkovi přistupuje muž, tak kolem pětatřiceti, a podává mu kartičku, na které bylo napsáno: Jsem němý, ale slyším - vysvětlete mi, prosím, co malujete - děkuji. Na té kartičce bylo dokonce i jeho jméno. Vládíček se díval na kartičku a na němého. Pak podal kartičku mně. Na náměstí jako kdyby dolehlo těžké ticho. Žádný z nás nebyl schopen promluvit. Ztichl i zástup kolem nás. Potom jsem podal němému manifest, aby si ho přečetl. Po celou dobu, co četl, nikdo nepromluvil. Později jsme si s Vládíčkem ověřili, že jsme oba měli na tu chvíli ochrnuté hlasivky. Balabenka Akce jen za účasti tlupy cikánů. Zjišťujeme neuvěřitelnou citlivost vnímání. Všehrdova To už byl rok 56. Akce konaná v neděli v dopoledních hodinách jen ž dokumentárních a informačních důvodů. Celou akci fotografoval fotograf Seidling. Fotografie se údajně nepovedly!? Nebyl jsem explosionalistou, i když jsem Vládíčka v jeho zanícení podporoval, i když jsem se pod jeden jeho manifest podepsal a jeden jsem s ním společně napsal. To bylo v březnu 56 v kavárně Svět. Teď jsem dostal informaci, že prý Vládíček napsal, a existují, jen manifesty tři. Já vím, že jich bylo víc. Mimo ty mnohastránkové rozklady existovaly i stručné manifesty formátu A4, které jsme mívali připíchnuté na stojanech a které jsme i příležitostně rozdávali. Trochu jsem odbočil. Ulice byly velikou laboratoří a kdybych měl tenkrát víc zkušeností, asi bych toho i více vytěžil. Zatímco Vládíček šířil explosionalismus a jeho nazírání na svět, snažil jsem se zachytit reakce lidí v okamžiku, kdy se začíná uvolňovat jejich psychická automatika, v okamžiku, kdy se probouzejí volné myšlenkové asociace. Od té doby mě nikdo nezviklal v přesvědčení, že není člověk, jenž by nebyl schopen vnímat poezii. *** Vládíček mě seznámil s Doktorem a také mě k němu zavedl. Takže jednu středu na jaře 53 jsem prošel chodbičkou domu Na hrázi 24 a po třech (?) schodech vyšel na dvorek. Po levé straně kůlny na uhlí, po pravé straně schody do prvního patra, taky klepadlo, potom po levé straně záchod potlučený cedulkama a byly přede mnou dveře do Doktorova bytu. 35 [pageend35]Škvírami starého sporáku šlehalo do malé místnosti světlo ohně. Kreslilo fantaskní obrazce po nábytku, zdech a tvářích. Sedl jsem si na kanape pokryté anglickou vlajkou. Moc jsem nemluvil, spíš poslouchal. Pokud se pamatuji, šel Vládíček k Hausmanům pro pivo a Doktor vařil kávu. Tu slavnou kávu z ulice Na hrázi. Mluvilo se o surrealismu, o Poldovce, o ex- plosionalismu a táborech lidu. Je fravděpodobné, že jsem četl ně- teré svoje texty. A nebylo-li to tuto středu, bylo to některou příští. Zvykl jsem si chodit k Doktorovi každou středu tak kolem sedmé a obvykle jsem odcházel až po půlnoci. Setkávali jsme se s Doktorem i v jiné dny, ale ty středy byly pravidlem a ten zvyk se udržel až do doby, než se naše přátelství začalo kamsi vytrácet. Začali přicházet jiní lidé, jiní přátelé a jiný život. Přišla sláva. Přesto si myslím, že jisté pouto je mezi námi po B. Hrabal A posmrtné masky CillCS Doktor se také proslavil svými hospodami a je zajímavé, když pátrám v paměti, že si nevzpomínám, že bychom spolu nějak často do hospod chodili. Dokonce ty hospody mohu spočítat. U Hausmanů, U Ferklů, Šumava, U Schnellů. V mém vyprávění je důležitá hospoda u Ferklů. Hospoda bývala spojena s biografem Ferkl a hospodským tam byl pan Maňas. Hospoda i s biografem stávala přes ulici proti domu, v němž bydlím. Za věčných časů byl biograf přejmenován na kino Družba a Doktor o něm kdesi napsal, že to je nejmenší biograf v Praze. To je ovšem omyl a pan Ferkl by se pravděpodobně urazil. Nicméně byl to biograf zvláštní - konaly se v něm i slavné premiéry - a stál by za povídku. Jednou jsme seděli U Ferků s Vládíčkem. Pan Maňas přinesl piva a takovým pohybem, jako kdyby utíral saze, namaloval na tácek dvě čárky. Vládíček rozkládal po ulepeném stole seismografické záznamy velikosti poštovní známky. Stůl se stal náhle světem obdivuhodných a nepochopitelných příběhů. Vládíčkovy oči vypalovaly do desky stolu skvrny stejně drásavé. Parta štamgastů hrála pod světlem kulečník. Pan Kůs, to byl krejčí z našeho domu, si přinesl kastrůlky na zítřejší oběd. Pak si přisedl 36 [pageend36]a se zájmem si prohlížel obrázky na stole. Vládíček žmoulal mezi palcem a ukazováčkem konec cigarety. Pan Kůs se hladil nervózní rukou po pleši: "Pánové, škoda, že ty známky nemají vroubky. To ste ustříhali vy? To ste neměli. Není to stará Anglie? Podle barev by to odpovídalo. Chyba, že nemám lupu." V hospodě bylo šero a tak pan Kůs podlehl prazvláštnímu omylu. Rovnal známky podle barev za sebou a do sérií. Poslouchali jsme jeho odborný výklad a neodvažovali jsme se něco říct, abychom ho nevyrušili. Dívali jsme se na jeho prst upozorňující nás na fajnovosti kresby: "Pánové, ty známky ste neměli ničit. Mohli ste bejt bohatý." Dopil pivo a odešel. Byl to večer velkého Vládíčkova triumfu. Přivedl jsem k Doktorovi i své přátele. Zděnka, Jirku, Miltona, v 56 po propuštění z vězení i Vladimíra. U Doktora jsem se během doby setkal s mnoha lidmi. Někteří se stali na čas mými přáteli, s některými jsem se jenom potkal. Na koho si vzpomínám? Snad na jirku Smejkala - jinak malýho Jirku -, na Fišera, Zděnka Hendrycha, pana Maryska, pana Zumra, ale také si odvažuji vzpomenout na básníky Hiršala a Koláře. Bylo těch lidí víc, byly to pěkné a příjemné večery. Nic však nepředčilo večery s Vládíčkem z roku 53. Nikdo z nás nebyl dosud zatížen žádnými ambicemi. Jediné, co nás zajímalo, byla poezie, ať už psaná veršem, prózou, nebo rytá Vládíčkovou rukou do kovové desky. Jednou přinesl Vládíček prastarý fotoaparát, a tak se magické světlo takového večera podařilo uchovat (viz fotografie zde doprovázející text). Myslím, že těch pár fotografií je výmluvnější, než bych dokázal být já. **• Vládíček i Doktor často mluvili o člověku jménem Fišer. A pak jsem ho jednu středu u Doktora potkal, očekával jsem muže magického vzhledu i vlastností. Viděl jsem však obtloustlého, vousatého mladého muže, jen o několik málo let staršího, než jsem byl já. Byl trochu přezíravý a zvláštním způsobem sebevědomý. Co mě na něm nejvíce zaujalo, byly na chlapa nemožně malé nohy obuté do semišek. Četl jsem nějaké svoje texty, Fišer pil pivo a Doktor pro změnu jednou poslouchal druhé. Fišer starostlivě pozoroval, jak ze džbánu mizí pivo, a když jsem dočetl, utrousil, že to bylo docela slušný. Jestli myslel pivo, nebo verše, nevím. Kdyby myslel obojí, považoval bych to za kompliment ještě dnes. Když viděl, že se nikdo nemá k tomu, aby džbán byl znovu naplněn, rozloučil se a s elegancí medvídka Pú odešel někam, kde na něho budou vlídnější. Ten večer Vládíček nepřišel. Bydlel zrovna u své matky a zřejmě měl zase problémy s "oidipákem". Vrátil jsem se domů kolem desáté večer. Byli jsme se Zděnkem v Obecním domě. Zpívala tam paní Červená. Táta se vyštrachal z postele a oznámil mi, že U Ferklů na mne čeká Doktor. V hospodě bylo příjemně zakouřené šero. Když tam člověk vcházel, bylo to, jako kdyby vstupoval do starého obrazu. Pan Maňas mi hned roztočil pivo. U stolu vedle dveří do chodbičky ke kuchyni a k pokladně biografu seděl doktor 37 [pageend37]s Fišerem. Přisedám si k nim současně s čerstvým pivem. Fišer odfoukl pěnu, protřepl vousy a obřadně se napil. Má svůj den. Přednáší svoje teorie hlasem, který nikomu nedává příležitost být slyšen. Štamgasti si jen tu a tam řeknou slovo. Proč. Mají divadlo. Pan Maňas si zachovává neotřesitelný klid, hlídá si svůj popelník a v něm svoji cigaretu. S rozvahou nosí další piva. Byli jsme jako dobře sehraný šraml. Fišer hrál melodii a na nás s Doktorem zbyly jen přiznávky. Doktor odešel, aniž jsem si toho všiml. Nikdy nepil přes svoji míru. Aspoň ne v mé přítomnosti. Fišer nepřestával kázat a ukládat do sebe pivo za pivem. Jeho náruč už obsáhla celou hospodu. "Pánové, krása je vnímání světa prizmatem básníkova pera - subjektivně." Pan Maňas otočil pípou: "A jak je to objektivně?" Fišer vstal od stolu a řval jako kvaker na shromáždění prostitutek. "Kurva, pánové, krása nemůže být nikdy objektivní." Potom se zarazil a dodal: "Jdu čůrat." Fišer prošel chodbičkou kolem kuchyně a pokladny, na malý dvorek a přes něj až na odporně páchnoucí tmavý pisoár. Šel jsem s ním. Bylo zajímavé, že mohl ve společnosti jiných tekutiny přijímat, nikoliv však vypouštět. Stál tedy ke mně zády a jak tak přemítal nad žlábkem, napadlo ho, že mám jít k odvodu a na podzim narukovat. Začal rozpřádat plány: "Na vojnu jít nesmíš. Vojna mrzačí básníky. Řeknu ti, co máš u odvodu dělat a mluvit." Stál jsem ve dveřích záchodku, poslouchal Fišerův odborný výklad a čekal na to, jak dopadne jeho souboj s močovým měchýřem. Pak věci dostaly svůj přirozený spád a Fišer skončil i svoji řeč: "A pamatuj si, jestli půjdeš na vojnu - neznám tě." Vrátili jsme se do lokálu a Fišer objasnil štamgastům poslední myšlenku toho večera. "Pánové, vono se řekne mrdat. Ale vono je mrdat a mrdat. Vono je mrdat, že je čurák v kundě a vono je taky mrdat, že se dvě lidské duše střetávají v oblaku transcendentálních představ. To je láska, pánové." Pan Maňas to považoval za konečnou tečku. "Platíme - deska už toho bylo dost." Fišer se podíval, je-li řádně zaplaceno, povstal a pak mi obřadně řekl: "Jestli půjdeš na vojnu - zříkám se tě." Vyšli jsme před hospodu a dali se k tramvaji. Fišer se dal do zpěvu. "Dý fáne hóch..." a rozběhl se za přijíždějící tramvají číslo čtrnáct. "Nesmíš jít na vojnu.” Tramvaj zmizela v zatáčce. To bylo naposledy, kdy jsem s Fišerem mluvil. Narukoval jsem k 61 PTP. Přestal mě znát. Před domem mě čekal okrskář. "Musíme tě zkontrolovat. Občanku. Kde jste se narodil? Jak se jmenujete? Kde bydlíte? - Hele, nespoléhej dlouho na to, že jsme chodili do jedný školy. Ty dopisy taky musej přestat. Skončíš jako brácha. Do hlášení to dávám." Ten večer byl památný tím, že si Doktor s Fišerem začali tykat. Jestli si tykají pořád, to samozřejmě nevím. Dvakrát jsme si s Doktorem připili na tykání také, ale nikdy nám to nevydrželo do druhého dne. Vždycky jsme se vrátili k vykání. Nebylo to rozdílem věku. Spíš to bylo tím, že jsme k sobě od prvního setkání měli těžko popsatelný pocit vzájemné úcty. *** 38 [pageend38]Někdy jsme s Doktorem chodili z ulice Na hrázi, kolem železniční trati, do ulice Na žertvách. Byl to kousek třaskavě očarující cesty. Tmu rozbíjelo - velmi šetrně - jen světlo plynových lamp. Snad mi dovolíte ještě jednou ocitovat úryvek z textu Nemrznoucí směs, ve kterém je tato cesta popsána a současně ukazuje svět, v němž jsme žili. Byl to krásný a svobodný svět. Žádný okrskář, ani desítkářka ho nemohli uvěznit do svých hlášení. Neměli o tom světě ani potuchy. ...Je jako noha oblečená do kouřově modré punčochy. Jde podle zdi oddělující ulici od trati. Něžně pohladí tu vábivou stěnu. Odře si malíček a krvavá skvrna se mu rozmázne po duši. Od Vysočan jede vlak. Jiskry létají z komína lokomotivy vysoko. Až nad světla lamp. Něco se tam děje. Křivka vykazuje změny. Vstoupil do oživlé zdi. Prchal před žárem jisker. A právě v tom okamžiku to viděl. Dívka jdoucí po laně zakopla o bavlněný šátek. Propadla se mléčnou dráhou a nehtem poznamenala kůru stromů. Bylo pondělí třináctého, čtyři hodiny třicet minut ráno. Z Kobyliské vozovny vyjížděla první tramvaj. Šel spát, nebo zrovna vstával? Všiml si však, že pavouk modravě se leskl v rohu ulice a spřádal ranní sny plné lvů a dětských košilek. To byla ta chvíle, kdy červánek orámoval kadeř luňáka a pak se vydal o záhybech myšlenek řeky, která se protínala v úhlopříčce se vzrostlou třešní. Nastal okamžik, kdy bylo slyšet mnoho písní, jež si kramflíček padající slečny prozpěvoval. V ulici Na žertvách, ve sklepení rohového domu byl ateliér, v němž v tom roce 53 bydlel a pracoval malej Jirka. Malíř a grafik. Mám však podezření, že nejspíš ale byl jednou z bizarních postav, co Doktor kolem sebe rád shromažďoval. Šlo se přímo z ulice, snad po patnácti schodech dolů. Nalevo malá čtvercová místnost s oknem až u stropu, v níž měl 39 B Hrabal [pageend39]výsadní právo malej Jirka. Přes chodbičku byla taková veliká haluzna. Prázdná, pokud nepočítáme poházené harampádí. V 56 nebo v 57? se tam konala Vládíčkova výstava. Byly tam vystaveny desítky seismografic- kých záznamů, čistých i dokreslených. Byly tam i starší věci, na nichž se dalo vypozorovat, jak se explosionalismus rodil a byly tam také první náznaky toho, kam se později ubíral. K nelibosti malýho Jirky se Vládíček po jedné z roztržek se svou matkou, do této haluzny nastěhoval a bydlel tam i se svojí první ženou Teklou. Haluzna ožila. Stala se na čas střediskem našich schůzek. Začalo na ně však chodit příliš mnoho lidí a intimita našich setkání se vytrácela. To už však padesátá léta končila. Malej Jirka nás mrzutě pouští dolů. "Musím dělat. Budu nastavovat noc." Jdeme se podívat na čem dělá. Byl to nějaký reklamní prospekt na soustruhy, či co. Jednou jsem k němu zašel a našel jsem ho, jak sedí nad šekovou knížkou a s důstojností zámožného člověka přemítá o tom, zda si může dovolit vybrat z běžného účtu padesát, nebo dokonce pětapadesát korun. Nikdy jsem ho neviděl namalovat něco pořádného, a přesto ho považuji za umělce a básníka. Nechtěl slyšel o surrealismu ani o explosio- nalismu. Žil v zajetí snu, že je realistický malíř, ale způsobem života patřil mezi surrealisty. Bohumil Hrabal, Libeň, Na hrázi 24, padesátá léta 40 [pageend40]Vládíček měl báječný sen. Chtěl namalovat Prahu tak, jak ji dosud nikdo nemaloval. Prahu nádherně živých a barevných omítek. Nikdy jsme ten sen bohužel nedokázali realizovat. Byl konec roku 53 a já rukoval k PTP. Chtěli jsme se k té myšlence vrátit, až se vrátím. Dvacet sedm měsíců je dlouhá doba a změnilo se mnohé. Každý z nás prošel za tu dobu jiným vývojem a i když jsme chtěli navázat přetrženou nit, nešlo to. Naše cesty už vedly jinam. V 56 vyšly Doktorovi Hovory lidí a začala jeho cesta ke slávě. V 56 v srpnu se vrátil Vladimír. Opustili jsme verše a začali psát prózu. 1 náš život pomalu prozaičtěl. Jeden po druhém jsme se ženili. Došlo i na Doktora. Najednou jako kdyby nás jezerní vítr hnal každého do jiného proudu. A v polovině šedesátých let jsme už byli od sebe příliš vzdáleni. Než jsem narukoval, sebrali jsme se Zdčnkem materiál a chtěli dát dohromady sborník Záběhlické a Libeňské skupiny. Vlastně to byl Doktorův nápad. Ale ani tohle se nám nepodařilo. Co jsme začli, měl dokončit Zděnek. Vládíček měl sborník vyzdobit svými kresbami, Jirka psal doslov. Poznámky k doslovu je to jediné, co se dochovalo. Co se stalo s texty sborníku? Kdo ví? V 66 chtěl Ivan Diviš v Mladé frontě vydat moji sbírku textů. Nepodařilo se. A tak jsem se dostal ke konci. Mohl bych psát dál, příběhů a událostí bylo mnoho. Nechci však psát ani paměti, ani nemohu psát o důvěrných věcech našich životů. Na to je ještě příliš brzo. Mohl bych psát o dalších lidech, avšak nejsem si jist, jestli zrovna oni nějak ovlivnili naše cesty. Myslím, že je právě tak čas, abych skončil. A jak že to říkal Doktor? - Ať nám to drásá. V Vávra, B. Hrabal a J. Sklendrik ve sběrně papíru ve Spálené ulici (polovina 50. let) 41 [pageend41]PRAŽSKÁ NĚMECKÁ LITERATURA PŘELOMU STOLETÍ Gustav Meyrink (1868 - 1932) "Dodnes jsem se do Prahy nedostal a bojím se toho města. Nikdy, nikdy nechtěl bych tam vkročiti! Přemýšlím-li dlouho o Praze, zmocňuje se mě divoký úděs, neb vidím v duchu člověka, při jehož pohledu - nevím ani proč - tuhne mi krev v žilách. Nemá uši, byly mu uříznuty a krvavě rudé jizvy vroubí díry po obou stranách jeho hlavy. Připadá mi, jako by to byl zlý démon tohoto strašlivého města. Toto město, vím to určitě, učinilo by mě nešťastným a zničilo by můj životl" G. Meyrink: Anděl západního okna Gustav Meyer I (to až teprve v roce 1917 si pozměnil jméno na Meyrink) se narodil 19. ledna 1868 ve Vídni jako nemanželský syn ministra a bavorské dvorní herečky. Ta pak v letech 1884 - 85 dostala angažmá v pražském Německém divadle, ale záhy odešla na další štaci do Petrohradu. Svého syna už zanechala v Praze. Meyrink po ukončení studia na obchodní akademii pracoval v exportním obchodě, avšak díky finanční částce poukázané otcem si založil společně se synovcem básníka Christiana Morgensterna bankovní a směnárenský obchod "Meyer a Morgen- stein" (1889). V únoru 1894 se ale Meyrink osamostatnil a na Václavském náměstí 33 si otevřel "První křesťanskou směnárnu". Meyrink mnohem později sám sebe v oněch letech označil za "nejješitnější, nejplánovitčjší gigrle z Prahy”. Viktor Schweizer v článku "Postrach pražských měšťáků" o něm píše: "Sotva měl v rukou peníze, začaly se v něm hýbat všechny zděděné i získané neměšťanské, anti- měšťanské instinkty. Nakoupil si křiklavě barevné kravaty, nápadné obleky, ty nejhypermodernější boty, které byly v Praze devadesátých let k dostání. Pořídil si přepěstěné psy, celou ohradu bílých myší, kupu zvláštních exotických domácích zvířat... To se dělo... s uvědomělým záměrem proti sobě poštvat, ohromit, provokovat všechny počestné, až příliš počestné lidi tohoto města." Už Meyrinkův zjev (vysoce urostlý, sportovní, suverénní - a přeci ne oficír) byl macešsky smýšlejícímu městu pro zlost. Ještě jako student obchodní akademie vstoupil do pražského veslařského klubu Regatta, k jehož členům patřili zámožní a urození příslušníci pražské německé společnosti, a odnesl si odtud i řadu cen. Meyrink přiznával, že tenkrát "milostná dobrodružství, šachy a veslování" považoval za smysl života. Přesto však vnitřní konflikty, způsob života i názory vedly Meyrinka k pokusu o sebevraždu. Jak sám v jednom článku popisuje, zcela náhodný a náhlý zájem o okultismus uvedl Meyrinka zpět do života - ale na jinou cestu, než doposud. V roce 1891 se již Meyrink stává spoluzakladatelem theosofistické lóže ”U modré hvězdy", jejímiž členy byli i J. Zeyer, Emanuel z Lešehradu, 42 [pageend42]K. Weinfurter a další. Meyrink postupné shromáždil bohatou knihovnu okultní literatury a společnost se scházela u něj doma. Meyrinkův zájem o okultismus byl rozličně široký. Účastnil se i tehdy módních spiritistických seancí. Paul Leppin píše: "... vypadalo to u něj doma docela fantasticky. Měl terárium se dvěma tabríky egyptskými... opravdovou zpovědnici, kterou sehnal bůhví kde, obrazy Blavatské, plastiku ducha, který mizí ze zdi a mnoho jiného, co nepatří do soukromého bytu bankéře. Příznačná je i volba jeho bytu, nakonec bydlel v blízkosti nuselských schodů ve skutečné věži." Ostatně v Leppinovč románu "Severinova cesta do temnot" (1914) je v postavě Mikuláše zcela patrný stylizovaný portrét G. Meyrinka i popis bytu a záhad kolem něj. Meyrink postupně prošel všemi tehdějšími lóžemi a tajnými pražskými společnostmi, ale velký význam to pro něho nemělo. Razil si svoji osobitou cestu sám. Společnost, kterou Meyrink vyhledával, byla pestrá a mnohotvárná, stejně jako jeho temperament. "Sedal u kavárenského stolu s lékaři a umělci, dělal burzovní vtipy s agenty a makléři, chodil v doprovodu pražské zlaté mládeže večer za prožitky, které servíroval šoufl průmysl nočních lokálů. Vždy elegantní, pohotový, štědrý, byl s respektem počítán k horním dvěma stům. Jeho pleš a spropitné mu zajišťovaly pověst zpusllíka," píše Leppin. Přirozeně měl i mnoho nepřátel. Skrze urážku jisté dívky (s kterou, ač ženat, byl Meyrink tajně zasnouben) se dostal do vleklého sporu s příslušníky pražského důstojnického sboru. Zadostiučinění si chtěl opatřit v souboji, ale poněvadž byl znám jako vynikající šermíř, důstojnický soud ho prohlásil raději za neschopného satisfakce. Celý spor nakonec vyvrcholil čtrnáctidenním vězením Meyrinka. Paralelně s tím byl v lednu 1902 Meyrink zatčen a obviněn z finančního podvodu, jehož se jako bankéř údajně dopustil. Teprve po třiapůlmčsíčním vyšetřování byl Meyrink propuštěn 43 Gustav Meyrink v karikatuře O. Gulbranssona [pageend43]na svobodu a bylo mu sděleno, že se trestní stíhání proti němu zastavuje. Svůj podíl měl na celé věci i pověstný pražský policejní rada Oliě. Propuštěním z vazby byl Meyrink společensky znemožněn, jeho podnik zruinován a on sám ztratil své bohaté finanční prostředky a příjmy. Úsilí o rehabilitaci bylo bez úspěchu, zrovna tak jako důvěra jeho zákazníků. Navíc jeho zdravotní stav nebyl dobrý. Po Praze se tvrdilo, že má syfilis, lékaři označovali jeho nemoc jako nevyléčitelnou tuberkulózu míchy (což jim Meyrink nemohl nikdy odpustit), "Politika" mu (22. 4. 1902) v jednom článku doporučovala, aby opustil Prahu. Ačkoliv již těsně před zatčením lze zaznamenat Meyrinkovi spisovatelské začátky, teprve nyní přes clonu zaryté nenávisti k buržoazii se jeho talent rozvíjí a stává se produktivním autorem. "Nejen ve svých povídkách," vzpomíná Max Brod, "potíral nesmiřitelně všechny lidi a třídy, s nimiž měl ve své krizi do činit. V první řadě právníky, soudce, pak pražskou "vysokou společnost", důstojníky, sportovce veslařského klubu Regata... Pronásledoval svým posměchem lékaře (vyléčil se sám podle receptu ve staré přírodně-fdosofické knize Parcelsově), posmíval se potom i technikům, policii i jiným úředním osobám... Mnohdy jsem měl dojem, že mám před sebou druhé vydání Johan- nese Brahmse, který se večer co večer, když vstával od svého stálého stolu v hospodě, s ostatními hosty loučíval slovy: "Jestli jsem snad dnes náhodou zapomněl někoho z přítomných urazit, ať mi to, prosím, odpustí." Jenomže v případě Meyrinkově nebyli postižení přítomni: právě o tento ne nedůležitý odstín byly jeho útoky trpčí, záludnější, zavilejší..." Se svojí řezavou a vyhraněnou satirou se stal záhy Meyrink hýčkaným přispívatelem "Simplicissima", humoristického časopisu. "V Meyrinkovi bylo cosi, co tě nutilo, abys mu absolutně důvěřoval, a Nebo se o něho vůbec nestaral a byl z jeho okruhu vyhoštěn." Max Brod dále vzpomíná: "Bylo ho možno najít neděli co neděli dopoledne na promenádě na Příkopech, chodil vždy sám, jednu nohu lehce vláčel za sebou. Vypadal jako velice elegantní, štíhlý, trochu neduživý důstojník ve výslužbě. Výraz v jeho tváři byl hrdý, uzavřený... Scházívali se v kavárně Continental... v jednom koutě místnosti vyhrazené šachistům byl rezervován stůl pro Meyrinka a jeho družinu. Mluvilo se tiše, docela tiše, všichni se přizpůsobovali mistrovu takřka neslyšnému hlasu... Témata rozhovoru u Meyrinkova stolu bývala: nejprve nejasné narážky na společenské události, kterým jsem nerozuměl... za druhé Meyrinkova novela právě otištěná v Simplicissimu a povídka, na níž za horlivého pátrání po pramenech pracoval... 21a vším, co se v Meyrinkově kruhu mluvilo, stála takříkajíc prokázaná, jakékoliv pochybnosti vzdálená maxima: "Kdo tomu nevěří, je ubohý šosák, hnidopich v jagrovkách, bez límce, v bavlněném trikotu, v holínkách. Nepatří mezi homines venustiores, které opěvá římský básník." 44 [pageend44]Úspčch uveřejňovaných povídek a maloměšťácký život Prahy přiměl Meyrinka opustit Prahu a dát se na dráhu spisovatele. V květnu 1904 přesídlil do Vídně, poté žije střídavě v Montreaux a v Mnichově, aby nakonec zakotvil ve Starnbergu, kde žil až do své smrti. Svůj dům na břehu jezera pojmenoval "U poslední lucerny". Tento dům však podle pověsti stojí v Praze v hradební zdi nad Jelením příkopem na Hradčanech a lze jej prý spatřit za některých mlhavých nocí. Tam, v pravém domě "U poslední lucerny" ve Zlaté uličce, je prý základní kámen neviditelné Prahy, položený už dávno předtím, než se kněžna Libuše usídlila na protějším vltavském břehu. Praha se stala Meyrinkovým osudem a vtiskla se nesmazatelně do jeho duše a literárního díla. V červnu 1922 v Prager Tagblatt Meyrink píše: "Když se mě někdo zeptá: Žil byste zase rád v Praze? tak odpovím: Ano, ale jen ve vzpomínce, ve skutečnosti ani hodinu. Často v noci sním o Praze a jejím nebezpečném, démonickém kouzlu, pak, když se probudím, je mi, jako bych se osvobodil od noční můry..." Románky a povídky, které Meyrink psal, si nevymýšlel. Viděl je odehrávat se před svým vnitřním zrádcem v neviditelném světě a dával jim jen literární tvar. Jsou pro něho něčím víc, než literární fantazií. Nejznámější jsou jeho rané povídky, shrnuté do několika svazků (česky ve výběru "Černá koule", nepočítaje dřívější různá vydání). Jsou mnohem čitelnější než většina dalších prací (vyjma Golema) a dramat. Nenávistí k měšťákovi a uniformám to v nich jen srší. Ukrývají v sobě celou jeho zahořklost a ironickou nenávist. "Evropanu dělá dobře, když před ním něco vlaje," říká v jedné z nich. Praha v Meyrinkových povídkách a dramatických pokusech ovlivnila i formu jeho "okultistických" románů, které se později staly hlavní Mey- rinkovou tvorbou. A pochopitelně stará plesnivějící Praha mizejícího židovského ghetta plného legend a přízračných stínů je v Meyrinkově nej- úspčšnčjším a nejznámějším románu z roku 1915 - Golemovi. Originálním způsobem zpracovaná golemovská legenda v románu vytváří nový symbolický smysl a podtext. Golem přinesl Meyrinkovi velký úspěch a světovou proslulost. Meyrink se tak stal jedním z nejčtenějších spisovatelů německého jazyka začátku století. Následují pak další romány, které už nedosahují takové úrovně. "Zelená tvář" (1916), "Noc Valpuržina" (1917), "Bílý dominikán” (1921)... a nakonec v roce 1927 po letech vydavatelské a ediční činnosti vyšel jeho poslední dokončený román "Anděl západního okna". Ten už je však dějově těžce srozumitelný, těžiště se zde výrazně posunulo od literatury k mystice. Nebudeme zde rozebírat a hodnotit jednotlivé práce Meyrinka. Celkově lze však říci, že poválečná díla měla u čtenářů a kritiků stále menší ohlas a Meyrink později poznenáhlu upadl u širokých vrstev v zapomnění. 45 [pageend45]Meyrink zemřel za časného rána 4. prosince 1932: "...noc strávil vsedě, lenošku k východnímu oknu pokoje, zavolal si ženu a dceru a dojemně se s nimi rozloučil, přičemž jim poděkoval za všechno, čím mu zkrášlily život. Pak poprosil, aby ho nechaly samotného, obnažil hruď a očekával smrt s tváří obrácenou k východu, s velkými, planoucími zornicemi upřenými na onen svět. Zemře tváří v tvář vycházejícímu zimnímu slunci, vzpřímen a při plném vědomí." *** "Pro zdravou, jednoduše zdravou rasu, která je teď pánem v zemi,” píše F. Werfel r. 1922, "znamená Praha život, hlavní město kulturu, kulminaci - avšak tajemství města pochopí lépe člověk, který nenachází vlast ani doma, ani v cizině. Neboť poutník - Gustav Meyrink se dotkl jejího nejhlubšího nervu, její druhé tváře, vytvořil spletitý sen jejího prastarého bytí." Tomáš Mazal V textu použito citací M. Broda, K. Krolopa, B. Spitzové, G. Veselé a dalších. OMLUVA V Haňťa pressu č. 10 se v ¿lánku Z. Fišera ("Poznámky k situaci v umění 1948") objevilo nedopatřením značné množství tiskových chyb, za které se tímto redakce autorovi i čtenářům omlouvá. Nejpodstatnější odchylky od textu jsou: str. 14 zdola 10. fádek má být: naše pocity str. 15 shora 11. fádek má být: neoromantismu str. 15 shora 15. fádek má být: (z níž surrealisté nikdy neutíkali, ale proti níž aktivně vystupovali i politicky), nýbrž hodnotami na kvalitativně vyšší basi. Značná část surrealistické... str. 15 zdola 8. fádek má být: nemáme Případným zájemcům opravený text zašleme celý. Redakce 46 [pageend46]Toužili jsm e být bohatí, snad lépe řečeno nezávislí na chudobi. Neboť chudoba byla na začátku padesátých let znakem kultu dělnickosti. Scénář m ži být podkladem pro skutečný film. Pochopitelné jsm e zapomínali na krutý trest, který by zcela jisti následoval. Ne, že bychom ohrozili morálku, ale popřeli bychom nejsvétéjíí stalinskou cudnost. Torzo scénáře zůstalo básni, v níž zamilovaný básník E. B. hledí prostřednictvím kamery do rozkroku milované H. K (záběr 45.2 a 49.2) vyznává se ze své touhy a je prokletý, neboť žije ve sklenéném domě. Romantický klavír, který mé! svými tóny vyjádřit filozofu zoufalství i splněná přání, stal se veřejným svatebním ložem. I. V., Praha, 3. listopadu 1991 (Text scénáře je přibližné z roku 1951 nebo 52. Zveřejněn bez souhlasu E B.) [pageend47]Praha’ 2 3 & 1" l (^ j . schröder) [pageend48]