Slovenské hlasy z Ríma časopis slovenských katolíkov Ročník XXXI Jůl 1982 Gorazd Zvonický: Kňazov nám načim, 2 — Ajpy: Vďaka Ti, Bože, za nového kňaza, 3 — Andrej Pauliny: Duch Svätý ho viedol na jeho apoštolskej ceste vo Veľkej Británii, 5 — Spectator: Ďalší kňaz vo väzení, 9 — Jozef Vágovič: K slovenskému menu svätého Cyrila a svätého Metoda, 10 — Dominik Hrušovský: Miestny Otec arcibiskup v našom Ústave a vymenovanie Mons. Štefana Vrableca za pápežského preláta, 13 — Slovenská rodina v šírom svete: Boli sme v Maria- zelli — Duchovné a spoločenské zážitky z Vallendaru, 17 — Otec arcibiskup Mons. Jozef Tomko na slovenskej púti v Kevelaeri, 18 — Jévé: Sympózium Ústredia slovenských katolíckych intelektuálov, 19 — A. Hlinka: Darvinizmus — za a proti, 21 — Eva Plešková: Muž dôvery, 23 — Gorazd Zvonický: Niečo o nočných dravcoch, 24. 7 [pageend1]K vysviacke Janka Majerníka Keby žil človek iba z chleba, z mäsa, votrelcom by bol u nás posol Boží, človek by si bol sokom v svojej koži a hneval by sa na zem, na nebesá, aj na psa, čo s ním kňučí na rohoži. Keby sa mohol oprieť o techniku, zbytočnou by mu bola kňazská ruka. Technika nie je živná, iba núka nesúlad sluchu, rukám ostrú dýku a putná ducha sťa hmyz pre pavúka. Lež duša túži za sľúbeným nebom a vyzvedá sa: Pustíš ma dnu, Pane? — Tu Ježiš Kristus povysviaca dlane, aby sa na nich sám stal živým chlebom na namáhavú cestu k rajskej bráne. Vo výbave si človek nesie trudy. Nie na krídlach, lež prebíja sa peši. Často sa doňho aj hriech zapeleší raz z hojnosti, raz zo šedivej nudy, a okrem kňaza nik ho nerozhreší. Odpusť nám, Otče, že tak zabúdame na prepotrebu prosiť o pastierov kypiacich láskou, rozožatých vierou, čo bedlia, nech si nôžky nedoláme ovečka cestou krížovou a šerou. Kňazov nám načim, a nie štátnych bačov, čo o črpáčik žinčice sa trasú, čo doja ovce, a len seba pasú... Hej, kňazov, ktorí sa aj do pichliačov odvážia skočiť, by nám našli spásu! Rím 6. júna 1982 Gorazd Zvonický 2 KŇAZOV NÁM NAČIM [pageend2]VĎAKA TI, BOŽE, ZA NOVÉHO KŇAZA Novokňaz začína svoju primičnú svätú omšu. Kňazská vysviacka Nášmu Jankovi Majerníkovi sa dostalo veľkej milosti, že mohol byť spolu so sedemdesiatimi deviatimi spoločníkmi vysvätený za kňaza Svätým Otcom Jánom Pavlom II. v bazilike svätého Petra na slávnosť Najsvätejšej Trojice, 6. júna popoludní. Obrad vysviacky v rámci slávnostnej svätej omše bol veľmi dojímavý. Významnosť chvíle podčiarkli aj nádherné spevy, vrúcne modlitby a vôbec celé ovzdušie. Na vysviacku pricestovala zo Spojených štátov amerických Jankova mamička a brat, kým otec, ktorý zomrel pred štyrmi mesiacmi, sa zaiste z neba prizeral a tešil tejto krásnej chvíli. Na vysviacke sa zúčastnili takmer všetci obyvatelia Ústavu svätého Cyrila a Metoda, ako aj početní krajania z Ríma. Všetci sprevádzali Janka a jeho spoločníkov svojimi modlitbami. Po predstavení mladých kandidátov na kňaz- stvo Svätý Otec povedal krátku homíliu, v ktorej ich vyzval, aby boli svätými kňazmi, zodpovednými vysluhovateľmi svätých tajomstiev, mužmi modlitby a obety. Vyzval ich tiež, aby boli horlivými ctiteľmi Panny Márie a pod jej ochranu vložili svoje kňazstvo. Potom sa kandidáti zoskupili do piatich radov a ľahli si na zem, zatiaľ čo chór spevákov a ľud spievali litánie k svätým. Potom Svätý Otec predložil kandidátom niektoré otázky o ich úmysle prijať sviatosť kňazstva. Po kladných odpovediach sa Svätý Otec priblížil ku každému kandidátovi a vložil mu míčky na hlavu svoje ruky. Hneď potom Svätý Otec predniesol konsakračnú modlitbu. Týmto dvojitým sviatostným obradom, ktorý pretrváva od čias apoštolov, sa osemdesiati mladí kandidáti stali výsadnými služobníkmi Krista a Cirkvi, boli vysvätení za kňazov. Osemdesiat nových « vysluhovateľov Božích tajomstiev» sa včlenilo do radov ostatných kňazov, aby vykonávali úlohu pastierov Božieho ľudu. Nasledovali obrady pomazania rúk, odovzdania kalicha a patény a nakoniec « bozk pokoja » každého novovysväteného so Svätým Otcom. Pri týchto doplňujúcich obradoch vysviacky pomáhali pápežovi niektorí biskupi a rektori rímskych kolégií. Novokňazi potom koncelebrovali svätú omšu spolu so Svätým Otcom. Po skončení vysviacky sa Ján Pavol II. zdržal v krátkom rozhovore s viacerými novokňazmi. Primičná svätá omša Na druhý deň v pondelok 7. júna o 11,30 hodine slávil náš novokňaz Janko Majerník svoju primičnú svätú omšu v kaplnke Ústavu svätého Cyrila a Metoda v Ríme. Novokňaz si výslovne 3 [pageend3]žiadal slúžiť koncelebrovanú svätú omšu s inými oltárnymi bratmi. Koncelebrovali s ním Otec arcibiskup Jozef Tomko, Otec biskup Pavol Hnilica, Mons. Hrušovský, ktorý povedal aj dojímavú príležitostnú kázeň, Otec Ernest Macák a ďalší monsignori a svetskí i rehoľní kňazi. Hneď na začiatku svätej omše primiciant podčiarkol, že chce sláviť túto svätú omšu ako obetu vďaky za toľké milosti, ktorým sa mu dostalo kňazskou vysviackou. Zároveň sa chce poďakovať všetkým, čo mu dopomohli prísť k Pánovmu oltáru. Zvlášť spomenul svoju mamičku a brata Petra, svojho zomrelého otecka a krstného otca, pred nedávnom zomrelého Otca Lacka, ktorý mu veľmi pomohol na ceste za povolaním, a všetkým ostatným, čo sa akýmkoľvek spôsobom pričinili o túto radostnú chvíľu. Novokňaz si vybral svätú omšu o Panne Márii Sedembolestnej, Patrónke Slovenska, a tak všetky spevy, čítania a modlitby sa niesli v dôvernom mariánskom ovzduší. Kaplnka bola obsadená do posledného miesta. V prvej lavici kľačala novo- kňazová mamička a brat, za nimi hostia a sestričky, kým z druhej strany boli študenti seminaristi a ďalší hostia. Seminaristi nábožne sledovali slávnostné obrady, veď svätú omšu slúžil ich bývalý kamarát Janko, ktorý v Slovenskom ústave svätého Cyrila a Metoda strávil štyri roky svojej prípravy na kňazstvo. Právom boli teda hrdí, že novokňaz vyšiel « z ich radov » a nejeden sa v duchu utvrdzoval vo svojom povolaní a prosil Všemohúceho, aby aj jemu doprial dožiť sa raz takejto radostnej skutočnosti. V príležitostnej homílii Mons. Hrušovský sa dotkol viacerých dôležitých bodov. Vyjadril radosť, že máme v zahraničí ďalšieho slovenského kňaza, prichádzajúceho doplniť rady slovenských kňazov, ktoré každým rokom rednú. Apeloval na mladých slovenských kňazov, aby mali pred očami záujmy národa, z ktorého vyšli a účinne mu pomáhali. Poďakoval sa mamičke a celej rodine za obetu, ktorú priniesli, keď odovzdali svojho syna Pánovi. Prial novokňazovi hojnosť Božích milostí do kňazskej práce a pripomenul mu mariánsku úctu, ako záruku účinného apoštolského pôsobenia. Modlitba veriacich bola akoby ozvenou na kázeň. Spoločne sme vyprosovali Božiu milosť na mnohé úmysly, ktoré každému z nás ležia na srdci. Svätá omša prebiehala v tom najslávnejšom a zároveň najradostnejšom ovzduší. Zvlášť dojímavé bolo sväté prijímanie, keď primiciant podal Chlieb života svojej matke, svojmu bratovi a potom ostatným prítomným, ktorí s veľkou láskou ďakovali Bohu za veľký dar, že mohli prijať Eucharistiu z rúk novokňaza. Po svätej omši udelil primiciant každému osobne svoje novokňazské požehnanie. Všetci prítomní boli pozvaní na slávnostný Mamička a brat sledujú s veľkou nábožnosťou prvú svätú omšu novokňaza Janka. obed v blízkom kláštore sestričiek dominikánok z Malty. Na obveselenie ducha naši muzikanti na čele s Otcom Strečanským zahrali slovenské ľudové piesne. Prítomní ich sprevádzali radostným spevom. O pol šiestej popoludní bol v salóne Ústavu rodinný večierok na počesť nášho primicianta, jeho mamičky, brata a hostí. Vystriedali sa viaceré čísla (spevy, báseň, reč, audiovizuálne pásmo, príležitostný dialóg, sólové hudobné výstupy atď), v ktorých mnohorakým spôsobom bola vyjadrená veľká radosť nad tým, že nám Boh doprial ďalšieho novokňaza. Vďaka ti, Bože, za novokňaza! ajpy MODLITBA ZA POVOLANIA NA KŇAZSKÝ STAV Bože a Otče náš, ty sa staráš o svoj ľud a posielaš mu duchovných pastierov; prosíme ťa, daruj svojej Cirkvi Ducha nábožnosti a sily, aby v nej vzbudzoval hodných služobníkov tvojho oltára a utváral z nich odvážnych a pokorných hlásateľov tvojho evanjelia. Skrze nášho Pána Ježiša Krista, tvojho Syna, ktorý je Boh a s tebou žije a kraľuje v jednote s Duchom Svätým po všetky veky vekov. 4 [pageend4]DUCH SVÁTÝ HO VIEDOL NA JEHO apoštolskej ceste vo Veľkej ßritánii Vrcholný moment stretnutia medzi Svätým Otcom a anglikánskym arcibiskupom Runciem v canterburskej katedrále. Historická návšteva Návšteva Svätého Otca vo Veľkej Británii od 28. mája do 2. júna toho roku sa právom pokladá za « historickú ». Je to prvý raz v dejinách, čo rímsky pápež vstúpil na anglickú pôdu. Sám Svätý Otec to podčiarkol vo svojej homílii vo westmin- sterskej katedrále. Povedal, že sa cíti veľmi šťastný, že « môže posilniť svojich bratov vo viere » a « pripomenúť všetkým veriacim povinnosť byť vernými viere svojich otcov ». Svätý Otec poukázal na troch hrdinských kresťanov Anglicka a vyzval všetkých « drahých synov a dcéry », aby nasledovali ich príklad. Sú to: roches- terský biskup John Fisher, kancelár Thomas More, « ktorý bol vzorom laického kresťana a prežíval evanjelium v celej jeho plnosti, » a biskup Richard Challoner, « ktorý riadil Cirkev tohto kraja v 18. storočí, kedy osud nedával veľké nádeje na lepšiu budúcnosť Cirkvi v Anglicku. » Vo westminsterskej katedrále udelil Svätý Otec sviatosť krstu piatim osobám. Pripomenul, že « krst je základom jednoty, ktorú všetci kresťania majú tvoriť v Kristovi: Túto jednotu sa musíme snažiť stále zdokonaľovať. » V piatok 28. mája popoludní v katedrále v predmestí Londýna v Southwark Ján Pavol II. slúžil svätú omšu pre chorých, trpiacich a telesne i duševne postihnutých. Viacerým udelil sviatosť pomazania chorých a všetkým prítomným vysvetlil, že aj v chorobe « môžeme byť spojení s Ježišom Kristom a vzdávať spolu s ním slávu nebeskému Otcovi ». Svoju kázeň zakončil výzvou na celý anglický národ: « Nezabúdajte na svojich chorých a trpiacich. Neopúšťajte telesne a duševne postihnutých a ťažko chorých. Nevytískajte ich na okraj ľudského spolunažívania. Chorí a trpiaci nás učia, že slabosť je tvorivou časťou ľudského života a utrpenie možno prijať bez porušenia a straty ľudskej hodnosti. » 5 [pageend5]Prevládol posol evanjelia Mnohí sa domnievali, že Angličania prijmú Svätého Otca so svojou obvyklou chladnou zdvorilosťou. Stal sa pravý opak! Ulice, ktorými prechádzal Ján Pavol II. boli plné nadšeného a jasajúceho ľudu. Aj noviny písali veľmi pochvalne o Svätom Otcovi. Jeden z najväčších denníkov 'Times napísal: « Z politického hľadiska by bolo pre pápeža najvhodnejšie ostať vo Vatikáne a modliť sa za pokoj vo svete. Tak by sa uchránil od každého podozrenia, že nadŕža jednej alebo druhej bojujúcej strane. Obyčajný pápež by bol tak dozaista urobil. Aj sám Ján Pavol II. sa určitý čas klonil k tomuto rozhodnutiu. Nakoniec však zvíťazil v pápežovi posol evanjelia nad politikom. » V piatok popoludní navštívil Ján Pavol II. kráľovskú rodinu v Buckingham Palace. Na priestranstve pred palácom ho očakávalo veľké množstvo ľudí. Dvaja chlapci prebdeli celú noc pred palácom, aby mohli zblízka vidieť vzácneho hosťa. Pri vchode do kráľovského paláca pozdravovala Svätého Otca kráľovská stráž v tradičných červených kabátoch. Celá návšteva bola « top secret ». Ján Pavol II. sa zdržal v kráľovskom paláci necelú polhodinu. Teda iba čas potrebný na krátky rozhovor a výmenu darov. Kráľovná Elisabeta bola oblečená veľmi jednoducho, bez kráľovského diadému na hlave. Vyprevadila vzácneho hosťa až k východu paláca. Pri rozlúčke Svätý Otec údajne povedal kráľovnej: « Modlil som sa za vášho syna. » Jej syn Andrej je totiž na Falklandských ostrovoch ako vojak v aktívnej službe. Ekumenické stretnutie Ťažiskom druhého dňa návštevy bolo ekumenické stretnutie Jána Pavla II. s canterburským anglikánskym arcibiskupom Runciem. Už pred dvoma rokmi pri návšteve Svätého Otca v Afrike, v meste Accra, anglikánsky arcibiskup Runcie vyjadril pápežovi túžbu vidieť ho čoskoro v canterburskej katedrále modliť sa nad hrobom arcibiskupa Tho- masa Becketta, ktorého roku 1170 zavraždili štyria rytieri Henricha II. Teraz sa táto žiadosť anglikánskeho arcibiskupa vyplnila. Stretnutie malo veľa symbolických náznakov, ktoré nemožno obísť bez povšimnutia. Napríklad na katedru canterburskej katedrály si nesadol ani pápež, ani anglický arcibiskup, ale bol na ňu položený evanjeliár, ktorý pred 1300 rokmi daroval mníchovi Augustínovi pápež Gregor Veľký, keď ho poslal evanjelizovať britské kmene. Týmto naozaj ekumenickým gestom sa chcela naznačiť poslušnosť obidvoch cirkví Božiemu slovu. Arcibiskup Runcie prečítal prvé čítanie, kým Ján Pavol II. prečítal stať z Evanjelia, v ktorej sa hovorí o Ježišovej modlitbe za jednotu učeníkov. V homílii Svätý Otec vyhlásil: « Na tomto svätom mieste apelujem na vás, bratia kresťania a zvlášť členovia anglikánskej cirkvi a členovia anglikánskeho spoločenstva po celom svete, aby ste prijali záväzok, ktorý arcibiskup Runcie a ja dnes znovu prijímame pred vami všetkými. Tento záväzok spočíva v spoločnej modlitbe a v spoločnej činnosti v snahe dosiahnuť vzájomné odpustenie a zjednotenie Cirkvi podľa zámeru a túžby nášho Spasiteľa Ježiša Krista. » Po spoločnom recitovaní Vyznania viery a modlitby Otčenáša Ján Pavol II. a arcibiskup Runcie si dali znak pokoja. Potom odišli spolu k hrobu svätého mučeníka Thomasa Becketta a tu strávili dosť dlhú chvíľu v modlitbe. Potom sa odobrali ďo kaplnky mučeníkov nášho storočia a zažali spolu s predstaviteľmi iných cirkví pre každého mučeníka sviecu a položili ju na sedemramenný svietnik. Pritom vyslovili nahlas meno mučeníka. Prvý zažal sviecu Svätý Otec. Položil ju na svietnik a vyslovil meno blahoslaveného Otca Maximiliána Kolbeho. V hlbokom tichu odzneli potom mená Dietricha Bonhoeffera, Jananiho Luwuma, anglikánskeho arcibiskupa, ktorého dal zavraždiť v Ugande diktátor Amin, Márie Skobtsovej pravoslávnej Ukrajinky, zavraždenej v nacistickom tábore v Ravensbrucku, Martina Luthera Kinga a katolíckeho arcibiskupa Oskara Romera, ako aj všetkých neznámych mučeníkov za slobodu a za vieru v našom storočí. Prv než spoločne požehnali zástup, Svätý Otec a arcibiskup Runcie podpísali spoločné vyhlásenie, podľa ktorého sa utvorí spoločná medzinárodná ka- tolícko-anglikánska komisia, ktorej úlohou bude študovať otázky, ako odstrániť ešte jestvujúce prekážky a uskutočniť iniciatívy na zblíženie oboch cirkví, až po « dosiahnutie dokonalej jednoty». Svätý Otec vtedy povedal: « Hľa, pred nami je minulosť a budúcnosť. » A arcibiskup Runcie dodal: « Treba sa rozpamätať na spoločné korene minulosti a oslavovať naše spoločné nádeje do budúcnosti. » Bol to naozaj « historický deň, po ktorom túžili stáročia a celé pokolenia, » ako povedal Ján Pavol II. Nemožno ospravedlniť nijakú vojnu V nedeľu predpoludním Svätý Otec slávil svätú omšu na obrovskom priestranstve letiska v Coventry. Toto mesto je známe tým, že počas poslednej svetovej vojny bolo takmer úplne zničené bombardovaním. Zničená bola aj slávna starobylá katedrála. Preto je mesto právom považované za anglickú Hirošimu. V tomto meste Svätý Otec nemohol nehovoriť o pokoji a o vojne. Jeho slová o vojne sú veľmi jasné: « Hrôzy modernej vojny — či už sa vedie konvencionálnymi alebo atómovými zbraňami — sú také, že vojnu nemožno za nijakých okolností prijať ako prostriedok na vyriešenie rozličných sporných otázok medzi národmi. Vojna by sa už raz mala stať tragickým pre6 [pageend6]žitkom minulosti a nemala by za žiadnych okolností nájsť miesto medzi plánmi človeka do budúcnosti. » V nedeľu predvečer privítalo pápeža mesto Liverpool, ktoré možno pokladať za baštu katolicizmu v Anglicku. V tomto meste je mimoriadne živý ekumenický duch. Katolícky biskup Worlock a anglikánsky biskup Sheppard si veľmi dobre rozumejú a vedú svojich veriacich k vzájomnej úcte a porozumeniu. Svätý Otec prišiel najprv do nádhernej anglikánskej katedrály gotického štýlu, kde ho anglikánski veriaci prijali priamo s nadšením. Tlieskali mu na privítanie, naťahovali ruky, aby ho mohli pozdraviť a niektorí si dokonca dali požehnať ruženec. Svätý Otec sa pomodlil s anglikánskym biskupom Otčenáš a potom sa srdečne a bratsky objali. Na milé prekvapenie prítomných Svätý Otec udelil na záver svoje apoštolské požehnanie. V katolíckej katedrále, vystavanej v modernom štýle, slúžil Svätý Otec Eucharistiu. Po svätej omši mu mladí nadšene spievali: « Bind us together Lord » (« Zviaž nás spolu, Pane »), aby mu dokázali, že bratstvo je u mladých čnosť, ktorej veria a za ktorú sa boria. Prišli ste k nám, lebo nás máte radi Na štvrtý deň svojej návštevy 31. mája Svätý Otec prišiel do priemyselného mesta Manchesteru. Privítanie a svätá omša boli v nádhernom parku bývalej kráľovskej rezidencie Heaton Park. Biskup zo Salfordu Mons. Holland, pod ktorého právomoc patrí aj mesto Manchester, vo svojom srdečnom privítaní medziiným povedal: « Svätý Otče, vy ste neprišli k nám, aby ste pozdravili toto priemyselné mesto, v ktorom sa začala priemyselná revolúcia, ani ste neprišli pozdraviť «kráľa-bavlny», ani « kráľa-uhlia », ani ste neprišli obdivovať úlomok z anfory z roku 175 po Kr. na ktorom je nápis A a Q a modlitba Otčenáša, čo svedčí, že vtedy tu žili kresťania. Ani ste neprišli obdivovať najstarší doteraz nájdený fragment Nového zákona z Evanjelia podľa Jána, ktorý je uložený vo Veľkej bibliotéke tohto mesta. Ani ste neprišli vidieť fragment, — hoci sa vám bude istotne páčiť vidieť ho, — na 'ktorom sú napísané slová najstaršej mariánskej modlitby « Pod tvoju ochranu sa utiekame, svätá Božia Rodička». Svätý Otče, prišli ste k nám, pretože nás máte radi, vy, ktorý ste veľkým obdivovateľom a ochrancom hodnosti každého človeka. Dajte nám teda Vašu lásku a Vaše požehnanie. » Cez omšu Svätý Otec vysvätil dvanástich no- vokňazov. Pred vysviackou v homílii poukázal na hodnosť všeobecného kňazstva všetkých veriacich a potom na veľkosť služobného kňazstva novosväten- cov. « Buďte poslami a vyslancami Ježiša Krista a robte všetko, aby ste svet priblížili Ježišovi Kristo- Návšteva Svätého Otca anglickej kráľovskej rodiny v Buckingham Palace mala celkom súkromný charakter. vi... Snažte sa každý deň prehĺbiť svoje priateľstvo s Ježišom Kristom. Na druhej strane však naučte sa mať živú účasť na nádejach a radostiach, ako aj na starostiach a neúspechoch všetkých tých, čo sa k vám budú utiekať. » Ďalšou zastávkou Jána Pavla II. bolo mesto York. Na obrovskom štadióne pre koňské dostihy sa zišli veľké tisícky ľudí, ktorí nadšene pozdravovali Svätého Otca. Keďže bol sviatočný spomienkový deň Navštívenia Panny Márie neúnavný pútnik a Petrov nástupca mal kázeň o veľkosti a úlohách manželstva. Manželstvo je « prostriedok posväcovania sa takmer pre všetkých členov ľudskej spoločnosti », povedal Ján Pavol H. Tým, čo majú určité ťažkosti vyplývajúce z «miešaných man želstiev » pripomenul, že Ježiš Kristus je blízko ich utrpeniu a ťažkostiam. «Je však našou povinnosťou ohlasovať nerozlučiteľnosť a neodvolateľnosť manželského zväzku medzi mužom a ženou, ktoré sú veľkou útechou pre celý svet. Láska v rodine je zárukou budúcnosti ľudskej spoločnosti. T [pageend7]Boh je prameňom tejto vzájomnej lásky a manželia sú povinní deliť sa o túto lásku a tak sa stať na zemi odbleskom samej Božej lásky. » Mnohé manželské páry, prítomné na liturgii slova, obnovili pred Svätým Otcom svoj sľub manželskej vernosti. Ján Pavol II. sa potom stretol s mnohými manželmi a ich rodinami, požehnal ich, pobozkal ich deti a nakoniec všetkým udelil apoštolské požehnanie. Svätý Otec v Škótsku Po skončení liturgie slova v Yorku odletel Svätý Otec vrtuľníkom na letisko a odtiaľ lietadlom na vojenské letisko v Edinburgu v Škótsku. Len čo vystúpil z lietadla, úctivo pobozkal škótsku zem. Za zvukov charakteristických škótskych gájd privítal ho kardinál arcibiskup Jozef Gordon Gray. V otvorenom aute sa potom odobral pápež na štadión Murrayfield, kde ho už čakalo päťdesiat tisíc mladých ľudí. Len čo sa Ján Pavol II. ukázal na štadióne, nadšenie mladých vybuchlo e ováciám nebolo konca kraja. Kardinál Gray v príhovore spomenul, že na štadióne je len päťdesiat tisíc mladých škótskych katolíkov a že to nie sú všetci, lebo napriek všetkému úsiliu nepodarilo sa im nájsť väčšie miesto ako štadión. « Teda sú tu len reprezentanti, » podotkol kardinál. Potom privítal Svätého Otca jeden z mladých. Poprosil ho, aby ukázal mladým ľuďom cestu do budúcnosti, « lebo — podčiarkol — nevieme, čo nám poskytne budúcnosť, ktorá sa pred nami ukazuje taká čierna ». Mladí ďalej požiadali pápeža, aby ich posilnil vo viere, aby im často pripomínal slová, že aj oni, podľa príkladu Ježiša Krista, majú slúžiť druhým, a nie si nechať posluhovať. V preslove, ktorý mladí veľmi často prerušovali potleskom, Svätý Otec dôrazne odporúčal prítomným, aby sa nechali viesť a formovať Duchom Svätým. « Je pre nás ťažké urobiť si pojem o Duchu Svätom, ale je veľmi dôležité pochopiť jeho činnosť v nás. Najkrajší opis činnosti Ducha Svätého nám zanechal svätý Pavol, keď zdôraznil, že ovocie Ducha Svätého je « láska, radosť, pokoj, trpezlivosť, dobrota, vernosť, vľúdnosť, ovládanie sa » (Gal 5,22). Svätý Otec povzbudil mladých, aby milovali Cirkev, aby boli pracovití a prinášali nový rozlet do všetkých činností ľudskej spoločnosti. Mladí priniesli pápežovi viaceré dary. Dve mladé študentky mu odovzali peňaženku s 8.500 šterlingmi na zavodňovacie práce v misiách v Peru. Symbolický bol aj dar pastierskej palice, akú používajú škótski pastieri. Svätý Otec dal jasne najavo, že sa mu zvlášť páči tento symbolický dar. Potom sa Ján Pavol II. zdržal dlhý čas s mladými a, ako je už jeho zvykom, spontánne s nimi dialogoval. V predposledný deň svojej pastoračnej návštevy Svätý Otec prišiel do Glasgowa. Na veľkom priestranstve Bellahouston Park, na periférii mesta, bola koncelebrovaná svätá omša pre škótskych katolíkov. Priestranstvo bolo veľmi krásne upravené a všetko, spevy, aklamácie, sprievod, výzdoba, dary atď., bolo pripravené s najväčšou starostlivosťou. To isté možno povedať o všetkých mestách, kade prišiel vzácny Pútnik z Ríma. Škótskym katolíkom Svätý Otec pripomenul, že oni sú dedičmi tej škótskej Cirkvi, ktorá bola za dávnych čias považovaná « Specialis Filia Romanae Ecclesiae » (zvlášť milovaná dcéra katolíckej Cirkvi). Zdôraznil im, že sa majú vyznačovať autentickým kresťanským životom, ktorý čerpá svetlo a silu z ôsmich blaho- slavenstiev, z tejto « magna charta » kresťanstva. Škótski katolíci si zvlášť uctievajú svätého apoštola Andreja. Ján Pavol II. im preto povedal: « Duchovných synov svätého Andreja prišiel navštíviť nástupca svätého Petra, aby sme spolu vyznávali spoločnú vieru a skrze ňu mohli mnohých priviesť ku Kristovi, ako apoštoli Andrej a Peter. » Svätý Otec hovoril nielen nadšeným masám veriaceho ľudu. V osobitných stretnutiach hovoril kňazom, rehoľníkom, rehoľníčkam, vychovávateľom, laickým pracovníkom a, prirodzene, aj biskupom. Biskupom škótskej biskupskej konferencie predstavil vzor biskupa — pastiera svojho ľudu. « Základom totožnosti biskupa je. že má byť živým znakom Ježiša Krista... Nadprirodzená účinnosť našej pastierskej služby sa napája toľkými spôsobmi na stupeň našej osobnej svätosti, prostredníctvom ktorej sa láskou a milosťou pripodobňujeme Ježišovi Kristovi. » Ján Pavol II. ďalej pripomenul svojim bratom v biskupskej službe úlohu ohlasovať dnešným ľuďom obrátenie a zmierenie, nutnosť a silu modlitby, povinnosť byť horlivými vysluhovateľmi sviatosti Eucharistie, sviatosti pokánia a všetkých ostatných sviatostí, slovom, « byť stále s Kristom » a vždy si uvedomovať, že sme « poslaní ohlasovať Božie kráľovstvo ». Apoštolská púť skončila v Gallese Posledný deň svojej apoštolskej púte strávil Otec v hlavnom meste Gallesu, v Cardiffe. Na veľkom priestranstve pri rieke Taff sa spolu s obrovským zástupom zišlo vyše štyri tisíc telesne postihnutých, sprevádzaných so svojimi ošetrovateľmi. Svätý Otec v homílii hovoril o Eucharistii ako o Chlebe života. Katolíci v Gallese sa od prvých dôb pokresťančenia vyznačovali veľkou úctou k Eucharistii. « Od dňa prvého svätého prijímania až po posledné posilnenie Eucharistiou v hodine smrti nech vám nikdy nechýba opravdivá túžba po Kristovi, po opravdivom chlebe, ktorý zaisťuje život svetu. » Svätý Otec rozdal tridsiatim deťom prvé sväté prijímanie. Po svätej omši sa priblížil k cho- 8 [pageend8]rým a trpiacim, láskavo sa s nimi porozprával a potešil ich. Choré deti pobozkal a požehnal a všetkým odporúčal s láskou ku Kristovi prijať svoju bolesť a obetovať ju za neho a za celý svet. Večer sa Svätý Otec srdečne rozlúčil s ľudom, ktorý mu cez šesť dní jeho návštevy tak veľmi prirástol k srdcu, a odletel do Ríma. Pred pristátím sa v lietadle podrobil paľbe otázok zo strany novinárov, ktorí spolu s ním cestovali. Na otázku, či dnes ešte môže existovať « spravodlivá vojna », Svätý Otec kategoricky odpovedal: « V dnešnom čase každá vojna je nespravodlivá. » Na otázku, aký je jeho dojem o ceste po Anglicku, odpovedal: « Som veľmi spokojný, najmä pre kroky, ktoré sa urobili na ceste ekumenizmu. No zvlášť dôležitá je táto cesta pre lásku, ktorá sa roznietila medzi ľuďmi, lebo táto je podkladom každej jednoty medzi kresťanmi. Z hľadiska pastoračného som rád, že som mohol nadviazať styky s katolíckym spoločenstvom v Anglicku, ktoré, hoci je v menšine, veľmi pekne pracuje na poli ekumenizmu. » Andrej Pauliny Zo Slovenska Ešte v európskej tlačí nemala kedy padnúť vlna rozhorčenia, ktorú vyvolalo zverejnenie ťažkých trestov olomouckého procesu proti šiestim duchovným a laikom, keď na západ prenikla nová správa o osude 30-ročného katolíckeho kňaza z východného Slovenska, Otca Antona Zlatohlavého, ktorého odsúdili za « marenie štátneho dozoru nad cirkvami » na dva roky väzenia. Rozsudok vyniesli už 24. apríla 1981. Správa sa však na západ dostala až teraz. Podľa názoru redakcie anglického časopisu Religion in communist lands, ktorý vychádza v Keston College pri Londýne, treba toto oneskorenie pripísať zastrašovaniu obyvateľstva zo strany československých úradov oboznamovať zahraničie s prenasledovaním veriacich v Česko-Slovensku. Otec Zlatohlavý sa podľa správ Rakúskej katolíckej tlačovej služby Kathpress dostal do konfliktu s verejnou mocou pre svoju horlivosť v dušpastierskej činnosti v prospech veriacich svojej farnosti a okolitých obcí bez duchovného. Kvôli tejto činnosti však nemožno nijakého kňaza potrestať. Bolo treba nájsť titulus coloratus. Bezprostredným dôvodom zásahu polície proti Otcovi Zlatohlavému boli bohoslužby na odpustovú nedeľu jeho farnosti, v Radome. Konali sa predpoludním, napriek rozkazu miestneho národného výboru, aby sa aj nedeľa využila na žatevné práce. Počas žatvy bývajú na dedinách bohoslužby ráno a večer. Ale v Radome bol vtedy odpust, ľudovo hody a do farnosti prišlo veľa hostí. Preto boli bohoslužby predpoludním niečím úplne samozrejmým. Cirkevný tajomník však obžaloval duchovného zo sabotáže žatvy a odobral mu štátny súhlas na vykonávanie kňazských funkcií. Otec Zlatohlavý sa odvolal a do vyriešenia svojho prípadu ostal na svojom mieste, vykonávajúc kňazské funkcie. Bezpečnosť chcela zakročiť proti duchovnému, ale sa neodvážila zo strachu pred obyvateľmi dediny, ktorých prípad mimoriadne vzrušil. Urobila to však, keď Otec Zlatohlavý odišiel na nákup do istej zo susedných obcí. Zatkla ho a v putách odviedla do väzenia. To vyvolalo pobúrenie v Radome a v obciach, v ktorých pôsobil. Veriaci vyvesili v radomskom kostole čiernu zástavu a postavili sa na odpor kňazovi, ktorého cirkevný úrad poslal, aby im odslúžil omšu. Odvtedy sa zhromažďujú v kostole k bohoslužbám slova i bez duchovného. Ich protesty a prosby, aby im vrátili niekdajšieho farára, ostali bez ozveny. Krajský súd v Košiciach 24. apríla 1981 odsúdil Otca Zlatohlavého na dva roky väzenia, nie však za sabotáž žatvy, ani za dušpastiersku horlivosť, ale za to, že — citujem — « ilegálne organizoval púť cez les » — koniec citátu — a že bez povolenia stavebného úradu postavil farský dom. Otec Zlatohlavý odpykáva svoj trest v Have. Veriacim z Radoma bolo výslovne zakázané navštíviť ho a jeho najbližším príbuzným povoľujú návštevu iba raz za tri mesiace. Potiaľto Kathpress. Prípad Otca Zlatohlavého, ktorého sa ujala Amnesty International v Londýne, názorným spôsobom ilustruje československú justičnú prax. Jej základný princíp vymedzil týždeň pred začiakom nového kola madridských rozhovorov minulého roku nový minister spravodlivosti Českej socialistickej republiky Antonín Kašpar týmito slovami: « Justícia musí v budúcnosti citlivejšie reagovať na zahraničné a vnútropolitické problémy, a tak väčšmi prispievať k presadzovaniu politiky komunistickej strany. » Znamená to azda, že dôvod k predvolaniu na súd a kritérium na vyrúbanie výšky trestu závisí od ideologických požiadaviek štátu a súčasne od vnútro- a zahranično-politickej situácie? Spectator 9 Ďalší kňaz vo väzení [pageend9]Na Slovensku sa sviatok svätého Cyrila a Metoda slávi 5. júla. Sviatok našich vierozvestov a ich dedičstvo si chceme pripomenúť aj v našom časopise týmto zaujímavým článkom Jozefa Vágoviča: K slovenskému menu svaleno Cyrila a svatého Metoda Moderné vyobrazenie svätého Cyrila a Metoda v abside kaplnky Pápežského kolégia Nepomucenum v Ríme. Roku 1964 dr. Henrich Bartek uverejnil v Moste pozoruhodný príspevok k otázke slovenského mena svätého Metoda. (1) Preberám z neho časť, na ktorú chcem nadviazať: « Pri čítaní Bernolákovho Slowára v stĺpci 3172 našiel som osobné meno Strachota, latinsky Methudius i Methodius. Bernolák i vydavateľ jeho slovníka, ostrihomský kanonik J. Palkovič, boli znamenití znalci slovenčiny a meno Strachota pokladali za očividne slovenské. Jungmanov Slownjk česko-německy (IV, 325) má pod heslom Strachota, lat. Methodius a pod heslom Crha (I, 247), lat. Cyrillus: Crha a Strachota, Cyrillus a Methodius, pričom sa odvoláva na rukopis staročeskej legendy z roku 1513. Podľa Jungmana má Linde vo svojom znamenitom slovníku jazyka poľského (III, 73) Metodyusz, bohemice Strachota. » Na dôkaz, že Metodovo slovanské meno Strachota nie je umelým výrobkom slovnikárov 19. storočia, H. Bartek podáva pomenovanie dvoch obcí z moravského Slovenska: Strachotín a Stra- chovice. Podľa Bartka grécke meno svätého Metoda preložili si naši predkovia cez latinčinu, a to tak, že koreň latinského Methudius dali do súvisu s latinským metus, t.j. strach a pripojili koncovku -ota, bežnú pri osobných menách, ako sú napríklad Milota, Janota, Jarota a pod. Bartkom zozbierané informácie o slovanskom mene svätého Metoda — ale aj o mene svätého Cyrila, ktorým sa Bartek priamo nezaoberá •—, možno doplniť ďalšími zaujímavými údajmi. Tak napríklad doklad o tom, že naši predkovia používali slovo strach ako osobné meno, dnes vonkoncom nezvyčajné, nachádzame aj na okrajoch pergamenového evanjeliára, ktorý sa uchováva v severotalianskom kláštore v Cividale. V 9. storočí pútnici z Nemecka, Panónie, Veľkej Moravy i z iných slovanských území zapísali alebo dali za10 [pageend10]písať do spomínaného evanjeliára svoje mená. Medzi nimi je aj meno straha, ktoré Ján Stanislav prepisuje ako Strach s tvrdým jerom na konci slova. (2) Príponou -ota sa pôvodne tvorili len abstraktné podstatné mená typu nemota, hluchota, slepota atď. Neskôr sa prípona -ota začala používať aj na tvorenie osobných mien, napr. milý — Milota, jarý — Jarota, Ján — Janota, strach — Stra- chota a pod. (3) V latinskej listine z roku 1138 (prepis je z roku 1329) medzi menami zamestnancov na majetkoch prepoštstva v Dimiši (Dömös) pri Ostrihome nachádzame meno Milata, ktoré Ján Stanislav prepisuje Milota, prípadne Miľata. (4) Josef Růžička vo svojom Slovanskom bájeslo- ví podáva súpis niektorých staroslovanských osobných mien, hoci neudáva pramene, z ktorých čerpal. Pre náš príspevok sú dôležité mená s príponou -ota, napríklad Bagota, Brochota, Milota, Pravota, ako aj mená odvodené od slova strach, napríklad Strachkvas, Strašimír, Lutostrah. (5) O slovanskom znení mien svätého Cyrila a Metoda unikol H. Bartkovi dôležitý doklad. Roku 1863, pri oslavách tisícročia príchodu našich vierozvestov na Veľkú Moravu, pomenovanie svätý Crha a svätý Strachota žilo ešte medzi naším ľudom. Napríklad v Bibliografii slovenského písomníctva od Ľudovíta V. Riznera medziiným čítame: Pjseň, Horli wá, ke cti swatého Crhy a Stra- choty. (« Otce swétla zwelebugme ».) W Skalky, u Škarnycla Synů 1863. 32, 4n. 1. Rz. (6) Slovenský jezuita Stanislav Polčin vydal roku 1974 dokumentárnu knihu Dedičstvo otcov o cyrilometodskej tradícii u nás. (7) Zaoberá sa v nej aj pamiatkami cyrilometodského tisícročného jubilea v slovenskej spisbe a uvádza zoznam vyše štyridsiatich článkov a publikácií, ktorý zostavil na základe Riznerovej bibliografie. (8) Aj jemu však unikla práve citovaná pieseň. Zo skalických publikácií uvádza len pieseň, ktorej nadpis zaznačuje mená našich vierozvestov v novšej podobe: Píseň historická o sw. Cyrillu a Methoději. («Wstaňte wzhůru Morawani... ») W Skalici 1881. U dědičů J. Škarnicla. 8°, 4 n. 1. Rz. (9) S. Polčin neuvádza ani ďalšie dve cyrilome- todské piesne udané v Riznerovej bibliografii: Pjseň Cyrillo-Methodějská ke Mši swaté. (« Ejhle oltář Hospodinůw září... ») W Skalici 1881. U dědičů J. Škarnicla. 8°, 2 n. 1. Rz. (10) Pjseň k swatému Cyrillowi a Methodowi apoštolům slowanským. W Skalici 1863. U Fr. X. Škarnicla Synů. 8°, 2 n. 1. Rz. (11) O používaní mien svätý Crha a svätý Strachota ešte v minulom storočí možno uviesť ďalšie doklady. Napríklad autor duchovného eposu Cyrillo-Metodiáda (1835), básnik Ján Hollý, zlo- K nástennej maľbe za hlavným oltárom kaplnky Pápežského kolégia Nepomucenum v Ríme, na ktorej sú popri iných patrónoch vyobrazení aj svätí Cyril a Metod (viď fotografiu na predchádzajúcej strane), treba pripomenúť, že dielo previedol maďarský umelec Prokop v rokoch 1958-1960. Obraz (na fotografii hore) je umiestnený na bočnom oltári kaplnky toho istého kolégia. Fotografie J. Hnilica. žil náboženskú pieseň o svätom Crhovi a Stracho- tovi a zaradil ju do svojho Katolíckeho Spewňíka, vydaného roku 1842. (12) Aj známy priekopník v slavistike Pavol Jozef Šafárik venoval našim vierozvestom značnú pozornosť. Okrem životopisu Svatý Konstantin a Method, učitelé Slovanů (1835), vydal ešte dva ďalšie: Život Svatého Konstantina řečeného Cyrilla (Crhy). Z rukopisu XV. stol. V Praze 1851. 8°, s. IV a 32. Život svátého Methodija (Strachoty). Z rukopisu XVI. stol. V Praze 1851. 8°, s. IV a 10. (13) Henrich Bartek sa vo svojom príspevku nezaoberá menom Crha. Je však jasné, že ide o domáce prispôsobenie latinského znenia Cyrillus. Dokladov o tom, ako naši predkovia preberali 11 [pageend11]cirkevnú terminológiu z latinčiny a gréčtiny, je veľa: missa — omša, castellum —■ kostol, kaštieľ, commater — kmotra, psalmus — žalm, Kyrie eleison — kries, coemeterium — cintorín (kraj, cintor, cmiter) a iné. Možno usúdiť, že mená Crha a Strachota začali zanikať v minulom storočí pod vplyvom náboženskej literatúry, v ktorej sa postupne ustálili tvary Cyrill a Method. No ani toto « nové » Metodovo meno neušlo ľudovému prispôsobeniu a starší ľudia ho vyslovovali presne tak, ako sa písalo, teda Met-hod. V ľudovej tradícii slovanské mená svätého Cyrila a svätého Metoda žili však ďalej! (14) Jozef Vágovič Poznámky. (1) Bartek, Henrich: Strachota. Metodovo slovenské meno. Most 11 (1964), str. 3-7. (2) Stanislav, Ján: Dejiny slovenského jazyka. Zv. 3. Bratislava 1967, str. 115. (3) Porov. Bartek, Henrich: cit. článok, str. 4. (4) Stanislav, Ján: cit. dielo, str. 139. V tom istom zozname sú aj mená s príponou -ata, prípadne -äta, napríklad: Hualata (Chvál’atd}, Benete (Beňäta), Hurnete (Chorňäta). (Pozri tamže, str. 137 a 139.) (5) Ružička, Josef: Slovanské bájesloví. Olomouc 1907, str. 313-321. (6) Rizner, Ľudovít V.: Bibliografia slovenského písomníctva. Zv. 4. Turč. Sv. Martin 1932, str. 77. (7) Polčin, Stanislav: Dedičstvo otcov. Rím 1974. (8) Tamže, str. 116-121. (9) Tamže, str. 120. Porov. Rizner, L. V.: cit. dielo, str. 77. (10) Rizner, L. V.: cit. dielo, str. 77. (11) Tamže, str. 79. (12) Hollý, Ján: Katolícki Spewftík obsahugíci Pesne na wšecki wíročné Slawnosťi a Swátki, gako též Pesňe o Swatích Božích, a w rozličnich Časoch a Potrebách. Od — —. Widaní od Spolku Milowňíkow Reči a Li- teraturi Slowenskég. W Bud’íňe 1842. Literami Král. Uher. Univers. Tiskárňe. Pre bližšie údaje pozri: Kútnik, Jozef: Jána Hollého Katolícki Spewňík I. a II. Most 28 (1981), str. 35. (13) Rizner, L. V.: cit. dielo. Zv. 5, str. 205. (14) Ešte v čase Druhej svetovej vojny moja stará matka mi raz povedala asi toto: «Svätý Cyril, prv sa mu hovorilo ináč. Ale keď sa ľudia z toho smiali, tak to zamenili. » Pritom vyslovila Cyrilovo slovanské meno. POĎ ZA MNOU! Mladíci! Život je pred vami a črtá sa vám pred očami toľko ciest a ideálov: kariéra, šťastie, blahobyt... Ale niekedy sa zaiste vynára pred vašimi očami aj Kristus a jeho životná cesta. Nevolá aj vás Kristus, ako volal kedysi Dvanástich? Počujte, čo hovorí o tom náš spoločný Otec, Ján Pavol II.: — Kristus hľadá ľudí, ktorí sú ochotní ísť za ním a vedia sa pre neho rozhodnúť. Stojí to za to darovať sa Kristovi. Stojí to za to darovať svoj život ľuďom, prinášať im spásu, dvíhať ich a pomáhať im na ceste do večnosti. Stojí to za to zvoliť si tento ideál. Keď sa dáte na túto cestu, zakúsite veľa radostí, i keď vás to bude stáť nemálo obetí. Ježiš Kristus vás však neopustí! Kristus vás čaká! Nemôžete ho sklamať! Každé kňazské a rehoľné povolanie je celkom osobitný dar, ktorý Boh dáva Cirkvi. Toľko Svätý Otec Ján Pavol II. Mladíci, chcete sa aj vy stať týmto darom? Chlapci a mladíci od trinásť do osemnásť rokov i vyššie majú možnosť uskutočniť túto túžbu a študovať svoje povolanie v seminári pri Ústave svätého Cyrila a Metoda v Ríme. Pri seminári je Slovenské gymnázium, kde seminaristi maturitnou skúškou završujú svoje stredoškolské štúdiá pred nástupom na teológiu alebo pred vstupom do rehoľného noviciátu. Vysvedčenie Slovenského gymnázia možno nostrifikovať vo väčšine európskych štátov, ba i v zámorí. Záujemci hláste sa na adrese: Istituto dei Santi Cirillo e Metodio via Cassia 1415, 00123 ROMA (LA STORTA) Italia tel.: (06) 3765198 alebo (06) 3765257 12 [pageend12]Zo života SÚSCM v Ríme MIESTNY OTEC ARCIBISKUP V NAŠOM ÚSTAVE A VYMENOVANIE MONS. ŠTEFANA VRABLECA V pondelok 17. mája ma volal náš diecézny kancelár na biskupský úrad. Oznámil mi, že Svätý Otec Ján Pavol II. menoval Mons. Štefana Vrableca za svojho preláta a uviedol ma k Otcovi arcibiskupovi Pangra- ziovi, nášmu diecéznemu ordinárovi, ktorý vyslovil želanie osobne odovzdať menovací dekrét novému prelátovi. Dohodli sme sa, že Otec arcibiskup prí- ZA PÁPEŽSKÉHO PRELÁTA de do nášho Ústavu na záver mesiaca mája a strávi s nami niekoľko hodín. Okolo šiestej popoludní dňa 31. mája prišiel Otec arcibiskup Pangrazio spolu s Otcom arcibiskupom Tonikom. O pol siedmej večer mala byť koncelebro- vaná svätá omša. V určenú hodinu prichádzame k oltáru. Hlavným koncelebran- tom bol Otec arcibiskup Pangrazio. Len čo sa prežehnal a pozdravil zhromaždených, vystúpil riaditeľ Ústavu, aby prehovoril. Zvláštnosť tohto úkonu vyvolala zvýšenú pozornosť. Riaditeľ Ústavu pozdravil Otca arcibiskupa a pripomenul tri okolnosti, ktoré všetkých zhromaždili v kaplnke: zakľúčenie mariánskeho mesiaca, vyznačenie Mons. Vrableca a spomienka na 50. výročie kňazskej vysviacky Mons. Pangrazia. Prečítal latinský dekrét, ktorým Svätý Otec udeľuje Mons. Vrable- covi nové vyznačenie. Dekrét potom prevzal diecézny biskup, ktorý ho ihneď odovzdal nové- KRÁTKA ŽIVOTNÁ ČRTA NOVÉHO PÁPEŽSKÉHO PRELÁTA Mons. Štefan Vrablec sa narodil v Závode, na Záhorí, dňa 21.februára 1925. Prvé štyri triedy gymnázia skončil u františkánov v Malackách, ostatné na trnavskom Biskupskom gymnáziu, kde zmaturoval r. 1945. Po mature vstúpil do bratislavského veľkého seminára, ale po niekoľkých týždňoch ho poslal trnavský biskup Otec Jantausch na štúdiá do Ríma. Tu navštevoval Filozofickú a Teologickú fakultu Lateránskej univerzity a 23. decembra 1950 bo! vysvätený za kňaza. V júni 1951 dosiahol licenciát z teológie a odišiel do pastoračnej služby. Pracoval v Cesio Maggiore, v dedinke Arina a potom v horskej dedinke Goima di Zoldo. V roku 1956 dosiahol doktorát z teológie. Roku 1957 ho cirkevní predstavení poslali za špirituála ■— duchovného vodcu do krajového seminára v Chieti. Tu sa zdržal až do roku 1963. V školskom roku 1963-64 bol v Ríme na odbornom školení v odvetví duchovnosti. Potom odišiel za špirituála do veľkého krajového seminára v Assisi. Od 1. júla 1966 pracuje v Slovenskom ústave svätého Cyrila a Metoda v Ríme ako redaktor nášho vydavateľstva. Od tohto roku všetky vydania nášho nakladateľstva prešli jeho rukami, umom a hlavne jeho srdcom. Za týchto šestnásť rokov redaktorstva a zodpovednosti za vydavateľskú činnosť vykonal veľkú prácu, ktorú musí oceniť každý, kto pozná v akých ťažkých podmienkach sa rodia všetky knižné publikácie Slovenského ústavu svätého Cyrila a Metoda. Dňa 3. decembra 1970 dostal Štefan Vrablec titul « pápežského kaplána » (monsignora) a 25. marca t.r. ho Svätý Otec menoval za « pápežského preláta ». Tešíme sa tomuto veľkému vyznačeniu, ktorého sa mu právom dostalo a prajeme mu, aby ešte veľa mohol vykonať pre našich bratov vo vlasti i v zahraničí. 13 [pageend13]mu papežskému prelátovi. Milé prekvapenie a dojatie sa zračilo na všetkých tvárach. Svätá omša potom pokračovala. V homílii Otec arcibiskup Pangrazio rozviedol tri dôvody nášho spoločného stretnutia. Zdôraznil dôležitosť mariánskej úcty, blahoželal novému pápežskému prelátovi a pri spomienke na svoje zlaté kňazské jubileum nám ďakoval za modlitby a prosil o d’aľšie. Po svätej omši sme sa stretli všetci v jedálni, kde sa vytvorila mimoriadne srdečná nálada. Keď riaditeľ Ústavu blahoželal Mons. Vrablecovi a Otcovi Pangrazio- vi, ktorému odovzdal darom krásnu obrázkovú knihu o košickom dóme a nádobky na víno a vodu zo slovenského krištáľu, diecézny biskup odpovedal dlhým príhovorom, popretkávaným osobnými spomienkami a vtipmi. V tomto duchu sa niesla i ďalšia časť stolovania. Ani sme nezbadali, že hodiny ukazovali už bezmála desať večer. Bolo sa treba rozísť. Odprevádzali sme oboch Otcov arcibiskupov v povedomí, že sme prežili krásne rodinné chvíle, za ktoré treba byť Pánu Bohu vďační. Dominik Hrušovský Z KRONIKY ÚSTAVU • Udalosti sa zhusťujú, lebo sa blíži koniec školského roku. — Dňa 18. mája najvyšší ročník, teda budúci maturanti, idú na študijný zájazd. Cieľom sú Pompeje, starorímske mesto, vyslobodené spod sopečného popola, ktorý na ne vychrlil Vezuv. Boli sme aj pri kráteri. ® V nedeľu 23. mája aj my sme si našli miestočko na námestí svätého Petra. Bolo tam veľa národa. Svätý Otec vyhlásil za blahoslavených päť kandidátov oltára. Dvaja si pošuškávali: Vidíš, čo nás čaká, ak budeme dobrí? • Mária Pomocnica kresťanov je predmetom našej pobožnosti a oslavy 24. mája, hoci aj inokedy si ju uctievame a sa k nej utiekame. Na jej počesť sme si urobili púť do svätyne svätej Rity (Cascia) a do rodiska svätého Beňadika a svätej Školasti- ky (Norcia). ® V stredu 26. mája začali písomné skúšky. Cez niekoľko dní budú naším každodenným chlebíkom, tvrdým síce, ale potrebným. 9 Prišiel posledný máj. Zavítal k nám miestny biskup, otec arcibiskup Andrej Pangrazio. Prišiel večernou koncelebráciou zakľúčiť mariánsky mesiac a priniesol pre nášho monsignora Štefana Vrableca dekrét, ktorým ho Svätý Otec menuje svojím prelátom. Zároveň sme oslávili zlaté kňazské jubileum otca arcibiskupa. ® Začal jún, mesiac Božského Srdca Ježišovho. Sú ústne maturity. Piati kandidáti sa striedajú pred skúšobnou komisiou. Pekný výsledok odmenil veľkodušnú usilovnosť. Gratulujeme. Večer nasledovalo priateľské posedenie. • Duchovnou obnovou na prvý piatok sme sa pripravili na Účastníci výletu pred slávnou radnicou v Norcia. 14 [pageend14]kňazskú vysviacku nášho priateľa Janka Majerníka, ktorého v nedeľu 6. júna vysvätil sám Svätý Otec v bazilike svätého Petra. Krásny deň sme zakončili spoločnou večerou v Americkom kolégiu. Slovenská rodina v šírom svete ® Hneď na druhý deň novo- kňaz prišiel k nám, aby u nás slávil svoju primičnú omšu. Medzi hosťami popredné miesto mala jeho mamička a mladší brat Peter. Popoludní sme mali v aule peknú akadémiu na jeho počesť. Dopočuli ste sa o tom vo vatikánskom rádiu. Inde sa o tom viac dočítate. Kronikár musí sa krotiť v písaní. ® Blíži sa posledný deň školského roku a naša rozlúčka s Ústavom. Doma —• aj pri všetkej pozornosti rodičov — bude nám chýbať rímske prostredie. Budeme si naň spomínať. Niekedy aj zatúžime po skorom návrate. Prinášame fotografiu z uvedenia do úradu nového slovenského misionára Otca Alojza Ondrejku, ktorú nám láskavo poslal J. Bernadič. Slávnosť sa konala 24. apríla 1982. Na fotografii vidíme koncelebrujúcich kňazov. K tejto udalosti, o ktorej sme sa zmienili v predchádzajúcom čísle, chceme odcitovať stať z obežníka Slovenskej katolíckej misie ŽIVÉ SLOVO, č. 2/82: « Celkom novým prvkom je okolnosť, že nový otec misionár bol ustanovený ako vedúci len SLOVENSKEJ KAT MISIE a preto v jeho kompetencii je pastoročná správa iba časti veriacich hlásiacich sa k slovenskému jazyku, kým otec Ján Birka v Luzerne má kompetenciu zasa po česky hovoriacich veriacich. Tým sa definitívne stanovili patričné kompetencie i pre spokojnosť a jasnosť veriacich, ako to častejšie predtým požadovali.» Nie všetkým sa podarí dosiahnuť taký vysoký vek, ako dosiahol fran- tiškánsky slovenský brat Roman Vašš v Jeruzaleme. Tohto roku to nebude len 90, ale 91. Brat Roman veľkú časť svojho požehnaného života strávil vo Svätej zemi v službe pútnikov. Srdečne blahoželáme! 15 [pageend15]ZLATÉ VÝROČIE KŇAZSTVA MONS. MICHALA SHUBU Slovenská osada svätého Cyrila a Metoda v Torontě oslávila 16. mája zlaté kňazské jubileum svojho zakladateľa a dlhoročného farára Mons. Michala Shubu. Jubilant pochádza zo Smižian na Slovensku Ako šesťročný chlapec prišiel do Spojených štátov. Vyštudoval a stal sa kňazom. Za istý čas pôsobil v USA. Roku 1934 pohnutý prosbami Slovákov z Toronta, ktorí nemali slovenského kňaza, odišiel z USA a prišiel slúžiť týmto našim opusteným bratom. V Torontě vybudoval peknú osadu svätého Cyrila a Metoda a bol v nej farárom. Dlhé roky slúžil ako duchovný Prvej Katolíckej Slovenskej Jednoty pre Kanadu. Na odpočinok odišiel roku 1970. Teraz býva v misijnom dome slovenských jezuitov v Cambridge, Ontario. Srdečne blahoželáme! ZLATÉ JUBILEUM OTCA ZEMANA OSB V nedeľu 29. mája tohto roku oslávil v Clevelande svoje zlaté kňazské jubileum (50 rokov kňazstva) benediktinsky kňaz Otec Ján M. Zeman. Náš jubilant sa narodil na Slovensku a ako malé dieťa prišiel do Spojených štátov amerických. Ako dvadsaťročný vstúpil k benediktínom a tu vyštudoval za kňaza. Bol vysvätený 21. mája 1932. Otec Ján M. Zeman pôsobil na viacerých miestach a všade zanechal vyoranú hlbokú slovenskú brázdu. Osadníci ho zbožňovali ako írečitého slovenského kňaza-národovca. Ku každému sa vedel prihovoriť nielen svojím šľachetným kňazským srdcom, ale aj svojou peknou slovenčinou, čo sa veriacim veľmi páčilo. Svoju vďačnosť tomuto zaslúžilému kňazovi vyjadrili priatelia účasťou na jeho jubilejnej svätej omši v kostole svätého Benedikta v Clevelande a na recepcii usporiadanej na jeho počesť. DIAMANTOVÉ JUBILEUM MONS. BALOKA V nedeľu 27. júna tohto roku oslávil pri osade svätého Cyrila a Metoda vo Fairchance, Pa. v Spojených štátoch amerických svoje diamantové kňazské jubileum (60 rokov kňazstva) slovenský pápežský prelát Mons. Andrej J. Balok. Počas svojich šesťdesiatich rokoch kňazstva pôsobil na viacerých osadách (aj slovenských) a horlivo sa pričiňoval o budovanie a opravovanie kostolov. No jeho najväčšie zásluhy nie sú však v cemente a tehlách chrámov, ale v srdciach, ktorým predstavoval Boží plán spásy a viedol ich k Bohu. Jeho živý pomník je v duchovnom vedení, poteche a dobrej rade, v kázaní Božieho slova a vysluhovaní sviatostí a vo všetkom duchovnom dobre, ktoré poskytoval svojim veriacim za dlhých 60 rokov kňazstva. Srdečne blahoželáme! Slovenská uršulínka Stanislava M. Bošnáková, misionárka v Bangkoku oslávila v týchto mesiacoch 50 rokov rehoľného života. Bol jej poslaný pozdravný list z Vatikánu, ktorý jej prišiel osobne odovzdať sám internuncius. Sobota 17. apríla 1982 bola jedným z najkrajších dní v živote Karin Baars a Jaroslava Piljara, pretože v tento pamätný deň vstúpili do stavu manželského. Nevesta z Holandska a ženích zo Zvolena prijali sviatosť manželstva vo Švajčiarsku. Snúbenci, ktorých láska — študentská láska! — sa rozhorela na nádvorí jedného lausannského gymnázia, si sľúbili «vernosť až do jeho alebo jej smrti» v chráme stredovekého mestečka Pully pri Ženevskom jazere. Na nádhernej kresťanskej slávnosti sa zúčastnil veľký počet príbuzných — nevesta je najmladšia z desiatich detí! — dlhý zástup priateľov a mnoho, mnoho známych, ktorí mladomanželom v 33 rečiach vinšovali to, čo ľudský život robí životom. Mladému manželskému páru blahoželáme: Omnia vincit Amor! 16 [pageend16]BOLI SME V MARIAZELL! Viedenskí a okolití krajania boli sme na púti. Šli sme po stopách našich rodičov a starých rodičov za tým istým cieľom, hoci inými dopravnými prostriedkami. Bolo to v nedeľu 23. mája, teda v deväťdňovej príprave na slávnosť Ducha Svätého. Väčšina z nás putovala z Viedne autobusom a ostatní prišli osobnými autami. Schádzali sme sa k odchodu pod dáždnikmi a v autobuse panovala primeraná nálada. Ale vodca púte Otec Xavér nám cez mikrofón povedal jedno španielske príslovie, že vraj « na uplakané počasie treba nastaviť usmiatu tvár », a nálada sa hneď zlepšila. Cestou sme spievali mariánske piesne a modlili sme sa ruženec na rozličné úmysly. Veď svätá Cirkev a každá duša má toľko duchovných potrieb! Duchovný, ktorý spravuje pútnický chrám, pridelil nám osobitnú kaplnku, kde sme sa po- mestili a kde nás nikto nevyrušoval a ani my — nikoho, lebo v hlavnej lodi pred milostivým obrazom boli tiež pobožnosti. Aj privítal nás pred svätou omšou. Pravda, mali sme možnosť sa aj vyspovedať, veď púť je úkonom pokánia. Koncelebrovali dvaja kňazi, náš duchovný Otec Xavér a Otec Andrej Šandor, ktorý prišiel až z Ríma, aby nám povedal kázeň. V niekoľkých bodoch nám povedal, čo máme veriť a ako máme veriť. Svoje myšlienky objasňoval aj príkladmi zo života a z histórie. Svätá omša bola len polospievaná, lebo sme mali vymedzený čas. Ale my sme si veru neodpustili a spievali sme pod vedením našej ctenej sestry pani Dr. Tatiany, ktorej dal Stvoriteľ na to aj hlasovú výbavu. Po svätej omši sme sa šli posilniť, lebo aj telo potrebuje pokrm. Tam sme sa mohli porozprávať o všeličom a navzájom sa poznať, lebo s niektorými sme sa videli po prvý raz v živote. A je to duchovné obohatenie poznať sa s dobrými ľuďmi. Pred odchodom sme sa ešte raz všetci stretli v nám pridelenej kaplnke, kde sme sa modlili a spievali, a to celkom demokraticky, lebo po Otcovi Xavérovi prišli návrhy aj od Božieho ľudu, aby sme sa ešte pomodlili toto, aby sme si ešte zaspievali tamto... Verte mi, ja ako stará rehoľníčka som zažila toľko krásnych udalostí v náboženskom živote, zúčastnila som sa na toľkých nezabudnuteľných náboženských obradoch, ale veru som sa dojala, keď som videla našu mládež, mládencov a dievčatá, ktorí sa tak vrúcne modlili, spievali a sa zaujímali o duchovný život, o náboženské skutočnosti. Tvorili sme pritom ozaj jednu rodinu, kde sú deti, mládenci a starší. Lebo láska ku Kristovi nás spája a zjednocuje. A v nádeji na ďalšiu púť ostávam Vaša oddaná Bohuznáma DUCHOVNÉ A SPOLOČENSKÉ ZÁŽITKY Z VALLENDARU Odmena za štrapácie spojené s 24 hodinovou cestou zo Švédska do Vallendaru bola skutočne bohatá a sme šťastní, že sme sa mohli zúčastniť na tohoročnom vallendárskom duchovnom stretnutí. Už samotný vonkajší rámec je pre nás « severanov » príťažlivý: májové ovzdušie pútnického miesta, príroda v kvete ako aj samotné miesto stretnutia neďaleko od brehov Rýna. Mnohoročná tradícia spôsobuje, že hostitelia z « Theologische Hochschule » ako aj väčšina účastníkov sú si starí známi. Toto prispieva k príjemnej domáckej a zároveň i slávnostnej atmosfére. Vallendárske stretnutia majú svoju presne určenú náplň a majú svoju kvalitu. Niet divu, že každoročne priťahujú čoraz viac účastníkov zo všetkých kútov Nemecka ba aj z iných štátov. Zameranie je tu vertikálne a súčasne horizontálne: hľadajú sa cesty k Bohu a k blížnemu. Z toho ten rodinný duch, ktorý sa prejavuje vo vzájomnom pochopení, v dôvere a v pravej bratskej láske. Prednášková séria tohoročných prednášok bola na tému: Desatero Božích prikázaní. Kazateľ prelát Mons. Hrušovský je teologicky, filozoficky a všestranne hlboko vzdelaný a okrem toho má výnimočný dar slova. Denne tri takmer hodinové prednášky a homília pri sv. omši. Po prednáške viedol diskusiu. Jedna z nich sa pretiahla až na hodinu a pol. Poslucháči sa priam pretekali v otázkach. Tak bolo treba na ne odpovedať. Pre kresťana Desatero sa opiera o vieru v Boha, nášho dobrého Otca, ktorý miluje svoje diet- ky. Keď nám dáva príkazy preukazuje nám svoju lásku a dokazuje, že nám chce dobre. Zlí a nerozumní by boli rodičia, kotrí by svojmu dieťaťu nikdy nič nerozkázali ani nezakázali. Božie príkazy určujú náš vzťah k Bohu i k blížnemu. Keby sme sa podľa nich riadili, boli by sme si navzájom ľudskejší a náš život by bol už tu na zemi znesiteľnejší. Ako dobrý Otec chce mať svoje deti raz pri sebe v nebi. To si musíme zaslúžiť zachovávaním jeho príkazov. Boh nás nechce svojimi príkazmi zaťažovať. ale nám pomáhať, nás zošľachťovať. To je ten pravý humanizmus, ktorý nás pozdvi- huie až do hodnosti Božích die- tok. Cesta k viere, aby toto človek priial, môže bvť niekedy dlhá a kľukatá. Tí, ktorým sa pomoci k tomu vo Vallendari dostalo, zo srdca ďakujú. Popri duchovnej a nábožen- skovzdelávajúcej stránke stretnutia nemožno nespomenúť spoločenskú. Miestnv lekár Dr. Petre- je prišiel na skvelú myšlienku: výlet loďou po Rýne. Bol to však nielen výlet, ale aj púť. Dolu Rýnom bola priliehavá ká- 17 [pageend17]zeň a spievané litánie. Na spiatočnej ceste bola zábava: harmonika, husle a čardáš prišli na svoje. Večerami sa príjemne sedelo pri poháriku mozelského vína. Debatovalo sa o počutých prednáškach, o práci, o rodine, o výchove detí atď. Výmena rozličných názorov je vždy užitočná a učí nás rešpektovať, prípadne akceptovať názory iného. Iniciátorom a hybnou silou vallendárskych stretnutí je otec Strečanský. Bez neho by Vallendar nebol tým, čím je. Stará sa o hudbu a spev. Jeho vtipné poznámky vytvárajú optimistické ovzdušie. Modlime sa, aby otcovi bolo požehnané mnoho zdravia a inšpirácie do budúcnosti. Pre našu deväťročnú Andrej- ku bol Vallendar 82 veľmi významnou udalosťou. Pristúpila tam k prvému sv. prijímaniu. Vďaka vám, duchovní otcovia, ako aj všetkým účastníkom, ktorí ste prispeli, aby tento deň bol jedným z najkrajších v živote našej Andrejky. Chalupovci z Goteborgu MOJE PRVÉ SVÄTÉ PRIJÍMANIE Volám sa Andrea a keď som dobrá vravia mi doma Andrejka. Chodím do školy a rodičia majú radosť, keď prinesiem dobré vysvedčenie. Otecko lieči v nemocnici chorých ľudí a mamička rozveseľuje v národnom divadle tancom tých, čo sú smutní. Mám dvojročnú sestričku Alexandru a mamička mi vraví, že čoskoro budem mať bračeka alebo ďalšiu sestričku. Vo Vallendari som pristúpila k prvému sv. prijímaniu. Po prvý raz prišiel Ježiško do môjho srdca. Sestričky v škole a rodičia doma ma pripravovali na tento môj sviatok. Bol to najkrajší deň v mojom živote. Všetci ľudia odpovedali so mnou: verím. Ako keby aj oni pristúpili k prvému sv. prijímaniu. Chlapci a dievčatká ma viedli ako malí anjelici k oltáru. V jedálni mi spievali a blahoželali. Spolu s oteckom sme potom zahrali na husliach dve skladby. Aj pekný dar som dostala: kaplnku Panny Márie Vallendárskej. Bude mi pripomínať moje prvé sv. prijímanie. Pozdravujem všetky slovenské deti a prajem im, aby aj oni boli také šťastlivé keď pôjdu na prvé sv. prijímanie, ako som bola ja vo Vallendari. Andrejka OTEC ARCIBISKUP MONS. JOZEF TOMKO NA SLOVENSKEJ PÚTI V KEVELAERI Slovenskí veriaci zo Severného Nemecka, najmä z Porúria a z Porýnska už niekoľko rokov pravidelne putujú do Kevelaeru, kde sa uctieva Panna Mária pod názvom Potešenie zarmútených. Je to obľúbené pútnické miesto pre Nemcov a Holanďanov. Tohoročná kevelaerská púť mala mimoriadny lesk, lebo jeden z pútnikov bol aj náš slovenský arcibiskup Otec Jozef Tomko, generálny sekretár Biskupskej synody. Prišli početní pútnici nielen z rozličných kútov Nemecka, ale aj z Holandska, Belgicka a Francúzska. Na priestranstve pred bazilikou privítal Otca arcibiskupa MUDr. R. Sonák. Kyticu nádherných kvetov mu odovzdala a v mene birmovancov ho pozdravila malá Františka z Amsterdamu. Otec arcibiskup potom požehnal a zapálil pútnickú votívnu sviecu. Je to hrubá, umelecky vyzdobená svieca s nápisom: Jedenásta púť Slovákov a pod- tým je umiestnený slovenský dvoj kríž. 18 [pageend18]Otec arcibiskup Jozef Tomko zažíha votívnu slovenskú sviecu, ktorá bude pred Pannou Máriou pripomínať púť Slovákov. Na čele s touto horiacou sviecou a so zástavou Sedembolest- nej pohol sa sprievod do Kerzen- kapelle. Pri vstupe zavzneli zvuky orchestra. V Kerzenkapelle, ako to už meno hovorí, je hora votívnych sviec. Teraz tam pribudla aj naša slovenská. Otec arcibiskup ju umiestnil na pripravený svietnik pred hlavným oltárom. Pred svätou omšou pozdravil Otca arcibiskupa miestny pán farár a strážca mariánskej svätyne. Vyzdvihol, že je to česť pre Kevelaer privítať tak vzácneho hosťa a pútnika. S Mons. arcibiskupom koncelebrovali Mons. Hrušovský z Ríma a Mons. Gašparík z Paríža. Otec Strečanský viedol ceremónie, spev a hudobné časti liturgie. Slávnostnú kázeň povedal Otec arcibiskup. Vyzdvihol prítomnosť a dianie Ducha Svätého v Cirkvi a srdci každého veriaceho. Každý z nás potrebuje také Turíce, aby ho Duch Svätý osvietil a rozohrial k životu podľa evanjelia. Dojímavé boli obrady birmovania, ktoré udelil niekoľkým slovenským deťom. Popri mohutnom spoločnom speve zavzneli aj umelé skladby vokálnej a inštrumentálnej hudby. Veľa veriacich pristúpilo k sviatostiam. Po svätej omši bol v priestrannej modernej dvorane spoločný obed. Na čestnom mieste sedeli birmovanci s Otcom arcibiskupom. Chutný obed pripravili obetavé sestričky a panie z Belgicka a z Nemecka. Oni sa postarali aj o vzornú obsluhu na spokojnosť všetkých. Patrí im za to naša vďaka a obdiv. Na začiatku obeda naši hudobníci predviedli pár skladieb od Mozarta a Havdna. Potom prišiel na svoje náš hudobný dorast. « Muzicírovali » s plnou vervou. Dlho trvajúci potlesk za každým číslom patril nielen im, ale aj ich rodičom sa dostalo uznania. Našich pútnikov podmanila a priam očarila osobnosť Otca arcibiskupa. Každý mal šťastie vymeniť si s ním aspoň niekoľko viet. Každému venoval pozornosť a zaujímal sa o jeho problémy. Pravý starostlivý pastier a predovšetkým dobrý otec. Mons. Hrušovský nám vo svojom vecnom prejave predstavil pána arcibiskupa. Poukázal na jeho dôležité poslanie v Cirkvi ako generálneho sekretára Biskupskej synody. Prosil nás, aby sme mu pomáhali modlitbou. O štvrtej sme sa pobrali do baziliky, kde boli Loretánské litánie. Spievali sme ich s nadšením spolu s Otcom arcibiskupom. Pieseň Tie šaštínske zvony nás v duchu preniesla do Šaští- na a na iné pútnické miesta na Slovensku. Požehnanie so Sviatosťou Oltárnou udelil Mons. Hrušovský. Potom sa náš misionár v mene všetkých rozlúčil s Pannou Máriou, ako to robievajú naši modleníci na púti. Nechýbali ani slzy. A povedal jej: « Do videnia na budúci rok ». Otec arcibiskup nás musel opustiť, lebo o siedmej mal lietadlo v Düsseldorfe, ktoré ho odnieslo do Paríža a odtiaľ ďalšie do Bogoty, kde nasledujúci deň predsedal konferencii juhoamerických biskupov. My sme ešte ostali do neskorých večerných hodín. Veď tak dobre sa pospolu cítime a máme si toho veľa čo povedať. Potom sme sa poberali každý svojou stranou s hrejivým pocitom spolupatričnosti, pookriatí na duchu a posilnení vo viere. V spomienkach sa budeme často vracať k tomu peknému a na dojmy bohatému dňu. Ďakujeme vám, Otec arcibiskup, že ste zavítali medzi nás, že ste s nami putovali. Jeden z pútnikov SYMPÓZIUM ÚSTREDIA SLOVENSKÝCH KATOLÍCKYCH INTELEKTUÁLOV Slovenská verejnosť v zahraničí berie s potešením na vedomie každé podujatie, ktoré sleduje podporu, udržanie a rozvoj našich národných hodnôt. Ci už myslíme na veľkonočné stretnutia slovenskej mládeže na chate « Tatry » neďaleko Freiburgu, alebo na pobyt mladších i odrastenej ší ch pri mori alebo na zasnežených horách, vždy ide — popri telesnom osviežení a utužení zväzkov slovenskej spolupatričnosti — aj o vzácne príležitosti všestranného ľudského a kresťanského rastu. 19 [pageend19]Nezaostávajú ani naši katolícki intelektuáli. Verní zdravým tradíciám predchádzajúcich generácií, ktoré udržiavali krok s ideovými prúdmi svojej doby, a najmä prostredníctvom Pax Romany sa zúčastňovali na medzinárodnom hnutí katolíckej mládeže, v rámci Ústredia slovenských katolíckych intelektuálov (ÚSKI) sa vynasnažujú združovať a formovať v cudzine žijúcich príslušníkov slovenskej inteligencie. Vo švajčiarskom Dullikene pri Oltene sa konalo 29. a 30. mája 1982 VI. sympózium ÚSKI, ktoré mohlo uspokojiť obetavých organizátorov. Turíčna atmosféra a milá jarná príroda okolia Franziskushausu priaznivo naladila prítomných, aby sa zahĺbili nad ústrednou témou sympózia Mier a sloboda, ktorej boli venované všetky prednášky i duchovné úvahy tohto stretnutia. Problematikou mieru a slobody v kontexte národného vývoja Slovákov sa zaoberal referát prof. Dr. Jozefa M. Kirschbau- ma. Keďže autor pre zdravotné dôvody nemohol byť prítomný, jeho text prečítal Dr. Jozef Šrámek. O porušovaní náboženskej slobody vo všeobecnosti a najmä v súvislosti s terajšou situáciou na Slovensku nás vecne a pútavo informoval Dr. Anton Hlinka. Dr. Imrich Kružliak na pozadí osudov pokoja a slobody, resp. ich porušovania v dejinách, poskytol nám poučenie, ktoré z toho vyplýva pre ľudstvo na konci tohto pohnutého 20. storočia. Tézy a uzávery prednášateľov boli doplnené a uživotnené hodnotnými a neraz živými diskusiami v pléne, do ktorých zasiahli účastníci sympózia, čo došli do Dullikenu zo Švajčiarska, Nemecka, Rakúska a Talianska. Na tému mieru a slobody sa zamerali aj obidve duchovné úvahy, ktoré odzneli pri konce- lebrovaných bohoslužbách po- Pohľad na časť účastníkov čas sympózia. Predniesli ich prof. Dr. Milan Ďurica (zastúpil Otca biskupa Dr. Dominika Kaľatu, v tom čase v USA) a Mons. Dr. Jozef Vavrovič. Sympózium sa zavŕšilo tým, že predseda ÚSKI Dr. Ján Gun- čaga udelil zlatú putovmi cyrilo- metodskú medailu a diplom ÚSKI na rok 1982 prof. Dr. Jozefovi Kirschbaumovi. Veľmi sme ľutovali neprítomnosť tohto nášho popredného národného pracovníka. Laudatiu na jeho osobu a dielo povedal Dr. Imrich Kružliak. Spoločensky dôležitou zložkou celého podujatia boli priateľské stretnutia pri spoločnom stole, ako aj záverečné posedenie pri speve slovenských piesní a družnom rozhovore účastníkov. Bolo ich tohto roku na 90-100 osôb. Nesporne pozitívnym faktom bola pekná účasť mladej slovenskej inteligencie. Počas stretnutia sa konala aj pracovná schôdza predsedníctva ÚSKI. Okrem vybavovania bežnej agendy sa rokovalo o utvorení osobitného fondu, ktorý by slúžil podporovaniu literárnej a vedeckej činnosti slovenských študentov v zahraničí. — jévé — sympózia. Foto J. Bernadič. K PÄŤDESIATKE OTCA ŠTEFANA ŠILHÁRA, SDB Otec Štefan Šilhár sa narodil 2. júla 1932 v Pezinku na Slovensku. Svoje gymnaziálne štúdiá urobil v Bratislave, Modre a Trnave. Do saleziánskej spoločnosti vstúpil roku 1948. Na konci roku 1951 pre známe okolnosti odišiel do zahraničia, aby 20 [pageend20]mohol dokončiť svoje štúdiá za kňaza. Po zakľúčení potrebných filozofických štúdií v Taliansku, predstavení ho poslali na predpísanú didakticko-pedagogickú prax na dva roky do Francúzska a potom na jeden rok znova do Talianska. Cez každé prázdniny, počas štúdia teológie, dopĺňal túto prax v Nemecku. Po skončení teologických štúdií v severnom Taliansku bol 1. júla 1959 vysvätený za kňaza. Roku 1963 obsiahol v Anglicku, v Oxforde, s vyznamenaním rečový diplom z angličtiny. Vyššie filozofické štúdiá absolvoval na univerzitách v Turíne a v Ríme, kde bol promovaný za doktora. Ústredná časť jeho doktorskej práce: « La filo- sofia delia liberta nella dottrina di Joseph De Finance » (Filozofia slobody podľa náuky Jozefa De Finance) vyšla tlačou. Bol viackrát na štúdijnej a kňazskej výpomocnej praxi v Anglicku, Nemecku, v Spojených štátoch amerických a v Kanade. Už ako študent sa zaoberal hudbou a publikoval články a básne v slovenských mládežníckych časopisoch. Neskôr okrem niektorých svojich prác v slovenčine a taliančine, publikoval svoje preklady z angličtiny, francúzštiny, nemčiny, taliančiny a latinčiny. V posledných dvoch desaťročiach pôsobil ako kňaz a profesor pár rokov v severnom Taliansku a potom, doteraz, v Ríme. Dôstojnému pánovi prof. dr. Štefanovi Šilhárovi, SDB, z príležitosti jeho životnej päťdesiatky želáme i naďalej veľa zdravia, Božieho požehnania a apoštolskej účinnosti v jeho kňazskej, profesorskej a tvorivej práci a to i v duchovný prospech nášho drahého Slovenska, ktoré on tak veľmi miluje. DARVINIZMUS - ZA A PROTI (K storočnici úmrtia Ch. Darvina) 19. apríla 1882 umrel Charles Darwin. Teória však, ktorá nesie jeho meno, neumrela. Naopak, je stále aktuálna a vyvoláva ešte i dnes vášnivé diskusie. Stojí to za to venovať im v tomto « darwinovskom roku » trochu pozornosti. Nepôjde mi, pochopiteľne, o predstavenie vedeckej diskusie medzi biológmi druhej polovice 20. storočia. K tomu mi chýba kompetencia. Co by som však v krátkosti chcel naznačiť, je staronové nedorozumenie, ktoré nie a nie zniesť zo sveta. Typická je preň epizóda, ktorá sa odohrala necelých osem mesiacov po vydaní Darwinovho diela Vznik druhov. Jej protagonistami boli anglikánsky arcibiskup Wilberforce z Oxfordu a paleontológ Thomas Henry Huxley. V Britisch Association for the Advancement of Science v Oxforde prišlo v spoločnosti asi 700 ľudí k diskusii, v ktorej Wilberforce vraj s nenapodobiteľnou živosťou a netaktnosťou napadol Darwina a Huxley ho. Svoju zúrivú polemiku zakončil otázkou: « Aj napriek nebezpečenstvu byť roztrhaný na kusy, predsa by som sa vás chcel, pán Huxley, opýtať, či ste naozaj presvedčený, že pochádzate z opice. A ak áno, bol by som vám vďačný, keby ste sa vyslovili či opica prišla do vašej rodiny zo strany starého otca alebo starej matere. » Huxley na to odpovedal dlhšou rečou, ktorú zakončil slovami, že « nie je pre človeka nijakou hanbou mať za predka opicu. Co sa mňa osobne týka, jestvuje len jeden predok, za ktorého by som sa hanbil: totiž muž, ktorý sa mieša do vedeckých otázok, o ktorých nemá ani poňatia. » Tento príklad ostane paradigmatický pre diskusiu o Darwinovi — z dôvodu, ktorý jedna strana príliš hlasno deklamuje a ktorý druhá veľmi dôsledne zamlčuje. A to je svetonázor. Lebo problém evolucionizmu nie je vecou čisto biologickou, ale vrhá tieň aj na oblasť filozofie a teológie. A ináč to ani nemôže byť. Lebo biológ je súčasne aj mysliacim človekom, ktorý z toho alebo onoho dôvodu spontánne alebo reflexne vyvádza správne alebo nesprávne dôsledky — podľa toho, ako sa to hodí do systému jeho životných názorov. Ľudia sa pritom tak často riadia zásadou: « Co nesmie byť, nemôže byť » (Christian Morgenstern Palmström). Svetonázorové, a teda v biologickej oblasti ne- vecné dôvody, premiešané záujmami a vášňou, spôsobujú, že nikto nechce počúvať iného a naučiť sa niečo od neho. Celá jeho starosť spočíva v tom, aby zosmiešnil protivníka a nasadil mu somárske uši. A tak na jednej strane sedia darwinisti, ktorí prijímajú evolučnú teóriu bez akejkoľvek rezervy, vyhlasujúc ju pre seba a pre iných za záväzné krédo. Každého, kto by sa opovážil čo i len myslieť na jeho spochybnenie, vyhlásia za kacíra a reakcionára (Albert Wellek), nech by to boli hneď biológovia takého mena, ako Ludwig von Bertalanffy alebo Adolf Portmann atď., ktorí darwinistom vyčítajú, že pre nich nejestvujú prísne vedecké kritériá, vlastné každej disciplíne, hodnej prívlastku vedecká. 21 [pageend21]Co by vraj bolo z fyziky alebo chémie, keby postupovala podobným spôsobom? Okrem toho zabúdajú, že ide vlastne iba o teóriu, a nie o vedecky dokázanú skutočnosť. To priviedlo dokonca i nebio- lóga Athura Koestlera k sarkastickej poznámke, že darwinisti prijímajú evolučnú teóriu ako evanjelium, a to napriek tomu, že vybočí z cesty všetkým podstatným otázkam. Na čosi podobné narážal istý anglický vedec, keď povedal: « Toto sú, páni, teórie, na ktorých sa zakladajú moje skutočnosti. » Vrchol ničivých úsudkov o darwinizme tvorí výrok Jacoba von Uekskruella, známeho biológa, ktorý povedal, že svet sa po Darwinovi stal sprostejším. Na druhej strane treba však povedať, že darwinisti svojím vášnivým a nekritickým hodnotením evolučnej teórie sami provokujú takéto a podobné úsudky. Vo svojej priam sektárskej zanietenosti nie sú schopní pripustiť medzery vo svojej teórii a predstavujú ako historickú danosť a udalosť to, čo vlastne je iba pokusom o vysvetlenie vzniku a rozvoja fenoménu, nazývaného životom. Každého, kto zapochybuje o ich tvrdení, oberajú o právo ozvať sa pri vedeckých diskusiách. Často však idú ešte ďalej. Z toho, čo nazývajú vznik druhov, vyvádzajú potom dôsledky filosoficko-teologické, ktoré by sa dali v krátkosti zhrnúť do tejto formuly: Mutácia plus selekcia je jedinou tvorčou silou vo vesmíre. Jej vďačí svet za to, že je a aký je. Darwinizmus sa takto stal synonymom ateizmu. Biblia je preň mýtom a teológia ilúziou alebo pseudovedou. A práve tu slovo kritiky. Vyslovil by ho úplne tak Darwin ako hociktorý vedec, ktorý si je vedomý hraníc svojho vedeckého bádania, ktorý to má jasné v hlave ohľadom metódy vedeckého výskumu. Nikto predsa nebude za náklade svojich štúdií z oblasti napr. kryštalografie definovať kritériá na posudzovanie literárneho diela Vajanského. Lebo si povie: Na to nie som kompetentný. Ak si dajaký biológ na základe svojich morfologických štúdií dovolí povedať úsudky o teológii a filozofii, podujíma sa na niečo, na čo nemá prípravu. Medzi prvými, ktorí by ho za to odsúdili, by bol sám Darwin, azda nie na prvom mieste preto, že bol — na sklonku života — veriacim človekom, ale preto, že jeho dielo z oblasti prírodných vied nemalo za cieľ vyvolať ani teologické, ani filozofické diskusie. Jemu šlo iba o vysvetlenie prírodných javov v biologickej oblasti. A o to ide aj všetkým serióznym vedcom. A v oblasti vedeckého výskumu biológie im ide len o to. Biológia, a vôbec každá prírodovedecká disciplína, o Bohu mlčí. Lebo otázky o Bohu, o stvorení, o podstate ľudskej bytosti a jej mimočasovom a či večnom osude do nej nespadajú. Prirodzene, že môže byť pre prírodovedca stálou inšpiráciou náboženských intuícií, ba ho môže i utvrdzovať v jeho náboženskom presvedčení, ale iba nepriamo. Zo svojej vedeckej disciplíny nemôže čerpať dôkazy o jestvovaní Boha, úplne tak ako neveriaci nemôže z nej čerpať dôkazy o jeho nejestvovaní. I keď je mimo diskusie, že skutočný vedec, prírodovedec, nacháza vo svojom výskume neporovnateľne viac dôvodov k viere v Boha ako k nevere v jeho existenciu. Toto je dôvod, prečo jestvujú darwinisti aj medzi kresťanskými vedcami, najmä katolíkmi a evanjelikmi. Tvrdá konfrontácia s vývojovou teóriou na konci minulého a začiatkom nášho storočia ich priviedla k vyjasneniu vlastnej teologickej a či biblickej pozície ako i k presnému definovaniu toho, čo je danosťou vedeckej biológie. Počiatočné nedorozumenie sa odstránilo a vývojová teória medzi teológmi a filozofmi sa stala vecou voľnej diskusie. Na oboch stranách sú vedci zvučného mena, ktorí sú úplne tak teológmi ako biológmi darwinistického, alebo aspoň evolučného razenia. Spomeňme tu len jedno jediné meno: Teilhard de Chardin. Ak medzi kresťanmi a evolucionistami jestvuje dnes neúprosná diskusia, tak potom ide na jednej strane o predstaviteľov kresťanských vierovyznaní, známych pod menom fundamentalisti alebo pietisti a na druhej strane evolucionistov každého druhu a zamerania. V tejto diskusii nieto nateraz nijakej nádeje na dorozumenie, predovšetkým preto, že títo kresťania berú slovo Biblie doslova, nepripúšťajúc to, k čomu sa už dávno prepracovali katolíci v tlmočení biblického zjavenia. Podľa nich Sväté písmo nie je učebnicou ani prírodných vied ani dejín ani nijakej inej vedeckej disciplíny. Preto sa dnes v katolíckej cirkvi nezopakuje scéna oxfordskej diskusie medzi predstaviteľom cirkvi a zástancom dar- winizmu. Fronty sa definovali a pre toho, kto chce vidieť, jestvuje demarkačná čiara medzi danosťou vedy a požiadavkou viery, medzi tým, čo je výlučne predmetom prírodovedeckého bádania a tým, čo je výlučným predmetom bádania teologického, prípadne filozofického. A. Hlinka TRAGICKÁ SMRŤ MISIONÁRA Dňa 27. apríla t.r. zomrel v Ghane misionár ver- bista Otec Jozef Skorupka, Američan slovenského pôvodu. Narodil sa r. 1917 vo Wallingtone, USA. Za kňaza bol vysvätený v Techne r. 1947. V nasledujúcom roku odišiel ako misionár do Ghany, kde veľmi apoštolsky pôsobil. Pred vstupom k misionárom verbistom študoval tri roky na technickej škole. Nadobudnuté technické vedomosti využíval aj v misionárskej práci. V ten aprílový deň opravoval strechu školskej budovy, ktorá zrazu pod ním povolila a náš misionár spadol tak nešťastne, že na ceste do nemocnice skonal. Bol známy ako skromný pracovník, jednoduchý vo svojom osobnom živote, ale veľmi láskavý a starostlivý o druhých. Nech mu je Pán večnou odmenou! 22 [pageend22]MUŽ DÔVERY Takto nazval pápež Ján Pavol II. sám seba. O tomto mužovi dôvery píše strhujúcim spôsobom Vendelín Slugeňov vo svojej knihe: « Das Drama auf der Piazza San Pietro vom 13. Mai 1981 im Lichte Fatimas » (Dráma na námestí svätého Petra 13. mája 1981 vo svetle Fatimy). Kniha je reportážou o atentáte na Svätého Otca, ale autor tu napísal omnoho viac, než len reportáž, na základe bohatého a mnohostranného materiálu. Prvé kapitoly sú také živé, že sa priamo cítime účastníkmi týchto udalostí. Ale aj tu je dej prešpikovaný výrokmi Svätého Otca a udalosťami z jeho života, takže dielo pôsobí ako biografia tohto obdivuhodného muža, ktorý sa stal zástupcom Ježiša Krista pod plášťom Matky Božej. Dráma Jána Pavla II. sa začala vlastne už v októbri 1917, ba ešte skôr, pred pádom prvých rodičov, pri zhodení vzbúrených anjelov do pekiel. Tento hanebný čin je ťažko motivovať ideologicky. Je to diablov útok na sluhu Božieho, útok Zla proti Dobru a Láske. Láska, to nie je len citové vzrušenie, je to aktívna vôľa chcieť každému len dobre. Ján Pavol II. za svojho krátkeho pontifikátu dokázal, že je svedkom tohto evanjeliového posolstva a iste preto vzbudil toľko sympatie u všetkých ľudí dobrej vôle na zemi, bez rozdielu rás a vierovyznania! Ale preto aj vydráždil diabla k útoku! Pretože autorovým úmyslom bolo osvetliť celú drámu v zornom uhle fatimských udalostí, venuje veľkú časť knihy zjaveniam Panny Márie vo Fatime v roku 1917 a tiež vnútornému vývoju pápežovej mariánskej úcty, ktorá vyvrcholila v hesle «Totus tuus ego sum ». Ak sa obzeráme okolo seba, vidíme, že dnes svet potrebuje Máriinu pomoc viac, ako kedykoľvek predtým. Vie to aj Boh a preto nám poslal tohto pápeža, ktorý dal nielen seba, ale celý svet do ochrany Matky Božej. Kniha v prvej časti uvádza mnohé kázne, správy o atentáte, listy veriacich, všetky prejavy záujmu a solidarity, najmä však tlmočí jednu z najväčších vln modlitieb, aké kedy svet poznal. V druhej časti potom otrasným spôsobom dokumentuje to, čo Panna Mária predpovedala, ak sa svet nepolepší a neprestane urážať Boha. Musíme myslieť na svätého Pavla, ktorý píše, že na svojom tele dopĺňa utrpenie Spasiteľovo. Uvedomujeme si, že svet sa dá vykúpiť jedine utrpením a obeťami. Po výstrele na námestí svätého Petra spontánne ožíva fatimské posolstvo: modlitba svätého ruženca, obeta za blížneho. Sám Svätý Otec rozvíri! hladinu etablovaného kresťanstva svojím veľkorysým odpustením v duchu evanjelia. Už neplatí « oko za oko », ale platia Ježišove slová: « Milujte svojich nepriateľov... » a tiež: « Po tom svet pozná, že ste mojimi učeníkmi, keď sa budete milovať... » Tak ako je Božie kráľovstvo kráľovstvom pokoja, ríša diablova je ríšou nenávisti a strachu. Diabol rozosieva strach všade tam, kde položí svoju nohu, ale « nebojte sa, vo svete budete mať súženie, ale ja som premohol svet ». Tam, kde je pokoj Boží, je aj láska a za túto hranicu sa diabol nedostane. Je to Das Dránu aut der Piazza San Pietro vom 13. Mai 1981 im Liebte Fatimas nedobytná bašta. Sú to tí, ktorí dôverujú Bohu, zostávajú v Jeho láske a On zostáva s nimi v Ježišovi Kristovi až do skončenia sveta. Na týchto nebojácnych dnes čaká svet. Bol ním páter Kolbe, je ňou matka Tereza a je ním aj Svätý Otec. Kniha je nakoniec výzvou k prehĺbeniu mariánskej úcty, aj v tom je jej veľký prínos. Lebo kým teológovia diskutujú o Nej, zatiaľ Ona pomáha Božiemu ľudu a vedie ho spolu so svojím Synom k Otcovi, aby nakoniec « všetci jedno boli ». Na záver sa autor pýta, či môže byť vôbec pokoj vo svete, kde sa nezabíja len ľudský život (terorizmus, vojny, nenarodené deti), ale aj svedomie? Tu uvádza výroky « vyhnancov z raja » a svedectvá bývalých ateistov, ako: « Komunizmus je najneľudskejším systémom » (Amalrik) alebo: «Totalitárna ideológia bojuje nielen proti náboženstvu a nekomunistom, ale proti životu vôbec... My sme Boha nehľadali (veď sme dietky ateistických rodičov), lebo sme Ho nepoznali, ale On hľadá a nachádza nás. Toto je najväčšia pravda o našom obrátení» (Goričeva). Aká je tu naša úloha? Na to nám dala odpoveď Panna Mária už vo Fatime: Modlime sa svätý ruženec, chráňme sa hriechu, konajme pokánie a obetujme sa aj za druhých, prestaňme urážať Boha, ktorý už je toľko urážaný... Máriina výzva k pokániu pripomína svätého Jána Krstiteľa, len je omnoho naliehavejšou. Kniha vyznieva ako chválospev modlitby, bez ktorej by sa nebola zrodila ani táto kniha a za ktorú autor v závere knihy ďakuje. Knihu vydalo nakladateľstvo PRO FRATRIBUS v Koblenzi a vrele ju oporúčam každému, kto číta plynné po nemecky. Eva Piesková 23 [pageend23]Niečo o nočných dravcoch Či ide o okrídlencov a či o štvornožcov, či sú ozbrojení kosákovitými pazúrmi a či kladivovými dlahami, domyslite si na konci! Teraz čítajte! « Kto nemiluje, ten má večný strach», hovorí Šprinc v najnovšej zbierke, ktorá čoskoro vyjde z tlače pod názvom Z diaľky. Vari ho inšpirovali slová prvého Jánovho listu: « V láske nieto strachu, lebo dokonalá láska nepozná strach» (4,18). Strach je jeden z viacerých znakov bytia a žitia bez lásky. Oslabuje ducha i telo, otriasa osobnosť a vyvoláva čudné a čudácke reakcie. Stály strach zapríčiňuje psychické i organické poruchy. Preto nie div, že v režimoch bez Boha — teda bez lásky — strach množí zákazníkov liečebných ústavov. Keď sa človeka zmocní náhly strach, obyčajne skríkne, a krikom si uvoľní. Veď aj duch potrebuje uvoľňovacie klapky pre vnútorné vzruchy. Ale čo si počne, kde sa nesmie kričať? V slobodnom svete trápne na nás pôsobí správanie návštevníkov z domova, ktorí sa najprv poobzerajú, ak chcú niečo povedať. Všade nesú svoj strach pred sliedičmi a odpočúvacím zariadením, strach z medziľudských stykov, z vlastných gest a slov, z pravdy a úprimnosti. Ďalšou známkou ovzdušia bez lásky je vzájomná nedôvera. Veď ako môžem prejaviť dôveru tomu, kto mne nedôveruje, komu naočkovali nenávisť voči mne a tobôž o kom viem, že by nečestne a zištné ťažil z mojej dôvery ako udavač? Kto sa osmelí otvoriť srdce a ústa v prostredí s odpočúvacou službou, ktorá upodozrievavo vysvetľuje a podáva « hore» aj nevinné prejavy? Preto aj uprostred davu, najmä navzájom si neznámych osôb, panuje ticho cintorína, lebo dôvera odumrela a je pochovaná. Hlboko. Nie v hrobe, ale v srdci. Ťažko je nám vžiť sa do bolesti rodiča, ktorý sa obáva prejaviť vlastnému dieťaťu, lebo vie, že súdružka učiteľka z karierizmu číha na jeho výpoveď, aby zneužila detskú prostořekost’. V takom prostredí nieto pôdy pre priateľstvo. Preto sa čiaha po jeho náhradke, po takzvanom súdružstve. Slovo priateľ je príbuzné so slovesami « priať » a « prijať », ktorých význam je nám taký blízky. Ale sú- družstvo?... Je čosi ako súhvezdie, čiže skupina hviezd, vzdialených od seba na slnečné roky, alebo ako súostrovie, čiže skupina ostrovov, oddelených od seba morskými kanálmi. Bez lásky odumiera zmysel pre spoločenskú spravodlivosť, a tak verejní profesionáli sa stávajú obeťami bezočivého úplatkárstva. Kde nieto lásky, tam bujnie ľahostajnosť voči vlastnému poslaniu a nezáujem o jeho adresátov. A tak sa úplatkárstvo rozmohlo na spoločenskú chorobu, nad ktorou domáca tlač roní krokodílie slzy. Občan našej vlasti nedôveruje ani zákonom. Duchovnému, ktorý sa dovolával ústavou zaručených práv, aparátnik odsekol, že « ústava je pre zahraničie ». Pospolitý občan u nás nedôveruje štátnym ustanovizniam, lebo ho už neraz ošmekli. Z pocitu neistoty a nedôvery investuje do všeličoho, najmä do žalúdka. Lebo nikto ho nemôže obrať o to, čo zje. Podobá sa onomu bratislavskému chlapcovi, ktorý za akúsi službičku dostal od Amerikána strieborný poldolár. No hneď ho prehltol, aby oň neprišiel, lebo zneďaleka sa díval policajt. Pravda, doma vznikol problém, ako poldolár dostať von. A zakľúčenie? « Otvorte dokorán dvere Kristovi! » Vpusťte dnu lásku! Tak zmizne strach, nedôvera a ich príbuzenstvo, ako miznú noční dravci pri východe slnka. Gorazd Zvonický SLOVENSKÉ HLASY z Ríma ROČNÍK XXXI - 1982 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunale di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme. Rediguje redakčný kruh. Výkonný redaktor Andrej Pauliny. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo švajčiarsku a vo Švédsku na adresy tamojších slovenských katolíckych misií. V Argentíne poslať na adresu pani Agnešky Borisovej, Calle Corrientes ,5943, 1414 Buenos Aires. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseelsorge, Graben 13-1-49, 1010 Wien. V USA na adresu Rev. Ján Qndič, 18. S. Chestnut St., TRESCKOW, Pa. 18254. Naša adresa: Istituto Slovacco dei Santi Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Santi Cirillo e Metodio — Roma. Tlačí Typografia Ugo Detti, via Giroläfno Savqnarola 1, - 00195 Roma. [pageend24]