Y K - 2 3 1 časopis Klubu bývalých československých vězňů v exilu Ročník 1. číslo 6 Duben 1986 Slovo předsedkyně ZPRÁVA TÉMĚŘ VÝROČNÍ Zdá se to neuvěřitelné, ale za krátký čas naše organizace dovrší první rok své působnosti a tak je opravdu na místě informovat členy souhrnnou zprávou o roku takřka uplynulém. Z počátečních zmatků, kdy jsme se považovali za kanadské Sdružení, nás vlastně vyvedl dopis p. Komínka, datovaný 2. 6. 1988, kde říká: “Také víme, že Sdružení býv. pol. vězňů (organizace v Kanadě) je inkorporovaná organizace u kanadských úřadů a taktéž její jméno nemůže být používáno jinou skupinou lidí než těch, kteří toto jméno zaregistrovali.” Tato cenná informace nám vlastně určila další cestu. Kanadským Sdružením jsme nemohli být — stali jsme se tedy K-231 v exilu. Prvním činem bylo zaregistrování u úřadů, což asi za dva měsíce bylo ukončeno. A tak jsme se s chutí pustili do úkolů, které řádně zvolenému výboru uložila členská schůze. Proti pražskému K-231 má K-231 v exilu samozřejmě jinou náplň. Tenkrát šlo o uznání státu politických vězňů a o informování národa o pravdě kriminálů let padesátých. Dnes je naše organizace orientována na pomoc stárnoucím a nemocným spoluvězňům doma i v zahraničí a samozřejmě informovat — tentokrát krajanskou exilovou veřejnost — o dobách našeho věznění uveřejňováním historických a dokumentačních materiálů v časopisu organizace. Výboru bylo rovněž uloženo získat finanční prostředky pro oba úkoly — jak pro pomoc domů, tak pro časopis. Za tím účelem vznikla myšlenka “fund- raising” parties. Bylo jich několik a každáz nich měla jiný ráz. Ale jeden motiv byl společný všem (kromě získávání peněz). Rádi jsme se setkávali a těšili se na společné podniky. Společné starosti s organizováním a společná práce z nás udělala zase dobrý, přátelský celek. Typickým příkladem byla naše Barborka, na niž budeme dlouho vzpomínat. Na tomto místě se musím zmínit o Kruhu přátel K-231. Je to neoficiální spolek manželek, příbuzných a přátel našich členů a jak název napovídá, také našich přátel. Byl ustanoven krátce po vzniku K-231 a je velkou oporou pro celou naši organizaci. Podporu našich doma jsme nazvali Vánoční akcí. Ohlas z domova byl a je neuvěřitelný. Ty peníze samozřejmě přišly všem vhod, ale dominantou odezvy je: “zůstali jsme si blízcí, čas a prostor nás nemůže rozdělit”. Do krajanského života jsme se zařadili členstvím v koordinační komisi krajanských spolků. Spolu s legionáři jsme se zúčastnili Čs. dne na Masaryk- townu, demonstrace před torontskou radnicí v předvečer 21. srpna, oslav v hale sv. Václava 28. října. Též večeře na počest O. Jelínka, ministra multikul- turalismu. Měli jsme možnost si s ním popovídat, zavzpomínat na mistrovství světa v krasobruslení v Praze, kdy Oto se sestrou Marií vyhráli zlatou. Předali jsme mu “Solution Gamma” od Jaroslava Brodského. K 21. srpnu jsme zaslali děkovnýdopis prezidentu Rakouska, p. R. Kirschlágrovi za poskytnutou pomoc čs. uprchlíkům v r. 1968. S radostí jsme přijali zprávu o nedávném propuštění J. Javorského. Náš dopis prezidentu USA R. Reaganovi s prosbou o intervenci za J. J. byl jistě jen kapkou, ale z podobných kapek a kapiček vyrostla celá akce, která vyústila v jeho propuštění. Zúčastnili jsme se též dopisové akce R. Reaganovi u příležitosti jeho setkání s Gorbačevem. Časopis K-231 vychází, jak bylo určeno členskou schůzí, každé dva měsíce. Dosáhl velmi dobré úrovně. Jádro tvoří historicko-dokumentační část, která má velký ohlas nejen v radách bývalých spoluvězňů. Články Karla Paláta “První popravy na Cejlu” a Zdeňka Slavíka “Vzpoura” byly otištěny v tiskovém přehledu Radia F.E. Ota Rambousek se svým seznamem našich popravených donutil mnohé, že vzali pero do ruky a ozvali se se svými vzpomínkami, připomínkami a doplňky k Otovu článku. Mapa věznic v tomto čísle je unikátní. Podílelo se na ní mnoho členů i nečlenů K-231. Článek Jana Drahoty pomohl rozšířit pravdu o Jižni Africe. A tak se zdá, že náš časopis opravdu plní své poslání — spojitá informovat všechny, kteří jsme našli nové domovy v různých koutech světa. Přes Hlas Ameriky jsme měli možnost vzkázat vá- [pageend1]noční pozdravy domů, našim bývalým spoluvězňům. Zdeňku Otruboví se podařilo v naprosto nepřipraveném projevu vhodnými slovy vyjádřit naši oddanost a věrnost těm, s nimiž jsme sdíleli tvrdost minulosti, ale kteří bohužel nemohou sdílet s námi naši svobodnou přítomnost. Stanovy, jejichž návrh vypracoval Jan Kůstka, byly rozeslány všem členům a čekáme na připomínky, aby mohly být předloženy ke konečnému schválení členské schůzi 7. 6. 1986 v Torontě. Určitě jsem na mnoho věcí zapomněla, ale podstatné jsem napsala. Káčko má za sebou skoro rok poctivé práce. Našli jsme svou cestu. Slušnost, kterou jsme dali Káčku do vínku, se osvědčila. Přežili jsme a přežíváme útoky, které se snaží zdiskreditovat nejen název naší organizace, ale i původní K-231 v Praze, naši činnost a mnohé členy. Káčko žije, má se k světu a je v rukou nás všech, jaké bude v příštích letech. Pozdravuji vás všechny s přáním mnoho zdaru. Eda Jarošová-Ottová Ota Ulč Pár slov o rehabilitacích Dostal jsem otázku, zda rehabilitace, jíž se přece jen dočkala řada lidí, zejména v roce 1968, byla dobrá věc. Zarazil jsem se a prohlédl si tázaného, zda si ze mně dělá blázny, či zda on se pomátl. Vysvětlil otázku: Člověk, který se pro politiku dostal za mříže a odsoudili ho u Státního soudu, se stal politickým vězněm. Když ale po letech rozsudek zrušili, oběť zrehabilitovali, to tedy znamená — mohlo by znamenat, že i odlepili náplast, Kainovo znamení či velmi čestné označení “politický vězeň”. A co že já na to. Inu, soudcem už nejsem víc než čtvrt století, trestním právem jsem se nezabýval a v době rehabilitací jsem už byl daleko pryč od Československa. Nicméně na otázku se pokusím odpovědět. Poté, co rozsudek vejde v právní moc, lze jím pohnout jen dvěma způsoby: 1. obnovou (došlo k objevu fundamentálního důkazu, že zavražděný např. není zavražděn, ale pase ovce v Austrálii); 2. stížností pro porušení zákona (soudce z krádeže udělal sabotáž, ze soulože znásilnění, nebo též naopak, neboť soudce se podařilo podplatit). Rehabilitační řízení tedy bylo specificum doby, vypořádat se pod tlakem oné doby, vypořádat se poctivě či jen symbolicky s “přehmaty kultu osob- npsti”. V řízení se měly přezkoumat okolnosti původního procesu a dojít k rezultátu: ke změně rozhodnutí, zrušení rozsudku, zrušení odsouzení. Odsouzený viny zbaven, verdikt anulován, v případě falešného přiznání, vynuceného násilím; v případě použití falešných důkazních prostředků (falešní svědci, falešné dokumenty, padělky, atd.); v případě provokace (zatažení do bogus protistátní skupiny). V tomto posledním jmenovaném případě jde o t.zv. nezpůsobilý pokus: i kdybych se byl dychtil protistátní činnosti dopustit, dopustit jsem se nemohl, však organizátor byl estébák provokatér. Stejně tak nemohu spáchat pokus trestného činu travičství, dám-li tchýni do kávy cukr, v přesvědčení, že bude mít účinek strychninu. Rehabilitace ruší původní odsouzení: bylo nespravedlivé, nevinný člověk odsouzen — nebo vina nebyla tehdy u soudu prokázána; ač přece není vyloučeno, že dotyčný skutečně nespáchal žalovaný čin. Ale nedokázali jsme mu to. Též nutno se zmínit o alternativě rehabilitací, kdy odsouzenec je ex post facto zproštěn z provinění jednoho druhu, ale nikdy nebyl žalován pro zločiny jiné, třeba i značně závažnější (Slánský, Reicin, Šváb a takoví tu člověku přijdou na mysl). Co činí vězně “politickým vězněm”? Patří titul jen těm, kteří si hozasloužili antikomunistickou činností, jež je přivedla za mříže? Neznamená dokonce i v těchto případech, že rehabilitací přestali být politickými vězni? Taková argumentace se mi zdá být nespravedlivá až nesmyslná. Domnívám se, že kardinální je fakt politicky motivovaného uvěznění. Občan připraven o svobodu, mládí, zdraví, trpěl, stal se muklem, ztratil nenahraditelnou část života. A proto nemám příliš potíží pokládat za politického vězně i člověka naprosto nepolitického, co se dostal ke kutání jáchymovského uranu zásluhou lživého udání zlé domovnice. A na protipólu zůstává tvor, v ilegalitě velmi činný, protizákonně se prosazující, zvěd, sabotér, velezrádce, jehož komunisté ale nikdy nechytli, neuvěznili a tedy politickým vězněm se nemohl — a jistěže i nechtěl — stát. Většina postižených je ovšem vzdálena od obou uvedených extrémů. Byli odsouzeni za učiněné (pokus o přechod hranic), odsouzeni za víc než učiněné (týž pokus kvalifikován jako pokus o velezradu, že kdyby utekl, dal by se naverbovat Američany a bojoval by diverzantsky atd.), odsouzeni za neučiněné, ale nežalováni za učiněné. Na původní otázku by se dalo odpovědět ještě značně košatěji, ale slíbil jsem, že tohle bude povídání jen o pár slovech. O 2 [pageend2]Dne 7. března isme vzpomněli 136. narozenin zakladatele a tvůrce jednotného, nedílného Československa — T. G. Masaryka. O T.G.M. bylo už napsáno a řečeno tolik, že něco nového už lze těžko přinésti. My v K-231 se hlásíme k jeho odkazu a VĚRNI ZŮSTANEME. Josef Lněnička Zamyšlení nad seznamem Ve čtvrtém čísle časopisu K-231 v článku Oty Rambouska “Předvánoční zamyšlení” je uveden neúplný seznam našich popravených. Tento seznam je nejen neúplný, jak uvádí sám autor, ale v některých případech i sporný. Nejen v tom, že někteří na smrt odsouzení přežili, ale i v tom, že někteří popravení nepatří do našich řad a jsou v seznamu uvedeni jenom pro úplnost, jako například Slánský a spol. Při čtení seznamu popravených jsem se pozastavil nad dvěma jmény. Jsou to bratři Tomáš a Vladimír Kořínkovi. Nebudu tlumočit svůj vlastní názor, ale svědectví, které jsem získal od Jana Mergla, klíčové postavy tragického a vskutku mafiánského příběhu. Jan Mergl byl se mnou vězněn v Chrudimi v roce 1951 a vyprávěl mi svůj příběh, který byl později potvrzen i od jiných vězňů zežlebského případu. Všechno začalo v městečku Žleby na Čáslavsku. Zde žili celému okolí známí bratři Tomáš a Vladimír Kořínkovi. Oba byli členy komunistické strany. Tomáš byl předsedou místního národního výboru a Vladimír byl jeho tajemníkem a předsedou místního JZD. Okresním tajemníkem byl jakýsi horlivý funkcionář Blažek, který se měl stát ředitelem nedalekého cukrovaru a to bylo místo, které chtěl pro sebe získat Vladimír Kořínek. Zde do příběhu vstupuje další komunista Václav Tleskač, který měl velký vliv na krajském sekretariátu KSČ a který prosazoval do funkce ředitele cukrovaru Blažka. Bydlel ve Vepříkově na Čáslavsku. V té době se odehrála řada sabotážních akcí. U Žlebu vyhořel stoh slámy, zakrátko kravín JZD. Potom transformátor a následovaly další sabotáže. Dvakrát někdo střílel po tajemníkovi Blažkovi. Jednou, když jel na kole, po druhé, když šel večer z nádraží domů. Uvedené události uvedly do pohotovosti nejen bezpečnost, ale také bratry Kořínky. Ti se neustále pohybovali ve společnosti StB a pomáhali vytypovai pachatele. Na jejich návrh bylo zatčeno asi třicet lidí pro podezření ze sabotáží. Během vyšetřování sabotáží byl zastřelen tajemník Václav Tleskač. Vlna zatýkání zesílila, StB se na Čáslavsko doslova nastěhovalo a bratři Kořínkové začali hrát významnou úlohu v boji proti domnělému třídnímu nepříteli. Jako dobří znalci místních poměrů a lidí označovali ty, kteří podle jejich mínění mohli spáchat nejen sabotáže, ale i vraždu Václava Tleskače. Na základě jejich informací zatklo pardubické StB osmdesát lidí, z nichž se všichni “přiznali”, že měli účast na zastřelení Tleskače. Jejich přiznání bylo samozřejmě výsledkem vyslýchacích metod pardubického StB ve věznici “U zelené brány”. Ale i StB mělo o přiznání takového počtu “vrahů” nakonec pochybnosti. Neměli tu správnou niť. Museli si přiznat, že vraha Václava Tleskače nemají. Až neuvěřitelná náhoda pomohla. Ve Žlebech je zámek a z bytu pro zaměstnance se jednoho dne v roce 1950 vypravil do světa mladý hoch. S malým zavazadlem odcházel přes západní Německo do Burmy, Thajska a Indonésie —do zemí, o kterých mnoho četl a které lákaly jeho představivost. Když byl na své cestě za dobrodružstvím první kilometr, zahlédl přijíždět z postranní silnice otevřené auto plně obsazené SNB. Chlapec se polekal, odhodil své zavazadlo a začal utíkat k blízkému lesu. Esenbáci jeho útěk samozřejmě zaregistrovali, začali ho pronásledovat a dopadli ho. V odhozeném zavazadle nalezli dopis adresovaný jeho děvčeti, v němž psal, že odchází do zahraničí. K odchodu ho donutila hrozba trestního stíhání, protože hanobil hlavu státu. Aby si zajisti! bezpečný přechod, přistoupil na nabídnutou dohodu. Když zastřelí Václava Tleskače, dostane se bezpečně na Západ. Zadržený byl Jan Mergl. A nyní se tajemný případ 3 [pageend3]začal odmotávat. Po několika fackách se Mergl přiznal, že mu jakýsi Mrkvička slíbil bezpečný přechod přes hranice, jestliže Tleskače zastrelí. Mergl souhlasil. Mrkvička odvezl Mergla na motocyklu do Vepříkova a dal mu pistoli. Mergl čekal dvě hodiny na návrat Tleskače domů. Oknem pozoroval Tles- kačovo počínání. Nechal ho navečeřet, potom dvakrát vystřelil a zabil ho. Podie dohody se Mergl po dvou dnech vydal k opuštěnému žulovému lomu, kde na něho měl Mrkvička čekat a odvést ho za hranice. Při dopadení to přiznal. StB ho donutilo, aby s nimi odjel ke zmíněnému lomu. Tam zastihli Mrkvičku a Vladimíra Kořínka při kopání hrobu. To byla cesta, jak chtěli poslat Jana Mergla “za hranice”. Oba se k tomu veřejně doznali u přelíčení. Došlo k ironii — že totiž StB zachránilo v posledním momentě Merglovi život. Zatčení nevinní byli propuštěni. Bez omluvy. V březnu 1951 byla pak Čáslav svědkem velkého procesu, ve kterém bratři Kořínkové a Mrkvička, který se snad jmenoval Bohumil a v našem seznamu popravených chybí, dostali trest smrti. Jan Mergl, v té době neplnoletý, dostal trest ve výši svého věku. Bylo mu necelých osmnáct let. Kdyby byl o několik měsíců starší, pravděpodobně by byl popraven s bratry Kořínky a sotva kdo by odhalil, že Kořínkové nebyli političtí vězni. Mergl byl hned po soudu mým spoluvězněm. Jan Zahradníček Zvon Na byt a stravu jsem v ulici Bartolomejské. Včera vánoce, dnes březen a jarní svátky zde slavím. Však drsný křik racků nedělá jaro v cele mé, když skrze mříž padá navečer od Vltavy. Jako když Vltava spěchá městem od jihu na sever, unášejíc na hřbetě lesklém to královské panorama. Pod mostem syčí syrová voda plná ker. Rackové krouží a lidé jdou. Okna jsou zotvírána. Nevidím. V tom velkém zatmění lásky jak spravedlivo očima ke zdi slyším zvon. Zikmund, Kajícník z Hradčan rozkolébán těžkými křídly bije v to staré zdivo a kovově prozpěvuje žalm žalu, jak začal. Tak přes hlavy živých hlas mrtvých volá nás ze žaláře. Tak mezi Bylo a Bude sevřeno úzkostí bije srdce mé země. Zvon. Slyší ten slavný nářek, kdo venku jdou? Slyší pláč země, jež v soužení je? Nevím. Je jarně a básníci večer jdou do klubu, u řeky stanou. Ani zvon ani řeka nic neřekne jim. Nevím. Snad strach bráni jim pátrat, co na rubu psáno má tento večer, ten ztracený večer dějin. A oni na byt a stravu jinde než v ulici Bartolomějské, a oni tak unášeni tím večerem v sklonku zimy jdou, večeří v klubu, je jich pár a jsou sami v té nudě své. Nikdo jich neposlouchá. Nikdo se nepře s nimi. Sbírka Dům strach vyšla v roce 1981 v 68 Publishers, Toronto, a lze si ji objednat u K-231. Stojí kanadských $ 5.95. Jan Zahradníček — nar. 17. ledna 1905, zemřel několik týdnů po propuštění z komunistického koncentráku 7 října 1960. Zahradníček studoval na filozofické fakultě Karlovy univerzity jako žák F. X. Saldy a Tilleho. Do svého zatčení pracoval jako lektor a redaktor v několika nakladatelstvích. Jan Zahradníček patří k vrcholným jevům moderní české lyriky. V jeho díle dominují otázky transcendentna, rodného kraje a vlasti. Jeho verše vynikají rytmickou formální dokonalostí a bohatě rozčleněnou kulturou slova. V roce 1951 byl Zahradníček zatčen orgány tzv. Státní bezpečnosti a dlouho preparován pro divadelní proces, ve kterém byl v červnu 1952 odsouzen na 13 let tuhého vězení. V roce 1966 byl posmrtně zcela rehabilitován a v roce 1967 vyšla jeho klasická sbírka Jeřáby v novém vydání. Z literární pozůstalosti vydal Čs. spisovatel za redakce dr. Bedřicha Fučíka Zahradníčkovy verše z vězení Čtyři léta (1968) a v Římě vyšla Rouška Veroniččina a veršemi z pozůstalosti (1969). Sem byla zařazena i poema Znamení moci (1950), kterou vyvrcholilo Zahradníčkovo básnické dílo. Sbírka z vězení Dům strach nebyla dosud vydána — ukázky z ní jsou roztroušeny časopisecky. Prvotina Zahradníčkova Pokušení smrti vyšla v roce 1930, pak následovaly v rychlém sledu sbírky: Návrat (1931), Jeřáby (1933), Žíznivé léto (1935), Pozdravení slunci (1937), Korouhve (1940), Pod bičem milostným (1944), Svatý Václav (1946), Stará země (1946) aLa Saletta (1947). A. Kratochvil Básnici ve stínu šibenice, Řím 1976 4 [pageend4]Karel Pecka Jagothello (úryvek z povídky) Po přerušeném výslechu mě nadporučík R. předal doprovodnému strážmistrovi, který mě výtahem svezl do suterénu. Za katrem seděl u malého stolku službu konající dozorce oddělení. Zatímco nahlížel do seznamu, nasál jsem starý známý pach dlouhé temné chodby s množstvím dveří po obou stranách. Jak jsem zpozoroval, jenom u dvou čísel v seznamu chybělo jméno, dozorce vyplnil jedno z těch prázdných míst mým jménem a pak mě odvedl k cele číslo 10 po pravé straně. Otevřel dveře, na jeho pokyn jsem vstoupil a svléknul se do naha. Bachař zběžně prohlédl odložené šaty, odebral mi tkaničky od bot a opasek, které položil na poličku na chodbě před celou. Když zvenčí zavřel, oblékl jsem se a začal s obhlídkou. Vlevo za dveřmi vyplňoval kout cely turecký záchod. Zbývající část až pod okno zabíraly kavalce ze železných konstrukcí, postavené jeden na druhý, podlouhlé okno bylo podélně rozděleno v půli a dalo se vysouvat. Kavalce pokrývaly matrace, nízké a tvrdé, z jednoho kusu, s potahem z umělé hmoty. Při pravé straně stál stolek se dvěma sedačkami. Samotka byla zřejmě nedávno vybílena, pouze zápisy vyryté hlouběji do omítky zůstaly luštitelné. Oznamovaly fakty, ponejvíce jméno a počet čárek, oproti bývalým časům chyběla poezie. Až na jednu výjimku na stěně nad záchodem, psanou tužkou a nejspíš nedávno: Zde trpěla 4 dny Jitka z Kutné Hory. Zdravím všechny pražské pasáky a Weksláci. Potěšilo mě to, cela se zdála hned o něco útulnější. Pod oknem visela na zdi plechová skříňka, otevřel jsem rozvrzaná dvířka a strnul. Na dně i na všech přepážkách se kupily hromady chlebových úlomků, od starých a zplesnivělých až po měkké, dokonce snad dnešní. Odhadem tak dvě celé veky, neuvěřitelný poklad. Když fouká od severozápadu, vítr práská prezidentskou vlajkou jako bičem. Slyším to až do kuchyně. Někdy pak vystoupím na terasu a dívám se do oken nahoře. Představuji si, že se jedno z nich otevře a prezident mi pokyne rukou, abych přišel na kafe, na kus řeči. Jsme přece spoluvězni z padesátých let, a i když jsme se osobně nikdy nesetkali, shodli bychom se na řadě známých muklů, jeden můj kamarád mu půjčoval v Leopoldově noviny. “Město chátrá, zatéká střechami a není kolo,” řekl bych mu. “Opravy jdou pomalu. Dáme do pořádku tři věci a jiné dvě se mezitím pokazí,” řekl by asi. “Nejsou zajíci a tisíce lidí utíká na Západ.” “Nechtějí sdílet osud země.” “Nejsou dlaždiči a v pokleku pracují už jenom básníci. “Také důstojníci Bezpečnosti.” “Je proces. Ten proces byl zaveden s námi se všemi.” “Ale je dost chleba, každý má dneska dost chleba. I ve vězení,” zakončil by patrně. Průvodčí dozorce mě vyzvedl příštího rána k pokračování výslechu, kulhal jsem před ním v prvotřídní formě. Dosyta jsem se vyspal, ke snídani přinesli polovinu ešusu čajkávy, dokonce našedivělé od mléka. Štramfa- lec chleba k tomu, odpovídal třídennímu přídělu na lágru v době hladu. Měl jsem celý balíček cigaret a půl krabičky zápalek. Měl jsem opasek, který jsem v příhodném okamžiku při vydávání snídaně sebral s poličky před celou, a nepadaly mi kalhoty. Včera večer jsem měl dost času promyslit několik variant dalšího postupu a byl jsem připraven. Ukázalo se totiž, že jedu v daleko komplikovanější záležitosti než jsem se zpočátku domníval. Okénka cel na mé straně ústila totiž do nějakého ochozu a tímto telefonním tunelem jsem vyslechl řadu vzkazů. Několik hlasů jsem identifikoval přímo, další se projevily při oslovování. V sousední cele napravo byla Olga Havlová, o číslo dál starší Ruml. Zleva mu volal jeho syn. Ze vzdálenějších cel jsem hádal na Karla Kyncla, dr. Jiřího Hájka a Evu Kantůrkovou. Z cel až na konci chodby jsem hlasy nerozeznával, ale volajících bylo hodně. Ve dveřích cely na protější straně se ráno ukázal Mojmír Klánský. Jestliže se tedy počet hlasů násobil dvěma, muselo nás být zadrženo více než dvacet. Svezl jsem se s nějakou akcí, ale netušil jsem, oč jde. Nedokázal jsem to vykombinovat, výběr těchto lidí nic nenapovídal. V každém pádě jsem se cítil připraven. Průvodce zuřivě mačkal tlačítko výtahu, který byl v plném provozu. Nakonec jsme vyjeli nákladním, s neuzavřenou kabinou. A sotva jsme přistáli ve třetím patře, vidím v doprovodu jiného dozorce kráčet Karla Šiktance, dusal před ním s rukama za zády a s nasupeným knírem. Zahlédli jsme se současně a mrkli na sebe. To setkání mě potěšilo, v nejhorším budeme spolu hrát dvojici o mistrovství Ruzyně v nohejbalu. V oddělení vyšetřování visela skoro na každých dveřích cedule s nápisem: Výslech. Za dveřmi rachotily naplno psací stroje. Ze všech okolností vyplývalo, že tak rozsáhlý svoz českých spisovatelů nebude mít pouhé literární opodstatnění. Ve známé kanceláři už čekal nadporučík R. Byl sám, bez přidavače, v dobré kondici, vyholený a svěží, čilý jako mlok. Jenže si nepřevlékl košili, měl na sobě tu od včerejška. Ta maličkost mě utvrdila v přesvědčení, že neprohraji. Alespoň tentokrát ještě ne. Podali jsme si ruce a rozehráli přerušenou partii. • • • Karel Pecka: Malostranské humoresky. Vydal 68 Publishers, 1985. Cena Can$9.75. Objednávky u K-231, Box 2323, Postal Station B, Scarborough, Ont., Canada M1N 2E9. 5 [pageend5]Antonín Roubík Vojna jako řemen Trochu opožděné vánoční rozjímání Čas vánočního rozjímání vybavuje v mysli snad každého z nás vzpomínky na ty sváteční zážitky v minulosti, od dětství až po ty právě skončené. Pro mne ty poslední byly už osmnácté v exilu a všechny byly stejně krásné jako ty v dětství a mládí tam ve staré vlasti. Avšak zvláštní kapitolu v mé osobní retrospektivě tvoří těch patnáct “svatvečerů” strávených v rozmanitých ozdravovnách pro politicky choré pod starostlivým dohledem příslušníků Ministerstva Lásky socialistického Československa. Jeden z těch večerů se mi každoročně vybavuje při cestě z práce, když míjím rozsvícený strom Unie na rohu Wall Streetu před newyorskou burzou, pod nímž kapela Armády spásy vyzpěvuje známou melodii Tiché noci. Tahle selanka uprostřed uspěchaného “doupěte kapitalistického imperialismu” mě v duchu přenáší do marxistické idylky včerejšků na lágru Vojna, ozářeného reflektory v ostřelovaném pásmu ostnatých drátů a kulometných věží. Připutoval jsem do tohoto lágru na úpatí Svaté hory na jaře 1952 z jáchymovské Svornosti. Lágr Vojna se v té době teprve dostavoval a tak muklov- ské brigády po osmihodinovém horničení v podzemí byly na denním pořádku. Ale morálku osazenstva, které se tam sjíždělo ze všech koutů republiky, to nedokázalo zkrušit, o čemž jsem se přesvědčil hned při příjezdu. Povel k nástupu přírůstků z autobusů, označených tabulkami “Rekreační zájezd ROH”, organizoval tehdejší táborák idylického jména Holoubek, protektorátní kolaborant, a jinak pěkná lidská svině. Ve svém uvítacím projevu nám hlavně oznamoval sankce za to “budeme-li dělat to” či “ne- budeme-li dělat ono”. Jeho buzerační projev přerušily nejen výkřiky vole a nevole od místních mazáků, ale rovněž sprška kamení, která se na něho snesla. Takže Holoubek uletěl a my jsme šli na první trestnou brigádu. Ale to na příznivém prvním dojmu nic nezměnilo. Tento příznivý dojem ještě zesílil, když jsem na jedné ze svých prvních směn na šachtě Kamenná viděl velitele lágru Vojika, bývalého pingla z vinohradské Flóry, jak provádí svoje nadřízené z ministerstva a sovětské poradce po šachtě. V momentě, kdy byli u výsypky, přijel z nitra šachty hunt, vkusně pomalovaný vápnem s nápisem: “Ser na práci, dělej haura, v květnu čekej Eisenhowera”. A “náhodou” se tenhle vozík na točně zasekl a vyklápěcí četa se ho marně snažila vyprostit. Doprovázející esenbáci museli sami vylézt na haldu a hunt odstranit. Tehdy jsem vycítil ten zdravý duch rezistence na Vojně a bylo mi jasné, že o podobné žerty hravé i dravé nebude nouze. Bojovnější nálada příbramského lágru byla dána jeho složením. Zatímco na jáchymovsku byli vězňové od Státního soudu v menšině, na příbramsku se poměr obrátil. Kriminální delikventi a kolaboranti, byť ovládali všechny klíčové funkce na táboře, brzy změkli a stáhli se do ústraní, zvláště poté, co mnozí z nich dostali dřevěnou narkózu nebo deku, což byly rozsudky vynesené táborovým tribunálem za prokázané bomzáctví. Represálie velitelství byly ovšem stejně tvrdé. Inu, nic v tomto prostředí nebylo jemné, prostě to byla vojna jako řemen. Snad toto občasné fyzické usměrňování muklovského života splnilo účel a zapůsobilo na některé ty kolísající dušičky, což podstatně ztížilo práci velitelství, ale usnadnilo naše přežívání. V té době probíhala “balónková akce Svobodné Evropy”, která se strefila s neuvěřitelnou přesností dvakrát na objekt Vojny. Nejen v lidských silách, ale ani v silách estébáků nebylo možno zamezit, aby se letáky nedostaly muklům do rukou. Podařilo se mi ukořistit z té nebeské pošty čtyři výtisky. Do lágru se jich propašovalo pochopitelně mnohem více. Po pravdě řečeno, v těch letácích nic světaborného nebylo, ale pingla to dohnalo nejen téměřk infarktu, ale také k tomu, že nařídil filcunk na celém lágru, který mne zasáhl dost citelně. Přišel jsem při něm nejen o anglický slovník, ale i o Masarykovu Novou Evropu s ručně vyvedeným Ex libris z dědovy knihovny s plnou adresou jeho majitele. Jen ušmudlané číslo US News and Report mi zůstalo v holínce. Však ten časopis z nostalgických důvodů odebírám dodnes. Při filcunku našli i pašované hostie pro nepravidelné nedělní mše. To esenbákům dodalo, a tak pomsta na sebe nenechala dlouho čekat. Přišla přesně na Štědrý večer. Vracel jsem se z odpolední směny a na lágr jsme dorazili kolem desáté. Pod zemí jsme se shromáždili, zavzpomínali a místo svíček jsme zesílili světla svých karbidek. Po příchodu na lágr jsme si sotva stačili vyzvednout večeři a už byl hlášen mimořádný nástup. Přátelé nás informovali, že je to v pořadí už pátý od normálního večerního. Do půlnoci jich bylo patnáct a to už jsem je přestal počítat. K poslednímu se dostavil dokonce i pingl a pronesl památný výrok: “Pamatujte si, že mi tady z toho tábora žádný inkousti nebudou dělat Bambouskovaženatenhlevečerhnedtak nezapomenete!” Měl pravdu a neměl. Ten Štědrý večer si jistě každý, kdo ho tam prožil, dobře pamatuje. S tím Bambouskovem to užbylajiná. Když se totiž ta tvrdá pěst dělnické třídy odpotácela na velitelství, kdosi z muklů přišel s nápadem dát si repete a to po našem. Znovu se rozezněla kolejnice svolávající k nástupu. Jenže tentokráte nikdo neremcal a nástup to byl vzorový. Když jsme pak stáli na nástupišti, zaznělo nocí sborově a v několika jazycích “Tichá noc, svátá noc...” Stál jsem na dolním konci, blízko kuchyně vedle 6 [pageend6]skupiny Němců, kteří tentokráte byli s námi solidární, třebaže k tomu nedostali betel a pěli tu píseň jazykem Goetha. Snad proto mě anglická verze, zvukově blízká německé, přenáší v duchu do ráje socialismu, který je schopen vykouzlit i proti své vůli takovou vánoční selanku. Jak odlišné dva světy! A přece na obou stranách žijí lidé dobré vůle. Zle je ovšem tam, kde lidé té druhé kategorie převládnou a usurpují moc v celém státě. Zdejší mafie může vládnout jen v organizovaném podsvětí kriminality. Jejich kolegové za železnou oponou řádí stejně či více brutálně v celostátním měřítku ze stranických sekretariátů a ministerstev. A tak, když člověk přežije takovou potopu, váží si tím více každé světlé chvíle, prožité v Noemově arše rodiny. Děkuji v pokoře Bohu, že mi bylo dopřáno štědře prožít i na tomto břehu Atlantiku tolik pěkných zážitků v té kouzelné době adventu a posílám tichou vzpomínku všem těm z našich řad, kteří se nedočkali návratu do normální lidské společnosti a té hrstce statečných tam ve staré vlasti, kteří nastoupili na naše místa a prožívají, bohužel, tento teror jako my před léty více než dvaceti pěti. Kruh přátel oznamuje, že Sousedská, pořádaná spolu s Českou trampskou kapelou, byla jiná než naše předcházející podniky. Organizace byla dobrá, Lenka se znovu ukázala jako výborná kuchařka, u nádobí se tentokrát činil náš místopředseda Karel Palát. V baru Mirka Kůstková s Láďou Divišem dbali, aby bílé víno bylo dobře chlazené a červené mělo tu pravou teplotu. Všechno klaplo až na to počasí. Po mnoha slunných dnech, právě v sobotu přišla mlha a potom “freezing rain”, postrach kanadských chodců a řidičů. A tak nám a všem dalším “odvážlivcům” bylo trochu úzko, když trampové spustili svůj úvodní kousek před sálem zaplněným ani ne z poloviny. Náladu to na první hodinu dosti zkazilo, ale ta se počala lepšit s příchodem dalších a dalších účastníků. Přesto však místo očekávaných sto a něco návštěvníků se jich ukázalo pouze asi sedmdesát. A tak z toho vznikla docela hezká a velká “party”. Lidé si přesedávali od známých ke známým, tancechtiví se vyřádili na nepřeplněném parketu, protože trampíci hráli poctivě a takřka bez oddechu, a obsluha byla náramně rychlá. Výsledek nebyl zlý — neprodělalo se, ba dokonce i výdělek byl. Rozcházeli jsme se spokojeni. Ale nová zkušenost nás naučila, že se musí počítat i s faktorem, který není lidmi ovlivnitelný. Těšíme se již na naše příští setkání začátkem června a tentokrát budeme počítat i s tím, že by třeba mohl přijít zase “freezing rain”. EO Mapa Na následující dvoustránce přinášíme dnes nedokonalou mapu Československé republiky. Mapa je sice převzata z atlasu National Geographic, ale její nedokonalost spočívá v nedostatku našich informací. Je to mapa československého GULAGU. Podle dostupných informací a zkušeností jsme do ní zakreslili všechny hlavní koncentrační tábory, hlavní vyšetřovny Státní bezpečnosti a pevné věznice. Legenda je rozdělena na čtyři skupiny, a sice: vyšetřovny StB, koncentrační tábory pro muže, koncentrační tábory pro ženy a koncentrační tábory pro mladistvé. V mapě nejsou zachyceny všechny krajské a okresní věznice, i když předpokládáme, že v každé takové věznici mělo StB několik zvláštních cel pro svoji potřebu. Některé z krajských či okresních věznic přece jen uvádíme pro jejich zvláštní specializaci. Například věznice v Chebu sloužila pro vyšetřování útěkářů, věznice v Klatovech byla svého času, pravděpodobně do ukončení stavby Sing-Singu ve Vykmanově, věznicí Stb pro jáchymovskou oblast. Podobně i jiné krajské věznice měly svůj zvláštní účel, ale to my nevíme. Neznáme ani všechny lágry. Zvláště na Moravě a na Slovensku byla zcela jistě řada táborů, o kterých nevíme, nebo si nejsme jisti, zda v nich byli vězněni političtí vězni. V mapě nejsou uvedeny tábory nucených prací (TNP). Tato byť neúplná mapa je dokument. Na vás pak je, bratři a sestry, abyste nám ji pomohli podle svých zkušeností a vědomostí doplnit. Napište nám, které tábory a lágry v dnešní mapě postrádáte. V příštím ročníku K-231 mapu uveřejníme znovu podle vašich doplňků. -rr- 7 [pageend7]MAPA ČESKOSLOVENSKÝCH KONCENTRÁKŮ VAtii vyietřovny StB a OBZ 1) Praha — Bartolomějská 2) Praha — Ruzyně 3a) Praha — Washingtonka 3b) Praha — Muchova ul. 3c) Praha — Arcibiskupské gymnázium 3d) Praha — Vokovice 4) Praha — Hradčany (domeček) 5) Karlovy Vary 6) Vykmanov 7) Plzeň 8) Jindřichův Hradec 9) České Budějovice 10) Liberec 11) Spllberk 12) Cejl 13) Olomouc 14) Uherské Hradiště 15) Mor. Ostrava 16) Bratislava 17) Žilina 18) Banská Bystrica 19) Klatovy 20) Litoměřice Pevné věznice 81) Cheb 82) Bory 83) Valdice-Kartouzy 84) Mirov 85) Opava 86) Hava 87) Leopoldov 15) Moravská Ostrava Pracovní komanda — muži 21) Pankrác — budování, technické 22) Barbora — uranové doly, Jáchymov 23) Bratrství — 24) Eliáš — 25) Tábor "L” — 26) Mariánská — 27) Nikolaj — 28) Rovnost — 29) Svornost — 30) Ústřeďák “C” — » 6) Vykmanov 31) Tábor “12” — uranové doly, Slavkov 32) Ležnice — 33) Prokop — 34) Svatopluk — 35) Bytíz— uranové doly, Příbram 36) Vojna — 37) Fierlinger — uhelné doly, Kladno 38) Mořina — lomy, Beroun 39) Králův Dvůr — železárny 40) Králův Dvůr — cementárny 41) Libkovice — uhelné doly 42) Tmavý Důl — uhelné doly, Rtyně 43) Kukla — uhelné doly, Oslavany 44) Pezinok — lomy 45) Nováky — uhelné doly. 46) Domašov — lomy, Sternberg 47) Handlová — uhelné doly 48) Provodín — pískovny, Česká Lípa 57) Minkovice — brusírny (dříve ženy) 69) Česká Lípa — papírenský průmysl Pracovní komanda — mladiství 71) Zámrsk u Vysokého Mýta Pracovní komanda — ženy 51) Sv. Jan pod Skalou 52) Řepy 53) Dubí u Kladna 53) Klaná — železárny, Kladno 54) Rakovník — šamotka 55) Pardubice — švadlárny, kablovna, chlupárna 56) Kostelec n. O. — přádelna 57) Minkovice — brusírny (později muži) 58) Hostinné — přádelna 59) Tuněchody — cihelna 60) Zlatá Olešnice — zemědělství 61) Semtín — prachárna 62) Gottwaldov — gumárny 63) Znojmo — konzervárny 64) Trnovce — zemědělství 65) Želiezovce — 66) Slavkov n. O. — keramička 67) Jilemnice — textilní průmysl 68) Varnsdorf — punčochárny 69) Česká Lípa — papírenský průmysl 10) Liberec-Katušovice — zemědělství [pageend8]Z Jugoslávie přišla smutná zpráva, že zemřel bývalý politický vězeň František BUKAČ — ve věku 70 let t t t V Clevelandu, Ohio, USA, zemřel náhle bývalý politický vězeň z Leopoldova, bratr Bohulav SOBOTA Byl na návštěvě u svého syna Jana. V Clevelandu měl přednášku o perzekuci Sokolů za druhé světové války a za komunismu. t t t Sestra HELENA CHALUPECKÁ zemřela na podzim 1985 v Praze. t t t Sestra JINDRA ČÍŽKOVÁ zemřela 18. ledna 1984 v Praze. t t t Sestra LENKA LANGROVÁ zemřela na podzim roku 1985 v Československu, t t t Vzpomínáme Špatně časovaný běženec (Ota Ulč, 68 Publishers, Toronto; 346 stran, Can.$ 12.00) Z literárních novinek, oznámených v minulém čísle Káčka, přinášíme dnes ukázku z díla bratra Karla Pecky, Malostranské humoresky. Současně vyšel i román člena Kruhu přátel K-231, Oty Ulče, Špatně časovaný běženec. čtenáři, kteří znají Otu Ulče jako spisovatele poutavých cestopisů, budou tentokráte překvapeni. Jeho nová kniha je román, který se čte jedním dechem. Použiji-li termínu ze slovníku profesora Černého, je to příběh “čecháčka”, který před srpnem 68 mírnou kolaborací s režimem přežíval, získával konexe a byl na nejlepší cestě stát se vzornou nulou v socialistické společnosti. Díky svým známostem byl těsně před bratrským vstupem vyslán na zahraniční cestu do Třetího světa, takže neměl možnost projevit se tím či oním směrem. Ulč není prvním spisovatelem, který uvedl do české literatury gonoko- ky, ale v jeho románu jsou tito tvorečkové velice důležití. Hrdinu románu vyléčí totiž lékař, který se pak v jeho životě objeví ještě několikrát a vždy změní směr jeho života, který se už zdál být stabilizován. Zaplete ho do špionážní aféry a on ze strachu emigruje na Západ. A tam se začne odvíjet drama, jehož absurdnost Ulč protkává skutečnými zprávami z amerického tisku, v jejichž světle situace hlavního hrdiny Pravoslava Komendy už tak absurdní není. Ulč nás zavádí do české společnosti, rozdělené podle doby příchodu na Západ, podle úspěšnosti a podle schopností. Ulč poměry v české komunitě zveličuje, ale podíváme-li se kolem sebe, vidíme, že tak příliš zase nezveličuje. Jen všechny ty vychytralé soustřeďuje na menší plochu, než na jaké je potkáváme v životě. Ať už je to milionářská obchodnice s obrazy, která úspěšně kšeftuje s pražským režimem či přiženěný mafiánec. Touha po úspěchu a společenském postavení, pro které je ale Komenda schopen a ochoten učinit jen minimum, ho zaplete i do podivné vraždy, která je jednak hloupá a jednak zbytečná. A znovu se objeví jeho stín — lékař — a znovu zasáhne do Komen- dova života. Jak? Návratem do beznaděje — ale ne do Československa. Ale to bych už prozrazoval příliš. Raději si tuto poutavou knihu u nás objednejte a dobře se pobavte. Dvanáct dolarů se dá utratit mnohem bezúčelněji než za dobrou knihu a nám provize zaplatí poštovné na časopis pro čtyři zámořské členy. _____________ -rr- 10 [pageend9]Osmnáct let od založení K-231 v Praze (ukázka z románu Jaroslava Brodského Řešeni Gama o vzniku K-231) Dne 26. března uplynulo osmnáct let od založení K 231 v Československu. Na tento historický okamžik vzpomínáme dnes ukázkou z knihy Jaroslava Brodského Řešení gama. Dvacátého šestého března jsme byli spolu se Zdeňkem, který mi v Leopoldově koupil v den amnestie šaty, pověřeni navštívit Ústřední výbor komunistické strany, abychom vyložili své stanovisko Dubčekovi v rámci názorů, které byly na schůzi proneseny. Do dějin se vstupuje většinou docela prostě. Historikům se zdá prostota někdy příliš sprostá a vymýšlejí si nepravdy. Sešli jsme se se Zdeňkem v devět hodin před sekretariátem ústředního výboru KSČ. Kdyžjsme vcházeli, Zdeněk řekl: “Hergot, to mě nikdy nenapadlo, že polezu semhle.” Vešli jsme do podatelny. Vcházeli i vycházeli odtud lidé. Uvnitř seděly tři slečny. Oslovil jsem jednu z nich. Pravil jsem, že my dva tvoříme delegaci politických vězňů a přáli bychom si mluvit se soudruhem Dubčekem. Odvětila, že soudruh Dubček je mimo budovu, protože odešel spát o půl šesté ráno. Řekl jsem, že se spokojíme se soudruhem Smrkov- ským nebo Špačkem. Vysvětlila, že i tito soudruzi odešli spát, protože schůze předsednictva skončila o půl šesté. Byl jsem dost dotěrný a zeptal jsem se, kdo je pověřen vedením sekretariátu v jejich nepřítomnosti. Odvětila, že soudruh Hendrych, ale protože i on spí, zastupuje ho soudruh Toth. Velmi mě překvapilo, že toho rošťáka Totha dosud nevyhodili, ale neřekl jsem to nahlas. Naopak, vyslovil jsem přání setkat se se soudruhem a dodal jsem, že i on nás jistě rád uvidí. Slečna dost dlouho s někým telefonovala a pak mě požádala, abych vešel do jedné z telefonních budek. Zdeněk stál u otevřených dveří budky. Představil jsem se a soudruh Toth také. Řekl jsem mu, že bychom s ním rádi mluvili. Navrhl, abychom tak učinili telefonicky. Návrh se mi nelíbil a požádal jsem ho, aby nás přijal. Zaváhal a řekl, že nás přijme v hovorně vedle podatelny. Přišel; ačkoliv napáchal mnoho zlého, vypadal docela slušně. Posadili jsme se a on nám nenabídl nic. Vysvětlili jsme mu zásady, jimiž se chce řídit klub politických vězňů K 231. Řekli jsme mu: jsme ochotni vzít na sebe riziko v době, kdy vám lidé stále nevěří. Nechceme být politickým faktorem, ale nechceme být ani objektem, o kterém jednají druzí. Chceme pomoci při rehabilitaci neprávem odsouzených a demokratizaci země. A chceme hrát fair play a proto jsme tady. — Jaký je váš názor? Řekl, že je dojat, že přicházíme s rukou podanou ke spolupráci. Že ví, že nám bylo nesmírně ublíženo, strana však chce napravit hrůzy padesátých let a uvítá náš krok a že jsme plně oprávněni o to usilovat způsobem, který jsme mu naznačili a že on bude o našich úmyslech informovat presidium strany. Nebyl jsem si jist, zda to myslí upřímně, protože to ještě nedávno byl prevít, ale uvědomil jsem si, že diplomacie má nějaká pravidla. Řekl jsem mu proto, že cítíme radost nad slovy, která právě pronesl a Zdeněk, který vždycky působil dobrým dojmem, ho poprosil, aby jeho slova směl tlumočit našim přátelům politickým vězňům. Dodali jsme ještě, ževdobě, kdy se právo vrací do naší země, budeme my úzkostlivě střežit dosud platný právní řád a považujeme za nutné informovat o ustavení klubu ministerstvo vnitra. Bleskla mi hlavou idea a řekl jsem, že bychom si velmi vážili toho, kdyby nám on otevřel cestu k ministrovi. Odpověděl: “Počkejtezde, soudruzi, asi pět minut” a odešel do své kanceláře. Nevrátil se ani za čtvrt hodiny a my jsme se začali dívat ke dveřím, nevejdou-li zbrojnoši a nezatknou nás. Ale vešel on, svedl zpoždění na ministra a velmi se omlouval. Závěrem pravil, že soudruh ministr nás očekává. Vyšli jsme ven a Zdeněk řekl: “Já se na to vyseru,” což byl výraz nejvyššího stupně překvapení z doby, kdy nás převychovávali. Navrhl jsem, abychom se složili na taxík, ale Zdeněk velmi zpychnul a říkal, že ministr počká, že on čekal v kriminále dvanáct let. A tak jsme šli na druhou stranu Vltavy pěšky k ministerstvu, jemuž desetitisíce vděčily za své osudy. Dole byla skupina důstojníků bezpečnosti, jeden zlatém oprýmkovaný k nám přistoupil a řekl: “Á, soudruzi Mráz a Brodský. Prosím, soudruzi, jste očekáváni,” a ukázal na schodiště a opentlení šli s námi. Mne napadlo, že nás poznali proto, že si nás rychle našli v albech zločinců a rád bych to býval řekl Zdeňkovi, ale pro tuto chvíli to nebylo vhodné. Vedli nás až dozadu, kdosi stál mezi dveřmi, neřekl ani — jsem ministr, nejsem ministr, pouze: “Pěkně vítám, soudruzi! Dovolte, abych vás vzájemně představil — to je soudruh Brodský a Mráz —a tu jsou moji spolupracovníci, kterým jsem uložil, aby vám vyšli vstříc” a říkal u každého jméno; já myslel na to, abych nevypadal hloupěji než Zdeněk a jména jsem neposlouchal. Vedli nás do nějaké konferenční síně, usedli jsme a dostali ministerskou kávu. Řekli jsme, že bychom je rádi seznámili s principy činnosti, o nichž jsme právě informovali stranu a požádali je, aby oni vyslovili pravidla hry do té doby, než bude klub povolen z moci zákona. Atmosféra se oteplila, soudruzi cítili, že facky padat nebudou, a po hodině jsme se pozdravili a odešli. “Já se na to...,” řekl jsem Zdeňkovi venku. A šli jsme do Státní banky otevřít konto pro klub. 11 [pageend10]Z došlé korespondence Tato rubrika se stává už pravidelnou, protože naši členové a přátelé nám neustále píší a vyjadřují nám svou podporu a souhlas. A my se pochopitelně rádi podělíme se všemi našimi čtenáři o tato slova povzbuzení. Na naši práci a na náš časopis začínají chodit i odezvy z naší staré vlasti. Jména pisatelů pochopitelně nemůžeme uvést, ale jistě i vás bude zajímat obsah došlých dopisů. • ... Vážený pane Otrubo, nejdříve se Vám musím představit; jsem dcera politického vězně a při mé letošní návštěvě mě matka prosila, abych Vám napsala. Někdy v měsíci prosinci poslouchala rádio a slyšela Vás, jak vyprávíte o svých vánocích v Jáchymově. Byla ohromně překvapena a mám Vám vyřídit, že měla velikou radost, že Uás slyšela. Moc litovala, že to tatínek také nezažil. Byla by Vám to ráda sama napsala, ale z pochopitelných důvodů to nelze. Dcera bývalého politického vězně, nyní žijící v západním Německu • ... co se mé osoby týká, bude mně těšit, zařadíte-li mne do Kruhu přátel K-231 v exilu. Vaše připomínka, že mi z toho nevyplývají žádné finanční závazky je hodna uznání, ale přesto Vás prosím, abyste mi sdělil bankovní konto Klubu přátel K-231, abych mohla občas podle možnosti nějakou maličkostí přispět. L. Jopert, NSR © ... nedávno jsem viděl velice zajímavý americký film “Gulag” a to mne přivedlo na myšlenku, že by možná stálo za to zvěčnit některé ty výrazné postavy muklů, se kterými jsme se potkali v tom zadrátovaném světě, kde jejich postoje a gesta byla součástí onoho života, jako např. Eman Přástka (prý je někde u Vás v Kanadě) či Drobeček, nebo vyhlášení dne nezávislosti Jardou Boreckým, což vedlo k tzv. vzpouře na Vojně i oslava 28. října, oznámená nástupu Láďou Valentou. A co ta universita leopoldovská, kde jsme přišli do styku s celou plejádou našich politiků, od Jirky Stříbrného, Berana, Syrového přes protektorátní představitele jako byl Krejčí a Benešovy chlapce — Drtinu, Kutlvašra až po Husáka a jeho kumpány. To by byla docela čtivá mozaika a kronika toho, co jsme tam zažili... Ant. Roubík, USA ... vzpomínám-li na doby minulé a promítnu-li si všechno do přítomnosti, pak vidím, že mezi námi vzniklo jakési společenství z dobré vůle nás všech, s pocitem jakési sounáležitosti jednoho k druhému. Nás spojují nejen myšlenky, ale i doba, pro každého z nás různě dlouhá, strávená na té naší mimořádné nedobrovolné rekreaci. A vzpomínky z té doby jsou snad nejsilnější. Dostali jsme se až na samé dno svého života, kdy bylo třeba na něco se zaměřit, k něčemu se upnout, abychom nepropadli naprostému pesimismu nebo dokonce nihilismu. Já jsem se tehdy zaměřil na verše a bez tužky a papíru jsem se pustil do skládání básní... čtenář z republiky Pro zajímavost uvádíme jednu havlíčkovsky laděnou. V rámci akce POZNEJ SVOU VLAST Sviť jen, sviť nám měsíčku, na tu naši cestičku. Ze Hrádečka k Pankráci jedem jako vandráci. Vzpomínáme Havlíčka, stín jak pad mu na víčka, když ho podle bontónu odváželi v an tonu. S politikou že si hrál, koňmo do Tyrol se bral. A pan Bach, že rád ho měl, pod ochranou mít ho chtěl. Kolik dnes tu "Havlíčků" z věznic hledí k nebíčku, za to, že se z politiky chytali prý panské kliky. Jedou, jedou autobusy. Jedem jak se patří sluší, ze železy na rukou. Doprovod je zárukou, že nás nikdo neukradne, za noci ba ani za dne. Strážní, v rukou samopaly, zlostné na nás bulvy valí. Každý z nás je z jiné vsi. Mimo strážných čtyři psi, vrčí na nás, zuby cení. Nechtějí mít pochopení, pohne-li se někdo z nás. Beze slova plyne čas, až tu Pankrác se svou bránou. Bachaři, psi, rázem vstanou a hned plno křiku, ran, padá na nás ze všech stran. Po osmi až v malé cele. Leží se tu převesele s hlavou vedle záchoda. Bože, to je pohoda! Hezky v taktu podle noty vypravujem anekdoty. Budíček v tom je tu zas! Další transport tvoři z nás. Znovu jedou autobusy, na Bory teď, jak se sluší, poznat borské manýry. Jedem přece od "míry’; s řadou metrů na svém hřbetě. Stručně jenom v krátké větě: — třicet chlapů — pět set let, táhne s sebou na výlet, poznat Bory, Šafarčíka. Ten se směje, jiný vzlyká, když nás pěkně podle jmen z autobusu volaj ven. Rázem úsměv mizí z tváře, když tu facka od bachaře mlaskne jako hubička. Ukázka to maličká, čím nás Bory hostit budou, aby život nebyl nudou. 12 [pageend11]Milí bratři, tentokráte se neobracím na naše sestry, jak z následujícího textu vyplyne, protože v rámci socialistické výchovy nebyly koedukační tábory. A dokonce omezuji svou výzvu i na poměrně malý okruh bratří, kteří měli tu pochybnou čest žít nějaký čas ve společnosti bývalého politického vězně “bratra” Gustáva Husáka. Pravděpodobně jenom bývalí leopol- dováci budou moci přiložit ruku k dílu. Chceme dát dohromady několik příběhů, ve kterých Husák byl komickou, tragickou či tragikomickou postavou. Chceme ho představit v muklovském munduru. A ať se nám to líbí či nelíbí, aaťseto bude či nebude líbit Husákovi, faktem zůstává, že nějaký čas sdílel náš společný osud. Bylo by docela pikantní vydat útlou knížku, kterou prozatímně nazývám “Kytička vzpomínek na bratra Husáka k jeho narozeninám. ” Napište nám, a pokud se domníváte, že neumíte psát, máme přislíbenou podporu renomovaných spisovatelů, kteří váš text upraví. S psaním si ale pospěšte, aby nám Gusta neumřel. Má už přece jen sedm křížků na hřbetě. -rr- Nové nakladatelství oddechové literatury “CRAMERIUS” Poslední předseda Harleyklubu a populární pražský tramp Jiří HORA založil ve švýcarském Affoltern am Albis nakladatelství, které se bude specializovat na oddechovou literaturu, na detektivky, humoristické romány a vůbec čtení pro volné chvíle. Jako první dvé knížky vydal v Edici zločinu napínavý román o zločinech rodiny Borgiů z pera slavného autora dvacátých let, píšícího pod jménem Klabund, “Borgia — za noc lásky". Druhou — tentokrát atraktivní pro kuchařky v emigraci — je kniha receptů s barevnými vyobrazeními “české vánoční pečivo”. V únoru vyjde v edici HUDOKAPS (HUmor DOKAPSy) humoristický román Jaroslava Drábka st. “Oženil jsem se s královnou”, v Edici zločinu bude následovat “Presilovka” Vladimíra Valenty a Vladimíra Škutiny s krimikolážemi Karla Trinkewitze. Knihy stojí Sfr. 19,90 a lze je objednat na adrese: Publishing house CRAMERIUS, Im Welschland 18, CH-8910 Affoltern am Albis. Z knih nakladatelství CRAMERIUS které si objednáte naším prostřednictvím, dostane K-231 40% provize. Sokolové — krajané! Krajanská veřejnost jistě ocenila pěkný a hodnotný Slet Americké Obce Sokolské v právě uplynulém roku. Byla to schůzka Sokolů ze všech koutů Ameriky. Přijeli k nám do Chicaga z Kalifornie, Texasu, Nebrasky, Ohia, Minnesoty,Wis- consinu, Floridy, New Yorku, Kanady a měli jsmezde návštěvníky i ze Švýcarska a dokonce i z Kanárských ostrovů Je to krásné pomyšlení, že právě sokolské Slety jsou snad jedinou příležitosti, přivést občas dohromady ty po celém světě roztroušené Čechoslováky. Letos bude sokolský Slet ve švýcarském Curychu opět významnou událostí a velkou příležitostí k setkáni a seznámení s krajany a bratry z celého světa, z Evropy, Jižní Ameriky, Afriky, Kanady a dokonce i z Austrálie, a pochopitelně jako obvykle ve velkém množství, ze Spojených států amerických. Stále není doceněno, že ta malá zemička ve střední Evropě už za starého Rakouska-Uherska vyvážela do světa spolu s emigrací nejen chudé lidi, ale s nimi i kulturní hodnoty, v ostatních zemích dosud neznámé. Sokolská myšlenka Tyršova je jednou z nich a je dodnes národním pojítkem mezi Čechoslováky po celém světě, bez rozdílů majetkových, politických i náboženských. Na shledanou v Curychu, na sletu Sokola vzahraničí, vednech 3.-6. července 1986. NA ZDAR! V. Ženíšek Vzdělavatel sokolské župy střední Jiří Krupička Útěk (Pokračováni z minulého čísla) Můj okamžitý impuls byl: k němu. Kamarád v krvi a ty chceš utéct? V příští vteřině mi bylo jasno, že není pomoci. Toník byl mrtev. A vběhnout tam do té plné záře znamenalo jen jedno - další mrtvolu. Jak jsou vtom střílení, tak to vychutnají; dělá jim to dobře. Vyskočili jsme a vyrazili. Nová dávka, pak další; listí a větvičky se sypaly okolo nás. Náskok byl tedy ztracen. I tak jim to bude trvat aspoň hodinu, než zorganizují honící partu. Ale telefony už určitě bzučely na všechny strany. Běželi jsme lesem plným tempem asi půl hodiny. Pak jsme museli zpomalit a trochu vydechnout. Mezi stromy byla pořád tma, ale přesto postup nebyl zvlášť obtížný. Naše lesy byly vyčištěny generacemi vesnických žen a naposledy probrány nacistickými a pak komunistickými drancovači. V sibiřské tajze by takový útěk byl utrpení od prvních kroků; i v kanadském pralese, ale tam koncentráky nejsou. První zběsilý útěk byl bezhlavý; prostě pryč, co nejdál. Prohlížel jsem terén mnohokrát ze šachty při nástupu. K východu se táhl mírnýzalesněný hřeben. Tudy jsme teď nejspíš probíhali, protože jsme vylezli u východních drátů a přímo od nich vběhli do lesa. Věděli jsme, že několik kilometrů dál na východ probíhá větší asfaltová silnice k jihu. Tu musíme přetnout, a včas. Vyběhli jsme na pole. Začalo krápat. I po největších vedrech u nás doma, když už pole zrovna volala k nebi žízní, jsem déšť víc neuvítal. Jen houšť, zmást stopu dvounohé kořisti těm německým ovčákům na rudých řemenech. Pot se nám na hlavách mísil s vodou. Byli jsme nyní na volném prostranství a stromy na mezích byly vidět tak na dvěstě kroků v matných obrysech. Tma se náhle před námi rozsvětlila; instinktivně jsme se vrhli na strniště. Světla přejela, bylo to auto. Zase tma a zanedlouho jsme stáli na široké asfaltové silnici. Za ní jsme narazili na malý potok u lesa. Ve tmě jsme rozeznávali obrysy domku, pak druhého, třetího. Je překvapivé, jak člověk i ve tmě vidí, když si 13 [pageend12]oko zvykne. Nikde světlo. Opatrně jsme se přibližovali, naslouchali; žádné známky života ani v jediném domku, ačkoli ještě nebylo příliš pozdě. Připlížili jsme se ještě blíže - a zajásali jsme, tiše ovšem. Naše intuice nás nezklamala; byly to víkendové chaty. Okenice byly zabedněné u všech chat. Teď, mezi týdnem, pozdě v září a v tomto počasí, které už několik dnů za mnoho nestálo, uvnitřzřejmě nikdo nebyl. Ani na okamžik nás neprepadla nějaká úcta k cizímu majetku. Hledali jsme okolo a našli vzadu pohozený krumpáč. Jedna okenice byla venku za chvíli, okno jsme vtlačili dovnitř. Na stole byla lampa a u kamen jsme nahmatali sirky. Okamžitě jsme šli po nejdůležitější věci pro každého útěkáře - šatech. Mnoho jsme nenašli, ale přeci. Jedny staré kalhoty, dvoje tepláky a dvě hodně mizerné bundy. Mojmír si vzal kalhoty. Potřeboval je, chtěl se protlouci až na jižní Moravu, ke Znojmu. Tvrdil, že tam zná každý kámen až ke hranicím; byl tam několikrát na letním tábore ještě v době, kdy přístup ke hranicím byl volný. Boty měli ti chataři příliš ubohé a pro mě taky těsné. Naše trestanecké hadry putovaly do záchodové žumpy. Věděl jsem jedno: nesmím sejít příliš brzy dolů k Vltavě. Zoufale se tady kroutí, navigace by mohla být na druhém břehu a ve tmě bych na pěšině mezi balvany a po skalách ztroskotal. Den by mě chytil dole přímo v pasti. Musím se držet vlevo, pokud možno po nejvyšším terénu, než narazím na tu sedlčan- skou silnici. Ale jak ji poznám? Další silnice vyrostla přímo před námi z pole. Zdálo se nám, že běží k východu. Mojmír se rozhodl: půjde doprava, někde se tam musí dostat k mostu. Nevěřil jsem tomu, a tak jsme se rozloučili. Dávno před útěkem jsme se dohodli, že každý půjdeme sám; je to bezpečnější. Tonda chtěl samozřejmě rovnou na Plzeňsko. Znám tam tolik dobrých kluků, tvrdil, na každýho z nich se můžu obrátit. Rozmlouvali jsme mu to - kdo byl dobrý před dvěma lety, může být dnes udavač; tenhle bídný režim láme lidi jako třísky. Vysmál se nám. Teďužto všechno byla mrtvá minulost. “Zlom vaz,” řekli jsme jeden druhému, objali se, zmáčkli ruce až klouby praskaly a Mojmír zmizel ve tmě a dešti; už to byl liják. Neodolal jsem a zavolal do tmy: “Za pár v Praze!” Ze tmy přišlo zpět: “V Brně, kámošů!” Pak to začalo. Byl jsem sám; v lijáku bylo vidět sotva na deset kroků. Zmocnila se mne jakási psychóza: za žádnou cenu nejít k řece příliš brzo, uvíznu tam. Jakmile se terén počal svažovat příliš doprava, táhl jsem automaticky doleva. Údolíček doprava jsem se přímo lekal. Odhad času splýval stále víc v mučivou nejistotu. Šel jsem, klopýtal jsem, bořil se v rozmoklých oranicích, škrábal se o větve v lese. Přešel jsem čtyři silnice a žádnou jsem se neodhodlal jít doprava, ačkoli jsem jasně cítil, že už jsem příliš daleko; dávno jsem musel přejít sedlčanskou silnici. Kolik času uběhlo od našeho útěku z ostřelovaného pásma? Věděl jsem pouze, že Toník Šebík byl už mnoho hodin mrtev. Podivné bylo, že jsem necítil větší únavu. Ani hlad jsem neměl. Další silnice. Tentokrát se mi zdálo, že vede v mém směru, který jsem stále udržoval svou mánií zůstat nahoře. Odhodlal jsem se jí držet. Bylo už dávno po půlnoci, kdo by se tu potácel v tuto dobu a v tomto nečase? Přede mnou vyskočilo jedno malé světlo. Uhnul jsem do polí; a zas silnice. Český kraj jejími protkán, i v těch zapadlejších částech. Tabulka u silnice. Přistrčil jsem k ní obličej a četl: Prostřední Lhota. Bože na nebesích, kam mě to vedeš? Děláš si legraci z ubožáka? Proč ho zavádíš na místa, na která měl tak krásné vzpomínky, že si je velmi poctivě a pečlivě zapsal? Kde teď jsou, ty mé zápisky z dětství a mládí? Za chvíli mi bude čtyřicet a co jsem z těch všech svých plánů a vidin realizoval? Ty úplně promoklé hadry a samota mluví za všechno. Ale aspoň konečně vím, kde jsem. A na místo se dostanu taky, i když jinou cestou. Tentokrát jsem neváhal ani chvilku a šel rovnou doprava. Nejdřív lesem a pak začala stará známá strmá stezka dolů. Rozeznával jsem ten mohutný strom na skále těsně vedle stezky; pod tou borovicí jsme seděli před 15 lety a právě tady jsme se nejhlasitěji hádali o budoucnosti národa a lidstva. Ale místo tehdejšího podzimního slunce, ještě krásně hřejícího, jen hluboká tma a liják. Klouzalo to, ale dostal jsem se dolů a stál u převozníkova domku. Byl to on, nebylo možno se mýlit. A jeho pramice tam bylatak jako před lety. Co teď? Vzpomněl jsem si na místo pod převozem, kde byl snad kdysi brod. Voda v řece nebyla ještě příliš zdvižena posledními dešti. Našel jsem u domku dlouhé bidlo a s ním jsem vlezl do vody. Byl jsem na kůži promoklý, víc zmáčet jsem se už nemohl. Voda mnou zatřásla chladem, ale přešloto. Po pár metrech jsem byl na hlubině. Chvilku mě bidlo udržovalo, ale pak mi je proud podrazil. Byl to vůbec hloupý nápad. I v šatech se dalo plavat, i když s námahou. Prokletý balvan. Bolest z naraženého kolena mi prolétla celým tělem. Ale byl jsem už jen kousek od druhého břehu. Vylezl jsem na břeh, nadával bolestí a na chvíli sebou praštil na drny. Koleno bolelo. Ale přicházela horší bolest. Namlouvám si to nebo je skutečně vidět trochu víc? Je to tím, že přestává pršet nebo se blíží úsvit? Vyskočil jsem a v tom okamžiku jsem pocítil únavu. Nebyl však čas se jí zabývat. Pro mlíko a vejce nám to odtud jako skautíkům trvalo necelou hodinu. Musím tam být dřív. Ale nejdřív musím najít ten potok, podle kterého vede cesta do vesnice. Klopýtání přes drny a kameny netrvalo dlouho a stál jsem u ústí potoka. Už jsem také rozeznával svahy lesnatého údolíčka, kterým potok přitékal. Byl nejvyšší čas. Ten poslední kus bylo jedno velké vypětí. V lese opět úplná tma, potok rozvodněný, kořeny a balvany, bláto a — strach, abych nepřišel za světla. Když jsem konečně vyšel z lesa a stoupal nahoru ke vsi, déšť přestal a bylo už zřetelně lépe vidět. Tůmovo hospodářství bylo hned na kraji; proto jsme si je tehdy vybrali jako své dodavatele. 14 [pageend13]Přicházel jsem ke stavení zezadu, z pole. Poznal jsem ihned tu velkou kůlnu, daleko větší než u sousedů. Tůma byl stejně dobrý řemeslník jako sedlák, a často v ní pracoval. Nízký plot nebyl pro mne překážkou ani v mém bídném stavu a zámek u dveří kůlny visel volně. Usadil jsem se v rohu na hromadě pytlů. Netrvalo ani deset minut a začal se hlásit chlad. Nejdřív chlad, pak zima, pak pekelná zima. Neměl jsem na sobě suchou nita byl jsem vyčerpán. Přikryl jsem se pytli. Málo to pomohlo, vlhkost lezlado morku kostí. Chvěl jsem se tak silně, že hlava opřená o stěnu kůlny do ní rytmicky bila a nárazy byly zřetelně slyšitelné. Zjistil jsem to s leknutím teprve za chvíli; vyčerpání otupilo i mou vnímavost. Zima mi nedala usnout, ačkoliv organismus po spánku volal. V mozku se mlhavé myšlenky snažily zatlačit jedna druhou. Proč jsem utíkal právě sem? Odpověď byla jednoduchá: neměl jsem výběr. Tůma byl jediný z mých známých, mohl-li jsem ho vůbec po tolika letech za známého pokládat, o němž Státní bezpečnost nevěděla. Ostatní, pokud jsou na svobodě, budou po mém útěku určitě hlídáni. Poslední, co bych chtěl, by bylo přivést je do neštěstí. Na Tůmu jsem původně ani nevzpomněl jako na možné útočiště; patnáct let od našeho posledního setkání byla příliš dlouhá doba. Před časem však přivezli na tábor dva sedláky ze Sedlčanska a jeden z nich Tůmu znal. Mluvil o něm s opravdovým obdivem. Odolával pevně brutálnímu tlaku na kolektivizaci a těžce za to platil. Sedlák předpokládal, že Tůma přijde brzy mezi nás. Pekl jsem si tehdy: buď anebo. Máme společné nepřátele. Buď se bude bát — a pak mám velmi malou naději. Nebo se nebude bát — a pak mám aspoň nějakou naději. A tato úvaha mě dovedla dnes v noci až do jeho kůlny. V ubohém stavu. Bylo už světlo. Dlouho tu nemohu zůstat, nějakým způsobem musím Tůmu na sebe upozornit dříve, než na mě přijde někdo jiný. Nemám ponětí, kdo a kolik lidí jevdomě; má jediná naděje je on. Kdokoli jiný znamená prozrazení. Mihla se mi hlavou Marta při mé poslední návštěvě u ní po Karlově zatčení. Jak oni na toho nezvaného hosta doplatili! Nemohla skrýt svou trpkost. Jak asi bude reagovat na mou “návštěvu” paní Tůmová, když i nad nimi visí pověstný Damoklův meč? Na dvorku se ozvaly kroky. Instinktivně jsem sáhl po sekyře opřené o zeďa zase jsem ji pustil. Bláznovství, ale ukázalo mně samotnému, kolik té jejich zabijácké zloby se jim podařilo vypěstovat i ve mně. Dveře kůlny se lehce pootevřely. “Ešťe tam zůstaň, jezevce,” řekl tlumeně mužský hlas. Ztuhl jsem, bylo-li to pro promrzlé tělo možné, ještě víc a zároveň se zaradoval. Kdo jiný mohl znát mé skautské jméno než Tůma? A jak jen mě poznal ještě venku, po patnácti letech, v šeru a v promočených hadrech? Musel měvidětužpři příchodu, jinak to nebylo možné. Došel snad poplach až sem, i s u- dáním jmen, a on si ze mne dělal jen brutální legraci, než si pro mne přijdou? V hlavě mi to vířilo, ale i vtom zmatku mi jedno bylo jasné: musím zůstat. Všechno ostatní byla jistá prohra. Nevím, jak dlouho jsem čekal, vím však, že to bylo nekonečné. Nakonec se otevřely dveře kůlny znovu. “Přejdi honem do domu.” Hned nato jsem byl u Tůmů v kuchyni a starší paní ukázala ke stolu. “Sedněte si a pijte, dokud je to kafe horký. Jistě se potřebujete trochu zahrát.” “To určitě, a ne trochu,” dostal jsem ze sebe nakřápnutým hlasem. Kafe mi skoro spálilo útroby, ale pomohlo. “Shoďto ze sebe a převlíkni se,” povídal Tůma a podával mi šaty a košili. Byl to on, ale musel jsem se sám chvíli přesvědčovat, že se nemýlím. Přece mu chybělo ještě dost let do šedesátky, ale obličej byl o hodně starší. Nežilo se jim lehce. “Podívej se na něho,” řekla Tůmová, “ten potřebuje spíš do postele, než převlíknout.” A měla pravdu. Zima mnou stále lomcovala; i v té prohřáté kuchyni s pevně zataženými záclonami. “Ne, paní Tůmová, vezmu si ty šaty a co nejdřív zmizím,” namítl jsem a v duchu jsem se modlil, aby mi odporovali. “Máš pravdu, Marjánko,” souhlasil Tůma a mně spadl kámen ze srdce. “Ale nejdřív si snězte aspoň ten kousek chleba. To víte, už to není ten starej chleba, co jsem sama pekla, musíme ho kupovat.” Nebyl to kousek, ale pořádný kus namazaný sádlem. V ústech se jen rozplynul, i když byl pekařský. Po lágru to byla pohádka. "Odpočiň si a pak si promluvíme.” Tůma byl klidný a věcný. Uložili mě do komory, hodili na mě duchnu a zamkli. Než jsem usnul, opakoval jsem si neustále: Nesmíš bejt nemocnej, nesmíš bejt nemocnej, zabil bys i je. Nespal jsem dlouho, jak už to bývá po velkém vyčerpání. Probudil jsem se a horečku jsem neměl! Tůma přišel do komory. “Za chvíli Marjánka přinese něco k jídlu. Tak jsem tě překvapil, Jezevce, co?” “To teda jo, ale já vás taky.” “To teda taky,” nezapíral Tůma a stručně vysvětloval: “Věděl jsem, že seš zavřenej. Asi před rokem se na nás sem podíval Hrouda, váš tehdejší skautskej vůdce — vy jste mu říkali Bagíra — a řek nám to. Doslech se, že na Hrazanech má začít nějakej výzkum. Potvrdilo se, že tam bydleli lidi ještě před Oe- chama. Tak vidíš, ten poklad zlatejch mincí jste tam tehdy nehledali tak úplně nadarmo. Hrouda tvrdil, že na podobným místě u Berounky se takovej poklad našel, a velikej. A taky povídal: Čekám každou chvíli, že do toho spadnu i já. Zavřeli už celý náčelnictvo bývalýho Skauta. Já moc dobře nespím. Brzo ráno jsem se díval, jestli nám ten liják nezatopil chlívek. A viděl jsem někoho přes pole běžet k nám a pak lízt přes plot do kůlny. Na chvilku se ten člověk votočil rovnou k vok- nu a já si najednou řek: Odkud jen znám ten kulatej vobličej acochceten promáčenej tramp vteplákách u nás? Krást, když už je vidět? A pak se mi najednou 15 [pageend14]rozsvítilo. Šel jsem k Marjánce, řek jsem jí to a ptám se: Vyženem ho? Nejdřív se hodně polekala, nedivse. Ale pak povídá: To nemůžeme udělat. To by nám Pánbu nikdy nevodpustil. No a teďjsi tady. Máš ňákej plán? Den, možná i dva to u nás pude. Pak ale musíš zmizet. My jsme příliš na vočích těm darebákům.” “Samozřejmě, hned večer zmizím.” Cítil jsem se najednou plný energie. Nejsou v tom národě jen udavačský domovnice, jsou tam pořád ještě opravdoví lidi — a horečku nemám. (Dokončení příště) Z muklovského humoru Mašinkář Láďa Helmich táhne k těžní šachtě 40 vozíků, ač bylo úředně povoleno jen osm. Najednou se odnikud vynoří ruský inženýr-technik azačne počítat. Adin, dva, tri,... a když přijde k soroku, vidí blic- ku a mukla, jak se drží posledního vozíku. Začne vykřikovat, jak je to možné, že táhnou 40 vozů, když je povoleno jenom osm. Duchaprítomný Pepík Cvrkal se na Rusáka udiveně podívá a vážně mu vysvětluje: “O čom ty govoriš, on táhne mašinkou jenom osm vozů, ty ostatní já tlačím.” _fo_ ooooooooooo Jistě si každý pamatuje, kdo to byl Pan Vůl. A víte taky, jak Pan Vůl ke svému jménu přišel? To když jako čerstvě promovaný mladší seržant nastupoval na svou první noční oddělení leopoldovských starých samotek, dostal taky za úkol udělat v pět ráno budíček. I zjistilo se, že on chudák nezná hodiny. Nakonec to vyřešili: namalovali mu na sklo hodinek dvě ručičky, jednu na dvanáctce, druhou na pětce a podívej, soudruhu, až tyhle ručičky dolezou na ty malovaný ručičky, tak tuhle, soudruhu, zmáčkneš ten knoflík vod sirény a je to. Jasný? V půl jedné v noci začala ječet siréna. V tu hodinu to mohlo znamenat jedině poplach a poplach mohl znamenat útěk, vzpouru nebo Američany pod hradbami. Takže vypustili psy, kulometčíci obsadili hradby, motorizovaná spojka přivezla z Hlohovce náčelníka pevnosti a k němu přivedli vykuleného mladšího seržanta. No, ona to nebyla jeho vina — oni mu soudruzi řekli, až tyhle ručičky dolezou na ty druhý ručičky... Nikdo mu ale nevysvětlil rozdíl mezi velkou ručičkou a malou ručičkou. Soudruh náčelník obrátil oči zbožně vzhůru a pronesl procítěně: “Panebože, to je ale vůl.” A to jest, jak Pan Vůl svého jména nabyl. k_ Ale léta utíkala, Pan Vůl to dotáhl na staršinu a stal se velitelem směny na nových samovazbách. Tam tehdy na útěkařském oddělení “se zvláště přísným režimem” seděl taky Vilda Polák. To byl ten, co měl přepsanou anglickou gramatiku na cigaretových papírkách a nikdy ho nikdo neviděl bez papírku v ruce, jak furt šprtal. Na útěkařskou izolaci, kde nebylo nic, se z ostatních oddělení posílal tabák. To se spustila z okna nit, dole na ni kamarád uvázal pakIík tabáku a bylo to. Problém byl, že okna samotek šla na hradby, na hradbách byla špačkárna a v té vechtr. Samotky byly i v noci pod reflektory. Takže sotva Vilda vytáhl z druhého oddělení do Ruďasa zabaleného Tarase Bulbu, už rachotil klíč a Pan Vůl řve: “Polák, čo jste to tahali?” Nic, samozřejmě, Taras už byl zalitý ve slamníku. Pan Vůl zarejdil očima, skočil k posteli a uchopil půl stránky Rudého práva, kterou už Vilda nestačil schovat. Práskl dveřmi, seběhl dolů na druhý oddíl a v tu ránu byl zpátky, třímaje v ruce druhou polovinu té půlstránky. Mukl dole ji zřejmě taky nestačil schovat. Pan Vůl přiložil obě poloviny k sobě a vítězoslavně pravil Vildovi, který stojí v uctivém pozoru: “Tak čo hovoríte teraz, Polák?” Vilda upře na Pana Vola upřímné hnědé oči a praví: “Viete, pán velitel, já vám volačo poviem. Já už som vidiel veľa chytrých pánov veliteľov. Ale tak chytrého pána veliteľa, ako ste vy, som naozaj ěšte nepoznal...” Pan Vůl stál, sanice mu poklesla a viditelně rostl. Když opět nabyl řeči, zněl nějak jako: “...teda Polák, ...čo bysom...no, nech sa mi to příště neopakuje...” A odcházeje, přivřel zasebou potichu dveře. I naTa- rase ve slamníku zapomněl. -ok- K-231 is published bi-monthiy by Club K-231 in exile. — K-231 je dvouměsíčník, který vydává K-231 v exilu — Klub bývalých politických vězňů se sídlem v Kanadě. Řídí redakční rada ve složení: Eda Ottová, Zdeněk Otruba, Lumír Sallvar, Zdeněk Slavík. Redakce si vyhra- žuje právo úpravy nebo zkrácení článků. Nevyžádané rukopisy a fotografie se nevracejí. Adresa Klubu je: Club K-231, P.O.Box 2323, Postal Station “B”, Scarborough, Ontario, M1N 2E9, Canada. Sazba, grafická úprava a tisk: Prague Typesetting, Inc., Toronto, Canada. [pageend15]