TRIBUNA LIST ČESKOSLOVENSKÉHO ZAHRANIČNÍHO ÚSTAVU V EXILU l ed en-ú n o r 1955 ROČNÍK VII SURSUM CORDA MOJMÍR POVOLNÝ V roce 1951 jsme v TRIBUNĚ květen-červen otiskli anglicky psaný rozbor prvého rozkolu v Radě svobodného Československa. Po čtyřech letech, ve kterých se v Radě střídaly vlny nečinnosti s vlnami krisí, přetiskujeme tentýž rozbor česky. Podružné změny a doplňky nemění nic na jeho podstatě. Ukazuji pouze, že jsou určité zákony politického života, které platily v roce 1951 stejně jako platí v roce 1955, a že je běda tomu, kdo jich neposlouchá. Z OBSAHU M. Povolný: Sursum corda J. Kolaja, J. Hajda: Čsl. trojúhelník J. Balada: SSSR a Spojené národy V. Chalupa: Experiment Ze světa i podsvětí — Listy z exilu — Záběry — Informace Celá naše zahraniční akce je v prvé řadě odbojové povahy a všechny ostatní funkce exilu jsou pouze z tohoto hlavního úkolu odvozeny a jemu podřízeny. Velkým problémem každého, kdo se zahraniční akce zúčastňuje, jest vyvarovat se nebezpečí, aby nesto- tožňoval Československo, které ^opustil, se zemí, do níž se jednoho dne vrátí; nebot pak by bojoval ve vzduchoprázdnu o pouhou ilusi. Váha tohoto problému dopadá o to tíže na exilové vedení, oč více je si vědomo velikosti a složitosti svých povinností a své odpovědnosti. . Rada svobodného Československa vznikla v únoru 1949 jako vedoucí orgán československého odbojového hnutí v exilu. Je nemožné, aby českoslovenští politikové, kteří před šesti lety organisovali Radu, byli nevěděli, že bojujeme proti přítomnosti o budoucnost. Je však pochybné, že si uvědomili, že boj proti přítomnosti je zároveň bojem proti minulosti, z níž se náš dnešek zrodil, a že boj o budoucnost není totožný se zápasem o návrat zašlých časů. Boj proti komunismu a o svobodné Československo se stal politickým posláním Rady. Pojem svobodného Československa byl jednou vykládán jako »demokratické« Československo, jindy jako »Masarykovo« Československo, potom jako Československo podle ústavy z roku 1920 a úpravami v poměru mezi Slováky a Čechy nebo s hospodářskými a sociálními změnami prvých poválečných let. Organisačně se Rada skládala z politických stran a její výkonný výbor byl ustaven na základě rovného stranického zastoupení, bezvýznamně pozměněného členstvím několika mužů bez výslovné stranické příslušnosti. Nelze popřít, že Rada byla od svého vzniku ovládána stranickým principem a že proti němu stála jen hrstka těch, kdo dávali přednost nestranické organisaci Rady a kdo si její prvé stanovy optimisticky vykládali ve prospěch svého pojetí. Se zákonitou pravidelností přivedl tento systém Radu k prvému rozkolu 23. ledna 1951, k druhému rozkolu 28. října 1953 a do agónie 28. listopadu 1954. Přejdeme-li mlčením změt byt i důležitých osobních příčin, nemáme důvodu, pro který bychom nevěřili, že krise Rady jsou vlastní systému, na kterém stojí, a politickým názorům, které ji rozdělují. Politická dohoda o negativním programu — zápase proti komunismu — byla od počátku provázena výklady positivního programu — zápasu o svobodné Československo, které se k sobě měly jako voda k ohni. Československý zahraniční ústav v exilu již v říjnu 1949 označil tuto neshodu jako rozpor mezi restauračním a pokrokovým táborem. Podle našeho rozboru považuje. restaurační skupina všechny změny v Československu za násilné a nezákonné. Proto její jediná a spravedlivá odpověd na otázku, jak organisovat život Republiky po osvobození, je v obnovení stavu, který jim předcházel. Přesný den, ke kterému se máme vrátit, má jen podružný význam. Podstata restaurace je mechanická a všechny politické a hospodářské otázky jsou jednoduché: není potřeba studovat, zkoumat a pracovat — co bylo, je známé a bude navráceno. Avšak život československé společnosti prochází změnami nečekaných a neodčinitelných rozměrů: mění se celá společenská skladba; staré vztahy a pouta zanikají a nové vznikají; smýšlení lidu nabývá jiné podoby; nám neznámé věci se stávají součástí denního života; svět hledá nová řešení pro nové problémy. Národ doma nevyhnutelně prožívá tyto změny, myslí proto o nových ideálech a spřádá je v nové programy, které jsou daleko od toho, čím prošel v letech 1945 nebo 1938 nebo 1918. Restaurační tábor tuto revoluci přehlíží a jeho vědomě omezený výhled jej odděluje od druhé, pokrokové skupiny. Pokroková část exilu vidí, že jen ona společenská skutečnost, jakou najdeme v osvobozeném Československu, může být základem jakékoliv politické činnosti po našem návratu. Proto se snaží předvídat stav, do něhož sovětská nadvláda Československo vede, a připravovat program, který není totožný se žádnou minulostí, nýbrž bude úměrný ideálům osvobozeného lidu. Zatím co v Radě během let restaurační tábor sílil ve všech politických směrech, od krajní pravice až po sociální demokraty, na úkor tábora pokrokového, v exilu šel vývoj opačným směrem. Restaurační skupina se nikdy nepřestala domáhat, že starý systém našeho politického života je nezbytnou součástí československé demokracie. Proto usilovala o takovou organisaci naší zahraniční akce, ve které by všechny staré politické strany hrály hlavní úlohu. V této otázce je rozdíl.mezi restauračním táborem a těmi, kdo byli pro nestranickou organisaci Rady, nejjasnější. Zatím co politikové restauračního tábora se ještě sem tam aspoň na oko smíří s proudem času, neoblomně trvají na starém stranickém systému. Organisační Pokrač. str. 3 → [pageend1]TRIBUNA 2 POZNÁMKY ZE SVĚTA... TAKÉ JEJICH REČ BUDIŽ... Před časem jsme vznesli podobnou žádost k oněm Čechoslovákům, kteří váhají nebo nevědí, jaké stanovisko by měli zaujmout v otázce Němců, vystěhovaných z Československa. Dnes se s ní obracíme ke Spolkové republice německé. Nebot i ona zakolísala v otázkách nesmírné mravní a politické důležitosti nejen pro německý národ, nýbrž — a snad především — pro Evropu a náš zápas o svobodný svět. Když byl na počátku listopadu z vězení ve Špandavě propuštěn omilostněný bývalý říšský protektor Konstantin von Neurath, německý spolkový president Dr. Theodor Heuss a ministerský předseda Dr. Konrád Adenauer považovali za vhodné poslat mu pozdravné telegramy. Byl to počin zbytečný zejména ve dnech, kdy si byt i dnes ještě malá Německá strana v berlínské volební kampani příliš nezadala s nejhnědějšími a nej černějšími dny Sportovního paláce; přitom na řečnické tribuně stál spolkový ministr dopravy Hans Christoph Seebohm. Byl to počin nebezpečný ve dnech, kdy se z Mnichova dovídáme, že členové bývalého Rosenbergova, Východního úřadu, nyní usazení ve vý- -■ chodní sekci bonnského ministerstva zahraničí, pod vedením Dr. Theodora Oberlaendera, royněž kdysi Rosenbergova muže a dnes spolkového ministra pro uprchlíky, organisují podpůrný úřad pro cizince bez domova, který není ničím jiným než úřadem ‘ pro všemožnou podporu kdejakého fašisty a nacisty ze Střední a Východ- ní Evropy. A byl to počin pro nás Čechoslováky obzvlášt varovný ve dnech, kdy se spolkový ministr pro všeněmecké záležitosti Jakob Kaiser ve spolkové vládě zdržel hlasování o sárské části pařížské dohody, protože prý by svým souhlasem podkopal německý nárok na území, ztracená ve prospěch Polska, Sovětského svazu a Československa. Onoho Československa, jehož prvým protektorem byl Konstantin von Neurath. The New York Times neotiskly otevřený dopis, kterým jsme protestovali proti československé části důvodů Jakoba Kaisera. Napsaly nám však, že ^dotazem u svého bonnského korespondenta z i. prosince shledaly, že ministerstvo pro všeněmecké záležitosti konstatuje, že všechna prohlášeni vlády a vládních úředníků, tykající se německých hranic, se vztahuji k hranicím z roku 1937, kdy Sudety byly součástí Československa. Ministerstvo dále konstatuje, ze Německo nemá žádný právní nárok na toto území a že Herr Kaiser je nezahrnul do svých argumentů proti sárské dohodě«. Skoda, že to není vždy tak zcela jasné z řeči německých politiků. mpý POLSKÝ EXIL PRO FEDERACI Průbojné polské hnutí pro nezávislost a demokracii, NiD, o němž jsme již několikrát psali, se ve své poslední resoluci, otištěné vlsk poé Try- buně z června 1953, vyslovuje pro federaci polsko-československoma- darskou. Pří nejmenším však aspoň pro federaci polsko-českoslovens- kou, která by tvořila přirozenou a nutnou hospodářskou základnu pro politickou integraci střední a východní Evropy. Resoluce NiDu se také dovolává založení společného shromáždění všech představitelů střední Evropy. Účelem takového shromáždění má být koordinace politické práce na západě a příprava spolupráce doma. Neméně zajímavý je i polský názor na poskytování finanční a jiné pomoci uprchlíkům ze zemí za železnou oponou. Pomoc nemá dopomáhat k tomu, aby se uprchlíci asimilovali ve svých nových zemích. Právě naopak. Má sloužit k tomu, aby si mohli zachovat charakter politické emigrace, která usiluje o politické osvobození domova. Resoluce NiDu ukazuje, že Poláíi jsou ve věci federace mnohem iniciativnější než československý partner. Stojí zato si vzpomenout, že od počátku druhé světové války je tato iniciativa v polských rukou. Potěšitelné je také, že NiD vyjadřuje dnes většinový názor veřejného mínění polského politického exilu, jak o tom svědčí výsledek veřejné ankety vedené polskim Institutem Literackim, publikovaný tohoto roku v polském mě- šíčníku »Kultura«. -jk- PODSVĚTÍ V ČINNOSTI Koncem září 1954, v předvečer zasedání Rady, dostali někteří členové Zastupitelstva a některé redakce exilových časopisů »Oběž- ník všem členům R.S.Č., exilovým organisacim a tisku«, označený jednacím číslem 44837/54, datovaný 5. září 1954 a podepsaný Dr. Osuským. Text tohoto oběžníku publikovala mimo jiné Jostenova Informační služba v Londýně, která se jím cítila být nespravedlivě nepadena. Josten v něm byl na příklad obviněn, že dělá pro- , pagandu pro komunisty a že vnáší zmatek do řad československých exulantů. Dr. Osuský pak telegraficky upozornil autora, že podobný oběžník nikdy nevydal a prohlásil jej za podvrh. Několik dní nato varovala své čtenáře" redakce sociálně demokratické »Naší cesty«, která je tištěna ve Vídni, před padělkem této revue, rozesílaným na adresy československých uprchlíků. V prosinci minulého roku dostali mnozí exulanti — přesné číslo se nedá zjistit — dopisy, psané rukou nebo rozmnožované na stroji a rozesílané z různých západních zemí a z ČSR, podepsané jakýmsi »hnutím exulantů za návrat domů« nebo »do vlasti«. Obsah dopisů byl naladěn tak, aby v uprchlíkovi vzbudil snetimentální touhu po domově; adresát byl vyzýván, aby text opsal a poslal přátelům. Londýnský Čechoslovák přinesl již vloni v únoru zprávu, že komunistická vláda hodlá vyhlásit amnestii pro uprchlíky, kteří se rozhodnou vrátit do ČSR. Pověst o této amnestii se tvrdošíjně udržuje a je hlášena z mnoha stran. Podle dosavadních zpráv má prý být vyhlášena k 10. výročí osvobození Československa. Proslýchá se rovněž, že komunistická vláda chce uvolnit malý pohraniční styk se západním Německem. Dojde-li k této změně, sotva to bude důsledkem snahy komunistů o přátelské Soužití se západem; půjde v prvé řadě o československé uprchlíky. Všechny tyto zprávy, o podvrzích, řetězových dopisech a pověstech o amnestii mohou být, a pravděpodobně jsou, nejnovějšími formami komunistického pokusu rozložit exil. Zdá Se, že dosavadní taktika agitpropu, t.j. nadávky a pomlouvání exilu a soustavné sbírání adres exulantů a zpráv o činnosti množících se exilových spolků, zřejmě nebyla dost účinná, aby prolomila důvěru domova k Čechům a Slovákům v zahraničí. Lidé si mysleli o pomluvách exilu své. Stačí poukázat na to, že návrat Laušmana, Zvolského a Falty neměl očekávaný účinek. Ale je jisté, že masový návrat exulantů by silně zapůsobil na československé veřejné mínění a pro mnohé lidi by znamenal ránu do týla. Studená válka se dostává do nové, pro nás nebezpečnější fáze. Je na nás zachovat chladnou hlavu: pomáhat těm, pro které je-úděl exilu příliš těžký, a kriticky vážit, co je nám překládáno k věření. mat. ... I PODSVĚTÍ [pageend2]TRIBUNA 3 SURSUM CORDA (se str. 1) skladba Rady měla zaručit jeho nedotknutelnost. V podstatě šlo o dvojí projekcí: o promítnutí mrtvé minulosti a kýžené budoucnosti do přítomného času. Tyto obrazy se krýjí jen v obrazotvornosti politiků, avšak ve skutečném životě se daleko rozcházejí. Mechanismus rozkladu Normální politika může být také definována jako umění vytvářet a udržovat skupiny a uskutečňovat jejich zájmy proti odporu jiných skupin. Jakkoliv to může znít neobvykle, je málo situací, na něž by se tato definice hodila více, než se mohla hodit na činnost Rady. Očekávali jsme, že Rada vznikla a udržovala se jako skupina, jež chtěla uskutečnit své cíle proti zájmům komunistické vlády v Československu. Avšak stranická organisace Rady vytvořila situaci, za níž se uvnitř Rady tvořily a udržovaly skupiny, jež hleděly uskutečnit své zájmy proti zájmům jiných skupin — svých vlastních partnerů v Radě. Znovu zdůrazňujeme, že šlo o stínohru, ve které přítomné posice a naděje na budoucí politickou moc byly hlavními hvězdami. Bylo by dost odstrašující, kdyby českoslovenští demokraté bojovali proti komunistům, jen aby se dostali do jejich křesel. Politická moc je mravně ospravedlnitelná jen jako prostředek k mravně ospravedlnitelnému cíli. Avšak politika Rady zdegenerovala ještě více: obrátila se v pouhý bezhlavý vnitřní zápas o moc a všechny zásady byly vytrubovány jen na přehlušení bojovného ryku v této exilové aréně. Jen nebeské bytosti by byly schopny účastnit se politického života, aniž by přitom neusilovaly o moc. Člověk jako politický živočich není schopen podobné nevinnosti; navíc je vždy nakloněn pokládat svou touhu po moci za spravedlivou a odsuzovat jako nepravost podobnou touhu u druhých. Takový je zákon politického života. Českoslovenští politikové byli až příliš ochotni ho poslouchat. Zapomněli, že ideál společného zápasu proti komunismu měl být uzdou mocenských tužeb, zastřených různými ideologiemi. Nežalujeme nikoho, že jeho přání získat moc pro sebe sama a jeho skupinu bylo silnější než jeho odhodlání bojovat za osvobození Československa. Žalujeme ale původce a zastánce stranického ststému, že trvali na takové organisaci Rady, v níž nezbylo místo na společný zápas proti komunismu a která navíc znásobila příčiny, vedoucí Radu do nových sporů, rozkolů a agónií. Jak se tito původci zla dívali na organisaci Rady? Nejprve vytvořili fikci, že existence jejich politické skupiny je nezbytná pro osvobození Československa a sine qua non pro svobodnou Republiku. Z ní došli k logickému závěru, že bez rovnováhy mezi jednotlivými politickými skupinami uvnitř Rady jedna skupina získá vrch nad ostatními, bude porušovat jejich zájmy a může nakonec některé z nich i zničit. Proto trvali na tom, aby všechny strany byly v Radě rovně zastoupeny a měly jediné právo jmenovat své representanty. Zapomněli, že stavěli Radu na co možná nejjednodušší a mechanické rovnováze sil, zatím co každá demokratická společnost i její vedení spočívá na rovnováhách velmi složitých. Neuvědomili si, že jednoduchost a mechaničnost otvírá cestu k nečinnosti, anarchii a rozkladu. Důvodem mechanické rovnováhy nebylo jen zajistit existenci politických skupin, zastoupených v Radě, nýbrž také stabilisovat jejich vzájemné vztahy a příležitosti. Byl to v podstatě statický plán, trpící v základech všemi slabostmi jednoduché, početní rovnováhy sil. Byl to neúměrný plán, nebot přehlížel nejlepší vlastnosti mužů, zastupujících jednotlivé politické skupiny. Byl to neskutečný plán, nebot se vyhýbal dynamismu našeho politického života. A byl to nejistý plán, nebot nespočíval na obecném uznání a důvěře. Všechny tyto nedostatky vedly zákonně k porušování mechanické rovnováhy, na níž Rada stála a do níž se zahraniční akce nedá spoutat. Aby však přesto stranickopolitická organisace Rady byla zachráněna, nejschopnější a nej pracovitější mužové byli umlčováni mechanismem hlasování: měli jsme nečinnou a paralysovanou Radu. Činnost skupin, jež neodvozovaly svou existenci z Rady a politických stran, byla prohlašována za nezákonnou a nebezpečnou československé zahraniční akci: měli jsme skupiny plné elánu, ale pracující bez společného plánu, pod neustálým tlakem a dokonce v persekuci. Konečně se vůbec nebral zřetel na nespokojenost exulantů se stranickým systémem a politikou Rady: a měli jsme exil v mravním rozkladu, pesimistický a zoufalý. Rovnováha sil ve výkonném výboru Rady měla zastřít, vysvětlit a ospravedlnit situaci, jaká v něm ve skutečnosti byla. Byla užívána jako zástěrka jednoty, které zde vpravdě nebylo. Všechny síly Rady byly spotřebovány na neustálé překonávání tohoto protikladu; nej lepším prostředkem k tomuto cíli bylo paralysovat všechnu činnost, jejíž výsledky nebyly mechanicky dělitelné a rovně připočitatelné všem skupinám, zastoupeným v Radě. Tento protiklad mezi předstíranou jednotou a skutečným zápasem všech proti všem mohl přežít za zástěnou jen potud, pokud pochybný plán početní rovnováhy sil nebyl demaskován zhroucením vlastního mechanismu. Pokus obnovit stranickou rovnováhu, jež odsuzovala Radu předem ke stejným koncům, byl hlavní příčinou prvého rozkolu v roce 1951, nebot návrh na pouhé omezení doby, po kterou jednotliví funkcionáři Rady měli setrvávat v úřadě, neměnil ničeho na zásadách stranického zastoupení, jež předtím přivedlo Radu do slepé uličky. Dohoda z roku 1952, postavená na těchže základech, mohla jen zaručit, že členové výkonného výboru nebudou s to dělat nic jiného než znova bojovat o zachování mechanické rovnováhy sil v Radě a znova ji zničit, jak ji zničili v roce 1951. K novému rozkolu došlo v roce 1953. Nová dohoda z roku 1954 stojí přes dlouhé a úpěnlivé varování profesora Hlavatého a jeho přátel na těchže hliněných nohou. A nový rozklad je v povětří. Sursum corda Dnes musíme začít znova a náš úkol je prostý a zároveň nadlidsky obtížný: dát dohromady všechny živé síly československého exilu a ukovat z nich účinný nástroj zahraniční akce bez ohledu na Radu. Ústřední otázka je co nejvíce omezit každé usilování o moc. Viděli jsme nepodařený pokus s mechanickou, jednoduchou a tudíž nestálou rovnováhou stranických sil. Jestliže očekáváme, že větší stálost ve vztazích mezi odbojovými pracovníky nám také zaručí větší společnou výkonnost, pak jí docílíme jen za podmínky, (1) že se bezvýhradně odvrátíme od stranictví, které v exilu zdegenerovalo v pouhý zápas o pomyslnou moc, (2) že rovnováhu v zahraniční akci založíme na široké účasti a spolupráci jednotlivců a autonomních skupin a (3) tím že rozdrobíme i onu pomyslnou moc do takové míry, že nebude stát ani za to na její zlomky pomýšlet. Tlak veřejného mínění v exilu musí být uznán jako druhý mlýnský kámen na tužby těch, kdo by chtěli vystoupit z řady. Nakonec je třeba říci, že nás nezachrání žádný mechanismus, jestliže jej nebude držet dohromady společný cíl a vzájemná ochota k obětem. Společný cíl je mravní přikázání, stojící nad všemi partikulárními zájmy. Toto přikázání není výsledkem žádného kompromisu, který by byl vzešel z exilového zápasu o moc. Uložili jsme si je a priori pro všechny své činy svobodným rozhodnutím a z vlastní vůle a kdo si je neuložil, stojí na špatné straně barikády a nesmí mít mezi námi místa. Jestliže tudíž jednotlivci i skupiny rozvinou a spojí svou činnost tak, aby zachovali a zvýšili mnohotvárnou iniciativnost v našem exilu; jestliže všichni podrobí svou činnost vzájemné kontrole a v mezích bezpečnosti kontrole veřejného mínění; jestliže vzájemná úcta ovládne jejich vztahy; a jestliže ve svých myslích dají na prvé místo přikázání, se kterým odešli do vyhnanství, nový elán nabije československou zahraniční akci a vítězství nemine vznešenou touhu našeho domova i exilu. [pageend3]4 TRIBUNA ČESKOSLOVENSKÝ TROJÚHELNÍK JIŘÍ KOLAJA A JAN HAJDA Ze sociologického hlediska lze se dívat na roli československého exilu jako na roli vůdcovské skupiny, která soutěží s československými komunisty o přízeň nekomunistického obyvatelstva v republice. Tato soutěž je součástí studené války mezi Západem a Východem a je do značné míry usměrňována a podporována zvájemnými světovými středisky demokratického a komunistického tábora. Je v našem zájmu ujasnit si podstatu těchto vztahů a procesů, protože teprve v jejich světle se nám ozřejmuje význam a dosah naší zahraniční činnosti. Rozboř závislosti demokratické, t.j. exulantské, vůdcovské skupiny na západním světě a československé komunistické vůdcovské skupiny na Sovětském svazu by si vyžadoval samostatnou úvahu. Proto jen zběžně naznačíme některé rozdíly v mezinárodním postavení obou skupin a přejdeme ke srovnání československého trojúhelníku samotného, k rozboru vztahů mezi československým exilem, československými komunisty a nekomunistickým obyvatelstvem na půdě československé republiky. Hlavní rozdíly v závislosti obou vůdcovských skupin na jejich mezinárodních spojencích lze zhruba shrnout takto: Československý exulantský tábor má větší volnost v plánování studené války než českoslovenští komunisté. Naproti tomu má často potíže s uskutečňováním svých plánů a jen výjimečně má možnost provádět odbojové akce bez podpory západních spojenců. Methody a míra podpory se různí podle údobí a země, odkud podpora přichází. Práce komunistů je řízena z jednoho střediska a uskutečňována jednou skupinou, t.j. komunistickou stranou. Naproti tomu mají komunisté daleko větší výběr prostředků k uskutečňování moskevské politiky ve studené válce. Vlastní postavení exulantské a komunistické skupiny je možno charakterisovat výpočtem rozdílů ve čtyřech příznačných kategoriích: v ekologickém postavení, počtu, složení a struktuře. Všechny tyto znaky zůstávají za dnešní situace stálými činiteli, rámcem, ve kterém dochází k soutěži o vůdcovské prvenství. Rozdíly ekologické. Komunistická vůdcovská skupina sídlí na území republiky, t.j. mezi nekomunistickým obyvatelstvem Československa a má možnost stýkat se přímo s masami. Exulantská skupina je od československého území ekologicky oddělena a má s lidem jen nepřímé styky. Komunisté mají výhodu v tom, že mohou soustředit všechny příslušné instituce a orgány v hlavním městě republiky, kdežto exulantské organisace, zabývající se vedením studené války, jsou roztroušeny v různých místech a zemích. Rozdíly početní. Českoslovenští komunisté jsou početně daleko silnější než exulantská skupina. Protože každý člen komunistické strany musí vykonávat roli formálního nebo neformálního vůdce v každodenním styku s nečleny, můžeme považovat sílu členství v komunistické straně za dostatečný index síly komunistické vůdcovské skupiny v československé společnosti. V červnu 1954 měla komunistická strana Československa 1,385.610 členů. Odhaduje se, že počet československých uprchlíků nepřesáhl 60.000. Ve skutečnosti se ale na vedení studené války podílí jen malé procento exulantů. Lze očekávat, že početní převaha komunistů se časem zvýší, zatím co exulantská skupina se bude neustále zmenšovat v důsledku asimilace a úmrtnosti jejích členů a silně ztenčeného počtu nových uprchlíků'. Pro komunisty je velkým přínosem mladá československá generace, z níž vyrůstají disciplinovaní straničtí členové, soustavně vychovávaní pro patřičné vůdcovské role. Rozdíly ve složení. Obě vůdcovské skupiny se liší zejména pokud se týče věku a vzdělání. Většina exulantů, kteří se podílejí na vedení studené války, přísluší ke starším věkovým skupinám a obvykle má vyšší vzdělání. Komunisté získávají členy ze všech věkových skupin a vedle inteligence mají ve svých řadách velký počet lidí s elementárním školním vzděláním. Rozdíly strukturální. KSČ je organisována hierarchicky a centrálně. Rovněž všech sedm masových organisaci má stejný character. Základní jednotkou organisační pyramidy je malá skupina, buňka. Nečlenové jsou obvykle přizváni do malých diskusních skupin v továrně, v úřadě a pod., které se staly institucemi pro všechny dospělé občany. Je možno říci, že komunisté obvykle navazují styky s neko- munistickým obyvatelstvem prostřednictvím institucí a organisaci, které jsou kontrolovány z jednoho střediska a mají téměř stejný charakter. Naproti tomu exulanti se soustřeďují v několika volně orga- nisovaných skupinách, jejichž činnost není vždy koordinována. Je to do značné míry zaviněno tím, že exulantské organisace jsou umístěny v různých zemích a že jsou podporovány různými západními skupinami, na př. katolickou církvi a Free Europe Committee.- Kromě toho je třeba poukázat na skutečnost, že mnohé organisace uprchlíků fungují nedostatečně nebo mají krátké trvání v důsledku časté migrace členstva a ztráty vzájemného styku mezi jednotlivci. V mnohém ohledu, na př. na poli vědy, je exulantský život charakterisován oinstitucionálním vakuem«. Vztah exilu k nekomunistickému obyvatelstvu v Československu je možno promítnout jen na symbolickou rovinu. Styky s lidmi doma jsou jen indivi- duelni, protože sotva existuje »skupinový poslech« západního rozhlasu nebo »skupinové sbírání« letáků. V celku můžeme říci, že styk komunistů s jednotlivými nekomunisty je styk skupinový a institucionální, zatím co exulanti s nimi přicházejí ve styk jen jednotlivě a symbolicky. Soutěž o vůdcovské postavení. Pochody, které charakterizují soutěž a případné střetnutí exulantské a komunistické vůdcovské skupiny, lze popsat a rozebrat s hlediska tří klíčových konceptů: sdělovacích pochodů, společenské kontroly a orientace k symbolickým hodnotám. Obě skupiny vysílají k masám svá sdělení. Komunisté ovšem předči exulanty v počtu sdělení a v rozličnosti prostředků, které používají. Zatím co exulanti mají k disposici jen rozhlasové pořady, vysílané z různých stanic a s různým zaměřením, a balonkovou akci, komunisté využívají vedle masových sdělovacích prostředků také institucionalisované diskusní skupiny, o kterých jsme se zmínili. Ale přesto má komunistické i exulantské sdělování jeden společný znak: je převážně jednosměrné; v obou případech jde především o sdělování vůdcovské skupiny k masám. Spontánní sdělovací pochody ».zezdola nahoru« jsou téměř bezvýznamné přes nesmírný počet sdělení, která strana adresuje lidu. Sdělení posílaná »nahoru« jsou obvykle uniformní; skoro bychom mohli říci, že jsou institucio- nalisóvaná. Daleko více spontánnosti bychom mohli očekávat v odpověď na poselství exulantské vůdcovské skupiny. Ale toto sdělování je příliš skrovné a často vyjadřuje jen názor malé a netypické skupiny. Můžeme tedy říci, že obě vůdcovské skupiny jsou více méně isolované od svého »obecenstva<<, t.j. od ne- komunistického obyvatelstva Československa. Isolace komunistů je isolace společenská, exulanti jsou isolováni ekologicky. [pageend4]TRIBUNA 5 Obě vůdcovské skupiny se mohou mýlit při odhadu postoje lidu, komunisté proto, že dogmaticky přijímají falešný výklad lidského chování a společnosti, exulanti proto, že po několik let nesdíleli s lidem stejné zkušenosti a jsou proto nakloněni promítat si starý obraz československé společnosti do přítomnosti bez ohledu na změny v postoji nekomunistů a v celkové struktuře společnosti. Komunisté ale mají výhodu v tom, že mohou empiricky vyzkoušet svou methodu a že mohou plánovat nebo alespoň usměrňovat veřejné mínění. Mají možnost změnit nebo úplně zvrátit svůj postup, aby docílili lepších výsledků. Komunistické sdělování je charakterisováno jednotvárností, pohrůžkou trestu těm, kdo se nehodlají řídit podle vysílaných sdělení, a jednostranným výkladem světových událostí. Komunistická vůdcovská skupina se obvykle soustřeďuje na jedno théma, když chce přimět nekomunistické obyvatele, aby přijali změny v národním hospodářství, v zákonodárství a pod. Kampaň je prováděna všemi prostředky, které má strana k disposici. Je samozřejmé, že tento postup je předností i nedostatkem komunistického vedení. Jestliže má obyvatelstvo reagovat na sdělení positivně, nelze překročit určitou míru opakování. Za positivní výsledky vděčí komunisté především tomu, příznivé přijetí že jejich sdělení je vynucováno pohrůžkou. Protože komunisté kontrolují a monopolisují téměř celý veřejný život, mohou k dosažení svých cílů použít všechny fysické, hospodářské a psychologické odměny a tresty. V tomto ohledu jsou exulanti ve velké nevýhodě. Tresty, slibované určitým skupinám nebo jednotlivcům »někdy v budoucnu« jsou jen potenciální a nejisté, a proto pravděpodobně neúčinné. Odměny nabízené obyvatelstvu exilem nejsou materiální povahy a zřídka mohou dopomoci někomu k získání prestyže ve skupině. Je účelné rozlišovat při sociologické analyse tota- litární společnosti kulturu zjevnou a skrytou. Pod konceptem skryté kultury rozumíme poznávací, hodnotící a emocionální prvky chování, které jsou nejen soukromé a intimní, ale které jednotlivci zároveň popírají na rovině zjevné kultury. Porovnává- me-li roli společnosti nebo společenského systému a kultury, zjistíme, že komunistická kontrola je nejvýraznější na poli společnosti a zjevné kultury a exulantská kontrola — nebo lépe řečeno vliv exulantů —- se projevuje převážně, ne-li jen, v oblasti skryté kultury. Můžeme říci, že společnost a zjevná kultura jsou generalisace o společenském prostorově- časovém vzájemném působeni, zatím co koncept skryté kultury je generalisaci o společenských jevech které se veřejně neprojevují, nebo které mají jen vlastnosti časové a obvykle postrádají vlastnosti prostorové. Pro ilustraci pak můžeme shrnout naše tvrzení takto: komunisté kontrolují prostorovou i časovou souřadnici společenských jevů, exulanti ovlivňují jen jejich časovou dimensi. Lze očekávat, že za dané situace působí skrytá kultura rušivě na zjevné chování. Projevuje se to hlavně tím, že jednotlivci se ve veřejném životě nechovají spontánně. Hodnoty nebo poznávací prvky jsou příčinou novot nejen v kulturním, alp i ve společenském systému. Společnost, která postrádá individuální, více méně odchylné a téměř neměřitelné hodnotící pochody, přestává být theoreticky společností tvůrčí. Mnohé společenské hodnoty, které byly dříve součásti zjevné kultury v Československu nebo které ke zjevné kultuře patří ve většině společností, byly za komunistického režimu zatlačeny do soukromé oblasti. Kromě toho je třeba podtrhnout nebezpečí, že tyto hodnoty se časem příliš rozptýlí a budou čím dál více zkreslovány individuálními rozdíly, t.j. nebudou obecně sdělitelné a sdílené. A to je právě úkolem exulantského vysílání: zaměřit své poselství tak, aby dávalo společenský souhlas a společenský standart této skryté kultuře jednotlivců nebo malých neformálních skupin. Je samozřejmé, že tento pochod vnáší do života jednotlivců určitý druh rozdvojenosti. Na rozdíl od americké pragmatické kultury, která umožňuje integraci smýšlení a jednání, dnešní československá společnost zdůrazňuje spíš rozdíly mezi oblastí smýšlení a skutečného zjevného chováni. Komunisté si tuto tendenci uvědomují, a proto se snaží zaměstnat občany činností ve skupinách do takové míry, aby jim nezbyl čas na soukromí a na neformální skupinové chovám. Kdyby bylo dualistické rozdělení mezi zjevnou a skrytou kulturou přesně dodržováno, bylo by theoreticky možné, že by došlo k dělbě společenské kontroly mezi komunisty a exulanty. Ale vliv zjevné kultury na zjevné chování způsobuje neustálé napětí a případně i konflikt. Právě tuto skutečnost se exulantská vůdcovská skupina snaží využít. Komunisté tedy kontroluji zjevné znaky společenského a kulturního života a snaží se ovládnout i skrytou kulturu jednotlivců, zatím co exulanti ovlivňují spíše jen skrytou kulturu a doufají, že se jim tak podaří vykonávat tlak i na zjevné chování obyvatelstva. Komunisté a exulanti se významně liší v pojetí organisace společnosti. Je to příliš známá skutečnost, než abychom ji zde ze široka rozváděli. Studená válka a historické zkušenosti československého lidu však přidaly k ideologickým rozdílům dva významné prvky. Za prvé, komunisté mohou odpovídat na kritiku exulantů poukazováním na předúnorové údobí nebo kritikou západních demokracií, protože exilové vedení nestojí v čele vlastní společnosti, jejíž úspěchy nebo chyby by mohly být srovnávány s úspěchy a chybami společnosti komunistické. Argumentací ad hominem se pak komunisté snaží zdiskreditovat demokratické vůdce jako jednotlivce. Na druhé straně pro exulanty platí ethické ohledy, které jim nedovolují utíkat se k těmto methodám soutěže. Předmětem exulantské kritiky jsou proto spíš chyby komunistického režimu. Za druhé, dějiny mají pro československou národní kulturu velký význam. Protože exulanti nemají možnost kontrolovat československou společnost, snaží se promítnout své role do minulosti nebo do budoucnosti. S hlediska celkového vývoje světa je pro exulanty zánik komunistické nadvlády neodvratný stejně jako došlo k zániku nacistické diktatury. Přestože se komunisté více soustřeďují na současné události, využívají obratně i historie pro svoje účely. Snaží se překonat svoji nejistotu, vyplývající z násilné změny společenské struktury a systému hodnot, důslednou aplikací marxistického historického materialismu. Skutečnost, že oba tábory zmobilisovaly historii pro své účely, potvrzuje sociologickou theorii, že osoby nebo skupiny, které nejsou svými pány nebo které nejsou s to definovat přijatelně všechny prvky v dané situaci, pojímají sebe samy jako součást velkého historického procesu. Nekomunistickému obyvatelstvu jsou tedy předkládána dvě odlišná a vzájemně se vylučující pojetí historie. Koncepce exulantů je odvozena z národní a křestanské tradice a klade větší důraz na neproměnnost a universálnost některých hodnot; komunisté se snaží odvodit většinu svých historických paralel z dějin Sovětského svazu a zdůrazňují dynamické a partikularistické znaky společenských hodnot. V předchozím rozboru jsme poukázali na rozdílné a podobné znaky v charakteru sdělovacích pochodů, společenské kontroly a orientace ke společenským hodnotám v obou vůdcovských skupinách. Zatím co u komunistů nacházíme uniformnost, silnou cen- tralisaci a kolektivistické methody, exulanti soutěží o prvenství stejným způsobem jako před únorovou porážkou. Neplánují své akce z jednoho střediska, jsou jen volně organisováni, ovlivňují nekomunistické obyvatelstvo republiky jen na osobní rovině a liší se v důrazu na obsah sdělování. Pokrač. na str. 12 → [pageend5]6 TRIBUNA Spojené národy jsou duchovně spřízněny s mnoha předchozími plány a pokusy o vytvoření podobné organisace, která by se starala o mezinárodní mír a bezpečnost. Avšak jejich dnešní smysl a forma pramení z politického myšlení dvacátého století a ze zkoušek a zkušeností druhé Světové války. Celý plán Spojených národů stál v roce 1945 na předpokladu, že po druhé Světové válce ony státy, které chtěly vybudovat novou mezinárodní organisaci, byly — aspoň theoreticky a do značné míry — zajedno co do zásad, ze kterých měly Spojené národy vyrůst, a co do cílů, které měly slodevat. Bez této předpokládané jednoty v základních věcech by Spojené národy nebyly mohly vzniknout. Od samého počátku však tato theoretická podmínka neodpovídala skutečnému životu na mezinárodním poli. Zastírala si, že ruská revoluce v roce 1917 skutečně rozdělila svět ve dví a že toto rozdělení po druhé Světové válce převýšilo svým významem a důsledky všechny ostatní otázky mezinárodní politiky. Sovětský svaz se díval na toto rozdvojení světa jako na dočasné soužití starého a nového společenského řádu, doprovázené neustále se zrychlující polarisací směrem k Moskvě a Washingtonu. Tato polarisace byla ukončena mezinárodně- politickou mocenskou revolucí na konci druhé Světové války. Sovětský svaz věří, že jeho společenský systém nakonec zvítězí ve světě, sjednoceném na komunistických základech, a že toto sjednocení je předurčeným smyslem dějin, nesoucích lidstvo z období kapitalismu do epochy komunismu. Toto pojetí dějin nebrání sovětským vyznavačům, aby nepřikládali značnou důležitost a nebrali obezřetně v potaz skutečný rámec mezinárodní politiky, ve kterém mají pomáhat uskutečnit konečný cíl komunismu. Rozdíl mezi přítomným stavem a konečným ideálem a časová vzdálenost, která je odděluje, vyžadují dvojí politiku a vysvětlení této politiky dvojí ideologií. Tak vzniká dvojklanné sovětské pojetí mezinárodních vztahů, ve kterém současná harmonie obou složek s během dějin odpovídá jen dvěma rozdílným stupňům jeho dialektického vývoje. Jedno pojetí, které jě theoreticky významnější, je charak- terisováno jako proletářský internacionalismus; druhé je pojetí dočasného soužití a spolupráce s nekomunis- tickými zeměmi. Jenom prvý pojem je v sovětském myšlení chápán jako výraz ryzí mezinárodnosti. Druhý je pouhým vysvětlením toho, jak se Sovětský svaz a s ním celý komunistický svět přizpůsobují potřebám doby na přechodu mezi kapitalismem a komunismem. Hlavním úkolem sovětské zahraniční politiky je co nejvíce zkrátit tuto přechodnou dobu a přivést svět ke konečnému vítězství komunismu. V něm pak na prvém místě stojí úsilí oslabit a rozložit nekomunistický tábor, aby byl co nejdříve zralý k definitivnímu pádu. Takové úsilí vyvolává obranná opatření na straně svobodného světa a soužití se stává synonymem pro neustálé napětí a konflikt. Zbraně, kterých Sovětský svaz v tomto zápase používá, ukazují na jedné straně na sovětskou schopnost přizpůsobit taktiku požadavkům mezinárodní situace a na druhé straně moc objektivních podmínek mezinárodního života nad veškerou, i komunistickou ideologií. Za jednu z těchto zbraní si Sovětský svaz vybral Spojené národy. SOVĚTSKÝ SVAZ A Deváté zasedání valného shromáždění Spojených ná děl a bomb. Teprve v té chvíli nadešlo pro Sovětský mu již nebude lze vyčítat, že týmiž ústy fouká hor vyžádal rafinovanější postup, než jaký Sovětský sva delegace přijela naň připravena a na třech ústředí zabývalo, lze ukázat, jak ho používala. ukuty jako nástroj, který by měl zachovat určitý status quo, nýbrž naopak že byly nabity jak politickým dynamismem tak vybaveny organisačními předpisy, jež měly umožňovat, aby se status quo dal přizpůsobovat měnícím se podmínkám a rozložení sil na mezinárodním poli. V sovětských výpočtech byly Spojené národy založeny především pro tento účel v očekávání, že k novému rozdělení moci na mezinárodním poli musí historicky nutně dojít jen ve prospěch Sovětského svazu a že Spojené národy budou použity k urychlení tohoto pochodu. Spojené národy se pro svou takřka universální povahu staly akumulátorem mezinárodních otázek jakéhokoliv druhu a zeměpisného původu. Tyto otázky se v ovzduší všudypřítomného napětí, vyvolaného soustavnými sovětskými pokusy a změnu státu quo, slévají v jeden proud, ztrácejí svou ojedinělost a mění se v pouhé články řetězu, který se prodlužuje do nekonečna. Takto zvláštní politické otázky, projednávané ve Spojených národech, na jedné straně vyvolávají napětí a na druhé straně toto napětí rozmnožuje staré a vyvolává nové problémy. I když Sovětský svaz ústy podporuje jejich rozřešení, ve skutečnosti jej jejich vzrůst a opakování spíše těší než znepokojují, nebot sovětské vysvětlení dialektického pochodu dějin je per definitionem založeno na konfliktu. Čím může být znepokojen, je okamžité a nekontrolovatelné rozdělení sil mezi spornými stranami, jestliže se jeví v sovětský neprospěch. Politikou Sovětského svazu ve Spojených národech však bylo obrátit každé řešení v co největší sovětský prospěch bez ohledu na rozdělení moci nebo na ideologické pozadí té či oné otázky. Proto se Sovětský svaz vkládá do každé otázky na pořadu Spojených národů, i když míra jeho účasti se mění podle její ideologické či politické důležitosti. Prvořadým posláním sovětské delegace ve Spojených národech je politicky oslabit a pokud možno rozložit svobodný svět. Ve světle tohoto plánu měla sovětská účast v rozpravě a hlasování o otázkách nesamostatných území — Západní Nové Guineje, Francouzské Severní Afriky, Cypru — daleko větší než pouze propagační význam. Sebeurčení národů je z nejdůležitějších sovětských nástrojů studené války. Sovětský svaz přenesl do Spojených národů těžiště svého útoku na systém, který je neposkytuje v plné míře, aniž by se příliš červenal nad tím, jak sám s tímto právem nakládá, nebot tentokrát mu to už nikdo ani nepřipomněl. Politické otázky Hospodářské otázky Ačkoliv Spojené národy byly především pojaty jako politická instituce, Sovětský svaz si od samého počátku nepřáli aby se zabývaly politickými otázkami, týkajícími se velmocí — stálých členů Bezpečnostní rady. Nakonec svého cíle dosáhl používáním práva veta a přesunem politického těžiště ze Spojených národů na pole tradiční diplomacie. Usilovně však trval na tom, aby v pravomoci Spojených národů zůstaly politické otázky, na které by mimo fórum této organisace neměl žádného vlivu. Přitom využíval toho, že Spojené národy nebyly Sovětský svaz se zprvu vzpíral, aby se Spojené národy zabývaly kromě otázek politických také hospodářskými starostmi světa. Tato oposice pramenila z obecného sovětského názoru na dějinný vývoj. Hospodářské podmínky a systémy v něm hrají prvotní úlohu, podmiňujíce a předurčujíce jeho směr. Jestliže v přítomné době jsme podle komunistů na přechodu z kapitalismu do komunismu, nic v jejich očích nemůže tento pochod zastavit, nebot je to zákon mimo dosah lidské moci. Člověk jej však může zpomalit nebo zrychlit podle toho, jakým způsobem [pageend6]TRIBUNA 7 SPOJENÉ NÁRODY rodů se sešlo vloni na podzim po prvé bez doprovodu svaz období skutečně čisté studené války, ve kterém kou a studenou. Tento obrat ve světové situaci si z dosud ve Spojených národech sledoval. Sovětská ch otázkách, jimiž se poslední valné shromáždění ovlivňuje hospodářskou základnu společnosti. Vé vztahu k mezinárodní politice má toto metarialisticke pojetí dějin dvojí tvář. Na jedné straně je v sovětské theorii kapitalismus nerozlučně spjat s imperialismem, který vyplývá z jeho nerovnoměrného vývoje, vede k nepřekonatelným rozporům a končí v nevyhnutelných krisích a válkách. Sovětský svaz v duchu této theorie nemá žádný zájem, aby vnitřní nedostatky kapitalismu pomáhal napravovat a odstraňovat ve Spojených národech; takový postup by byl nejen politicky neprozíravý, nýbrž také ideologicky protichůdný.^ Na druhé straně je kapitalismus spojen s vykořisťováním zanedbaných a koloniálních zemí. Vztah mezi vykořisťovaným a vykořisťovatelem je kolébkou revoluce na mezinárodním stejně jako na vnitřním poli. Postupný hospodářský vývoj zanedbaných zemí může jen zmenšovat příležitost k jejich vzpouře a oddalovat konečný sovětský cíl. Odzbrojení V Chartě Spojených národů je vedle politických zásad uložena celá řada předpisů mezinárodního práva a Charta se ve skutečnosti pokouší vybudovat právně vynutitelný mezinárodní řád. V duchu obecné filosofie, která Chartu podtrhuje, stejně jako v duchu jejích jednotlivých opatření každé porušení těchto pravidel je mezinárodním deliktem, na který má být použito předepsaných sankcí. Krajní sankcí může být vynucení práva ozbrojenou mocí. Všechny pokusy o vybavení Spojených národů touto mocí ztroskotaly na sovětském odporu a s nimi zapadla i myšlenka kolektivní bezpečnosti. Z mnoha praktických i ideologických důvodů bylo pro Sovětský svaz výhodnější, aby Spojené národy neměly vlastních ozbrojených sil. Kolektivní přinucení k zachovávání mezinárodního řádu není již více v zájmu Sovětského svazu, neboť je způsobilý ubránit svůj národní zájem vlastními silami. Udržení státu quo, které je do jisté míry totožné s mezinárodněprávním pořádkem, je v očích Sovětů dokonce proti jejich zájmu ve chvíli, kdy se jim zdá, že zvony dějin vyzvánějí na úsvitu nových vzpour a revolucí a že jest jejich povinností ne je zadržovat, nýbrž rozdmýchávat a podporovat. Pád nadějí v kolektivní bezpečnost byl zároveň doprovázen hledáním řešení, která by zajistila aspoň dílčí bezpečnost, a vyzbrojováním armád, které sotva dobojovaly druhou Světovou válku. Jestliže Spojené národy přijaly, že místo násilnýbh method na nepřetržité přizpůsobování mezinárodních vztahů novým podmínkám budou používat zásad změny mírovou cestou, mírumilovného řešení mezinárodních sporů a kolektivní bezpečnosti, poučily se takřka okamžitě, že použití mírových method je podmíněno vyrovnáním ozbrojené síly těch velmocí, které převzaly hlavní zodpovědnost za činnost Spojených národů. Vojenská převaha kterékoliv velmoci nebo skupiny velmocí nad ostatními se ukázala neslučitelnou s myšlenkou mírové změny v rámci Spojených národů. Míra účinného odporu proti přijetí důsledků mírové změny je funkcí této převahy, a co bychom mohli nazvat »mezní« převahou, je zásadním předpokladem pro sledování národních zájmů jinou než mírovou cestou. Již před závodem ve zbrojení Spojené národy neměly ilusí o tom, že- snížení zbrojení nebo dokonce i zrušení ozbrojených sil se rovná vítězství myšlenky mírové změny a mírového řešení mezinárodních sporů. Ve své většině jsou spíš vedeny nadějí, že odzbrojení může snížit častost a ničivost, s jakými bude násilí používáno, a postaví je pod kontrolu Spojených národů. Sovětský svaz se naproti tomu dívá na řízení a snížení zbrojení jako na jednu z cest, jimiž je ozbrojená a tím i politická moc znovu rozdělována a na níž sovětské mocenské postavení bude nejen zachováno, nýbrž zlepšeno. Sovětský svaz se od samého začátku díval na Spojené národy jako na systém soutěžících a nikoliv spolupracujících států, ve kterém tudíž ozbrojená moc je důležitým měřítkem síly soupeřů. V důsledku toho všechny sovětské odzbrojovací plány a protiplány jsou zaměřeny k dobře vypočítanému závodu ve zbrojení a nikoliv k odzbrojení a mezinárodní détente. Jejich otevřeně tendenční povaha spíše zhoršovala než zmenšovala mezinárodní napětí. Držíc však otázku odzbrojení nepřetržitě na pořadu Spojených národů a současně znemožňujíc jakékoliv řešení, sovětská' odzbrojovací politika dosáhla úskokem jednoho: určitého stupně politického a mravního odzbrojení svobodného světa, který se musí proto neustále znovu mravně a politicky ozbrojovat. To je cena, již svobodný svět platí za soužití v témže mezinárodním řádu se státem, s nímž se zásadně rozchází v otázce, kterou cestou se tento řád má rozvíjet. ... a svobodný svět Svobodný svět si však může za tuto cenu koupit více než pouhé a stále ohrožené soužití, jestliže si dobře uvědomí, oč v dnešním velkém zápase běží a jestliže se naučí, jak má v tomto závodě s časem co nejlépe využívat svých sil i ve Spojených národech. Zápas mezi demokracií a komunismem je jeden z řady těch, v nichž je na vahách celá civilisace a jejichž výsledek mění tvář světa. Za takového zápasu se jádrem národního zájmu těch, kdo nesou jeho břímě, stane soustava hodnot, které je drží pohromadě a které vyplývají z podvědomých intelektuálních představ o povaze člověka a společnosti, o smyslu dějin a poslání jednotlivce a které dávají smysl jejich myšlení a jednání. Toto jádro dnes na straně svobodného světa tvoří, čemu jsme si zvykli říkat demokracie. Je. to spíš ideál, o kterém víme, že není uskutečnitelný do důsledků a beze zbytku a že jeho praktikování, a tím myslíme i hájení a šíření, musí být na každém místě a v každém čase ovládáno moudrostí politika- státníka, nebot nic jej nemůže poškodit více, než fanatická ztrnulost doktrinářů. Opustit však toto jádro, vzdát se představy, jak lidé mají žít, za pouhé konstatování, jak žijí, znamená snížit smysl našeho života v domnění, že si přibližujeme uskutečnění jeho cíle, a samozřejmě na jeho_ konci zůstat stejně prázdni a navíc zklamáni. Nebot než se rozhodneme pro takový krok, musíme se dobře zeptat, co se stane s onou částí naší duše, která sahá za snížený cíl našeho života a nikdy se s ním nespokojí, leč že ji opijeme nebo zabijeme. A duše každého z nás je z naší vůle součástí svobodného světa. V Chartě Spojených národů je tento ideál vyjádřen takřka dramaticky. Jestliže se s ním svobodný svět stejně dramaticky stotožní a neodvrátí od něho svou tvář jen proto, že jej Sovětský svaz znetvořil a přitom zneužívá, jestliže jej nikdy neztratí s očí ve víru denodenních problémů a bude jej naopak hledět uskutečňovat v nezkreslené podobě pro všechny národy světa, pak se Spojené národy stanou znova i nadějí, se kterou před deseti lety přišly na svět, i nástrojem v jejích a nikoliv sovětských službách. JAN BALADA [pageend7]8 TRIBUNA Žijeme roztroušeni po celém světě a díváme se na důležitost událostí světové politiky často podle toho, kde žijeme. Ale jsou okamžiky v mezinárodním vývoji, které se dotknou stejně intensivně každého československého uprchlíka, at žije v americké poušti, několik mil od hranic Československa, v australské džungli, v New Yorku nebo na argentinské pampě. Chceme proto tyto nej důležitější události pravidelně sledovat na stránkách Tribuny a hledat v nich směr, kterým se ubírají záležitosti Střední Evropy. Jednou z podobných událostí jsou současné změny ve vedeni Východní ho bloku, o nichž se dovídáme právě ve chvíli, kdy se chystáme rozeslat tuto TRIBUNU. Odstup času je příliš krátký k závěrům jakéhokoliv druhu. Co nás však zaráží při četbě významé, logicky skloubené řeči Molotovova po degradaci Malenkovova v Nejvyšším sovětu SSSR, je důraz na skutečnost, že Západ již nebere válečné úmysly SSSR více vážně a že tím Sověty ztrácejí své trumfy na poli studene války, Prodobná ztráta, doprovázená obavou, že čínští na- cionalisté se nezastaví před akcemi vůči komunistické Číně a že USA, v přesvědčení, že SSSR do války nepůjde, je bude podporovat, byla snad jedním z hlavních výtek na účet Malenkovova. Hlubší analyse j e třeba k vysvětlení, že Malenko v si nepřivlastnil mocenský aparát, který Stalina stavěl nad vší kritiku a oposici. Problém Západního Německa rozřešen. Po čtyřech letech trpké kontroverse odhlasovalo francouzské Národní shromáždění čtyři smlouvy, které umožňují Západnímu Německu hrát znovu význačnou roli v politice západního světa. Západní Německo se stává svrchovanou republikou; je připuštěno do nově ustavené Západoevropské Unie; je přijato do Severoatlantické smluvní organisace (NATO); Sársko se stává »evropským« územím, o jehož osudu rozhodne teprve mírová smlouva s Německem. Francie schválila tyto smlouvy jen malou většinou a s malým nadšením. Rozprava v Národním shromáždění potvrdila nenávist a nedůvěru Francouzů k Němcům, pocit, který je samozřejmým důsledkem tří německých útoků na Francii za posledních 80 let. Francouzi hlasovali z rozumu a ne z přesvědčení. Krátce po odhlasování německých smlouv rozhodli se francouzští poslanci začít s přípravami k jednání se Sovětským svazem o všeobecném řešení evropské situace; Příčina: znemožnit vyzbrojení Německa, ke kterému dali souhlas. Sovětský svaz oznámil, že ozbrojení západního Německa vylučuje navždy možnost sjednocení země; dal též najevo, že nikdy nedá souhlas k sjednocení Německa ZÁBĚRY za podmínek, které by byly namířeny proti Sovětskému svazu. Je možné, že Moskva nyní začne vyjednávat o sjednocení se samotnými Němci a bude se tak snažit získat jejich přátelství; anebo se spokojí s rozdělenou zemí a urychlí vyzbrojení Východního Německa. Leon Volkov, bývalý plukovník sovětského letectva a nyní dopisovatel Newsweek, tvrdí, že sovětské úsilí zabránit vyzbrojení západního Německa je důsledkem strachu ze sjednoceného, silného Německa, které by se znovu mohlo stát světovou vojenskou mocností a znovu ohrozit sovětskou oblast. Volkov věří, že SSSR bude vždy ochoten nabídnout Západu přijatelné řešení, bude-li plán na vyzbrojení Západního Německa postupně uskutečňován. Asie Asiatům. Těžiště světové politiky se za poslední léta značně posunulo do Asie, kde žije polovina obyvatelstva světa a kde dochází k obzvlášt nebezpečnému zápasu mezi demokracií a komunismem uprostřed protikoloniální a nacionalistické revoluce. Asijské národy, které nedávno získaly svobodu, snaží se zdůraznit svoje asiatství a svoji nezávislost na Západě, kterým byly podmaněny. Ale přesto je můžeme rozdělit na dvě skupiny: na ty, kteří se snaží o spolupráci se Západem a staví se otevřeně proti komunismu, a na ty, kteří vedeni indickým ministerským předsedou Nehru otevřeně flirtují s komunismem. V první skupině jsou země, které se staly členy Jihovýchodoasijské smluvní organisace (SEATO). V druhém táboře (Indie, Indonésie a Burma) převládá názor, že komunistické revoluce v Asii jsou především revoluce nacionální a že není třeba se obávat útoku se strany komunistické Číny a komunistického Viet Namu, Snad z oposice proti Jihovýchodoasijské organisaci, snad aby posílil prestiž Indie, svolává Nehru konferenci třiceti asijských a afrických nezávislých národů do Ban- dungu v Indonésii. Pro mnohé země se tato konference může stát křižovatkou, na které se rozhodne směr jejich budoucího úsilí w mezinárodní politice. Před dilemma jsou postaveny i Spojené státy: musí se rozhodnout, zda doporučit účast svým pozvaným asijským spojencům, anebo je od účasti odradit a tak se vystavit nařčení ze sabotáže a kolonialismu. Zastánci prvního řešení se domnívají, že účast Turecka, Filipín a jiných zemí, které mají přátelské vztahy k Západu, pomůže neutralisovat vliv Rudé Číny a Indie. Převládá domněnka, že tato konference má Rudé Číně vybudovat mezinárodní postavení a ohlas a dokázat možnost mírového soužití Číny s ostatním světem. Formosa a rudá Čína. Od té doby, co se komunisté zmocnili vlády v Číně, snažili se dostat z nuceného isolacionismu a vybudovat si na světovém jevišti posici, která jim podle jejich názoru náleží: stát se první velmocí na asijském kontinentě. Hlavní příčinou neúspěchu čínských komunistů byly a jsou Spojené státy. Zasadily se o to, aby Čína nebyla připuštěna de Spojených národů, zabránily Číně, aby se zmocnila celé Koreje; Japonska, jihovýchodní Aise a hlavně Formosy. Problém Formosy stal se znovu ohniskem úsilí čínských komunistů. Ve svobodném světě panovaly od začátku různé názory na řešení otázky Formosy. Někteří zastávali názor, že by ostrov měl být dán komunistům, jiní byli spíš pro neutralisaci a správu Spojených národů a konečně třetí skupina si přála, aby Formosa zůstala v rukou lidí,. kteří jsou ochotni spolupracovat se Spojenými státy. V amerických kruzích vykristali- sovaly dva názory na řešení situace na Formose: bránit For- mosu z vojenských, politických a morálních důvodů; opustit For- mosu za cenu lepších diplomatických styků s rudou Čínou. Obránci prvního názoru uvádějí tyto argumenty: Ostrov je strategicky důležitý pro obranu západního Pacifiku a má poměrně dobře vyzbrojenou třistatisícovou armádu, která ohrožuje bok jakéhokoli útočníka v jihovýchodní Asii. Je posledním útočištěm svobodných Číňanů a pokud bude existovat, bude zářivým symbolem svobodné Číny. Neméně důležité jsou závazky Spojených států k jejich spojencům v Asii. Poruší-li USA své závazky k Formose, ztratí i důvěru ostatních, t.j. Japonska, Koreje a Thailandu. Druhá skupina vychází z faktu, že každá čínská vláda, at komunistická nebo nekomunistická, bude usilovat o připojení Formosy k čínské pevnině. Setrvávání na obraně ostrova proti komunistickému tlaku může tedy vést k válečnému stavu mezi Spojenými státy a Rudou Čínou. Situace je navíc komplikována tím, že čínská otázka se stala v Americe otázkou domácí. Skutečnost, že Čína byla ztracena za Trumanovy administrace přispěla k vítězství Republikánů v posledních volbách. Ale nedávné hlasování v americkém senátě dokázalo, že Spojené státy zvolily první řešení: bránit Formosu. A. Č. [pageend8]TRIBUNA 9 VLASTISLAV CHALUPA EXPERIMENT Zatím co exilové veřejnosti na očích znova ztroskotal umíněný pokus postavit organizaci Rady svobodného Československa na primitivní rovnováze sil mezi politickými stranami, dovršil se nepozorován v ústrani exilu skromný pokus vypořádat se s rozkladnými vlivy vyhnanství tak, aby co nejvíc sil bylo zachráněno a obráceno k plněni úkolů. Čs. zahraniční ústav v exilu kodifikoval svou dosud nepsanou organisační strukturu pracovním řádem, jehož jednotlivá ustanovení byla přijata více než dvoutřetinovou většinou členských hlasů, jako »formální výraz dosavadních zkušeností a prakse ústavu, prostředek k sebevýchově, odpovědnosti a činné demokracii a vyjádření závazků, jež členové ústavu požadují od druhých a jimž se sami vědomě a dobrovolně podřizují«. Přijetí pracovního řádu předcházela tři léta přípravných prací. Růst Ústavu a differenciační vlivy, jimž byl jako část exilu podroben, ukázaly už na podzim r. 1951, že dosavadní způsob sdružování, opírající se o oddanost společnému cíli a tacitus consensus členů, neobstojí. Na tomto rozcestí bylo rozhodující, že Ústav vnitřní potíže, které mu z nedostatečné přizpůsobenosti jeho struktury změněným poměrům vznikaly, řešil jako problémy věcné a nedal jim sklouznout na rovinu osobní. Memorandum o rozkladu exilu, rozeslané všem pracovním skupinám Ústavu, a došlé připomínky (jež daly vznik jarnímu číslu TRIBUNY 1952) a studie o skupinové demokracii (jejíž výtah vyšel v TRIBUNĚ červenec-srpen 1951) byly základem práce komise, která připravila návrh, jenž byl začátkem července 1953 předložen Ústavu k připomínkovému řízení. Na jeho základě bylo 20. listopadu vypracováno druhé znění a posláno znovu k připomínkám. Koncem ledna 1954 bylo toto znění spolu s připomínkami z prvního i druhého kola předloženo členstvu k hlasování, jež bylo ukončeno 31. května, načež se opakovalo hlasování o těch návrzích a protinávrzích odstavců pracovního řádu, která nezískala při prvním hlasování potřebné dvoutřetinové většiny. Toto hlasování bylo uzavřeno koncem listopadu, a po přijetí pracovního řádu dosavadní členové ústředí dali Ústavu k disposici své fuknce, aby se podrobili hlasování d důvěře podle právě přijatých ustanovení. Pracovní řád Ústavu vznikl jako vědomý pokus a praktické vyzkoušení theoretických závěrů, k nimž Ústav došel, jako pokus o jejich zatěžkávací zkoušku v mimořádně obtížných podmínkách exilových. Je to pokus o vytvoření výkonné demokratické organisace, postavené na rovnosti členů a na jejich rozhodování o všem, o čem mají potřebné vědomosti a zájem; tím se má vyloučit tvoření neformálních faktických vládců, manažeris- mus, který Ústav považuje za jednu z hlavních příčin slabosti demokracie. Zásady pracovního řádu Ústavu mají několik významných důsledků: 1) Zdrojem vůle Ústavu je jeho valné shromáždění; je jediným a přímým rozhodčím ve všech zásadních otázkách i v případných sporech mezi složkami Ústavu. 2) Ústav uznává jen dělbu práce; nepřipouští funkční hierarchii. Funkce v Ústavu znamená jen výkon určitého úseku práce, svěřeného příslušným útvarem; nic více. 3) Ke splnění jednotlivých úkolů vytváří Ústav zvláštní útvary, jejichž autonomie je omezována jen jejich vzájemnou závislostí a koordinací. Těchto útvarů je v Ústavu celá řada: pracovní skupiny; studijní odbory; ústředí; dokumentační středisko; vydavatelské středisko; tisková rada TRIBUNY; ediční rada knižnice; redakční rada The Cold War-, atd. V rámci pracovního řádu, t.j. podle shora vypočtených zásad, si každý tento útvar dává svůj vlastní jednací řád nebo určuje pravidla spolupráce. Slaďování a vyvažování činnosti těchto složek je funkcí ústředí Ústavu, skládajícího se ze střediska pro koordinaci činnosti pracovních skupin, koordinačního střediska studijních odborů a koordinačního střediska pro činnost zahraničně-politickou. Ústředí není orgánem nadřízeným, t.j. nemá žádné pravomoci nařizovací, a kdykoliv dojde k rozporu mezi ním a kteroukoliv složkou Ústavu, rozhoduje věc valné shromáždění. Činnost ústředí je v Ústavu výkonem koordinační funkce, nezbytné vzhledem k dělbě práce, a jako taková součástí této dělby práce samé. Děje se v rámci pracovního řádu, každoročních pracovních programů a příležitostných usnesení valného shromáždění, k nimž může dát popud kterákoli pracovní skupina. Aby svou funkci mohlo plnit, potřebuje ústředí důvěru spolupracovníků. Proto k zvolení člena ústředí je třeba dvoutřetinové většiny členstva, zatím co k vyslovení nedůvěry (na návrh které koliv pracovní skupiny) stačí nedpoloviční většina. Výrazem pracovního charakteru ústředí a důsledkem projevené důvěry členů je, že ústředí samo navrhuje ústavu své rozšíření, pokud mu nebyla vyslovena nedůvěra; byla-li mu vyslovena nedůvěra, podává návrh na členy nového ústředí desetiprocentní skupina členů. Podobná organisace, rozhozená po celém světě, by měla malou naději na trvání, kdyby nebylo pevného pouta, které ji váže dohromady. Tímto poutem jsou požadavky, které Ústav klade na své členy: souhlas s jeho cíli, používání jeho pracovní methody a činná účast na jeho práci. Cílem Ústavu je odstranit z Československa komunismus i příčiny, které k němu vedly, a za nejvhodnější cestu ke kritice, precisování i uskutečňování tohoto cíle považuje Ústav aplikaci vědecké methody. Tím se na jedné straně otvírá Ústav široké stupnici názorů; ale transformace jejich střetnutí v podobu vědeckého problému umožňuje jejich spolupráci a ponechává víru v možnost jejich konečného racionelního řešení. Theoretický souhlas s cílem Ústavu i s jeho methodou však nestačí. Členem Ústavu může být jen ten, kdo považuje práci na jejich uskutečnění za svou osobní povinnost, kterou také plní. Odstavec pracovního řádu, pojednávající o měřítcích členství, začíná: »Při přijímáni členů je rozhodující souhlas s posláním a cíli Ústavu. Členství je postavena na těchto zásadách', a) členství v Ústavu je dobrovolné', b] v Ústavu neexistuje nominální členství', c) členství v Ústavu se udržuje účastí na jeho činnosti^. Čs. zahraniční ústav v exilu je sdružem s omezeným cílem a trváním; jeho pracovní řád, opřený o souhlas dvou třetin členů, stanoví, že „existence Ústavu končí osvobozením Československa^. Ale jeho pokus ověřit theo- retické poučky o fungování demokratické společnosti praktickou cestou a dokázat, že demokratická organisace společnosti je výkonnější a tedy životnější než společnost organisovaná manažersky, může mít význam trvalý, podaří-li se. Sebedokonalejší organisace však jen připravuje předpoklady k rozvíjení určitých vlastností svých členů, nevytváří je. Pracovní řád Ústavu nemůže nahradit to, co z nedostatku lepšího termínu nazvali jeho členové »duchem Ústavu*. Je to tento duch, který je spojuje v jednotku, jejíž solidarita je nepochopitelná těm, kdo mu jsou cizí, a tak samožrejmá tom, kdo se s ním sžili. [pageend9]10 TRIBUNA NA SCESTÍ Doba mezi schůzemi zastupitelstva RSČ 25. září a 26. listopadu byla dobou, kdy se síly pro i proti reformě Rady šikovaly. Ukázala na jedné straně sílu hnutí pro reformu v exilové veřejnosti (zejména triumfální zájezd prof. Hlavatého do Kanady), ale v celku je oslabila tím, že je roztříštila pokusy a spekulacemi, jak oslabit postavení prof. Hlavatého jako uznávaného mluvčího této skupiny a postavit se ex post do čela hnutí, které vyvolal, nebo z něho nějakým způsobem těžit pro vlastní skupinu či osobu. Prof. Hlavatý byl současně velmi ostře napaden tiskem českých separatistů i sudetských Němců Sro »kříšení benešovské ideologie*. ía druhé straně se přívrženci stranického principu organisace RSČ konsolidovali a na zasedání zastupitelstva připravili. Delegace zastupitelstva pro re- organisaci Rady, se na společném návrhu nedohodla. Jedna její část — skupina Černý, Majer, Procházka — označila samy principy návrhů na reformu RSČ, zejména zdůraznění revoluční a pracovní povahy Rady a přenesení její svrchovanosti od předsedů politických stran na zastupitelstvo, za demagogické a nezodpovědné, resp. přímo »komunistické«. Proti tomuto jejich stanovisku nepostavili členové delegace, kteří byli stoupenci reformy, vlastní společný návrh, nýbrž celou řadu návrhů: vedle původního návrhu Hlavatého a kanadského předložili komisi svůj návrh Zenkl a Ripka, Rechcígl, Řehák a snad i jiní. Na zasedání zastupitelstva všichni členové delegace ve svých zprávách připustili, že komise svůj úkol nesplnila, a obviňovali se vzájemně z jejího nezdaru. Tento opětovný důkaz neschopnosti vedoucích politiků dohodnout se a spolupracovat vyvolá ostré kritiky zastupitelstva a řadu návrhů, které však měly jedno společné: zůstávajíce na povrchu krise RSČ, ignorovaly fakt, že jenom rekonstrukce Rady na nových základech může přinést změnu jejího dosavadního stavu, a proto byly naprosto neschopné zjednat nápravu: aby se předsedům stran dalo ještě několik hodin k dohodě; aby se jejich vláda prodloužila do doby, než se dohodnou, atd. Z těchto návrhů byl přijat po několikahodinové »debatě« návrh, aby ze zastupitelstva byla vybrána komise, ve které by nebyl nikdo z účastníků bývalé ztroskotavší delegace a která by se pokusila dohodou (t.j. jednomyslně, ne většinou hlasů) sestavit nový výkonný výbor. Tento návrh, běžící po obvyklé a populární linii dohadováni se o osoby mezi stranami, vytlačil úplně pokusy o řešení krise Rady její organisačni a LISTY Z EXILU ideovou rekonstrukci a jako takový byl ve skutečnosti v přímém odporu proti konceptu prof. Hlavatého, kterému šlo o změnu stanov a nikoliv osob. Po přijetí návrhu byla v zákulisních jednáních sestavena komise na základě stranické parity, s přihlédnutím k paritě se Slováky a k Podkarpatské Rusi, takto: Strana: sociálně demokratická: Němec; národně socialistická: Uhlířová (autor návrhu); lidová: Bunža; agrární: Slíva; demokratická: Josko a Beluš; slobody: Blaho; další Slovák: Slávik; Podk. Rus: Fedince, za přívržence reformy Rady šel do komise Ševčík. Komisi bylo uloženo připravit do neděle návrh na nový výkonný výbor. Práce komise byla obrazem dosavadních »jednání« předsedů stran s tím rozdílem, že předsedové nejednali sami, ale prostřednictvím svých stranických zástupců, kteří si k nim nepřetržitě chodili pro instrukce. V důsledku toho byl návrh, předložený v neděli odpoledne zastupitelstvu, úplný jen v počtu zástupců, reservovaných jednotlivým stranám. Situaci ještě víc zkomplikovalo, že vedoucí národní socialisté odmítli delegovat do výboru kohokoliv ze své první garnitury, čímž vzbudili u jiných pochybnosti o vhodnosti toho, aby v něm byli, takže i Černý, Osuský a Peroutka odmítli zavázat se k přijetí funkcí a vyhradili si právo někoho delegovat. Návrh, předložený v neděli odpoledne, vypadal takto: Strany: sociálně demokratická: Majer, Němec; národně socialistická: Uhlířová, Ma- chotka; lidová: Procházka plus jeden reservovaný; agrární: Slíva a Hrabík; živnostenská: Fušek; národně demokratická: jeden reservovaný; demokratická: čtyři reservovaní; slobody: Blaho a jeden reservován; doplňkoví Slováci: Papánek, Slávik a jeden reservován Osuskému; Podk. Ru- síni: Fedinec a Sarkanič; jiní: Heydrich, Ingr, jeden reservován Perou tkovi. V debatě, která se po podání tohoto návrhu rozvinula a která trvala až do desáté' hodiny večer, se stoupenci reformy Rady marně pokoušeli probudit stranické členy zastupitelstva k vědomí, že ke kříšení československého odboje je třeba víc než nového stranického kuhandlu; stranickým profesionálům se podařilo protáhnout schůzi tak, až zastupitelstvo nemělo potřebný počet hlasů ke schválení nového výkonného výboru (které tudíž bude nahrazeno »dohodou«, t.j. souhlasem předsedů stran bez souhlasu zastupitelstva, čímž byl ztracen jediný úspěch zastánců reformy, t.j. schvalovat složení výkonného výboru zastupitelstvem kde se hlasy odpůrců stranictví mohly aspoň nějak uplatnit). K »vítězství« stranického principu přispěl největším podílem Václav Majer, který se bezohledným používáním parlamentní rutiny a všech schůzovacích triků stal dominující postavou zasedání. »Vítězství« — v uvozovkách, protože se sice podařilo utahat, uschůzovat a utakti- sovat k smrti návrh na reorganisaci Rady, ale za těžkou cenu: jednání delegace zastupitelstva z minulé schůze i jednání komise této schůze ukázala znovu, že kterékoliv těleso RSČ, postavené na principu stranickém, je neschopno dohody a tím méně práce; a mnozí straničtí předsedové odešli z vrcholného orgánu RSČ, což se rovná veřejnému přiznání, že současný stav považují za provisorní, že v něm jsou doznané zárodky dalších stranických a osobních bojů a že jeho tvůrci sami výkonný výbor za vůdčí orgán čs. osvobozovací akce, za orgán revoluční a pracovní nepovažují. Silou přívrženců demokratisace Rady je skutečnost, že mají pravdu v analyse příčin její bezmocnosti: dokud bude odpomoc hledána jen ve změnách osob a dokud bude podržena zásada stranictví jako klíč k těmto změnám, půjde RSČ dál z krise do krise, bez jakéhokoli pracovního výkonu. Starý výkonný výbor, soustředující předsedy všech stran, přestal existovat a postavení nového je o mnoho slabší; zastupitelstvo je bez předsedy, protože dosavadnímu předsedovi uplynulo funkční období a nový nebyl zvolen; a usnesení minulé schůze zastupitelstva, přijímající zásady reformy, nebyla odvolána, trvají a bude snad možno o ně opřít budoucí úsilí o reorganisaci RSČ principem pracovním místo stranického klíče. Veliký projev prof. Hlavatého v závěru schůze zastupitelstva ukázal, že se stoupenci Reformy nehodlají svého úsilí vzdát. Nemohou a nesmějí se ho vzdát, nechtějí-li se současně vzdát úsilí o to, aby Československo plnilo svou tradiční funkci v boji světa o svobodu. S. K. [pageend10]TRIBUNA 11 VYZNÁNÍ Široká exilová veřejnost vzala s uspokojením na vědomí že — Ve smyslu návrhů profesora Hlavatého a kanadských členů Rady, svobodného Československa — její Zastupitelstvo má být vrcholným., iniciativním a kontrolním orgánem, z jehož členů mí být volen výkonný výbor, jenž by byl Zastupitelstvu zodpovědný. Exilová veřejnost čeká, že Zastupitelstvo se skuteční ujme tohoto svého úkolu a že jej bude řádně plnit. Necht je nám při dnešní příležitosti dovoleno připomenout také někdejší Masarykovu úzkostlivou snahu o finanční a ideovou nezávislost jeho zahraničního odboje, Rašínovo heslo vPráce pro vlast se neplatío a sokolské »Ni zisk — ni sláva«. Jsme přesvědčeni, že přáním drtivé většiny československého lidu doma i v zahraničí je obnoveni demokratické, nezávislé Československé republiky v jejích předmnichovských hranicích a restituce všech demokratických institucí a práv: Sotva však je přáním většiny československého lidu, abychom byli rozdělováni na vzájemně se nenávidějící strany, skupiny a jednotlivce.--- Politickým stranám nelze upírat jejich význam a oprávnění v demokratickém ústrojí státu. Zkušenosti z více než Šestiletého jejich rozhodujícího vlivu v exilu však dokazují, že stranicko-politický systém nemůže být jediným a výlučným politickým, mravním či právním titulem k zastupování domova i exilu. Jestliže stranicko- političtí představitelé exilu vyvozují svá práva výlučně z t.zv. ^kontinuityc politických funkci, často z doby delší třiceti let, pak je jen spravedlivé přiznat stejná práva také tím, kdož se prokazatelně zasloužili o obnovení demokratických institucí a práv jak v boji s nacismem a fašismem tak i v boji proti mezinárodnímu bolševickému spiknutí. Bez ohledu na délku trvání našeho vyhnanství, hledme především na ony úkoly a cíle, které jsou společné boji za svobodný československý stát ve svobodné a sjednocené Evropě -a celému kulturnímu světu. Poslání a smysl našeho vyhnanství budou jednou měřeny vahami nikoli mocensko-politickými, ale především hledisky mravními. »Duch sahal vždy dále než zbráněn prohlásil T. G. Masaryk. Velký mučitelx národwi Jan Amos Komenský zemřel sice jako exulant v cizině, ale jeho dílo a odkaz jsou drahé nejen československému lidu, ale celému kuUurním/u světu. Naše duchovní a mravní energie, vyjádřená národními dějinami, se nesmi v cizím prostředí rozptylovat, ale soustřeďovat a růst. PAVEL JAVOR v projevu k oslavě 28. října. O NOVÉ STRANICTVÍ Revolučný dogmatický partikularizmus rozložil čs. demokraciu dvakrát v období jednej generácie: v r. 1938 bol to partikularizmus nacionálny, v r. 1948 partikularizmus triedny. Po týchto skúšenostiach je našou vážnou povinnostou pozret sa na základy nášho politického systému. Chybou nasej demokracie bolo, že táto nevedela krotit a integrovat partikularizmy, ktoré v našich slobodných pomeroch vznikly, a že naopak, velebným, parlamentným a stranickým systémem im otvárala všetky možnosti k ovládnutiu a rozloženiu státu a použitiu jeho moci k presadeniu úzkých egoistických, záujmov. Našou povinnostou do budúcna^ je pomoct vytvořit systém, ktorý bude napomáhat integrácii, presadzovaniu záujmov celkových, tvoreniu politickej jednoty občanstva, skladajúceho sa z odlišných národných celkov, sociálnych skupin a povolaní. Odstránenie stranícko-stavovského principu, a stranického partikularismu vobec posilni stát a ideu jednotného politického národa československého. Ján Žák v New Yorském Denníku 15. října 1954. NA CESTU NOVÝM POSLANCŮM. 28. listopadu 1954 bylo zvoleno 300 poslanců do nového komunistického Národního shromáždění v Praze. Ze 300 poslanců, zvolených v roce 1948, 67 se propadlo v nesčetných čistkách, 3 byli popraveni, 36 zmizelo, 15 odstoupilo, 3 byli zbaveni mandátu a 6 zemřelo přirozenou smrtí. Celkové ztráty: 130. RUDÉ PRÁVO uverej ňuje pod čiarou článok, ktorý hovoří o plánoch zrádcov národa na obnovu kapitalizmu v nasej republike. V článku sa píše: »Zrádcom národa v americkom žolde na západe stačia dve šlová: znárodněný priemysel — a už začinajú zúrit. Myšlienka, že už ne- možu žit z cudzej práce ich znovu a znovu nabáda k nenávistným útokom proti nasej republike. Samozřejmé, ked hovoria do mikrofonu západných vysielaček, alebo ked vystu- púju v úlohe balonkárov, nemožu povedat ~na plné ústa: Chcem čs. lúdu vziat závody a vrátit ich fabrikantom. Vtedy musia zachovávat určitú opatrnost, lebo ich celá propaganda, ako to před dvorná rokmi konštatoval aj sám Peroutka, by sa podobala člověku, který tlčie hlavou do múru. Čo však nepovedla otvorene do mikrofonu, o tom kujú plány medzi sebou a vedú rozsáhlé theoretické diskusíe o obnově kapitalizmu u nás na stránkách svojich plátkov. Emigrantská Tribuna, číslo z mája a z júna 1954, venuje obšírný článok o znárodnění čs. priemyslu, to je k jeho navráteniu do rúk kapitalistických podnikatelov. —s- V článku sa vykládá, že jediným předpokladem obnovy kapitalizmu v ČSR je vojna, samozřejmé taká, pri ktorej by ČSR okupovali americkí imperialisti. Článok s neludským cynizmom dodává, že všetko bude pravda záležat na tom, ako případná atomová vojna ČSR postihne. Účinky tejto vojny ich však zaujímajú jedine zhladiska poškodenia alebo nepoškpdenia čs. priemyslu, o ktorý by sa chceli deliť. No niet tam ani zmienky o útrapách a hrozách, ktoré by pre čs. lud znamenali. Daromné sú však tieto vysněné túžby a želanie zrádcov národa. Tažko im však radit, ked si nijako nechcú uvědomit, že sa delia o kožu živého medveďa, ktorého nikdy neulovia.« Rozhlasová stanice BRATISLAVA, 12. srpna 1954 v pořadu »Čítáme z domácej tlače«. ČESKÝ ZPĚVÁK Jan Rubeš se stal hvězdou kanadského rozhlasu v celonárodním pořadu »Songs of My People«, který sám píše a velmi často i zpívá. Zpíval už ve čtrnácti různých jazycích, třebaže zná jen šest. Ze všech . písniček, uvedených v pořadu, má. největší úspěch »Teče voda, teče«. Jaroslav Dresler PSANČE Někdy jsme na tom hůř než slepec Má aspoň po pravici svého psa Ba ani neupsáni Ďáblu Nýbrž v potu tváře Někteří psanci psaním Se pošetile domnívají Blížit se hmotné spáse JACÍ JSME [pageend11]12 TRIBUNA ČESKOSL. TROJÚHELNÍK (SE STR. 4) Nekomunistické obyvatelstvo. Nekomunističtí voliči v Československé republice čítají přibližně 6,000.000, t.j.' ’ něr komunistů k nekomunistům je 1 ku 41/2. ťr< sto že nekomunisté tvoří tak velkou většinu, jsou členy strany považováni za druhořadé občany. Společenská přehrada je charakterisována tím, že nečlenové nemají přístup do některých organisací, rolí a někdy i residenčních čtvrtí. Přestože nekomunistické obyvatelstvo je velmi heterogenní, má některé společné znaky, které jsou typické pro dnešní situaci. Mnozí autoři již poukázali na to, že komunistickický systém usiluje o nivelisaci všech společenských skupin s výjimkou komunistické strany. Nivelisace je obvykle úvodem ke zničení všech společenských organisací vyjma těch, které komunistická strana sama vytváří nebo podporuje. Jediná významná skupina, která dosud oddolala násilné reorganisaci podle komunistického vzoru, je církev. Ale bylo by nepřesné tvrdit, že v dnešním Československu nejsou žádné spontánní organisace. Existují ještě stále podzemní skupiny; ale jejich počet a síla jsou nepatrné a jejich vzájemný styk a spolupráce téměř neexistují. Komunisté se snaží všemi silami likvidovat soustavně jakékoli podobná ohniska domácího protikomunistického vedení. Mají-li podzemní skupiny přežít, musí se vzdát své funkce vedení mas v současné době a vyčkávat příhodnější okolnosti. Československé nekomunistické obyvatelstvo má proto sklon spoléhat se při odporu proti komunistickému režimu na svou demokratickou vůdcovskou skupinu za hranicemi. Také koordinace práce podzemních skupin, bud skutečných nebo potenciálních, může být daleko bezpečněji prováděna ze zahraničí. Exulantská vůdcovská skupina je proto jakýmsi nutným zázemím pro jakoukoli potenciální vůdcovskou skupinu domácí. Stav československé společnosti a kultury vede k různým typům frustrace. Některé z nich, na př. ekonomická frustrace, touha po jistých materiálních statcích, nebo ekologická frustrace, způsobená zákazem stěhovat se s místa na místo podle přání, jsou mimo okruh vlivu exulantů. Omezíme se proto na čtyři druhy, které jsou pro nekomunistického občana klíčové a k jejichž odstranění může exulantská vůdcovská skupina podstatně přispět. Nedostatek možnosti vytvářet volné, spontánní skupiny, v nichž se jednotlivec může vyžít, vede ke skupinové frustraci. Jejím důsledkem je vytváření silných neformálních klik v existujících formálních organisacích, nebo apatie, která se projevuje ve formě alkoholismu, delinkvence a »potápkovství«. Nekomunistické obyvatelstvo trpí rovněž rozdvojením loyality k československé společnosti. Odmítá ji, protože se nechce ztotožňovat s komunistickým systémem, ale současně dává najevo své ztotožnění ve formě československého patriotismu. Tento druh frunstrace můžeme nazvat frustrace ztotožněni. Třetí pramen nespokojenosti je zaviněn nedostatkem osobní bezpečnosti. Komunisté sotva mohou uspokojit tuto potřebu, protože jsou sami neustále vystaveni možné čistce. Tuto frustraci můžeme nazvat frustrace bezpečnosti. Konečně čtvrtý nedostatek se projevuje na rovině nových zkušeností a nové kulturní stimulace. Neustálé opakování komunistických hesel a komunistické frazeologie vzbuzuje touhu po nových kulturních prvcích a tak vede k frustraci nové zkušenosti. Tento rozbor situace, ve které se nekomunistické obyvatelstvo nachází, naznačuje možnosti, které by mohla exulantská vedoucí skupina úspěšně využít, přestože je v mnoha ohledech v daleko mnadnější posici nežli komunisté. Exil symbolisuje pro domov širší společnost, t.j. demokratické Československo. Je proto v mezích jeho možnosti zahájit ofensivu k posílení skryté kultury nekomunistického obyvatelstva a zároveň odpomoci různým druhům frustrace, které jednotlivce doma postihují. Taková kulturní ofensiva je přiměřena jeho prostředkům i očekávání, že studená válka nepovede k úspěšnému konci ještě po řadu let. Z PRÁCE ÚSTAVU Čtyřicetistránková studie Josefa Mestenhausera »Function of the Cominform in Communist International Politics« byla vydána péčí chicagského vydavatelského střediska Ústavu v sérii Studies. Po popisu zákonodárné, soudní i výkonné funkce Komin- formy končí konstatováním, že Kominforma je dalším nástrojem, jímž Presidium Komunistické strany Sovětského svazu určuje politiku ostatních komunistických stran, které jsou v Kominformě zastoupeny. ZE ZÁSAD ČSL. ZAHRANIČNÍHO ÚSTAVU V EXILU: »Způsob, kterým demokratická skupina dochází k závěrům, je diskuse a hlasování. Vzhledem k jejich důležitosti jako prostředku demokratické tvorby skupinové vůle vymezujeme tyto zásady. »Učelem diskuse je najít pravdu anebo určit správné rozhodnutí, nikoliv jen vymčnit si názory. ^Názorová tolerance je schopnost přiznat stejnou omylnost vlastnímu i cizímu názoru; neznamená lhostejnost k názorům ostatních. v Každý z diskutujících uplatňuje jen názor promyšlený a odůvodnéný a předpokládá totéž u ostatních. Svůj názor vkládá do diskuse jako příspěvek k hledáni závěru s ochotou podřídit jej měřítkům pravdivostí a správnosti. ■bTimto způsobem má skupina dospět k jednomyslnému rozhodnuti. Každý z jejích členů se má upřímně snažit, aby je umožnil. Tam, kde to není možné, platí rozhodnuti většiny za proje vvůle skupiny. Menšina je vázána rozhodnutím většiny v otázkách, týkajících se organisace nebo politické akce, nikoliv v otázkách programových^. TRIBUNA — LIST Čg. ZAHRANIČNÍHO ÚSTAVU V EXILU. REDAKCE; POSTBOX 91, LEIDEN — HOLANDSKO.'Jako nepravidelný tisk nemáme právo požadovat předplatné. Ale i nepravidelný tisk se platí v tiskárně. Příspěvky účtujeme ročně: Austrálie: 22 sh. — Belgie: 100 frs. — Velká Britanie: 18 sh. — Brazílie: 70 CrS. — Francie: 900 írs. — Holandsko: 9 zl. — Itálie: 1500 lir. — Kanada: $3. — Německo: 10 DM. ■— Norsko: 16 K. — Švédsko: 12 K. — Švýcarsko: 12 frs. — USA: $ 3.— Mexico: 15 pesos. ’ PŘÍSPĚVKY ZAŠLETE: z Evropy na Czechoslovak Foreign Institute in Exile, Postbox 91, Leiden, Holandsko. z USA a Kanady na Czechoslovak Foreign Institute in Exile, P.O.B. 934, Chicago 90, Illinois, USA. z Austrálie na Czechoslovak Foreign Institute in Exile, Commonwealth Bank of Australia, Concord, Sydney, N.S.W. Děkujem Vám. i ----------------------------------------------------------------------------- ;--------------------------------------------------------- [pageend12]