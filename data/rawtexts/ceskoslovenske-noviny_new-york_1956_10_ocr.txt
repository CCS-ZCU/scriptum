ČESKOSLOVENSKÉ NOVINY LIST ČECHŮ, SLOVÁKŮ A PODKARPATSKÝCH RUSÍNŮ ROČ. II. ŘÍJEN 1956 Č. 10 ČESKOSLOVENSKÁ STÁTNÍ MYŠLENKA F. KLÁTIL DVACÁTÝ OSMÝ ŘÍJEN je každoroční příležitostí, abychom se víc než v obyčejných dnech zamyslili nad hlavními otázkami své státní existence a národního života. Jásavá vzpomínka mizí v dálkách, pamětníky pohlcuje hrob a plamen a přicházející generace mohou už jen zaslechnout ústní podání a hlas paní učitelky, již je historie. Tím dnes nezačínají naše dějiny jako nezačínají Francouzům čtrnáctým červencem, nebo Američanům Prohlášením neodvislosti. Začalo se však nové údobí v tisícileté pouťi, počat byl život obnoveného státu. Tři velké zvraty postihly náš národ během necelého půlstoletí. V prchavosti času bylo nám dopřáno svobody jen okusit. Stát československý byl roztrhán dobyvatelskými anexemi a poté zničen, lid náš, skoro už dvě desetiletí žije s roubíkem v ústech. Československo přesto, jak doufáme, je definitivně vepsáno v mapu Evropy. Učinila tak ruka spravedlnosti nesvětské, čin velikého muže a všechny mocné síly, pořádající chod dějin. Život státu přečkává režim a to i tenkrát, kdyby měl být na čas jen Protektorátem, jen Gubernií, jen Kolonií. Národní aspirace Čechů, Slováků a Podkarpatských Rusínů mohou být nakrásně všelijak vyjádřeny a uplatněny. Ale jen v zemi společné a nedělitelné, jen na základně státní integrity československé. Den ze dne vzrůstá a pozvolných úspěchů dociluje dalekosáhlé úsilí po evropské jednotě politické, hospodářské a mravní, té především. Bude to velká, snad největší revoluce, při které nebude střílení, věšení, žalářování a kolektivního lupičství. Možná, že konečné fázi bude předcházet údobí menších svazků konfederačních, teritoriálních. Ale ani taková skupenství potřeb a zájmů nebude schopen vytvořit shluk divokých a nenávistných nacionalismů. Jen státní celky, jen regulérní jejich vlády, jen vzdělané jejich obyvatelstvo může dokázat a stvořit čin jednoty. Čím více vnitřně konsolidovanější budou tyto osvobozené státy, tím více váhy nabudou mezi jinými u stolu rovnosti. Také my sem hodláme jednou přistoupit a položit svou minci s hlavou Masarykovou. Nebudeme tedy obtěžovat svět svými vnitřními problémy, jisti si vlastní schopností a silou. Své si budeme vařit ze svého a sami budeme jisti svůj koláč, málo posypaný a polykat i své hřebíčky, byť někdy dost špičaté. Před třiceti osmi lety vzniklo Československo v plících Evropy. Čechové mohli mluvit o obnově svého starého státu, Slováci o někdejší Říši Velkomoravské a o své národní revoluci a Padkarpat- ští Rusíni o šťastné chvíli v předělu své bolestné historie. Skutečnost, politická realita, stát nazvaný Československo nebyl rozvát a roznesen temnými silami od šumavských hor, ani hurikánem slovanských velebratrů z východu. Máme svůj stát a v rodné zemi i v širém světe trvá státní myšlení československé. Vláda z cizí vůle a moci pomine, mravní síly světa nemohou umdlet a prohrát. Národy, které byly schopny vybudovat moderní stát jsou hodny svobody a jsou schopny boje o ni. Dvacátý osmý říjen je svátek státní. Svátek svobody teprve přijde. [pageend1]STRANA 2 ČESKOSLOVENSKÉ NOVINY ŘÍJEN 1956 KOMUNISMUS A NIC JINÉHO? FERDINAND PEROUTKA Myslím, že naši lidé doma teď horlivě sledují, kam se váhy naklánějí. Každý ví, nebo by měl vědět, že stojí teprve uprostřed rozehraného děje. Nechceme pochybovat, že po dvacátém sjezdu sovětské komunistické strany bylo k nám z Ruska importováno jakési uvolnění, ulehčení. Importováno, pravíme. Nechceme ani slovem kárat, je-li toto jakési uvolnění přijímáno s potěšením. Nepokládáme za své právo z dálky vystupovat jako kritikové těžce zkoušených nervů. Věříme, že krámy jsou plnější než bývaly, že není nouze o chléb a brambory, snad ani o maso a sádlo. Viděli jsme, že spisovatelé a studenti aspoň chvíli mohli mluvit svobodněji. Vláda začala vybízet občanstvo, aby se tvářilo veseleji. Snad se život stal trochu pestřejší s dovolením vlády. Přes to se z domova nepřestávají ozývat pesimistické tony. Roku 1848 napsal Havlíček: “Proč přece jaksi ouzkostlivě do nejbližší budoucnosti hledíme? Jest to pro nejistotu, protože té celé svobodě ouplně nevěříme, že se nám jaksi lehce nabytá zdá a tudy lehce ke ztracení.” To patrně vyjadřuje pocity československého občana dnes. Ví dobře, že nová linie se nenarodila doma, ale přišla z dálky, jako chodí počasí. Cítí, že jeden sovětský kongres dal a druhý může vzít. Národ stále ještě není pánem svých věcí. Dobré a zlé, nové a staré se teprve přetahují. Stalinism byl odsouzen, ale Stalinův pomník stojí nad Prahou. Stojí, ale úřady již prohlásily, že se pod ním objevily nebezpečné spodní vody. Když někdo na vrcholku vysokého kopce objeví spodní vody, obyčejně bývá v politických rozpacích. Na sjezdu československé komunistické strany, která přijala novou linii z rukou sovětů, prohlásil hlavní řečník pan Novotný, že “samozřejmě nemůže na dnešním zasedání jít do všech podrobností a detailů”, a že “všechno není úplně ujasněno a musí být propracováno hlouběji, než to dovolovala dříve bezprostřední praxe.” To bylo v květnu. Je to již propracováno hlouběji? Pan Novotný pravil, že zasedání “nemůže jít do všech podrobností a detailů”. Podle našeho názoru pan Novotný hlavní věci nazývá podrobnostmi nebo detaily. Dále pravil pan Novotný, že dříve “bezprostřední praxe” nedovolovala to a ono. Pravda naopak je, že dovolovala příliš mnoho. Jiné jméno pro tuto “bezprostřední praxi” je hrôzovláda. Tzv. bezprostřední praxe vlády odsunovala ústavu do zapomenutí, soudila a zavírala lidi ne podle zákonů, nastolila absolutní převahu politické strany nad právem, pohltila, nebo pošramotila, bez řečí, bez vysvětlení, sta a tisíce obětí. Diktatura se zakládá na “bezprostřední praxi”, protože diktátor obyčejně nesvěřuje své špatné úmysly papíru a nerozpisuje je do paragrafů. Stalinism byl bezprostřední praxe, Stalinovy oběti byly zabíjeny ne podle zákona, nýbrž “bezprostředně”. Celý problem nyní je v tom, aby národ se zbavil “bezprostřední praxe” vlády. První potřeba je, abychom se nedali svést s cesty termínem “kult osobnosti”, který byl vymyšlen proto, aby zakryl devět desetin skutečnosti a sváděl občany ke kritisování nevkusu, když mají mnoho důvodů, aby kritisovali zločiny. Vláda se nyní tváří, jako kdyby v minulých letech žádného jiného přečinu nebylo než kult osobnosti. Zajisté, ovšem, existoval nepříjemný, protivný kult osobnosti a mnoho básníků se zhanobilo v jeho službách. Ale ještě mnohem více jiného a horšího existovalo, a Stalin nebude postaven na černé místo v dějinách proto, že se dával oslavovat. Sami ruští komunisté spočítali nyní oběti Stalinovy - že si při tom ještě vynucoval lichocení, to byla maličkost. Nekritisujeme zločince proto, že se voní a kadeří si vlasy, nýbrž proto, že zabíjí. “Kult osobnosti” byl hozen na pospas občanstvu proto, aby hlouběji nezkoumalo a aby bylo odvedeno od poznání, že to, co se dělo, nemělo původ v marnivosti jedné osoby, nýbrž v celém systému a celé ideologii komunistické diktatury, v t. zv. “bezprostřední praxi” vlády. “Kult osobnosti” je jen falešný, úmyslně nastavený terč. Také se musí každý varovat toho, aby přijímal slovo socialismus v tom prostorném smyslu, v jakém ho vláda užívá, a ve kterém je dost místa pro každý druh katastrofy, pro hrubost a útlak, pro justiční vraždu a každou kuriositu teroru. Polský komunista, který uprchl na západ, napsal nyní: “Dlouho jsem věřil, že chudoba, plýtvání, te[pageend2]ftíJEN 1956 ČESKOSLOVENSKÉ NOVINY STRANA 3 ror a nepravda představují nevyhnutelnou cenu, kterou je třeba platit za pokrok.” My od samého začátku se ptáme vlády a ona od samého začátku neodpovídá: kolika špatnostmi je možno platit za dobro - aby dobro nepřestalo být dobrem? Od počátku jsme pravili, že mezi námi a vládou nestojí otázka, komu patří továrny, nýbrž otázka, jak zacházet s člověkem. Ne hospodářská, nýbrž lidská otázka. Podle zpráv, které dostáváme, mnoho lidí u nás, snad většina uvěřila v kolektivní vlastnictví velkých výrobních prostředků, jako my v dobách svého mládí, ještě za rakouského císaře, jsme pokládali za přirozené, že železnice, pošty a obchod tabákem patřily státu. V jiných zemích jinak řeší sociální otázku. J e-li cílem socialismu zvýšení životní úrovně, pak lze říci, že Amerika - bez znárodnění továren - lépe vyřešila sociální otázku než arci-socialistické Rusko. Ale svoboda národa, o níž věříme, že přijde, předpokládá, že národ svobodně a podle vlastních představ rozhodne o všem, také o vlastnictví výrobních prostředků. Zatím komunisté se snaží naložit těžké břemeno spoluviny na bedra těch, kdo uvěřili v socialismus. Zejména je nutí, aby věřili, že jiný socialismus než komunistický není možný. Ale ve skutečnosti komunismus je velmi speciální a výstřední, často podivínský druh socialismu. Není to jen hospodářský systém, nýbrž také politický, také mravní, také právní, také myslitelský, také umělecký, také je to způsob chování, také stav citů, také je to systém, který chce přísně řídit člověka od kolébky do hrobu. Je možno přijímat znárodnění a odmítat komunismus, jako je možno věřit, že přes řeku má být postaven most, ale nevěřit, že při tom je nutno v obci zakázat svobodné myšlení a zvětšit policejní stanici. Komunismus je onen druh socialismu, který snad ještě ohnivěji než v socialismus věří v občanskou válku. Lenin řekl, že komunismus je soeia- hsmus plus elektrifikace. Ale komunismus je socia- hsmus plus ještě mnoho jiných věcí. Je to socialismus plus koncentrační tábory, socialismus plus násilí, socialismus plus převaha strany a policie nad soudy, znárodnění továren plus ustrašení spisovatelé, elektrifikace plus pobití deseti tisíc polských důstojníků v Katyni, zprůmyslovění Slovenska a zpolicejnění Československa, je to socialismus minus občanská práva, pokrok minus svoboda, je to sociální péče minus slitování, poesie minus cit. Stalin jednou řekl, čeho je třeba: je třeba dobrého bolševika s ostrými zuby. A komunismus je socialismus plus případ mladého Frejky. V prosinci 1952 bylo v Praze oběšeno jedenáct komunistických vůdců. Byla proti nim sepsána jakási žaloba, která od té doby byla bod za bodem vyvrácena. Ve skutečnosti nebyli odsouzeni pro nic z toho, co stálo v žalobě, nýbrž pro abstraktní, ledovou, nemilosrdnou theorii, že komunistické strany ve všech státech musejí prodělat vývoj, kterým prošla ruská komunistická strana. Poněvadž v Rusku byly ěístky a lidé popravo- váni, proto také ve všech ostatních komunistických státech je třeba, aby byly čistky a lidé popravo- váni. To je nezbytná cesta k bolševickému zocelení. Komunismus je socialismus plus čistka. Mezi jedenácti obětmi byl inženýr Frejka. Zde jest dokument, ne tajný dokument, protože kdysi vyšel ve všech československých novinách, ale v horečné době snad pozapomenutý dokument. “Vážený soudruhu”, psal tehdy syn obžalovaného Tomáš Frejka předsedovi státního soudu, “žádám pro svého otce nejtěžší trest - trest smrti. Vidím teprve teď že tento tvor, kterého nelze nazvat člověkem, protože neměl v sobě ani kouska citu a lidské důstojnosti, byl mým největším a nejzavilejším nepřítelem . . . Nenávist k mému otci mne vždy bude posilovat v boji za komunistickou budoucnost našeho lidu. Žádám, aby tento dopis byl předložen mému otci a případně také, abych mu to mohl sám říci.” Prý není možný žádný jiný socialismus než tento. Komunismus je socialismus plus zničení mladé duše, znárodnění plus ten psychologický systém, který takto uspořádal poměr mezi otcem a synem. “Bezprostřední praxe” vlády, o které mluvil pan Novotný, a která prý na mnohé věci neměla čas, na toto si čas našla. Komunismus je zvýšení životni úrovně. Jak vysoká je nyní životní úroveň mladého Frejky, který nemůže nevzpomínat? Jak vysoká byla v té chvíli, když “bezprostřední praxe” ho nutila toto napsat a podepsat? Socialismus dá každému podíl na lidské důstojnosti. Jak velký podíl na důstojnosti dostal Tomáš Frejka už v mládí? Prosincového rána, před svítáním, jedenáct mužů bylo vyvedeno na vězeňský dvůr, a z dálky již spatřili osvětlenou šibenici. Ale případ živého je ještě strašnější. Dosud vláda neměla čas promyslit “detaily a podrobnosti”, jak v květnu pravil pan Novotný. Mrtví jsou mrtví, ale tento živý zasluhuje rehabilitace. Přiznejte se, jak jste ho trýznili, jak jste mu slibovali záchranu otce, když toto napíše a dodá ministerstvu propagandy! Jestli nová linie má nějakou cenu, odvolejte tuto hrůzu! [pageend3]STRANA 4 ČESKOSLOVENSKÉ NOVINY ftíJEN 1956 NOVÁ TVÁŘ SPOJENÝCH NÁRODŮ DR. IVO DUCHÁČEK Až se letos na podzim sejde valné shromáždění Spojených národů, delegáti nebudou muset začít ani jednat a mluvit, aby člověk už prostým okem viděl, jak velkou změnou svět prošel za posledních několik let. Především bude v zasedací síni o 16 delegátských stolů víc. Loni měla organisace Spojených národů 60 členů. Dnes je jich už 76. Než se letošní valné shromáždění skončí, bude jich asi 80. Bezpečnostní rada v červenci už doporučila tři africké státy Maroko, Tunisko a Sudan k přijetí za členy Spojených národů. Ale vyšší počet členů nebude jedinou změnou proti minulosti: bude tu i změna ve vnější tvářnosti, řekněme rovnou — v barvě pleti valného shromáždění. Bude tam daleko větší procento delegátů hnědé, žluté a černé barvy pleti. A ti si všichni budou vědomi faktu, že časem jich bude ještě víc. Evropa a americké republiky si budou muset zvyknout na myšlenku, že ve valném shromáždění bude těžší získat dvoutřetinovou většinu než ještě před dvěma roky. Ve valném shromáždění má totiž každý národní stát právo na jeden hlas, ať je to stát velký nebo malý, nový nebo starobylý, moudrý či posedlý vidinami, ať je demokratický nebo totalitní. Loňské cesty sovětských představitelů po Indii, Bur- ■mě a Afganistanu, cesta indoneského presidenta do Ameriky a ohlášená cesta ministerského předsedy Nehru do Washingtonu, krise kolem Egypta, francouzské obtíže v severní Africe, a konečně změna ve složení a barvě Spojených národů, to všechno jsou milníky na cestě Asie a Afriky nejenom k rovnoprávnosti s Evropou, ale také k dynamickému uplatnění síly a energie, která dlouho jen dřímala pod zdánlivě klidným povrchem koloniálního řádu. Je zbytéčno zabývat se v této chvíli otázkou, zda kdysi koloniální národy jsou dnes opravdu šťastnější pod domácí diktaturou à la egyptský Nazir, než byly pod cizí správou zemí, které konec konců byly demokratické. Také je dnes už zbytéčno, tváří v tvář nové dynamice, klást otázku, zda tyto zbrusu nové národy a státy mají předpoklady a zkušenost k tomu, aby splnily úkoly moudře rozhodujících členů mezinárodního společenství, jak je představuje valné shromáždění Spojených národů. V Africe dozrává vývoj v několika anglických koloniích k plné státní a národní nezávislosti. Příkladem je Zlatonosné pobřeží. Podobný vývoj je v anglických državách v Karibském moři. V Asii čeká na členství Japonsko, Korea a Vietnam a sovětský kandidát Vnější Mongolsko. Na západě však jen dva státy zůstávají mimo řadu: neutrální Švýcarsko, které nechce - a rozpolcené Německo, které v dnešním stavu nemůže — a také nechce, aby stav rozpolcení nepotvrdilo oddělenými přihláškami západního a východního Německa o členství. — To tedy znamená, že nyní a v dohledné budoucnosti se zvýší počet hlasujících a rozhodujících členů Spojených národů — především přijetím národů z těch oblastí, kde do nedávna koloniálně vládla západní Evropa a kde je tedy dost vzpomínek na toto údobí. Je jasné, se této přítěže z minulosti pokusí využít sovětská intrika,— po každé stránce vznikne nyní ve Spojených národech situace, která se nedala opravdu předvídat v době, kdy organisace vznikala. Spojené národy vznikly jako koalice národů v boji proti nacismu a fašismu. Byla to koalice vzniklá kolem velmocenského jádra. To tvořily Anglie, Amerika a Rusko, a dále Čankajškova Čína a tehdy de Gau- Ileova Francie. Princip velmocenského jádra byl, vtělen přímo do charty. Je jejím nejtypičtějším rysem. Bez velmocí je organisace Spojených národů Biče schopna debaty, ale naprosto neschopna akce. Charta svým textem i duchem předpokládá harmonii, souhru a součinnost velmocí, především Ameriky a Ruska — odtud ona pojistka proti rozkladu této spolupráce — pojistka, kterou známe pode jménem: právo veta. Na tento fakt se často zapomíná, když lidé rozčileně navrhují, aby Spojené národy nějak mezi Ameriku a Rusko zasáhly. Nemohou — protože Spojené národy jsou, podle Charty, především sama Amerika a samo Rusko. Nemohou zasahovat samy proti sobě. Organisace Spojených národů předpokládající původně při svém vzniku harmonii mezi velmocemi, nakonec musela budovat na předpokladu, že místo harmonie je mezi velmocemi stálý konflikt. A v té době se právě stalo, že se často těžiska jednání přesunula ze základního orgánu Spojených národů, z Bezpečnostní rady, do druhotného orgánu, kterým je valné shromáždění. To podle charty smí jen debatovat a doporučovat, ale nesmí činit závazná rozhodnutí. V životech národů, tak i v mezinárodní společnosti si politická fakta vynutila novou interpretaci, ba skoro změnu ústavy. Ve valném Shromáždění často mohla americká politika počítat s automatickou většinou. Tvořily ji jihoamerické republiky, většina evropských států a tu a tam i některý asijský a africký stát. Hlasování ve valném shromáždění často, téměř stereotypně, vyznělo v poměr hlasů: 46 pro a proti 5 komunistů, Rusko, Ukrajina, Bělorus, Polsko a Československo. Do roku 1948 bylo možno k této automatické menšině proti počítat také Jugoslávii. Ve světle vývoje v Asii a Afriky je uži- tečno položit si otázku, zda a jak podstatně se změní diplomatické manévrování a taktiky na valném Shromáždění Spojených národů až bude mít letos kolem 80 hlasujících členů, z nichž deset bude komunistických a 24 asijsko- afrického neutrálního bloku. Rozpolcení našeho světa na dva protichůdné bloky, na svět svobody a svět komunismu, zůstane ovšem zásadně nezměněno. Ale rozhodně k němu přibude další rozměr: asijsko-africký blok. Jeho skutečná síla se přirozeně nevyrovná ani síle západního ani síle východního bloku. Ale vzhledem k číselné ilusi hlasovacích bloků ve valném Shromáždění dá se očekávat, že se pokusí aspoň na propagačním fóru valného shromáždění sehrát úlohu jazýčku na váze. [pageend4]ŔÍJEN 1956 ČESKOSLOVENSKÉ NOVINY STRANA 5 Profily Adenauer V září 1949, 731etý Dr. Konrád Adenauer, byl zvolen prvním kancléřem Federální republiky západního Německa. Málo známý na politickém poli německém a neznámý v politice světové, vzal do rukou otěže mladé republiky, aby o něm o několik roků později Winston Churchill prohlásil, “největší německý státník po Bismarc- kovi”. Ve své nástupní řeči Adenauer řekl - “Kancléř Německa musí být nejen dobrým Němcem, ale i dobrým Evropanem. Já chci býti obojím.” Tato osobní filosofie, spojená s hlubokou vírou ve spravedlnost a železná vůle cha- rakterisují tohoto muže, který již po sedm let určuje cestu 49 milionům Němců na této straně železné opony. K vyrovnávání této komplikované a těžké služby mu přispívá neúnavná energie, politická bystrost a neotřesitelné rozhodnutí spojit a obnovit Německo. Německo demokratické. Zodpovědného a rovnoceného partnera v západo-evropském společenství svobodných národů. Spojení evropských národů není pro Adenauera jen ilusí, ale praktický, nutný a hlavně dosažitelný cíl. I přes odmítnutí E- vropského Obranného Společenství francouzským parlamentem v srpnu 1954, Adenauer prohlásil: “Spojení národů Evropy zůstává naším utkvělým cílem i když prostředky pro jeho dosažení se mohou změnit.” Konrád Adenauer se narodil v Kolíně nad Rýnem 5. ledna 1876. Jeden ze čtyřech dětí městského úředníka. Mladý Adenauer navštěvoval římsko-katolickou farní školu a vystudoval práva na universitách v Bonnu, Freiburgu a Mnichově. Jeden z jeho spolužáků o něm prohlásil - “Adenauer byl dobrým, ale tichým studentem. Nikdo si tehdy nepomyslil, že se stane jednou z nevídaných postav našich dějin”. Spojenci vyhledali Adenauera v roce 1945, aby jim pomohl vybudovat zničený Kolín. Dr. Adenauer byl starostou Kolína nadRý- nem po dobu 16 let za doby vý- marské republiky. Snad to byl britský důstojník který ho zachránil pro německý národ tím, že ho ještě v roce 1945 zbavil starosten- ství. Ztráta starostenství ho postavila na začátek cesty, která končila vedením německého národa a umožnila mu, aby se mohl věnovat větším otázkám a problémům, než jsou záležitosti městské. Po ztrátě starostenství, navzdory stáří, obtížím a nedostatkům Dr. Adenauer cestoval od města k městu, dohadoval se se spojenci, jednal s novými německými politickými skupinami, které tenkrát vznikaly na troskách nacistického režimu. V září 1945 pomohl vytvořit Křesťansko - Demokratickou stranu, která poprvé v dějinách moderního Německa prolomila náboženské rozdíly a přivedla do jedné politické strany protestantské a katolické představitele i stoupence. Adenauer se v roce 1950 stal předsedou této středu se držící strany, která je jednou z nejsilnějších politických organisací Německa. Je zkušený a zručný vyjednavač - politik. Tato vlastnost mu značně pomohla při jeho závratné kariéře. Při jedné schůzi parlamentního výboru bavorská oposice nesouhlasila s jeho návrhem a jeden z nich ro- zlobeně vykřikl: “Herr Adenauer, my jsme sem nepřišli jen pro to, abychom řekli “ano” a “amen”. Snad ne “ano”, ale “amen” určitě, drahý kolego”, odpověděl Adenauer a jeho návrh byl přijat. Adenauer byl pohrdavým a nekompromisním nepřítelem německého národního socialismu. V ro- re 1933 ukázal veřejně své pohrdání s režimem, když nařídil, aby vlajka s hákovým křížem byla stržena s mostu přes Rýn. V březnu téhož roku byl zbaven všech úřadů pro “politickou nespolehlivost”, vytlačen z veřejného života a o rok později Gestapem na krátkou dobu uvězněn. V roce 1944 byl uvězněn znovu. Podařilo se mu však uniknout věznite- lům a tím také možné smrti v krvavé čistce, která následovala pro pokus o zavraždění Hitlera, 20. července 1944. “Byla to hořká léta”, prohlásila dcera Lotte o dobách nacistického režimu. “Útočištěm nám byla příroda a knihy, ke kterým nám cestu ukázal otec, během našeho spirituálního exilu.” Obrovské požadavky jeho úřadu činí z Adenauera, který se těžko dělí o svá břemena a starosti, osamělou postavu. Světla svítí dlouho do noci v Schaumburgském paláci v Bonnu, kde je jeho kancelář. Každý den, bez ohledu na hodiny, odebírá se do svého domu, v Rhoendorfu, několik mil od Kolína, na levém břehu Rýna. Tam odpočívá v kruhu svých dětí, poslouchá klasickou hudbu a někdy, když čas dovolí, přečte si dobrou detektivní knihu. Má málo času pro své zamilované růže, sbírku obrazů a dlouhé, osamocené procházky, o kterých prohlásil - “jednou denně - i kdyby to bylo jen čtvrt hodiny - každý z nás by měl být sám se svými myšlenka- [pageend5]STRANA 6 ČESKOSLOVENSKÉ NOVINY ŔÍJEN 1956 mi a tak načerpati silu pro práci příštího dne.” Počátky Adenauer ova kancléř- ství byly velice obtížné. Německo rozděleno do okupačních pásem, nepředstavitelné válečné škody a nedostatky. Uprchlíci z východního Německa a Němci vyhoštění z východní Evropy činili situaci ještě svízelnější. Veřejné mínění bylo proti němu a sociální demokraté byli ostře vyhraněni proti jeho nejisté a široké koalici. Někteří z kritiků mu výčítali, že je příliš ústupný vůči západním spojencům, i když tito ho považovali a považují za tvrdého a chytrého politika. Na štěstí jeho názory na mezinárodní záležitosti, ku příkladu jeho silné přesvědčení o nutnosti evropské integrace, předstihovaly daleko názory většiny jeho krajanů. Konservativní ve způsobech a oblékání, jeho obličej následkem automobilového zranění v roce 1918 bezvýrazný, jakoby vytesán z kamene, Adenauer se neodívá barvitostí a vzruseností veřejného života. Jeho projevům chybí elegance a výřečnost. Jsou přímé, bez obalu, dynamické a někdy zpestřené rýnským vtipem a nebo ironickou poznámkou, namířenou na oposici. “Starý pán zná jen 300 německých slov. Používá jich však naprosto správně”, prohlásil jeden ze ělenů oposice. O- brat veřejného mínění ve prospěch Adenauera nastal v roce 1951 a 1952. Lidé si počali všímat jeho energie, schopnosti prosadit své a skromného vystupování. “Jiný by to nedokázal lepší”, ozývalo se ze všech stran. Adenauer připravil a dokázal pro své spoluobčany skutečně velké věci. Spojenci zrušili většinu okupačních nařízení a německé hospodářství bylo znovu vytvořeno. Kořeny demokratického života zapuštěny a přátelské styky navázány s ostatními zeměmi. Adenauer uvedl Německo do Evropského Společenství pro ocel a uhlí (Schumanův plán) - tedy první krok k evropské integraci. Do Evropské rady, do Organisa- ce pro hospodářskou spolupráci, Evropské platební unie, a do mnoha jiných organisa» — zapojených do činnosti Spojených národů. Dohodl se se spojenci o zrušení okupačního statutu a vytvořil svrchovanost Federální republiky západního Německa a uvedl ji do Bruselské úmluvy a do Or- ganisace Severoatlantické Smlouvy (NATO). Nebojácně se postavil za myšlenku nové německé armády v rámci NATO, navzdory oposici a negativním hlasům v koalici. Když byl opět zvolen kancléřem, Dr. Konrád Adenauer prohlásil, že konečným cílem jeho politiky je sjednocení Německa mírovou a svobodnou cestou a plné začlenění Německa do společenství evropských národů. “Bolestná zkušenost posledního staletí evropské historie nás naučila, že nacionalismus, příčina tolika katastrof, musí být opuštěn. Musíme vytvořit nové a praktické základny pro spolupráci národů E- vropy a tak zajistit mír a učinit zase z Evropy činitele ve světové politice a hospodářství.” Nikdo nemůže říci, že Dr. Adenauer svým slovům nedostál. Jeho vytrvalost, odhodlanost, věrnost názorům a přesvědčení, otevřenost a upřímnost, zkušenost a prozíravost přispěly ku konsolidaci a zabezpečení Západního Německa, i svobodné Evropy. VLADIMÍR KLADENSKÝ VÁŽNÉ ROZPORY V MOSKVĚ Měli pravdu ti, kteří tvrdili, že odstraněním kultu osobnosti a mravní, druhou smrtí Stalina, nebyla odstraněna kříse světového komunismu, nýbrž, že byla prohloubena a rozpory jen zvětšeny. Vzpomeňme onoho vzrušení v satelitních státech a v komunistických a socialistických stranách svobodného světa, vzpomeňme vši té reakce, která o- třásla vírou skalních a podnítila odvahu méně tvrdošíjných komunistických doktrínám. I u nás doma, byť bez popudu režimu, promluvili spisovatelé a studentská majáles demonstrovala právě smýšlení národa. A přišla jako studená sprcha krvavá Poznaň . . . Pak nastal jakýsi klid, oddech, přehlížení vlastních řad a — reakce, jež se snaží zabrzdit! další “demokratisaci”. Až v těchto dnech se stalo něco, co opět obrátí zraky celého světa k Moskvě. Zablýsklo se. Dokonce v samotném lůně světového komunismu. Je v sázce hlava Chruščevova a Bulganina, kteří byli přehlasováni v Ústředním výboru strany. Přehlasováni pro politiku vůči Titovi. Našli nesmiřitelné soupeře v Mo- lotovovi a Suslovovi, kteří obvinili Chruščeva, že povolil Titovi jít za socialismem jeho vlastní cestou, že trpí Titovi rozleptávání vztahu Sovětského svazu k satelitům a označili Tita přímo odpovědného za uvolnění Polsko-Sovět- ských styků. Suslov šel v kritice Tita dokonce ještě mnohem dále, když prohlásil, že činnost jihoslovanských komunistů je více sociálně demokratická, než-li leninistická. , Starý Titův nepřítel Molotov, poslední ze Stalinových věrných, ukázal tedy opět drápky. Že jde o zcela vážnou politickou událost svědčí okolnost, že Chruščev ihned odletěl za Titem na jeho letní sídlo ostrůvek Brioni na “soukromou” návštěvu. Jejich rozhovory byly pochopitelně tajné. Projeví se patrně až v důsledcích. Zprávu přinesl “The New York Times”, v pondělí 24. t. m. z Varšavy. Tato nová Moskevská kritika Tita byla rozeslána všem sovětským komunistickým stranám a jak se též věří, též čelným komunistickým vůdcům. I když jde o zprávu převzatou, tvrdí “Times”, že je autentická a z obvykle odpovědných kruhů. L. H. [pageend6]ŘÍJEN 1956 ČESKOSLOVENSKÉ NOVINY STRANA 7 Sebeurčení Podkarpatských Rusínů V Paříži vychází maďarský emigrantský měsíčník ‘Kisebbsegi Közlöny” (Menšinový zpravodaj), velmi často se zabývající otázkami maďarské menšiny v Československu a tedy také na Podkarpatské Rusi. V. Fedinec poslal listu obšírný článek, ve kterém polemisuje s velkomaďarskou tendencí listu přehlížející emancipační vývoj národů středoevropských v posledních desetiletích. Autor odmítá velkoukrajinskou orientaci se stejnou rozhodností jako vzkříšení myšlenky svatoštčpánské koruny. Osvobození Maďarska z komunistického jha by přineslo svobodu i národům jiným, stejně tak jako pád režimu v Československu by přispěl k svobodě maďarského lidu - pro postup národních exilů a RFE jsou v dnešní situaci menšinové otázky druhořadé. K informaci maďarských čtenářů v exilu vypočítává pět skupin Podkarpatských Rusínů, různě politicky orientovaných a zdůrazňuje, že Spojené státy nikdy neuznaly fait acompli Hitlera, Mussoliniho, Stalina a Horthyho z let 1938 a 1939. Časopis “Kisebbsegi Közlöny” Fedincův obšírný článek uveřejnil a doprovodil vlastním komentářem, v němž m. j. píše: “Několikrát jsme už poukázali na to, že revise hranic a podobné otázky nepatří nám nýbrž Maďarům ve vlasti. Vycházeli jsme z toho předpokladu, že i po znovuzřízení sředoevropských teritorií Československá republika bude zachována. Hranice se však nemohou nikdy upravit takovým způsobem, aby na Slovensku nezůstal Maďar a v Maďarsku Slovák. Vyjádřili jsme svůj názor, že obyvatelstvu Podkarpatské Rusi přísluší právo sebeurčení - což není iredenta. Náš list nepsal o připojení Podkarpatské Rusi k Maďarsku, ale o tomto územním prostoru mluvil bývalý maďarský vyslanec dr. Auer Pal v mnichovské “Hungarii” v prosinci 1955. Uváděl, že kdyby se nepodařilo připojení Podkarpatské Rusi k Maďarsku na základě dohody, nebo na základě stanoviska západních mocností, nebo na základě voleb - území by mohlo být evropisováno podle navrhovaného statutu sárského, nebo konečně prohlášeno za neutrální zónu. Podle listu je dr. Pal představitelem maďarské skupiny ve Free Europe. Vláda Horthyho se o menšiny nestarala a domělé představitele Rusínů si jednoduše získávala peněžní korupcí. V závěru redakčního článku se praví, že list uplatňuje konstruktivní kritiku a nikoli nenávist vůči americkým institucím.” V. Fedinec ve svém polemickém článku znovu zdůraznil koncepci československou a jeho argumentaci list v plné šíři otiskl. ČESKOSLOVENSKÉ NOVINY můžete předplatit a objednat u těchto našich zástupců : VELKÁ BRITANIE Václav Holub, 132 George Str., London W. 1, nebo Josef Bruner, 84 D. Warwick Ave, London W. 9. Předplatné 10 sh. FRANCIE Alois Čížek, Hotel Negra, Gagny S. et 0. Předplatné na rok 500 frs. RAKOUSKO Jan Šenk, Wien XV Reichapfelg3sse 29. Předplatné na rok 10 sh. NEMECKO Lubomír Stolička, Franz Joseph Strasse 32/23, Muenchen 13, Germany. Předplatné 6 DM. AUSTRALIE František Nový, 43 Esplanade Semaphore Adelaide. Předplatné 15 sh. na rok. USA Československé noviny, 31 East, 72nd Street, Apt. 14 B, New York 21, N. Y. Předplatné 3 dol. na rok. CANADA Zbyněk Vlček, 5891 Scherbrook West, Montreal Jerry Basta, 1310 Queen street West, Toronto Předplatné 3 dol. na rok ARGENTINA V .Suchan, Conde 1995 Buenos Aires Předplatné 70 pesos Prosíme své čtenáře mimo USA a Kanadu, aby své finanční příspěvky adresovali našim pánům zástupcům. Československé noviny [pageend7]STRANA 8 ČESKOSLOVENSKÉ NOVINY ňíJEN 1956 KNIHY CLINTON ROSSITER: AMERICKÝ PRESIDENT (Harcourt, Brace and Co., New York - dol. 2.95) Je pochopitelné, že v roce, kdy americký lid bude znovu volit svého presidenta, vychází nesčetně knih, a článků, které se zabývají ze všech možných hledisek úřadem presidenta Spojených států a postavami amerických presidentů. V této záplavě publikaci mimořádně vyniká kniha profesora Cornellské university Clintona Rossitera : “Americký president”, kniha učená a při tom znamenitým stylem napsaná. S úřadem presidenta Spojených států je spojeno dnes tolik moci, že Cesar, Džingis Chan, nebo Napoleon by si mohli kousat nehty závistí. Počet povinností, které leží na americkém presidentovi je nesmírný, v pravém slova smyslu nad lidské sily. Už jenom plnění jeho representativní funkce hlavy státu mu ukládá od rána do večera tolik povinnosttí, slavnostních, vážných i často na nevážnost hraničících, že by je nemohl vůbec splnit, kdyby nebyl pečlivě chráněn štábem tvrdých a chladnokrevných spolupracovníků, kteří musí umět rozhodnout, koho president musí a koho nemusí přijmout, a kde má a kde nemá se objevit, promluvit anebo zahrát roli, která se od něho očekává. Je to opravdu velké umění, kterého je třeba, aby síly presidenta byly ušetřeny pro ještě větší řadu stejně důležitých, ne-li důležitějších funkcí, které na presidentovi Spojených států leží, podle ústavy, zákonů a zvyklostí amerického lidu. Neboť americký lid se dívá dnes na svého presidenta jakoby na podivuhodnou smíšeními vůdce skautského oddílu, delfského orakula, filmového hrdiny a otce lidu. V daleko větší míře než anglický král nebo královna, nebo francouzský president, je president Spojených států amerických ztělesněním a představitelem důstojnosti a majestátu, velikosti, avšak i malicherností svého lidu, který si ho zvolil za svého vůdce. Tvůrcové americké ústavy chtěli v úřadu presidenta Spojených států spojit dědičné důstojenství králů anglických s vševládnou ústavní mocí anglického ministerského předsedy. Tvůrcové americké ústavy vybavili presidenta Spojených států funkcí hlavy výkonné moci státní a chtěli, aby americký president vládl a řídil, nikoli pouze symbolicky, nýbrž ve skutečnosti. President Spojených států je v očích amerického lidu v pravém slova smyslu osobně odpovědný za dobrý a účinný chod federální správy státní, to znamená za výběr asi dvou milionů a tří set tisíc federálních úředníků, kteří dnes provádějí americké zákony, za jejich schopnosti, za jejich vady a viny. Ty tam jsou doby počátků Spojených států převážně zemědělských, kdy ústavní otcové se domnívali, že president může dohlížet jako dobrý hospodář na celé hospodářství Spojených států. Od té doby Spojené státy změnily od základu svou hospodářskou a sociální strukturu, staly se obchodní a průmyslovou velmocí a tato změna právě způsobila i základní změny v nazírání na funkci presidenta Spojených států. President Spojených států je dnes považován americkým lidem za ředitele největšího obchodního a průmyslového podniku světa, za jehož řádný chod je osobně odpovědný. Takovou funkci ovšem už nemůže president vykonávat s tak nedostatečnými možnostmi a malým počtem pomocného personálu, jaké měli na mysli otcové americké ústavy. Poměry už dávno nejsou tak idylicky jednoduché, jako byly v době počátku Spojených států. Na místo osobního vedení presidentova, tehdy možného, přišla doba, kdy se funkce presidentova úřadu nutně mění v instituci president- ského úřadu, mocného a složitého, kterému ovšem osobnost presidentova nutně vtiskuje svou peěeť. Toto institucio- nalizování presidentského úřadu jak správně zdůrazňuje Clinton Rossiterve své knize o americkém presidentovi, je právě nejzávažnější zjev a změna, ke které došlo v posledních pětadvaceti letech. I když se o to přičinili už někteří starší velcí presidenti, jako Abraham Lincoln a Andrew Jackson, Woodrow Wilson a Theodor Roosevelt, hlavní zásluhu na vybudování instituce presidentského úřadu mají presidentové posledního čtvrtstoletí Franklin Delano Roosevelt, a Harry S. Truman. Clinton Ros8Íter se domnívá, že také nynější president Dwight D. Eisenhower, jehož presidentskou kariéru není ještě považovat za uzavřenou, patří do této skupiny presidentů, ne-li silných, tedy aspoň pevných, kteří už z této vybudované posice presidentského úřadu mohou bezpečně vládnout a řídit tak ú- žasně těžký úřad. Důkazem pro tuto jeho domněnku je mu především už ta okolnost, že ani několika týdenní nemoc presidenta Eisenhowera neohrozila pravidelný a klidný chod presidentského úřadu. K tomuto zinstitucio- nalizování presidentského úřadu amerického přispěla podle Clinton Rossitera řada okolností. V oněch starších dobách Amerika nebyla zapletena do otázek světové politiky. Až do první světové války byla neutralistická ba dokonce isolacionistic- ká. Žádné velké krise hospodářské vnitřní ani vnější ji neohrožovaly. Počátkem dvacátého století však byly Spojené státy, vyrostlé zatím v hospodářskou velmoc, zataženy do první a potom i do druhé světové války. Docela jiná byla proto funkce presidenta Spojených států v oné starší době kdy jako šef diplomacie Spojených států jmenoval a odvolával své diplomatické zástupce a spolu se senátem rozhodoval o zahraniční politice Spojených států a docela jiná je tato jeho funkce šéfa diplomacie Spojených států dnes, kdy dalekosáhlá pro celý svět závažná rozhodnutí si vyžadují jeho bdělého zájmu a pohotovosti zasáhnout kdekoli na celém světě. Jaký to rozdíl mezi dobou, kdy president Monroe vyhlašoval svou doktrínu: Amerika Američanům a mezi dobou Trumanovy doktríny, že zájmy Spojených států jsou nerozlučně spojeny s osudy celého světa. Jaký to rozdíl mezi rokem 1793, kdy president Washington vyhlásil politiku neutrality a dobou, kdy president Eisenhower se rozhodl k ženevské konferenci na vrcholu. A zrovna tak jen historicky pochopíme úžasnou změnu, která nastala ve funkci presidenta Spojených států, jako nejvyššího velitele všech vojenských sil v míru i ve válce od dob Washingtonových. Stačí jen pomyslit na osudové rozhodnutí presidenta Harry S. Trumana poprvé shodit atomovou pumu nad Japonskem a tím zkrátit dobu zbytečného dalšího krveprolévání a na tragickou závažnost jeho nejosobnějšího rozhodnutí v budoucnosti, kde by mohlo jít o rozpoutání války atomické. Stačí jen pomyslit na osudové a okamžité rozhodnutí presidenta Trumana posta[pageend8]ŘÍJEN 1956 ČESKOSLOVENSKÉ NOVINY STRANA 9 vit se proti severokorejským a čínským útočníkům v Jižní Koreji, ve chvíli nejvyššího nebezpečí, že z toho dojde k nové světové válce. V zájmu míru a války může president dočasně převzít do státní správy vedení soukromých průmyslových podniků, zastavit stávky, tisíce civilních občanů přesunout z jejich bydlišť, určit přednostní dodávky surovin k výrobě válečně nezbytného materiálu, uložit občanům předem nevypočitatelná omezení a to vše v zemi, která stojí a padá svou vírou v zásadu svobodného soukromého podnikání a je tradičně až do krajnosti nedůtklivá ke každému omezení svých občanských a lidských práv ústavou zaručených. Tím však není vyčerpána řada změn v pojetí funkce úřadu presidenta. Tvůrcové americké ústavy se domnívali, že tato nejvyšší správní funkce musí být hlídána a udržována v potřebné vyváženosti kongresem, a mocí soudcovskou. Moderní rozrostlý stát, jehož zájmy jsou neodlučitelně dnes spjaty s osudy celého světa vůdčí role, která Spojeným státům z její velikosti nezbytně připadla, občasné krise amerického i světového hospodářství, které si vyžádaly okamžitých zásahů presidentových a přesvědčení amerického lidu, že jeho president ho musí dnes vést a zabránit v opakování hospodářských katastrof, a řídit v celé té složitosti hospodářských, sociálních a politických poměrů moderního průmyslového světa, to všecko způsobilo, že od presidenta Be dnes očekává takřka všecko a že moc výkonná zdaleka předhonila moc zákonodárnou — i soudní. Tím ovšem se neříká, že soudní moc vůbec pozbyla svou vyvažovači funkci, jak na příklad klasicky dokazuje rozhodnutí ve véci Schecter vs. U. S. z roku 1934, kdy Nejvyšší soud zmařil presidentovi Rooseveltovi zřízení nového úřadu National Recovery Administration, ačkoli šlo o opatření nesmírně významné v době velké americké krise, anebo rozhodnutí Youngstown Sheet vs. Sawyer z roku 1952, které zrušilo Trumanovo převzetí ocelářských podniků do státní správy. I kongres se stále ochotněji vzdává evých ústavních prerogativ vůči presidentovi a napjatě a s ochotou očekává od presidenta vedení na poli zákonodárném a nechává si líbit jeho stále četnější zásahy a rady, které by kdysi pobouřeně odmítl. To všecko a mnoho jiného bylo umožněno mimo jiné už uvedené důvody především tím, že president Spojených států je a zůstává demokratickým vůdcem amerického lidu. Je hlavou dočasně vládnoucí politické strany a vtiskuje svou vůli a pečeť své osobnosti této straně. Je volen přímo veškerým americkým lidem a je s ním v neustálém styku nesčetnými prostředky, které moderní zpravodajství mu dává k disposici. Týdenní tiskové konference presidentské s americkými novináři, jakož i neomezený a přímý styk presidentův s americkým lidem prostřednictvím televise a rozhlasu vytvořil mezi presidentem a americkým lidem mimořádné přímé pouto, ústavodárcům kdysi nepředstavitelné. Největším nedostatkem americké ú- stavy je, že nepamatovala na možnost nemoci presidentovy a že funkce vicepresidentova byla v ústavě jen nedostatečně vybavena. Ukázalo se to zvláště za nemoci presidenta Eisenhowera. Vicepresident-, jehož funkce je téměř bez obsahu, najednou měl převzít výkon presidentských funkcí, které mu podle ústavy nepatří. Na štěstí pro A- meriku úřad presidentský už byl zásluhou Rooseveltovou a Trumanovou tak vybudován, že toto období pomocí ú- ředníků a štábu presidentského bylo překlenuto. Zkušenost ukázala, že už sedm vicepresidentů nastoupilo na místo presidentovo a že ne všichni měli kvality potřebné pro výkon funkce presidentské, poněvadž ani na tuto funkci nebyli voleni. Dnes je jasné, že lid, který volí na konvencích strany republikánské a demokratické kandidáty na úřad presidentský, musí také se stejnou péčí vybírat své kandidáty na ú- řad vicepresidentský, na úřad budoucího možného presidentova zástupce. Proto také letošní kandidát strany demokratické Adlai Stevenson vyzval konvenci své strany, aby zvolila svého kandidáta na vicepresidentstvi přímo a pod vlastní odpovědností a odmítl konvenci navrhnouti svého kandidáta. Je to zjevně počátek dalšího rozvoje a insti- tucionalisování úřadu vicepresidentské- ho, další posílení moci výkonné. V. B. ÚKLAD PROTI DĚLNICTVU Směle lze říci, že proti národu celému. Neboť kromě aparátu státu, strany; odborů, mládeže, institucí, literátů a policie všechen národ , pokud již opustil kolébku a pokud nestojí na Samém okraji hrobu — fysicky pracuje. Ve Spojených státech štáby technologů již sedí nad kalkulacemi, jak nově postavit, upravit a z výrobního procesu nevyloučit statisíce a záhy snad i miliony manuelně pracujících dělníků, které nahradí a zbytečnými učiní automi- sace výroby průmyslových hodnot a spotřebních statků. Vycházejí při tom z člověka a člověk je zase na konci všech těch plánů a společenských změn, jichž vyvolá technická revoluce. Dnes už je skoro jisté, že i dě.lníci nejstarší se ještě dočkají třiceti hodinového pracovního týdne bez redukce mezd se všemi atributy z toho plynoucími : více kdy pro vzdělání, záliby, zábavu, pro rodinný život, svobodný rozvoj a rozlet každičké bytosti lidské, bytosti dělníkovy, který je nejvlastnějším pánem Ameriky. Podívejme se, co udělala z dělníka a jak s ním zachází komunistická vláda. Od prvního října je vyhlášeno zkrácení pracovní doby na čtyřicet šest hodin. Dělnictvu je to předkládáno jako vymoženost, ačkoli ve všech kapitalistických státech existuje dávno čtyřiceti- hodinový pracovní týden. Režim slibuje, že mzdy zůstanou zachovány, avšak zachovány zůstanou také plány a normy — dělníci tedy musí nasadit prudcí tempo, aby dosáhli určený výkon. Potom nastane pověstné již zpevňování norem a praktická redukce mzdových katalogů. Je to podvod a je to vydřidušství jakého se neopovážil nejbezohlednější kapitalismus v dobách, kdy nebylo sociálního zákonodárství a dělník byl bez ochrany a dovolání. A tomu všemu nelidskému a nemravnému oni říkají — socialismus. Vychovateli svému děkuji za to, že nezvykl jsem si při závodech v cirku a při hrách gladiátorských rozohňovati se k vůli Zeleným nebo k vůli Modrým, aneb býti u vytržení nad zápasníky s okrouhlými nebo podlouhlými štíty; také za to jsem povinen, že dovedu snášet námahu, spokojit se s málem, přikládat sám ruce k dílu a neplésti se do cizích věcí; dále, že jsem nepřístupný pomluvě. Marcus Aurelius [pageend9]STRANA 10 ČESKOSLOVENSKÉ NOVINY ŘÍJEN 1956 Feuilleton AMERIČTÍ NOVINÁŘI A ČESKOSLOVENSKO “Vypadáš dnes nějak zvlášť o- tráveně. Stalo se něco?” - zeptal se americký novinář českého přítele. “Ne, “odpověděl československý exulant. Nestalo. Ale tohleto mě otravuje” - poklepal zlobným prstem na ranní vydání New York Times. Američan nerozuměl. Nechápavě se podíval na noviny, na svého hosta a znovu na noviny. “Co tě tam otravuje?” “Nic”, zněla zlobná odpověď, “nic tam není. Ani slovo o Československu. Jako bychom pro vás neexistovali. A to už je teď asi pátý den. Poslední dobou v těch vašich mizerných novinách vůbec nic není. Kdo to má číst?” To je přehnaný nacionalismus, krátkozrakost a malost, namítal kterýsi Američan, který tuhle příhodu nedávno slyšel. Není to přehnaný nacionalismus a není to malost, odpověděli jsme. Když člověk hledá zprávy o zemi, ze které musel odejít, neznamená to ještě, že všechno ostatní ignoruje. Vy čtete kdejakou zprávu o San Fran- cisku, protože jste se tam narodil a vyrostl - a nikdo vám neříká, že jste přehnaný lokální patriot.Pros- tě tam nějak patříte. Každý někam patří a někde má kořeny. A není to ani krátkozrakost.. Spíš právě naopak. Je v tom podvědomí politického uprchlíka. Politické podvědomí. Nehledáme ve vašich amerických novinách články o Československu jen proto, abychom se dozvěděli, co se tam děje. Ale zajímá nás, co vy o tom říkáte a jak vy myslíte, vy američtí novináři. Jak moudře a taky jak nemoudře - posuzujete věci. Moudře - a nemoudře. Jsou v Americe novináři moudří kteří vidí za hranice toho, čemu říkáme dnešek. Pro které není celý svět pouhou směsicí nezměnitelných skutečností. Kteří v něr.i vidí a ještě více cítí věčný pohyb a věčnou změnu. A pak jsou v A- merice novináři nemoudří, malí, malicherní a krátkozrací. Československo mělo po celá desetiletí tak trochu výjimečné místo v americkém tisku i v americké politice. Masarykova stopa z první války a z československé demokracie mezi válkami byla vtlačena hluboko do amerického politického podvědomí. Ale čas má podivuhodnou vlastnost rozmělňovat věci a zakrývat je nánosem nových a nových pojmů. Masarykova stopa a stopa československé demokracie v americkém politickém podvědomí dávno ztratila své pevné obrysy. Lidé i věci se mění. C '- zí novináři, kteří dnes chtějí psát o Československu, často píší o zemi nepoznané. V posledních měsících se vydávají do Československa i do ostatních zemí za železnou oponou západní novináři všech kalibrů, odstínů, chutí a příchutí. Jdou se podívat na věci vlastníma očima.Jsou mezi nimi takoví, kteří se domni vají, že novinář nepotřebuje nic víc než oči, notes a tužku. Přijedou, rozhlédnou se, udělají si jeden nebo dva výlety za Prahu, sednou, sepíší, co neviděli, a zase zmizí za hranice na západ nebo na východ. Někteří připomínají člověka, kerý viděl jednoho špinavého černocha a usoudil, že černoši jsou více méně špinaví. Když člověk se dívá na věci složité příliš jednoduše, může se mu stát, že je vidí nakřivo. Vypravil se loni na podzim do Československa novinář, který pochopil, že lidé jsou důležitější než věci. A že je ze všeho nejdůležc tější vědět, jak lidé za železnou oponou myslí, jak cítí, v čem se mění - a v čem se nemění. Rozhodl se, že nebude psát o životní úrovni a o vzhledu ulic, ale o lidech. Vydal se na trnitou pouť do hlubin lidské duše s úsměvem na rtech a s lehkostí v srdci. Je přece tak krásné dělat věci jednoduše “Jak jste to dělal?”, zeptal se ho někdo, když se vrátil do Spojených států. “Jak? Šel jsem mezi lidi a ptal jsem se jich, co si myslí o tom a o onom. Jak jinak byste navrhoval že se to vůbec dá dělat?” Je ovšem nespravedlivé psát jen o těch nemoudrých. Protože - a jinak být ani nemůže - jsou také moudří. Sedíme v malé hospůdce dole na Manhattanu. Je tu s námi Joseph Kalsh, řečený Bonny. Chlapík mezi třiceti a šedesáti, lip to nikdo neodhadne. Metr sedmdesát. Šedý oblek, šedý obličej, šedé oři. Zamyšlené oči. Před několika dny byl v Polsku. Před nemnoha hodinami byl ještě v Praze. Kalsh je jedním z oněch amerických novinářů, kteří rozumí. Kteří ani tak nechodí a neptají se lidí po ulicích, co si myslí,ale kteří dovedou vycítit, vyhmatat pravdu ukrytou pod nánosem všednosti. Kteří si uvědomují, že je v lidech jakási niterná stydlivost, ma- jí-li mluvit o svobodě, o lásce, o pravdě i o nenávisti jako bys mluvil o vodě nebo o počasí. Že za jednoduchými věcmi jsou složité procesy. “Cizí novinář v Československu” říká Kalsh a pomalu se chystá k odchodu - “cizí novinář v Československu a všude tam ve střední a ve východní Evropě potřebuje oči, ale mnohem víc potřebuje dobrý čich a hmat pro věci, které jsou ukryty pod povrchem. V lidech. Hluboko uvnitř.” zs [pageend10]RHEN 1956 ČESKOSLOVENSKÉ NOVINY STRANA 11 PROJEVY DOMOVU Čtenáře Československých novin na celém světě živě zajímá, o čem svobodné rozhlasové stanice mluví lidu ve vlasti. Přinášíme charakteristické výňatky z těchto projevů, určených především občanům v ČSR. “Z půlmiliónu návrhů a připomínek 460 tisíc jich zahodili hned, ze zbývajících 40 tisíc jich 36 tisíc zahodili před jednáním v komisi, a zbývající 4 tisíce pohřbil doktor Dolanský při jednání v komisi, neboť pojal z nich do závěrečného textu jen několik formálních nicůtek. Jenže: podle našeho názoru tento osud tvůrčí iniciativy lidu svým politickým významem předčí dokonce i parlamentní volby. Jestliže komunistické politbyro chtělo poskytnout i komunistické straně, i lidu československému, i celému ostatnímu světu důkaz, že diktátorsky vládne proti vůli lidu, lepší důkaz než zahozením půlmiliónu návrhů a připomínek k druhé pětiletce už nemohlo poskytnout. Politicky je tento výsledek celostátní konference snad největší pošetilostí, která se až dosud režim dopustil od února 1948. Rovná se prohraným volbám. Pravdomil Bašta Hovoříme, že komunizmus bol vážnym pedagogickým problémom. Dnes ním nie je. Dnes sa k němu môžu hlásiť iba tí mladí ľudia, ktorí majú vážne charakterové alebo intelektuálne vady. Boj proti stalinskému kultu je najdrastickejšou medicínou aj pre tú menšinu, ktorá vedome zatvárala oči pred každodennou skutočnosťou života za železnou oponou. Jozef Dub. Je jen třeba, aby mezi oběma základními skupinami bylo více pochopení pro společný úkol: osvobození Československa od komunistické nadvlády. A ještě na něco bychom neměli zapomínat: že nás nikdo nenutí co nejrychleji zavrhnout řeč, jíž se modlíme nebo jíž si zpíváme. Případy, kdy dceruška po tříletém pobytu v Kanadě “zapo- měla hovořit česky nebo slovensky”, jsou střídavě k smíchu, střídavě k pláči. Stáváme se loyálními občany Kanady, zůstáváme hrdými Čechoslováky. Pavel Javor Dovídáme se z Československa, že Havlíčkův rodný dům v Borové se rozpadá, zatím co komise k Havlíčkovým oslavám se hádala o pořadí řečníků. V domku, kde Havlíček žil V Německém Brodě je teď jakési ústředí pekárenského národního podniku. Je to smutná neúcta, ale nakonec ne příliš důležitá. Havlíčkovi záleželo na tom, aby národ četl co pro něj píše, ne na tom, aby se chodil dívat kde bydlel. Kameny nemluví, dílo mluví až nepříjemně pro dnešní Bachy. Když teď v Praze znovu vystavěli Betlémskou kapli, nenalezli ducha Mistra Jana Husa; i když snad dají do pořádku Havlíčkův domek, Havlíčkův duch bude proti nim. Zdeněk Kilián K Havlíčkovým zásadám, jež dosud platí pro každého kdo se chce nazývat českým novinářem patřil odpor k sentimentalitě, odpor k planému vlastenčení a přímo živelný odpor ke každému, kdo by si chtěl z novinářství dělat výnosný obchod a sloužil jednou té, jednou oné straně. Nikdy neuvažoval o tom, zda jeho osobní akcie stoupají či klesají nebo o tom, jak vysoko postoupil na politickém žebříčku. Byl to revolucionář s promyšleným poměrem k autoritě: je-li vláda dobrá, jsem pro ni s výhradou kritiky, je-li špatná, musím na ni útočit stůj co stůj. Týž “A predsa by mohol Zupka jednoducho skoncovať s normovacím terorom hospodárskej byrokracie. Stačila by smernica ÚRO na všetky sväzy a závodné výbory, aby proti spevňovaniu noriem použili hoci štrajku robotníkov. Takto to robia odboroví vodcovia vo Francúzku, Západnom Nemecku, Anglicku, Amerike, všade, kde panujú demokratické poriadky. Nepláčú pokrytecky nad tvrdými normami robotníkov, ale kladú zamestnávateľom normy tvrdých podmienok.” Karol Kubica “Mám silný dojem, že jsme se dočkali. Dočkali jsme se, že po letech deprese, ochablosti se začíná poměr třídních sil měnit. Státně kapitalistická byrokracie a její dosavadní političtí představitelé jsou na ústupu. Dělnictvo přechází do protiútoku. Dělnictvo najednou nachází své mluvčí tak vysoko, jako je ústřední rada odborů. Dneska začínáš vidět plody toho dlouhého zápasu, který možná chvílemi vypadal, jako že nikam nevede. Říkám, že ty plody začínáte vidět. Neříkám, že je už můžete sklízet. Zatím jste to dotáhli tak daleko, že se skutečné požadavky dělníků projednávají v nejvyšším orgánu státních odborů. Plody budete moci sklízet, až to nebudou odbory státní, ale vaše. Robert Loukota Pověst kvalitní práce, kterou jsme získali odbornou zdatností a řemeslnickou dovedností, bývala naší největší hospodářskou hodnotou. Jedinou rozumnou cestou k ní je odvržení stalinského ekonomického hudlaření a plánovaného primitivismu. V Polsku to režim pochopil.” Miloslav Rechcígl Na mezinárodní nedotknutelnosti Suezského průplavu nemají národy střední Evropy dnes menší zájem než měly v době, kdy se Suezská konvence sjednávala. Habsburská monarchie nezanikla proto, že středoevropská konsolidace byla nepotřebná, nýbrž proto, že byla potřebná, ale s trváním monarchie neslučitelná, když historický svazek se stal poutem. Až se středoevropské národy osvobodí od cizího teroru i od vlastního strachu, nebudou jim zlé vzpomínky a staré hněvy překážet, aby spolu nehledaly ke společným účelům společné cesty. Jaroslav Stránský Mnoho by sa mohlo zmeniť ale nezmení sa. Naďalej iba výnimočne uzrie v Československu svetlo sveta preklad lepšej francúzkej knihy, iba výnimočne zažijete premiéru skutočne reprezentatívneho francúzskeho filmu alebo divadelnej hry. Miesto toho postavili súdruhovia radšej pamätník francúzským partizánom pri Strečne. Oslávia svojím lživým spôsobom 55 mŕtvych a nechajú stranou 43 milióny živých.” Jan Zábrana [pageend11]STRANA 12 ČESKOSLOVENSKÉ NOVINY RÍJEN 1956 KDO A CO Smrt Jana Masaryka měla by být světu objasněna nyní, kdy jsou odhalovány zločiny Stalinovy a jeho pochopů. Čs. národní rada americká vyzvala Zápotockého a Širokého zvláštními dopisy, které však ani za několik měsíců nebyly zodpověděny. Prof. V. Bušek, stálý spolupracovník Československých novin se zúčastnil v Mexico City mezinárodního kongresu pro kulturní svobodu. Dr. Petr Zenkl, v pokrokovém týdeníku New Leader v New Yorku uveřejnil článek pod názvem “Nekrvavá revoluce”. Přehledně v něm seřadil všechna fakta a události jak je komunisté navršili před provedením puče v Československu, který byl vzorem další komunistické agrese na celém světě. Rafael Kubelik byl pozván ředitelstvím new-yorské filharmonie, aby v sezóně 1957 - 8 dirigoval několik koncertů. Jiří Voskovec má hráti v Londýně hlavní mužskou úlohu ve hře “Deník Anny Frankové”. Hra, podle stejnojmenného románu je již přes dva roky hrána v New Yorku na Broadway. Rudolf Mach, exulant se stal knihovníkem orientálního oddělení university v Princetonu jako vynikající znalec arabštiny a hebrejštiny. Jiří Kämet napsal divadelní hru s politickou problematikou a dotýká se v ní i otázky politických exulantů. Filmy o Československu, zkompilované podle starých filmových týdeníků, bude půjčovat městská knihovna v Clevelandu. Ve filmech je zachyceno Masarykovo setkání s presidentem Wilso- nem, obrazy z Masarykova života i smrti, presidentův návrat do vlasti, druhý díl obsahuje mnichovskou tragedii a končí komunistickým pučem v roce 1948. Václav Špaček, český kněz, který za války sloužil v naší zahraniční armádě, byl jmenován vrchním představeným všech kanadských kapucínů. Teodor Andrica, původem Jihoslovan uveřejnil v The Cleveland Press sérii článků o dnešní Praze. Leo Koerner, který uprchl z Československa před Hitlerem, vybudoval v Kanadě a vlastními vynálezy doplnil velký dřevařský průmysl. Nedávno založil sociální nadaci částkou milion dolarů, další milion dal dobročinným or- ganisacím a třetí milion hodlá věnovat na péči o chudé. Jaro Churain, ředitel hudebního archivu filmové společnosti Warner Brothers, zemřel v Hollywoodu. Byl pří- rigenta telem Rudolfa Frimla, neúnavným dirigentem a propagátorem české hudby v Americe. Dr. Karel Hujer, známý astronom, věnoval universitě v Princetonu portrét Ensteina, který kreslil Max Švabinský. Obraz bude dán do Ensteinovy universitní pracovny. Prof. Hujer se vrátil z evropské cesty. Jan Doubek, proslulý český kuchař, který desetiletí vedl kuchyň největšího hotelu na světě Waldorf-Astoria v New Yorku, zemřel v Los Angele*. Dr Ivo Ducháček, autor cenou odměněné knihy pro mládež “Tajemství dvou per”, získal další úspěch mezinárodní. Kniha, vyzdobena skvělými fotografiemi Heleny Ducháčkové vyšla nyní v Paříži ve francouzském překladu. Videňský slet sokolstva byl zachycen na barevných filmech, které již byly po prvé promítnuty v Chicagu a v New Yorku. Studenti - sokolové Američtí studenti na universitě v Austinu v Texasu zakládají sokolskou jednotu. Od amerických sokolů si opatřili filmy a odbornou literaturu. Dr. V. Chalupa, nákladem Čs. zahraničního ústavu v exilu vydal v anglickém jazyce studii “Možnosti rozkladu sovětské mocenské sféry”. Prof. F. Munk, někdejší gen. tajemník pražských vzorkových veletrhů a nyní profesor národního hospodářství na u- niversitě v Portlandu byl vůdcem výpravy amerických profesorů a studentů do Sovětského svazu. V Hooverové knihovně při universitě Stanford v Palo Alto je 12.000 svazků politických knih polských a 10.000 československých. Mezi unikáty jsou také ročníky revue “Naše doba”, kterou před první válkou redigoval prof. Masaryk. Prof. F. Hrachovský z Chicaga vyzdobí hlavní sál Masarykova domu v Torontu slováckými ornamenty. Slovenští Sokolové v anglickém jazyce vydali “Manual sokolského tělocviku” shrnující celou Tyršovu soustavu. Soubor byl rozeslán americkým kolejím a universitám. Dvě stě Care balíků uprchlíkům do Německa poslal Americko-československý klub naších krajanek na Floridě. Dr. A. Heidler z Mnichova se zúčastnil unionistického sjezdu v Lisle ve státě Illinois ve dnech 28. - 30. září. Peníz exulantův je název sbírky exilové prosy, která vyšla jako třetí svazek edice Kamenný krb v Německu. Jaroslav Zich, studentský pracovník navštívil studentské organisace v Egyptě a Tunisu Naše hlasy týdeník v Torontě oznamuje, že zakládá knižní edici. Jako první svazek vyjde soubor veselých povídek Jana Snížka “Kdo uteče, ten vyhraje”. Nový domov, rozšířený kanadský týdenník, vyšel již po dvěstěkrát, ftídí jej red. R. Nekola. Slet sokolstva amerického bude v Chicagu v létě 1957. Obec vydala pokyny jednotám, aby zahájily nacvičování. Spolek Sv. Václava ve městě St. Louis slaví sto let svého trvání. Město bývalo cílem i střediskem prvních našich vystěhovalců. Zde vznikl mohutný CSA a před rokem také Sokol slavil stoleté jubileum. Rudolf Firkušny, v Americe Severní a Jižní a v Evropě bude mít během sezóny sto koncertů. Česká škola byla otevřena v Mnichově Miroslav Fic přednášel v mezinárodním semináři amerického studentstva. Emil Koftun, katolický studentský pracovník, byl jmenován knihovníkem v českém oddělení new-yorské městské knihovny. Knihovna je v české čtvrti a je největší českou knihovnou v Americe. Národní budova v New Yorku oslavuje šedesát let svého trvání. [pageend12]ftlJEN 1956 ČESKOSLOVENSKÉ NOVINY STRANA 13 PROPAGAČNÍ FIASKO PRAŽSKÉ VLÁDY ZPĚVEM A MÍČEM DO JIŽNÍ AMERIKY (Původní zpráva Československých novin) DR. F. F. Po řadě let objevily se poslední dobou v argentinském tisku opět početnější inseráty oficielní čsl. lázeňské propagandy, zvoucí k návštěvě Karlových Varů, Mariánských Lázní, Píšťan atd., a také Prahy. — Doby, kdy argentinské peso se počítalo mezi hodnotnější měny a kdy zámožnější vrstvy si mohly snadno dovolit nákladné cesty do Evropy arci již minuly. Kromě toho: zachraňovat zdraví a nervy zájezdy do zemi nesvobody a diktatury, zemí nespokojenosti, nedostatku potravin, léků atd., připadá podnikem přinejméně neuváženě dobrodružným zejména Argentincům, kteří poznali na vlastni kůži, i když v relativně velmi mírné formě (při srovnání se satelity Moskvy), co vše znamená diktatura. - Nemohla proto insertní kampaň čsl. lázeňství míti praktického výsledku. — Úspěchem nelze zvát zájezd několika jedinců z lépe situované bývalé čsl. emigrace z doby pro- tektorátní, ví-li se, že takové zájezdy jsou podloženy pokusy o vzříšení obchodních styků, velmi příjemných a výnosných za éry, když zde působil ještě vyslanec Kunoší. Snad se počítalo dokonce i s jeho rehabilitací, či omilostněním, žije-li dosud. Snad i s určitým oprávněním, když jeho přítele a protektora, Vládu Clementise, vzkřísit nelze. Poněvadž se nepodařilo získat turisty zdejší, pootevřely se z nenadání závory železné opony pro turisty tamnější, ovšem: pečlivě vybrané. Za cíl určeno hned několik států Jižní Ameriky! Nikdo je sice odsud nezval, pozvali se proto sami. Aby se spojilo příjemné s užitečným myslelo se i na to, aby cestovní náklady mohly býti uhraženy, alespoň z části, překvapenými hostiteli samotnými. — Jeden houf těchto turistů byl vytvořen ve formě representačního mužstva fotbalistů (hlavně z Pražských klubů), druhým se stal folkloristický sbor “Lúčnica”, skupina to asi 50-ti mladých Slováků a Slováček, povětšině bratislavských studentů a studentek, sesílených několika mladšími zpěváky z profese. Přijeli, jak jsme se z oficiálního oznámeni nečekaně dověděli, aby zde, na americkém kontinentě, z ničeho nic, propagovali slovenské folkloristické umění: lidové písně a tance, hudbu a také slovenské národní kroje. Že by zdejší státy, trpící nedostatkem devis, dychtily právě po artiklech tohoto druhu, všeobecně překvapilo. Či Bnad zdejší šuhaji až zasednou na traktory ZETOR měli býti též v tradičních gatích, v haleně nebo alespoň s ši- rúchem s kosárkem? — Přišli potichu, takřka po špičkách, a nebylo ani tak obvyklých zde novinářských interwievů, o chystaných překvapeních, motivech, účelu atd. Folkloristická skupina “Lúčnica” dorazila nejdříve do Argentiny a téměř současně, v prvních dnech srpnových, startovali fotbalisté k prvnímu svému zápasu na půdě bra- silské, v Rio de Janeiro, zvítězivše v poměru 2 : 1 nad tamním národním mužstvem. Též zahájení sboru “Lúčnica” dopadlo slibně a v prvních dvou vystoupeních v Buenos Aires dosáhlo nesporného úspěchu. Sbor účinkoval ve varietním divadle “Casino”, ve středu města, první dva večery před hostmi čsl. legace a obecenstvem sezvaným obchodními firmami, jež zde zastupují a prodávají československé výrobky. — Též několik, i nezvaných, jednotlivců z čsl. kolonie emigrantů se přišlo podívat a poslechnout. - Jak by ne? Po prvních dnech však návštěva začala slábnout neboť čsl. kolonie, která za jiných okolností a za jiných dob by snadno vyplnila, i po několik večerů, celé hlediště a agitací v okruhu svých argentinských přátel a známých by získala příliv diváků na veěeryí další — již proto, aby se pochlubila lidovými poklady své otčiny — tentokráte selhala.- Mezi čsl. spolky a sdruženími starousedlé emigrace, z části české , povětšině však slovenské, není dnes těch pojítek jako dříve. Exil není organisován. Staré spolky sice povětšině existují, ale jen živoří. Vztahy k nynějšímu čsl. vyslanectví byly’ přetrháňy, jak od většiny spolků tak i se strany jednotlivců. Povětšině se zachovává postoj ne-li odmítavý, tedy alespoň krajně zdrženlivý. To platí zejména o starousedlících, kteř byli svědky již mnoha změn v daleké vlasti, zůstávají však stále, na papíře i v duši, čsl. státními příslušníky. Argentinské příslušenství se nezískává automaticky, po uplynutí určitého počtu let, nýbrž pouze a jedině na vlastní výslovnou žádost. K tomu je třeba řady všemožných dokumentů bez nichž takovou žádost nelze podat. A poněvadž nikdo k přijetí arg. státního příslušenství není nucen, nechává většina vše při starém a k “úřadu”, k němuž se snad jednou přece jen bude muset vypravit, zachovává postoj “pozdaleky zadobře”. Exil poválečný organisován není vůbec. Jsou jen jednotlivci, kteří se, více nebo méně dobře uchytili, každý na svou pěsť Pro poválečné exulanty zůstává jediným pojít- [pageend13]STRANA 14 ČESKOSLOVENSKÉ NOVINY ŘÍJEN 1956 kem k domovu hudba. — Dvořák, Smetana, Fibich, Suk atd., — též Firkušný a Kubelik, pokud sem někdy zavítají. — Díla prvních dvou zaznívají ze všech rozhlasových zdejších vysílaček, pod taktovkami vynikajících dirigentů, většinou z desek, někdy však též přímo z koncertních sálů. Zejména obě vysílačky Radio del Estado zařazují čsl hudbu do svých programů v tak hojné míře, že nemine ani jeden týden, aby nebylo možno poslechnouti si, ne jedno, ale několik skladeb. — A při tom to nikdo neorgani- suje! Z čista jasna zasáhla do zájezdu “Eučnica” jakási neviditelná ruka, jež svým prstem ukázala, že život čsl. lidu za železnou oponou je daleko pochmurnější nežli by se mohlo soudit z pestrých lidových krojů, veselých zpěvů a tanců. — Věc všeobecně známá, avšak její podtržení právě ve chvíli účinkování sboru “Lúčnice” pro organisátory obou zájezdů při nejmenším velmi trapná. Dva biografy totiž, luxusní "Gran Rex”, na hlavní třídě buenosairské, Corrintes, v bezprostřední blízkosti varieté “Casino”, jakož i nejprostornější biograf “Gaumont”, nedaleko čsl. legace — což při rozlehlosti čtyřmilionového města neušlo pozornosti — daly současně na program, po prvních dvou dnech vystoupení sboru “Lúčnica”, film s čsl cirkusem Černík, pod titulem “El Circo Fantasma”, známý dnes již v celém západním světě jako pozoruhodné dílo vynikajícího amerického režiséra Elia Kazana, i zde vysoce ceněného. — Film líčí plasticky, realistickým způsobem, existenční zápas, na život a na smrt, tohoto cirkusu v posovětštěném prostředí československém a který nakonec, odvážným oklamáním hlídajících ho komunistických orgánů a pohraničních stráží, s celým svým ensemblem, živým a věcným inventářem naloženým na vozidlech, v triumfálním cirkusovém pochodu, v plné parádě a za zvuků hudby, v poslední fázi však i za střelby a ípři ztrátě několika životů, se probíjí, před zraky pohraničních stráží, za bílého dne, pásmem smrti železné opony — do oblasti svobodného světa! Tento film, jenž dramatickým způsobem personifikuje všechny ony známé a neznámé, za nejdobrodružnějších okolností uskutečněné úniky jednotlivců i celých skupin našich lidí z komunistického ráje, byl hrán v obou biografech denně čtyřikrát, při vyprodaných hledištích. Nelze s jistotou říci, zda uvedení tohoto filmu, právě ve dnech vystoupení sboru “Eučnica”, se stalo záměrně, nebo zda bylo dílem náhody. — Za peronistického režimu filmy tohoto druhu, zaměřené proti diktaturám a pro svobodu, se zde promítat nesměly. Diktátorské balancování starého režimu v jeho t. zv. “třetí posici”, mezi demokratickým západem a komunistickým východem, tomu zabraňovalo. — Provisorní revoluční vláda národního osvobození zastává demokratickou linii a je zásadně proti komunismu, jak to oba její hlavní představitelé, president Aram- buru a vicepresident Rojas, opětovně a jasně vyslovili. Je pravděpodobné, že chvíle pro zdejší zveřejnění filmu s historií čsl. cirkusu Černík bylo uskutečněno též pod dojmem zvláštního úkazu velmi čerstvého data. — Od října m. r., nejdříve v menších skupinách a nakonec, před málo týdny, v celých lodních transportech, vrátilo se z Argentiny do sovětského Ruska bezmála 5.000 zde starousedlých ruských, ukrajinských a běloruských emigrantů, namnoze celé rodiny i s odrostlými již dětmi, zde narozenými, které podle zdejších zákonů (jus solis) jsou argentinskými státními občany. — Zprvu se tomuto navrátil- ství nevěnovala pozornost. Příliv vystěhovalců do Argentiny z evropských zemí, zejména z Italie, je stále značný a ne každý obdrží povolení k přestěhování. Naproti tomu každý, komu se v Argentině nelíbí se může kdykoliv, bez překážek, opět vystěhovat. Každý rok se tak vrací značný počet těch přistěhovalců, hlavně Italů, jimž se nepodařilo v krátké době úspěšně se zde uchytit. — Vraceli se však pouze jednotlivci a nikoliv celé houfy, i s dětmi zde narozenými. Vládní kruhy, tisk a široká veřejnost si povšimly ruského případu teprve ve chvíli, když za dramatických okol- nostíí a výjevů v přístavu buenosairském odjížděla výprava okrouhle jednoho tisíce osob, přímo do Oděsy, dokonce na argentinské lodi k tomu najaté, a když krátce na to jedné mladé Ukrajince, zde narozené, se podařilo zachránit se z tohoto dobrodružství, přes všechny jí činěné překážky, až v přístavu v Janově a vrátit se zpět, k rodině. Na dotazy žurnalistů po důvodech svého návratu do staré vlasti odpovídali reemigranti, že se jim stýská po domovině. To byla stereotypní odpověď. Během plavby zakázali jim vedoucí skupin mluvit s posádkou lodi, odůvodňujíc to tím, že jsou to lidé placení kapitalismem a při zastávkách v přístavech, v nichž loď dočasně kotvila, nesměli již reemigranti vystoupiti na souš, aby nikdo neměl již možnost úniku. Po prvním překvapení z takového vystěhovalectví, a vzhledem ke zcela mimořádným okolnostem jak transporty organisovány, začalo se pátrat po způsobu, jak byly připraveny a jak bylo pro návrat agitováno. Přišlo se na to, že agitace se neprováděla tiskem, letáky a podobně, nýbrž zcela potají, individuelně, osobním stykem, přemlouváním sliby atd., a že akce začala v době před dvěma roky, když byla v Buenos Aires uspořádána sovětská průmyslová výstava rozsáhlých rozměrů. — Pro vybudování výstavy bylo třeba pracovních sil jež naverbovány z dělnických vrstev emigrantských. Kromě toho se prý rozjelo asi 40 agitátorů po celé zemi a soustředili svoji pozornost hlavně na odlehlejší kraje a vrstvy jež pracují v podmínkách ne vždy nej lepších. Kdo celou akci financoval nebylo veřejně oznámeno. V sovětské oficielní i polooficielní propagandě nebyla, za celou dobu tajně prováděna agitace pod heslem “návrat do vlasti” učiněna ani zmínka. [pageend14]ŘÍJEN 1956 ČESKOSLOVENSKÉ NOVINY STRANA 15 Jest proto více než pochopitelné, že za takové situace vzbudil kombinovaný zájezd čil. fotbalistů a folkloristického sboru “Lúčnica” mimořádnou pozornost. Ta se stupňovala, když před uplynutím původně zamýšlených 10-ti večerních představení bylo ohlášeno setrvání o další týden, až do dne fotbalového zápasu, při čemž však vyslanectví zakupovalo značný počet vstupenek samo, a když bylo oznámeno, že z Buenos Aires pojede sbor “Lúčnica” i do provincií. Jakmile tyto zprávy pronikly i do denního tisku vyrazilo náhle proti sboru “Lúčnica” zdejší Slovenské Kultúrne Sdruženie (Asociación Cultural Eslovaca) nařčením, že zastřeným účelem tohoto zájezdu jest připravit půdu pro návrat zdejších Slováků do staré vlasti, jako při akci ruské. Dokládáme to tím, že vedoucí sboru “Lúčnica” se snažili vejít ve styk se zdejšími slovenskými spolky, jimž nabízeli dary z domoviny ve formě filmů, gramofonových desek, národních krojů atd. s ujišťováním, že nejde o žádné politické motivy, nýbrž jen činnost národní. — Ze soukromých zpráv zjištěno, že členové souboru “Lúčnica” měli “dovoleno” navštíviti též jednotlivé slovenské rodiny, vyřizujíce jim vzkazy od příbuzných z vlasti. Adresy rodin si přivezli sebou! Ye svém prohlášení, jež otiskly některé zdejší denníky, praví Slovenské Kultúrné Sdruženie, že akce je podnikem podle vzoru ruského, řízeného z Moskvy generálem Mi- chajlovem a že propaganda folklóru je pouze pláštíkem. Sdružení prý proto odmítlo přijmouti jakékoliv dary z rukou komunistických emisarů neboť by to bylo “zradou na svaté věci boje slovenského národa o jeho samostatnost a o osvobození z drápů mezinárodního komunismu.” Z formulace prohlášení je patrno, že posovětštění československých zemí se připisuje výhradně českému režimu v Praze, jenž je pod komandem moskevským a že v daném případě jde o pokus, zavésti nepokoj a rozvrat do klidného života zdejších slovenských kolonií; vyslovuje se však zároveň přesvědčení, že akce nebude míti úspěchů. Jakým způsobem reagovaly a jaký ohlas bude v ostatních slovenských emigrantských spolcích se projeví patrně až za čas. Jest známo a třeba míti na paměti, že v některých zdejších slovenských spolcích, a zejména ve Slovenském Kul- túrním Sdruženie, nabyli vrchu přívrženci bývalého politického směru pátera Hlinky a že se v nich uplatňují v nemalé míře i vlivy některých představitelů a činitelů režimu Tisová, kteří se sem uchýlili, a nacházeli i zde, podobně jako Ustašovci bývalé chorvatské vlády Pareličovy, mnohé otevřené dveře a u peronistického režimu též všemožnou podporu svých akcí. V tom tkví jeden z důvodů, proč většina zdejších čsl. spolků a organisací po krátkém slibném rozběhu po válce, nyní tak živoří. Skutečností však je, že Slovenské Kultúrné Sdruženie je dnes, snad jediné ze všech zdejších organisací a spolků, v ostrém rozporu proti režimu vládnoucímu v ČSR a jeho zdejším representantům, zaměňujíc arci vědomě vše české s komunistickým a naopak. Jeho vystoupení, stejně jako objevení se filmu “El circo fantasma” stalo se, za dané situace, určované pozadím ruské a ukrajinské reemigrace, počinem zvlášť významným, neboť zdejším úřadům není a nemůže být lhostejným, aby se v zemi zahnizďovala podobnými metodami nekontrolovatelná komunistická propaganda a agitace jakéhokoliv druhu a pod jakýmikoliv záminkami, a to tím spíše, že jde současně i o příslušníky argentinské t. j. všechny ty, kdož se narodili zde. Fotbalové mužstvo přiletělo z Montevidea 15. srpna ráno. — Oficielní jeho uvítání se nečekaně zpozdilo, neboť celní odbavení si vyžádalo nezvykle mnoho času. Prohlídka byla, podle všech listů, zvlášť důkladná a byly též značné obtíže v dorozumění, poněvadž krajané, jež přišli fotbalisty uvítat, nebyli k úřednímu aktu pochopitelně připuštěni a nemohli posloužiti jako tlumočníci. Kromě toho obdrželo prý mužstvo již v letadle od vedoucích výpravy příkaz, že nesmí vejít v žádný styk s krajany zde usedlými. Večerník “La Razón”, jehož sportovní korspon- dent byl uvítání na letišti přítomen se ve svém referátu nad tímto opatřením, jako podivným (extraňo), velmi pozastavil. Co se stalo mezitím za kulisami, za něž nahlédnouti nelze, a kdo k takovému nevšednímu příkazu dal podnět, či přátelský pokyn, zůstane patrně zahaleno rouškou diplomatického tajemství. — Nápadně však kontrastuje takový příkaz s tím, jak si “směli” počínat členové sboru “Lúčnica”, kteří i se svým vedením, obtěžkáni dary i vzkazy z domova, emigranty sami pilně vyhledávali. To tím spíše, že u fotbalistů, jejichž umění spočívá najmě v rychlých a obratných nohách, s nebezpečím nějakého přemlouvání se sotva mohlo počítat. Snad však vzbudila pozornost početnost objemných zavazadel, přes 60 kusů, na pouze asi 30 osob. Co znamená v Argentině, stejně jako v ostatních jihoamerických státech fotbal dovede posoudit pouze ten, kdo zde žije. Fotbal je zde ze všech sportů “nejnárodnější” a celá snad žádná země světa. Přijetí, jehož se oběma souborům dostalo jsou úspěchy souborů t. j. umělců a sportovců našeho lidu, nikoliv komunistického režimu, který oba zájezdy vymyslel a organisoval, při čemž měli fotbalisté tvořit jakousi “zeď ” a mlhu pro postranní poslání sboru “Lúčnice”. — Z tohoto hlediska je výsledek horší než nějaké Pyrrhovo vítězství: prohra na celé čáře. —• Tak to dopadá když se režim řídí podle příkazů a “osvědčených vzorů” moskevských a svým “diplomatům” nakáže, aby se rozběhli — s valaskú pri boce a v kopačkách — po kluzišti mezinárodních styků . . . [pageend15]STRANA 16 ČESKOSLOVENSKÉ NOVINY ŘÍJEN 1956 INFORMACE - POZNÁMKY - KRITIKA KULTURA V EXILU Také ona prchala přes hranice, nechtěla-li být ubita, ne- chtěla-li sloužit, chtěla-li zachovat svou vlastní duchovou podstatu, svou vnitřní a tvůrčí svobodu. Ještě nedávno se subvencovaní poslíčkové režimu v pražském tisku posmívali obyčejnému faktu, jak je obsažen ve slovech skromnost, těžkost, peníze a všem těm nesnázím, s nimiž se nutně setkává také exil literární a kulturní. Oba mistři české prosy žijící v exilu už těmi u- mělci nejsou, ale byli by jimi zas rázem, jen kdyby se vrátili k rohu hojnosti a rozmnožili obyvatele mravního čeledníku. Vše, co je v exilu i ve sféře literární, musí být špatné a jejich kritika exilové tvorby má dovoleno pouze se posmívat tomu, že spisovatelé dali přednost chudé světničce ve svobodě před luxusní vilou a duchovním poddanstvím. Ctme kulturní časopis “Sklizeň” a zprávu o sjezdu našich spisovatelů, umělců a kulturních pracovníků v Paříži. Snad to byla spíše konference nebo porada - v exilu nutně mizí představa sjezdů s dekorovanými sály, tisíci hlavami a portréty nesundaných vůdců. A přece přítomni byli mladí básníci a spisovatelé a mnozí z daleka za poslední svůj peníz, nebo groš docela vypůjčený — věc to, kterou blaseovaná, až po uši zkorumpovaná honorace komunistických spisovatelů dávno nezná. K tomu se druží presenční listina ne- podepsaných, fysicky nepřítomných leč myšlenkou účastných. Je to přehlídka jmen, doma i ve světě již proslavených — tento umělecký a vědecký exil chápeme — je musí bolet a hněvat jako je do hněvu přivodí svobodná exilová tvorba básnická a spisovatelská. Bohatý její přehled, svědomitá antologie nebyla ještě vydána. Patří k ní ediční soubor i program Kulturní rady, Křesťanské akademie, Rencontres, Bo- hemica Viennensia, vydavatelská produkce Zahraničního ústavu kromě knížek vyšlých v odříkání bez nakladatele ve všech zemích, v nichž svoboda projevu a tvorby mohla rozepjat křídla. Shromáždění kulturní pracovníci neusnesli knihu resolucí a neodpřisáhli žádnou doktrínu. Vyměnili si za to v hojné míře informace, názory a zkušenosti a slíbili si pokračovat v solidární pomoci. Svědčí o talentu orga- nisačním a o bohatosti mezinárodních styků jestliže sjezd dostal desítky dopisů a zdravic spisovatelů a intelektuálů všech svobodných národů a jestliže se závěrečného zasedání zúčastnili představitelé intelektuálního světa francouzského. Pro exil pak, který nehodlá být živ jen svým vezdejším chlebem, pařížská konference přinesla naděj a povzbuzení. kf JAN HILGERT, český novinář v Chicagu zemřel, blízký již sedmdesátce neočekávaně. Ze staré gardy českého novi- nářství amerického mizí další postava, v zástupu vždy viditelná přes všechnu svou skromnost. Před třiceti třemi lety přijel sem také jen s úmyslem poznat a nabýt zkušeností — dostal na tu cestu požehnání i moudré rady Masarykovy, ale studijní cesta se změnila v celoživotní pouť. Přilnul záhy k zdejšímu lidu, pohrdnul úřednickou kariérou, která ho nepochybně čekala a podobně jako jeho starší druh dr. Wo- fek začal působit v novinářství jako by v nějakém tušení, jak mnoho bude třeba jeho pera, temperamentu, výmluvnosti a nespoutané iniciativy. V boji proti nacismu během války a v tom, jak vynikajícím způsobem zasáhlo a zasahovalo československé Chicago — na tom všem spočívá nescizitelný podíl Jana Hilgerta. Když pak přišla komunistická zrada, zase byl v čele všeho byť bez funkcí, bez okázalosti, pohrdaje poctami, jen věrný voják v poli. Tentokrát bylo třeba čelit zmatku, potměšilé agresi souputníků, vykládat a informovat, bojovat osobně a neprestajné. V kruzích novinářských měl čestnou přezdívku Buditel — bylo v tom slovu uznání i přiléhavá charakteristika této nepokojné bytosti, s níž radost bylo posedět v halasném souhlase i v prudkých neshodách vždy prostých tendence špatné nebo záludné. Neúnavný ČESKOSLOVENSKÉ NOVINY — měsíčník Pracovního sboru Rady svobodného Československa. Vedoucí a odpovědný redaktor F. Klátil — Redakce, administrace, adresa: Československé noviny, 31 East 72nd Street, Apt. 14 B - New York 21, N. Y. — Telefon LYceum 6-6621. Předplatné dol. 3.00 ročně, jednotlivá čísla 25 c. — Universum Press Co., 355 Pearl Street, New York 38, N. Y. stavitel plánů až na ten poslední, který nikdo netušil: zemřel ve stoje 8 telefonem v ruce. Už se nedovoláme. NA MEZINÁRODNÍM POLI Profesor dr. František Schwarzenberg, náš bývalý vyslanec u Vatikánu, během prázdnin byl v Evropě. Z četných hovorů, které měl s mnohými osobnostmi a z četných návštěv které vykonal, zajisté nej významnější je jeho audience u papeže Pia XII. Taková pocta není každý den a nedostane se jí každému. Papež, udělil jemu a jeho choti osobní požehnáni, vzpomenul československého lidu jehož osud, jak bývalého vyslance ujistil - papeži leží na srdci. Toto poselství národu doma i v exilu bylo tlumočeno rozhlasem a tiskem. - Generál dr. Mikuláš Ferjenčík dostal od presidenta Eisenhowera Komanderský kříž řádu americké čestné legie “za plnění významných válečných úkolů v evropské oblasti 1939 - 1945.” Je to nejvyš- ší vyznamenání, které může být udíleno a z československých mužů ho ještě nikdo nedostal. Pro dra Ferjenčíka je to také velká satisfakce osobní: jeho vstup na americkou půdu před několika lety nebyl dvakrát radostný - jak se strany fašistů, separatistů, tak i komunistů byl osočován a bylo naň také žalováno. - V den francouzského státního svátku 14. července dr. A. Hřebík meškal v Paříži, kde se zastavil na zpáteční cestě z vídeňského sokolského sletu. President republiky René Coty ho povzval na čestnou tribunu, kde byl shromážděn diplomatický sbor. Také toto je velká pocta sokolstvu i osobě posledního starosty Obce v Československu. VlTĚZfME Slyšíme, že nějací Čechové slovem i písemně (bez podpisu) oznámili Američanům, že Ferdinand Peroutka je nevzdělanec a že neumí psát. Výborně! Jen tak dál! Zpátky ni krok! Na Olympiádě slabomyslných a špatnosti nám kyne zlatá medaile ! [pageend16]