Spedizione in abbonamento postale - Gruppo III. (70 %) ISSN 0394-8978 časopis slovenských katolíkov január 1992 ročník 41 Slovenské hlasy z Ríma Václav Renč - Cyril Hora: KRÁĽOVNÁ POKOJA ........................ 2 Posolstvo na svetový deň pokoja 1992: VŠETCI VERIACI ĽUDIA SPOJENÍ V BUDOVANÍ POKOJA....................................3 Mons. Dominik Hrušovský: ROK ZA NAMI — PRÁCA PRED NAMI 5 PASTIERSKY LIST BISKUPOV SLOVENSKA ............................................................ 9 Ajpy: , , KAZDY NAROĎ MA PRAVO NA SEBAURČENIE ...................................................11 Európska synoda: JEŽIŠ KRISTUS MUSÍ BYŤ PRVÝM OBČANOM EURÓPY................................. 12 Mons. František Tondra: NOVÁ EVANJELIZÁCIA MÁ NAPODOBŇOVAŤ PRVOTNÚ..................................13 Mons. Rudolf Baláž: SKRYTÁ EVANJELIZÁCIA MLÁDEŽE V KOMUNISTICKEJ DOBE NA SLOVENSKU ....................................................................14 Mons. Ján Hirka: NOVÁ EVANJELIZÁCIA A EKUMENIZ- MUS....................................................................16 Jozef Leščinský: JASNÝ VZOR PRE SOCIÁLNYCH PRACOVNÍKOV.............................................18 Laco Zrubec: ON PRVÝ DRŽAL V RUKÁCH SOŠKU MAGNA MATER.............................................21 Jean Guitton: CHVÁLA NA POBOŽNOSŤ .... 24 [pageend1]KRÁĽOVNÁ POKOJA v opustenosti, stálom hrobe živých, čo mrazí, i keď je už po zime, v príkrostiach rodenia i umierania, kde je len spor a sten a kal a žiaľ ale i v tupom chřadnutí, čo zráňa, kde plameň sveta stráca jas i žiar, ORODUJ ZA NÁS, v rozbrojoch, vojnách, v sporoch, v hneve bledom, čo večne žijú z našej účasti, v tých čašiach napleněných vlastným jedom v revúcom, bezdnom ľudskom nešťastí, v jačaní hrôzy, čo nás obklopuje, čo obklopujeme, čo crčí z tiel, vo víchre smrti, ktorý svetom duje, v útesoch, ktoré nehľadajú cieľ, vo flagelanstve samôt jasnozrivých, kde z hanby pred sebou sa hanbíme, áno, i v studniach sebaspytovaní (v zrkadle vždycky netrpezlivom) nech všetko preznie tvoja prosba z Kány: « Nemajú vína. » Božím prílivom na tvoje prosby nech sme vynesení na horu, ktorá strmí z potopy! Hlbina modrá, dúha záplav denných, pokora, ktorá všetko pochopí. Ty Popoluška, božia katedrála, rozoznievačka najnemejších pier! Daj, ako dáva Syn: za naše mála daj všetko: Pokoj! Dožiš dušiam mier! Václav Renč do slovenčiny sa premodlil Cyril Hora 2 Ty dávaš rosu hlbín hviezdorodých i ranný úžas očiam nemluvniat, ich ústkam dávaš odovzdaný oddych, keď odchádzajú do úsmevu spať, V na oplývané prsia mladej matky pálčivosť rany, ktorá nemučí, a mužom na mozole obväz sladký ženinu pleť a lieky v náručí, skalnatým výškam lesné panorámy, úľavy ústiam riek, čo vzkypeli a cestám plným nástrah pod nohami istotu domu v bielom priečelí. Aj dielu tichú pečať svetla vtláčaš, a mierou mu je pokoj v svedomí, a skleslým rukám vlievaš silu načas, keď po práci ich skladáš... ako my — ťažšie než my! Keď miesto samých dlaní si telo Syna kladieš do lona po prehorkom a slávnom dokonaní, ktorým sa vlastne všetko začína. Václav Renč do slovenčiny sa premodlil Cyril Hora [pageend2]POSOLSTVO NA SVETOVÝ DEŇ POKOJA 1992 VŠETCI VERIACI ĽUDIA SPOJENÍ V BUDOVANÍ POKOJA Pred 25 rokmi (v decembri 1967) pápež Pavol VI. vyzval všetkých ľudí dobrej vôle, aby sa každý rok 1. januára, na « svetový deň pokoja » pozastavili a rozmýšľali o prepotrebnom dobre pre celé ľudstvo, o pokoji. Pápeži potom každý rok určovali heslo, v ktorom vyjadrovali program na budovanie mieru v tom-ktorom roku. Na rok 1992 Svätý Otec Ján Pavol II. vybral túto tému na svetový deň pokoja: VŠETCI VERIACI ĽUDIA SPOJENÍ V BUDOVANÍ POKOJA. Spoločné puto medzi náboženskou vierou a pokojom má na zreteli civilnú i politickú organizáciu ľudskej spoločnosti. Téma chce zaujať všetkých veriacich rozličných náboženských spoločenstiev. V mnohých krajinách sveta náboženská viera veľmi prispieva k pokojnému rozvoju ľudskej spoločnosti; no v iných krajinách naopak sa stáva ťažiskom napätia, ba dokonca aj konfliktov medzi národmi, pretože mnohí chcú náboženstvo manipulovať a podriaďovať do služieb politických záujmov. Keď však všetky náboženstvá veria v pokoj a vyznávajú lásku k blížnemu, ako je možné, že sú rozličné náboženské vyznania tak často zneužívané na rozdeľovanie ľudí jedných proti druhým, na ničenie štruktúr sociálneho života? Aký je teda reálny prínos náboženstva na budovanie pokoja a aké sú jeho základné podmienky? Ako môže náboženská viera pomôcť dosiahnuť účinným spôsobom túžený cieľ «pokoja»? Svätý Otec Ján Pavol II. vyzýva všetkých veriacich, ktorí sa úprimne usilujú o pokoj, aby sa zamysleli spolu s ním nad týmto dôležitým problémom. Vyzýva zvlášť kresťanov, aby pamätali, že pravý pokoj je vždy Božím darom, že treba 3 [pageend3]oň prosiť v pokornej modlitbe a usilovať sa oň na všetkých rovinách: vo svojom vlastnom srdci, vo svojej rodine, na svojom pracovisku, v meste, v národe, vo svete. Kresťan si má okrem toho uvedomiť to, čo naznačil pápež Pavol VI. vo svojom posolstve ku svetovému dňu pokoja roku 1968: «Pre kresťana ohlasovať pokoj znamená vyznávať, že JEŽIŠ KRISTUS JE NÁŠ POKOJ (Ef 2,14) a že jeho evanjelium je «RADOSTNOU ZVESŤOU POKOJA» (Ef 6,15). Svätý Otec vyzýva aj veriacich iných náboženských vyznaní, aby nadväzovali na sily pokoja, ktoré sú ukryté v zdravých koreňoch ich náboženstiev, a aby tieto sily dali do služieb pravého pokoja, a nie do služieb rozbrojov a vojen. Pápež nakoniec povzbudzuje kresťanov a všetkých veriacich k spolupráci na vytvorení duchovných, etických a sociálnych podmienoch, potrebných k pokoju. Podstatným prínosom na vytvorenie pokoja bude ich modlitba za pokoj. V Assisi 27. októbra 1986 Svätý Otec Ján Pavol II. povedal zástupcom všetkých veľkých náboženstiev, že modlitbou sa načiera do tých najhlbších a najživších zásob, z ktorých sa formuje svedomie národov a zakladá sa aj ich činnosť za pokoj. Veď tí, čo sa z hĺbky srdca modlia za pokoj, nemôžu sa neusilovať aj o jeho utvorenie a budovanie medzi všetkými ľuďmi a národmi. OTEC KARDINÁL KOREC V RÍME Koncom novembra prišiel do Ríma Otec kardinál Korec, aby prevzal titul kostola zasväteného svätým Fabiánovi a Venanciovi. Ide o farnosť, ktorá bola ustanovená roku 1933 a ktorej farský kostol bol konsakrovaný roku 1959- V rímskej Cirkvi je tradícia, že každému kardinálovi je určený jeden rímsky kostol, aby sa takto symbolicky zvýraznila účasť kardinála na pastoračnej starostlivosti Svätého Otca o rímsku diecézu, ktorá bola diecézou svätého Petra. Otec kardinál Korec prišiel do kostola v nedeľu 24. novembra 1991 pred jedenástou hodinou. V bráne kostola ho privítal miestny pán farár, dal mu pobozkať kríž a priviedol ho ku oltáru. Po prečítaní pápežskej buly nasledovala koncelebro- vaná svätá omša. Spolu s Otcom kardinálom Korcom koncelebrovali Otec kardinál Tomko, Otcovia biskupi Hrušovský a Hnilica, miestni kňazi a niektorí kňazi študenti zo Slovenska, čo bývajú v SÚSCM. Počas svätej omše Otec kardinál udelil sviatosť birmovania niektorým mladíkov a devám z farnosti. Deň predtým v sobotu 23. novembra pán kardinál Korec navštívil Slovenský Foto: J. HNILICA ústav svätého Cyrila a Metoda na via Cassia, kde po prvý raz predsedal slávnostnej koncelebrácii ako kardinál. Spolu s ním koncelebrovali Otcovia biskupi Hrušovský a Hnilica a asi 15 kňazov. Okrem rehoľných sestier z Ústavu i z rímskych komunít, zúčastnili sa na svätej omši Dr. Ján Čamogurský, predseda slovenskej vlády, Dr. František Mikloško, predseda SNR a Dr. Jozef Mikloško, podpredseda FZ, ktorí boli v tých dňoch v Ríme na medzinárodnom politickom sympóziu. Keďže v ten deň Cirkev slávila spomienku na pápeža-mučeníka svätého Klementa, Otec kardinál hovoril o tomto pápežovi a o nájdení jeho relikvií našimi vierozvestmi. Otec kardinál povzbudil prítomných, aby každý na svojom mieste nasledoval hrdinskú vieru našich svätých a ich oddanosť Katolíckej cirkvi. 4 [pageend4]ROK ZA NAMI - PRÁCA PRED NAMI ZO ŽIVOTA A ČINNOSTI SLOVENSKÉHO ÚSTAVU SVÄTÉHO CYRILA A METODA V RÍME V ROKU 1991 Kardinál Eugen Tisserant, vtedajší biskup diecézy Porto - Santa Rutina, dňa 8. januára 1961 ustanovil Ústav sv. Cyrila a Metoda a schválil jeho stanovy. K stanovám pridal osobitný dekrét, ktorý upresňuje niektoré podrobnosti. Jedna z nich sa týka menovania riaditeľa Ústavu. Ako y každej diecéznej ustanovizni, aj v našom Ústave menovanie padá pod právomoc diecézneho biskupa. Kým sme nemali styky so Slovenskom, otázka sa riešila podľa dočasných úprav. Spomenutý dekrét výslovne spomína, že len čo biskupi slovenských diecéz budú mať slobodný styk s biskupom tejto diecézy, riaditeľ Ústavu bude menovaný miestnym biskupom na ich návrh. Stanovisko Biskupskej konferencie Slovenska Považoval som za jednu zo svojich prvých povinností informovať slovenských Otcov biskupov o tomto ich práve a o celej činnosti Slovenského ústavu sv. Cyrila a Metoda od jeho začiatkov podnes. Na zasadaní Biskupskej konferencie Slovenska, ktoré sa konalo v Prahe v dňoch 19. a 20. februára 1991, prišli k rozhodnutiu, ktoré zápisnica zaznamenala týmito slovami: « Rektorom Slovenského ústavu sv. Cyrila a Metoda bol opäť zvolený Mons. Dominik Hrušovský. Súčasne bola odsúhlasená požiadavka, aby sa Slovenský ústav sv. Cyrila a Metoda stal slovenským kolégiom v Ríme pre ďalšiu výchovu slovenských kňazov.» — Správu o rozhodnutí priniesli aj Katolícke noviny skoro v doslovnom znení zápisnice. V živote nášho Ústavu je to ďalší dôležitý krok dopredu, a to nielen pre riaditeľa, ktorý po vyše osemnástich rokoch vedenia azda už mal právo na výmenu, ale i pre budúci rozvoj a prácu Ústavu. « Výmena stráží» sa obmedzí na začínanie ďalšieho šesťročia, od 1. januára 1992 do 31. decembra 1997, ak Pán nezariadi veci ináč. Sme v jeho rukách a nám zostáva istota, že v práci, do ktorej sme sa sami nehrabali, máme zaistenú stavovskú milosť a Božie požehnanie. V živote Ústavu sme vždy s tým a s modlitbami priaznivcov počítali. Dôsledky novej situácie Rozhodnutie Biskupskej konferencie Slovenska o Ústave sv. Cyrila a Metoda v Ríme je zavŕšením procesu, ktorý sa rysoval tu hneď po zmenách posledných dvoch rokov. Vyplynuli z nich aj iné dôsledky, z ktorých spomenieme aspoň dva, čo zase otvárajú ďalšie perspektívy: úlohy našich saleziánov a finančná situácia. Slovenskí saleziáni majú pre vznik, život a prácu Ústavu takú dôležitosť, že bez ich iniciatívy a spolupráce by naša existencia a činnosť určite vyzerali ináč, ak by vôbec v tejto forme jestvovali. Budúcnosť to iste správne ohodnotí. Keď sa v júni 1990 končila činnosť malého seminára v Ríme, vedeli sme, že tým aj prítomnosť saleziánov sa dostáva do novej polohy. Je výrazne odôvodnená rôznorodou pomocou vo všetkých odvetviach na- 5 [pageend5]šej práce, ale potreby na Slovensku a osobitná zodpovednosť v apoštoláte s mládežou, ktorý synovia sv. Jána Boská právom považujú za svoju prvoradú úlohu, naznačovali vývoj iným smerom. Dúfame, že prítomnosť saleziánov v Ústave potrvá naďalej, ale posledné slovo tu ešte zrejme nebolo povedané. Nateraz je medzi nami ešte šesť saleziánov. Viacerí sa už vrátili na Slovensko, kde na rôznych miestach vyvíjajú horlivú činnosť. Vývoj udalostí na Slovensku vplýva i na finančnú situáciu nášho Ústavu. Doteraz sme žili a konali svoju prácu z pomoci dobrodincov z celého sveta. Niektorí už sústredili svoju pomoc výlučne na Slovensko. Tak nám odpadli daktoré pramene financovania, a tým tiež možnosť vyvíjať činnosť na daktorých poliach. Aj tu nám budúcnosť po ďalšom vyjasnení ukáže, čo sa dá, a čo sa nedá ďalej robiť. Máme nádej, že Pán Boh nám bude pomáhať ako doteraz a na neho sa s dôverou spoliehame. Na poli kňazskej výchovy Po vlaňajšom začiatku máme dnes v Ústave desať kňazov a jedného bohoslovca, ktorí konajú na rímskych univerzitách vyššie štúdiá v rôznych odboroch teológie. Štyria sú z trnavskej arcidiecézy, jeden z diecézy banskobystrickej, dvaja z nitrianskej a štyria z rožňavskej. Tvoria v dome živé spoločenstvo, ktoré dáva nový tón každodennému životu. Výsledky skúšok, ktoré doteraz už konali, poukazujú na svedomitú prácu. Ich osobný život je dôkazom, že kňazskú službu berú vážne a poctivo sa pripravujú na závažné úlohy, čo ich vo vlasti očakávajú. Vývoj, ktorý sa tu dá predvídať, by mal byť pozitívny. Ústav má možnosť väčšej bytovej kapacity. Tá si však iste bude žiadať nové úpravy v rozložení a používaní miestností. Nad tým teraz uvažujeme a konáme prvé práce, aby budova a jej zadelenie boli účelnejšie využité. Slováci v zahraničí Pri stretnutiach s krajanmi v zahraničí často sa hovorí o Slovensku, o dojmoch z návštev, o budúcnosti vlasti. Tieto reči, medzi nami, bývajú často ustarostené, niekedy až smutné. Tu a tam sa badá i sklamanie zo situácie a z vývoja. Ako to pôjde ďalej? Ochota pomáhať domovou je všeobecne veľká, ale komu, kde a ako, to nám často nie je jasné. Platí to vari o každom poli. Domov sa za posledné dva roky natrvalo vrátilo iba veľmi málo Slovákov. Je to pochopiteľné. Pre mnohých by to bol vlastne nový začiatok, « nová emigrácia v rodnej vlasti», ako sa ktosi vyjadril. Zostávame naďalej v cudzine a zostáva tu naďalej i naša práca. Nové situácie vyžadujú, aby sme sa nad nimi viacej zamýšľali, a to nám berie veľa času. Podujatia na poli duchovnej správy medzi Slovákmi v zahraničí v roku 1991 pokračovali tým istým rytmom, ako to bývalo doteraz. Pozorujeme však akýsi menší záujem, niekedy i slabšiu účasť. Možno je to dané aj tým, že sa dá ísť na návštevu rodnej zeme. Čas ide dopredu, starneme a vari i tratíme záujem o svoje veci. Prichádzajú žiadosti o nových kňazov pre jednotlivé misie a pastoračné oblasti. Predostrel som viackrát túto žiadosť na zasadnutiach Biskupskej konferencie, ale Otcovia biskupi odpovedajú, že aj na Slovensku je nedostatok kňazov. A majú pravdu. Okrem toho cirkevní predstavení v daktorých štátoch začínajú hovoriť o potrebe znížiť počet našich misií. V Švajčiarsku sa už prikročilo k postupnému rušeniu misie vo francúzskej oblasti. Počuť o podobných zákrokoch i v inonárodných skupinách veriacich. Darmo, vývoj ide dopredu týmto smerom. S radosťou však zaznamenávame, že Slovenská katolícka misia v Mníchove dostáva nového duchovného v osobe Otca Rudolfa Masláka a Otec Vojtech Zeman SDB prechádza do Paríža, kde bude pôsobiť v spolupráci s Otcom Františkom Revesom, ktorý zostáva riaditeľom celej slovenskej duchovnej správy vo Francúzsku. Všetkým trom vyslovujem vďaku za obetavú prácu a prosím Pána Boha, aby ich v nej požehnával. V poslednej chvíli som musel odložiť pastoračnú cestu do Austrálie, lebo tunajšie práce ma zaväzovali zostať v Ríme. Len čo však bude možné, dúfam, že budem môcť uskutočniť návštevu v Austrálii a v Južnej Amerike. Kultúrna a vydavateľská práca V piatok 29. novembra predpoludním bola v našom Ústave početná vládna delegácia z Bratislavy pod vedením námestníka ministra kultúry Michala Kováča. On je predsedom 6 [pageend6]skupiny bádateľov, ktorí tvoria Osobitné stále pracovisko pre systematický výskum v Apoštolskej vatikánskej knižnici a Tajnom vatikánskom archíve. V Slovenskom ústave sv. Cyrila a Metoda týmto vznikol Slovenský historický ústav ako konkrétne sídlo pracoviska. Vedením bol poverený univerzitný profesor Dr. Milan S. Ďurica SDB. Delegácia navštívila Vatikánsku knižnicu i Tajný archív, ako i knižnicu a archív Kongregácie pre evanjelizáciu národov, v ktorej je mnoho dokumentov k slovenským dejinám. Dvojčlenná skupina vedeckých pracovníkov zostala v Ríme ihneď a po Vianociach majú pravidelne prichádzať ďalší. Týmto sa dostáva do novej polohy aj tá úloha nášho Ústavu, ktorá zahŕňa vedeckú prácu a vydávanie časopisov a kníh. Doteraz sme pravidelne vydávali náboženskú literatúru a posielali ju na Slovensko. Domnievali sme sa, že zmenou situácie sa rozbehne knižný apoštolát doma. Už sa tam začala práca na Slávnosť zahájenia činnosti Slovenského historického ústavu v Ríme, ktorý schválila SNR 23. septembra 1991 a ktorému SÚSCM poskytol dočasné prístrešie (úradnú miestnosť), sa konala 29. novembra v našom ústave. Na slávnosť prišla zo Slovenska početná, vyše dvadsaťčlenná skupina skladajúca sa z vládnych predstaviteľov na čele s Dr. Michalom Kováčom, námestníkom ministra kultúry, z viacerých členov Osobitnej pracovnej skupiny, historikov a iných. O desiatej hodine sa všetci zišli v salóne Ústavu, kde ich na čelnej strana vítala vkusná dekorácia s heslom «Poznávajte korene svojho národa »as navrhnutým znakom SHÚ. Zídených najprv pozdravil Mons. Dominik Hrušovský ako « hostiteľ » a pripomenul, ako sa SÚSCM snažil aj v ťažkých časoch podporovať a udržiavať kultúrne snaženia Slovákov v zahraničí. Potom prehovoril Dr. Michal Kováč. Informoval prítomných o krokoch, ako sa prišlo ku schváleniu a založeniu Slovenského historického ústavu v Ríme. Za ním prehovoril Dr. Milan S. Ďurica, predseda pracovnej skupiny SHÚ, ktorý vysvetlil ciele toho nového kultúrneho ústavu. Potom nasledovali príhovory viacerých prítomných, troch námestníkov rozličných ministerstiev, členov pracovnej skupiny, historikov, kvalifikovaného zástupcu Matice slovenskej, SKS, KDH a iných. Slávnostné otvorenie trvalo vyše dvoch hodín a skončilo sa podpisovaním pri; tomných do pamätných kníh SHÚ a SÚSCM. Po slávnostnom akte bol obed pre všetkých prítomných v jedálni ústavu, pri ktorom tiež odzneli pozdravy, prípitky a blahoželania. Okolo 16. hodiny všetci prítomní boli prijatí riaditeľom Vatikánskej knižnice a Tajného archívu vo Vatikáne, ktorý naším hosťom všetko starostlivo vysvetlil a poukazoval. Foto: J. HNILICA 7 [pageend7]tomto poli; ťažko ju však nazvať rozbehnutím, ide skôr o pomalé krôčiky. My tu už nemôžeme veľmi intenzívne pracovať na vydavateľskom poli: chýbajú nám na to hmotné prostriedky. Dokončieva sa práca na poslednom zväzku breviára, čoskoro vyjde Praktický lexikón biblických vied od prof. O. Heribana, pracujeme na dokončení Schmausovej dogmatiky a Günthörovej morálky, mienime vydávať slovenské preklady pápežských dokumentov a encyklik: ostatné závisí od budúceho vývoja. Slovenské hlasy z Ríma vychádzali pravidelne celý rok 1991. Radi by sme ich vydávali ďalej. Finančná situácia nám nedovoľuje posielanie na Slovensko vo väčšom náklade. Nevidíme ani možnosť zlúčenia s daktorým už jestvujúcim časopisom: žiaden sa nemôže stať pod Tatrami «rímskym» hlasom. Teda pokračujeme tu ďalej, ako budeme vládať a Pán Boh sám nám ukáže východisko. — Diakonia môže pokračovať so slovenským Duchovným pastierom. Nič tu ešte nie je rozhodnuté, ale takéto východisko by azda malo svoju logiku. To isté možno povedať, či skôr dúfať, i o bulletine rehoľných sestier Magnifikat. Prechodné obdobie, aké práve prežívame, vyžaduje veľkú trpezlivosť, prehľad a vôľu slúžiť. O toto nám ide i teraz. Zástupy pútnikov v Ríme Od jari minulého roka je život v Ústave poznačený zástupmi pútnikov, ktorí prichádzajú do Večného mesta stretnúť Svätého Otca, posilniť sa vo viere a nabrať v styku s kresťanským svetom odvahu do ďalšieho života. Vlani navštívilo Ústav vyše dvadsaťjeden- tisíc pútnikov. V roku 1991 ich bolo trochu menej, okolo šestnásťtisíc. Zníženie počtu je príznačné, ale až budúce roky ukúžu, aký tu bude vývoj. Ústav pripravuje účasť na audienciách a zhromažďuje skupiny pútnikov na spoločnú sv. omšu a stretnutie. Skromný darček niekoľkých kníh, náboženských predmetov a obrázkov tvorí trvalejšiu spomienku na návštevu v Slovenskom ústave sv. Cyrila a Metoda. Nebudeme tu opakovať, čo sme o význame pútí, stretnutia so Svätým Otcom a návštevy nášho Ústavu písali pred rokom. Celoročné skúsenosti sú potvrdením užitočnosti a účinnosti tohto apoštolátu, v ktorom s Božou pomocou chceme v rámci možností pokračovať aj naďalej. ODOVZDÁVANIE NÁRODNÝCH CIEN ZA ROK 1991 V stredu 18. decembra odovzdal predseda Slovenskej národnej rady František Mikloško národné ceny Slovenskej republiky za rok 1991 v Rytierskej sieni Bratislavského hradu. Nositeľmi cien sú: 1. Hudobný skladateľ prof. Eugen Suchoň za celoživotné dielo. — 2. Skupina autorov Etnografického atlasu Slovenska. — 3- RNDr. Ondrej Franko za poznanie zákonitosti geotermálnej energie. — 4. Slovenský ústav sv. Cyrila a Metoda za svoju činnosť. — 5. Prof. Corneliu Barboricá z Fakulty slovanských jazykov z Bukurešti za celoživotné dielo v oblasti slovakistiky. Medzi prítomnými na slávnostnom akte bol i Otec kardinál Korec, Otec arcibiskup Sokol a Otec biskup Tóth. Boli prítomní aj členovia Predsedníctva Slovenskej národnej rady a viacerí členovia slovenskej vlády na čele s jej predsedom Jánom Camogurským. Ta Slovenský ústav sv. Cyrila a Metoda cenu prevzal riaditeľ Ústavu Otec biskup Dominik Hrušovský v prítomnosti protektora Ústavu Otca biskupa Andreja G. Grutku. Z minulosti do budúcnosti Národná cena Slovenskej republiky, ktorú Slovenský ústav sv. Cyrila a Metoda dostal za doterajšiu činnosť, je pre nás nečakanou odmenou a pre všetkých, ktorí nám dlhé roky pomáhali, azda i dôkazom, že, sme dôveru nezneužili. Tá cena nepatrí len Ústavu a jeho pracovníkom. Ona patrí tisíckam dobrodincov, Slovákom po celom svete, veľkým severoamerickým organizáciám, slovenským « chudobným vdovám », ktoré dávali na Ústav zo srdca koľko len mohli, patrí budovateľom Ústavu, najmä jeho prvému riaditeľovi Mons. Štefanovi Náhalkovi, ktorý sa pre toto dielo strávil, patrí Otcovi biskupovi Grutkovi, nášmu protektorovi, patrí Združeniu slovenských katolíkov v Spojených štátoch a v Kanade, patrí mnohým iným priaznivcom a dobrodincom, ktorých nemožno tu všetkých vymenovať. A vďaka patrí v prvom rade Pánu Bohu: hovoríme to z presvedčenia, ktoré sa rodí vo viere, ale vychodí aj z dlhej skúsenosti. Táto viera a táto skúsenosť nám dávajú istotu, že pri všetkých ľudských nedostatkoch a pri možnostiach konať ináč a vari aj lepšie, Slovenský ústav sv. Cyrila a Metoda, s Božou pomocou, vyoral svoju brázdu a je povolaný ťahať tú brázdu ďalej aj v dnešných pomeroch. Takýto je úmysel terajších vedúcich a pracovníkov, ktorí dúfajú, že Božie požehnanie ich bude i naďalej stále sprevádzať v službe Bohu a národu v tomto diele, v radostných i ťažkých chvíľach. V Ríme dňa 20. decembra 1991. ® Dominik Hrušovský 8 [pageend8]PASTIERSKY LIST BISKUPOV SLOVENSKA (Prečítaný 24. novembra 1991) Drahí bratia a sestry! Božím riadením sme sa my, slovenskí biskupi, stali Vašimi pastiermi. Našou povinnosťou v Cirkvi je viesť nám zverené stádo podľa slov sv. Petra (1 Pt 5,2) po zdravých pastviskách viery a po osvedčených cestách kresťanskej mravnosti. Z nášho pastierskeho postavenia a poslania však vyplýva aj nevyhnutnosť ochraňovať našich veriacich pred hrozbou mnohorakých vonkajších nebezpečenstiev. To nám opätovne pripomína Cirkev a naposledy to zdôrazňuje aj terajší náš Svätý Otec Ján Pavol II. v encyklike Centesimus annus — Stý rok. Inými slovami: je našou povinnosťou zamýšľať sa a zaujímať uvážené postoje ku všetkým naliehavým časovým otázkam, ktoré sa nás životne dotýkajú. Otázka štátneho usporiadania Sme, drahí veriaci, spolu s Vami svedkami jednak rozvážneho uvažovania o usporiadaní nášho štátu na základe pravdy, práva a spravodlivosti, ale bohužiaľ aj nezodpovedného správania pouličného, ako i publicistického, ba dokonca i vládneho a parlamentného znevažovania jedných druhými. Nie sme kompetentní na politické rozhodovanie, nechceme určovať, akú formu svojej ďalšej štátnej existencie či spoluexistencie si majú zvoliť naše národy. O tom nech rozhodnú zvolení zástupcovia ľudu alebo ľud sám. Ale to, že každý národ má neodňateľné právo na svoje samourčenie, pokladáme za otázku výsostne morálnu, ku ktorej vysloviť sa máme nielen právo, ale aj povinnosť. Právo národov na samourčenie Cirkev hlásala v minulosti a prihlasuje sa k nemu i dnes. K problematike vzťahu medzi našimi dvoma národmi (a platí to aj o národnostiach) chceme, a aj musíme zaujať postoj, ktorý pramení v pravde, v kresťansky chápanej láske a spravodlivosti. Mali by sme zabudnúť na zlo a krivdy minulosti. Všetci, od najvyšších predstaviteľov štátu po jednoduchých občanov, si musíme uvedomiť, že nikto nemá právo nekompetentne sa dotýkať nepreskúmaných, historicky objektívne nedostatočne osvetlených a nanajvýš citlivých miest biologického či duchovného organizmu druhých, prípadne tieto politicky zneužívať. Každý jednotlivec i každý národ si nesie na svojich pleciach bremeno svojich vlastných previnení. Je nemorálne z vín minulosti druhých vytĺkať politický prospech pre seba. Výčitky vyvolávajú protivýčitky, nepravda plodí hnev, z hnevu sa rodí nenávisť. A zloba nemá konca. Treba vychádzať z problémov prítomnosti, hľadať ich riešenie jasným určením cieľov, ktoré musíme dosiahnuť. A nech už bude usporiadanie nášho štátu v budúcnosti akékoľvek, musí zaručovať úplnú a faktickú rovnoprávnosť všetkým: národom a národnostiam, a to v oblasti ekonomickej, politickej, kultúrnej, mravnej i náboženskej, ako aj ostatných oblastiach života. Stav a úroveň slovenskej kultúry Znepokojuje nás tiež, drahí veriaci, stav a úroveň slovenskej kultúry. Jej oficiálna časť v uplynulom neblahom období nielenže celkom pretrhla súvislosť so zdedenými kresťanskými tradíciami, ale si za svoj prvoradý cieľ vytyčovala nášmu historickému vývinu cudzí ateizmus. Bez dotyku s kresťanstvom a s jeho mravnými normami za uplynulých štyridsať rokov uviazla naša kultúra príliš hlboko v marazme plytkého materialistického pôžitkárstva a služobného podriaďovania sa bezduchej moci. Kultúra a jej nástroje (tlač, rozhlas, televízia) ostávajú aj v nových pomeroch v prevažnej miere v rukách neprajníkov kresťanstva, ktorí pričasto nedodržiavajú voči náboženstvu nielen vzťah korektnosti, ale ani elementárne zásady morálky, keď uverejňujú príspevky urážajúce cítenie veria9 [pageend9]cich. Odstrašujúcim príkladom nech je časopis Kultúrny život, ktorý uverejnil absurdný, hanebný a rúhavý «literárny » príspevok urážajúci a znevažujúci osobnosť Ježiša Krista. Kto chápe slobodu a demokraciu ako neobmedzené právo urážať väčšinu národa, ten klesol vo svojom myslení do bezohľadného nadraďovania sa nad iných, ten si zamenil demokraciu s obmedzeným individualizmom a sebectvom. Demokracia v kresťanskom ponímaní je láskavé rešpektovanie práva druhých, je to aj láska k ľudu a k jeho kultúrnym tradíciám. Kresťania sú povinní odmietnuť také noviny, časopisy, literárne diela, filmy, ktoré urážajú ich náboženské cítenie, protestovať proti takým programom v televízii a v rozhlase, ktoré zhubne pôsobia na duchovné formovanie ich detí a mladej generácie vôbec. Kresťania ako plnoprávni a väčšinoví občania majú právo požadovať v masmédiách také programy a v takom rozsahu, aby tieto mohli v plnej šírke pokryť potreby mravne zdevastovanej spoločnosti, a to v jej vlastnom záujme. Ekonomická situácia Ä napokon vyslovujeme hlboké znepokojenie nad súčasnou ekonomickou situáciou. Štát je, podľa nášho názoru, pred všetkými ostatnými svojimi úlohami povinný starať sa o primerané hmotné zabezpečenie a sociálne istoty svojich občanov a hlavne rodín. Bonum commune — spoločné dobro — bolo prvotnou príčinou vzniku štátov. Štát nemôže ani v súčasnosti nechať svojho občana v mene prísľubov fungujúceho trhového hospodárstva napospas rastúcej nezamestnanosti, ktorá najmä na Slovensku začína nadobúdať hrozivé rozmery, nemôže ho vystaviť dravosti nedostatočne kontrolovanej privatizácie. Ak sme z minulého režimu zdedili ekonomickú mizériu, ak dnes musíme splácať dlhy, ktoré spôsobil socializmus a ak sa nás to musí nevyhnutne dotýkať, potom nech sa nás to dotýka rovnako všetkých. Dáváme si oprávnenú otázku: ako je možné, že jedni u nás majú milióny na privatizáciu a pre druhých musia parlamenty vymýšľať záchranné sociálne siete? Nie sme proti privatizácii, ak ona sľubuje spoločenský prospech, ale ju nevyhnutne musí sprevádzať sociálna spravodlivosť. Je to v záujme všetkých a v konečnom dôsledku predovšetkým v záujme našej, toľké roky čakanej, draho vykúpenej, ale ešte nesmierne krehkej slobody. Sme Vám slúžiaci pastieri Drahí bratia a drahé sestry. Obraciame sa s týmto pastierskym listom na Vás v deň sviatku Krista Kráľa. Kristovo kráľovstvo sa netýka len večnosti, ale aj života pozemského, do ktorého prišiel Kristus a učil nás prosiť Otca: Príď kráľovstvo Tvoje! Nejde o kráľovstvo politickej moci, ale o kráľovstvo pravdy, lásky, pokoja a spravodlivosti. Neboli by sme hodnými pastiermi Božieho ľudu v Kristovom kráľovstve, ak by nám neležala na srdci starosť aj o jeho hmotné dobro, ak by sme nedvíhali hlas proti nepravde a nespravodlivosti. Leží nám na srdci ťarcha Vašich starostí. Sme a chceme ostať Vašimi milujúcimi a Vám slúžiacimi pastiermi. Nabádame Vás, aby ste pri svojich rozhodovaniach využívali svoj zdravý rozumový úsudok, prirodzenú dobrotu srdca a svoje kresťanské svedomie. Kristovo kráľovstvo pravdy, lásky, pokoja a spravodlivosti nech zavládne vo všetkých nás ako aj vôkol nás. Toto máme ako veriaci na mysli, v tomto duchu sa modlíme za všetkých našich zodpovedných činiteľov, ale v tomto duchu sa musíme, drahí veriaci, aj my všetci zapájať, odvážne a tvorivo, do rozvoja nášho života. Nech nás v tomto ochraňuje svojou pomocou Sedembolestná Panna Mária, Patrónka nášho Slovenska. V tomto duchu Vás sprevádzame s otcovskou láskou a žehnáme Vás: V mene Otca i Syna i Ducha Svätého. Vaši biskupi Mons. Ján Sokol, arcibiskup-metropolita Slovenska Mons. Ján Ch. kardinál Korec, nitriansky sídelný biskup, predseda Biskupskej konferencie Slovenska Mons. František Tondra, biskup spišský, predseda Biskupskej konferencie ČaSFR Mons. Rudolf Baláž, biskup banskobystrický Mons. Alojz Tkáč, biskup košický Mons. Eduard Kojnok, biskup rožňavský Mons. Ján Hirka, biskup prešovský Mons. Dominik Hrušovský, biskup pre Slovákov v zahraničí Mons. Peter Dubovský SJ, pomocný biskup banskobystrický Mons. Dominik Tóth, pomocný biskup trnavský Mons. Vladimir Filo, tajomník Biskupskej konferencie Slovenska Mons. František Rábek, pomocný biskup nitriansky 10 [pageend10]Všetky noviny na svete o tom písali: Gustav Husák, sekretár Komunistickej strany Československa po Dubčekovom páde a potom prezident ČSSR až do novembra 1989, sa pred smrťou zmieril s Katolíckou cirkvou. Po zverejnení udalosti nechýbali samozrejme polemické ťahačky: Husákovi synovia vyslovili v komunistickom denníku PRAVDA pochybnosti nad hodnovernosťou rozhodnutia svojho zomierajúceho otca a tiež aj nad korektnosťou trnavského arcibiskupa Mons. Jána Sokola. Dvaja lekári, ktorí mali pod lekárskym dozorom Husáka však potvrdili, že chorý obidvoch lekárov v rozdielnych chvíľach výslovne prosil, aby mu priviedli katolíckeho kňaza. Keď sa o tejto žiadosti dozvedel Mons. Sokol, ihned’ sa odobral do nemocnice na Kramároch v Bratislave. Dva razy sa výslovne pýtal Husáka, či je pri plnom vedomí a keď zistil, že áno, na jeho žiadosť mu udelil sviatosti. Vyspovedal ho, dal mu sväté prijímanie-viatikum a udelil mu tiež sviatosť pomazania chorých. Po dvoch dňoch 18. novembra 1991, 78-ročný Husák, pochádzajúci z katolíckej rodiny, teda pokrstený, zomrel zmierený s Pánom Bohom a s Cirkvou. Obrátenie Husáka a jeho zmierenie s Cirkvou znamená vo svojej jednoduchosti omnoho dôležitejší fakt, ako môže byť napríklad zmena vlády v jednom štáte. Kristovo víťazstvo nad komunistickou falošnosťou sa odohralo v malej nemocničnej izbietke v Bratislave a nie vo vládnom paláci na Hradčanoch v Prahe. V zlaicizovaných Čechách vyvolala udalosť sarkastické a negatívne komentáre, kým na Slovensku dozvuky boli celkom Častejšie sa začínajú objavovať v zahraničnej tlači aj články o situácii na Slovensku. V decembrovom čísle medzinárodného časopisu (vychádza v šiestich rečiach) v talianskom vydaní 30 GIORNI, bol uverejnený rozhovor Tommasa Ricciho s pánom kardinálom Korcom. V rozhovore sa dotkli viacerých problémov (napr. náboženská situácia na Slovensku, pomer medzi Čechmi a Slovákmi, obrátenie Gustáva Husáka na smrteľnej posteli). Niektoré otázky a odpovede predkladáme v preklade našim čitateľom. Každý národ má právo na sebaurčenie opačné. Kardinál Korec povedal: « O priebehu obrátenia Husáka som sa dozvedel priamo z úst svojho spolubrata v biskupskej službe Mons. Sokola a tiež aj od dvoch lekárov nemocnice. Som veľmi spokojný s ľudskou a kresťanskou reakciou nášho slovenského ľudu nad obrátením Husáka a jeho zmierením s Cirkvou. Aj v tomto prípade sa jasne ukázala láska a milosrdenstvo nebeského Otca.» Na otázku, aké sú základné črty novej slovenskej spoločnosti, pán kardinál odpovedal: «Niektoré črty sú veľmi jasné. Jestuje sloboda slova, vznikajú nové organizácie, nové časopisy a noviny. To isté platí aj o Cirkvi. Budujú sa nové kostoly, máme styky so zahraničím, rozvíjajú sa náboženské činnosti ako sú duchovné cvičenia, sympóziá, slobodná účasť na cirkevnom živote, krsty dospelých. To sú pozitívne znaky. Samozrejme, že sloboda prináša so sebou aj mnohé problémy: v politike, v mravnom a sociálnom živote. Premeniť zdevastovanú ekonómiu, nájsť lieky na katastrofálne zničený prírodný ambient, obnova mravov, to všetko stojí námahu a veľkú námahu. Napriek všetkému môžem povedať, že na Slovensku sú mnohé osoby, ktoré odvážne a poctivo čelia novým požiadavkám slobody. » Na otázku, ako sa pozerá na problém spolunažívania Čechov a Slovákov, či je viac dôvodov pre žitie v spoločnom štáte, alebo viac dôvodov pre nezávislosť Slovenska, pán kardinál povedal: « Zastávam princíp, že každý národ a teda aj slovenský národ, má právo na sebaurčenie a tiež aj právo slobodne rozhodnúť o svojej budúcnosti. Je to právo prirodzené, ktoré bolo pojaté aj do medzinárodných dokumentov a zmlúv. Slovenský národ teda nemusí žobrať nič od nikoho. Napriek tomu Slovensko sa nechce uzavrieť samo do seba, ale chce ostať otvorené ku všetkým.» Aj k otázke konfliktu v Juhoslávii sa vyjadril. Povedal: « Šliapať ľudské práva, ako sa dnes robí v Juhoslávii, je veľký škandál. A je smutné, že mnohé národy mlčia, neberú nijaký postoj k tejto hroznej situácii. Pred týmto mlčaním politikov, slová Svätého Otca Jána Pavla H. v prospech práv chorvátskeho ľudu a v prospech nastolenia pokoja v tejto krajine, sú takmer heroické.» Ajpy 11 [pageend11]JEŽIŠ KRISTUS musí byť prvým občanom Európy Situácia na európskom kontinente, najmä v strednej Európe, podľa účastníkov mimoriadnej synody európskych biskupov Mimoriadnu synodu európskych biskupov, ktorá sa konala v Ríme, možno prá- vorn pokladať za jednu z najdôležitejších náboženských udalostí v posledných dvoch desaťročiach. Synoda sa začala 28. novembra a skončila sa 14. decembra. Jej cieľom bolo uvažovať o historickej dôležitosti súčasnej doby pre Európu a pre Cirkev, najmä pokiaľ ide o novú evanjelizáciu európskeho kontinentu — od Atlantiku až po Ural. Prvým pozitívnym výsledkom tohto mimoriadneho zhromaždenia je, že vďaka referátom jednotlivých účastníkov synody, situácia v Európe, tak na Západe ako aj na Východe, bola predstavená v celej svojej šírke so všetkými pozitívnymi i negatívnymi zložkami. Poukážeme iba na niektoré z týchto zložiek, lebo sa priamo týkajú situácie v strednej Európe a zvlášť v Česko-Slovensku. Účastníci mimoriadnej synody konštatovali, že Európa sa prebúdza z dvojakého sna. Po prvé: Všetci videli veľký rozdiel medzi všeobecným nadšením nad zno- vuzískanou slobodou v mýtickom roku 1989 a dramatickou situáciou, v ktorej sa dnes nachádzajú krajiny strednej a východnej Európy. Po druhé: Biskupi na synode konštatujú, že sen o zjednotenej a pokojnej Európe, ktorá by sa mala budovať v duchu bratstva na zrúcaninách komunizmu, sa ukázal iluzórny, ako o tom svedčia národnostné zrážky, ktoré otriasajú Európou od Juhoslávie až po Kaukaz. Účastníci synody sa vo svojich prajavoch zamýšľali nad príčinami tejto situácie i nad prostriedkami, ktorými by sa mohol dosiahnuť cieľ, ktorý vytýčil Ján Pavol II., keď na Velehrade 22. apríla roku 1990 ohlásil zvolanie mimoriadnej synody. Na príčiny súčasnej dramatickej situácie v strednej a východnej Európe poukázali viacerí účastníci. Vyzdvihli, že komunistické režimy vládli na základe ideológie, ktorá bola proti človekovi, a preto zapríčinila hlbokú devastáciu nielen v oblasti ekonomiky, ale aj a najmä v oblasti ľudského ducha. Bude treba veľa času a trpezlivosti, kým sa tieto obrovské materiálne a duchovné škody napravia. Do úvahy tu prichádzajú najmä dve dôležité hodnoty: správne využitie slobody a usmernenie túžby oslobodených národov po uplatnení svojej zvrchovanosti. Pokiaľ ide o slobodu viacerí biskupi vo svojich prejavoch na synode otvorene poukázali na nebezpečenstvo, že napriek vonkajšej slobode národy strednej a východnej Európy upadnú do nového duchovného otroctva, ak správne neuplatnia nadobudnutú slobodu vo všetkých oblastiach súkromného i verejného života. Viacerí účastníci synody poukázali na to, že pravá ľudská sloboda je tá, ktorou nás oslobodil Ježiš Kristus. Za túto slobodu sa platí utrpením, teda krížom, ako to urobil Ježiš Kristus. Kardinál Etchegaray 12 [pageend12]výstižne zdôraznil: «Ježiš Kristus musí byť prvým občanom Európy ». Hodnotu slobody aj za cenu utrpenia správne pochopil malý, ale hrdinský litovský národ. Litovský biskup Michelevičius sa o tom na synode vyslovil takto: «Súčasná kríza priviedla Litvu do krajnej chudoby. Napriek tomu náš národ sa nesťažuje na chudobu, lebo nič nie je také príjemné a také vzácne ako sloboda. » Tieto slová litovského biskupa sú na zamyslenie pre viaceré národy strednej Európy. Pokiaľ ide o nebezpečenstvo roztrieštenia Európy hroziace z etnických konfliktov, viacerí slovanskí biskupi poukázali na rozdiel medzi nacionalizmom a oprávnenou túžbou národa po svojbytnosti. Chorvátsky biskup Josip Bozanič to výstižne zhrnul do týchto bodov: Po prvé: V Európe oslobodenej od komunizmu sa dožadujú nezávislosti niektoré národy, ktoré boli predtým nasilu včlenené do umelých štátnych útvarov. Po druhé: Kresťanská etika vyzdvihuje právo každého národa na kultúrnu zvchovanosť. Po tretie: Kultúrna zvrchovanosť národa je dostačujúcou požiadavkou pre politickú nezávislosť. Po štvrté: treba rozlišovať medzi patriotizmom a nacionalizmom. Patriotizmus má svoje korene v ľudskom srdci. Po piate: Budúcnosť Európy závisí aj od správneho vyriešenia otázky spolužitia rozličných národov. Po šieste: V bývalých komunistických krajinách Cirkev sa má usilovať byť sprostredkovateľkou zmierenia: národnostného i medzinárodného. Zaiste bude zaujímať našich čitateľov, čo povedali na generálnych zasadaniach na synode naši slovenskí biskupi. Prinášame vám texty ich prejavov. « V ten deň sa začalo veľké prenasledovanie cirkvi v Jeruzaleme a všetci sa okrem apoštolov rozpŕchli po krajoch Judey a Samárie... Tí, čo sa rozpŕchli, chodili a hlásali slovo» (Sk 8,1-4). Otroci od ucha k uchu si podávali evanjelium, radostnú zvesť o tom, že všetci ľudia sú rovní. Pán Ježiš nepriniesol na svet revolúciu, ani neprikázal apoštolom, aby brali do rúk meč. Poslal ich zvestovať pravdu o Bohu a o človeku. A keď evanjelium postupne prekvasilo ľudí, otroctvo automaticky zmizlo. Tu ma napadá otázka, či v dnešnej dobe nerobíme chyby? Či sa naša apoštolská aktivita nevyčerpáva tým, že ju usmerníme na odstránenie jednotlivých ziel v dnešnej spoločnosti, alebo na dosiahnutie želaných dobier, a pritom nám uniká základ, na ktorom sa jedine dá budovať. Pri novej evanjelizácii Európy treba sa vrátiť k pôvodnej forme evanjelizá- cie. Azda aj nám Pán Ježiš môže adresovať slová, ktoré povedal farizejom: «Od počiatku to nebolo tak» (Mt 19,8). Ako to bolo na počiatku? V Skutkoch apoštolov čítame o prvých kresťanoch: «Vytrvalo sa zúčastňovali na učení apoštolov a na bratskom spoločenstve, na lámaní chleba a na modlitbách » (Sk 2,42). A ďalej: « Chválili Boha a boli milí všetkému ľudu. A Pán každý deň rozmnožoval 13 Mons. František Tondra, predseda Biskupskej konferencie Č-SFR, biskup spišský NOVÁ EVANJELIZÁCIA MÁ NAPODOBŇOVAŤ PRVOTNÚ Každá vec má svoju zákonitosť. Aj evanjelizácia má svoje vnútorné i vonkajšie zákony. Ak chce byť úspešná, musí tieto zákony rešpektovať. Sám Pán Ježiš nám dal príklad a prikázal, aby sme ho v tom napodobňovali. On sám bol neúnavný pri hlásaní evanjelia. Povedal: «Aj iným mestám musím zvestovať Božie kráľovstvo, lebo na to som poslaný. A kázal po judejských synagógach » (Lk 4,43). Prví kresťania akonáble prijali krst, hneď si považovali za povinnosť podávať evanjelium ďalej. V Skutkoch apoštolov čítame: [pageend13]tých, čo mali byť spasení» (Sk 2,47). Dôležitým znakom evanjelia je interiorizácia. Len sa pozrime na Reč Pána Ježiša na Hore, ako ju uvádza svätý Matúš. To je dôležité, čo je vo vnútri človeka. Podľa toho budú vyzerať aj vonkajšie skutky. Dnešná doba je poznačená fenomenalizmom. Veľké Božie diela v prírode čisto technicky založeného človeka neprivedú k myšlienke na Stvoriteľa. On vidí všetko mechanicky. Nanajvýš ak za mnohými vecami, ktoré vytvoril, chce vidieť seba. Už neobdivuje diela Božích rúk, ale diela svojich rúk. Chýba mu mystický pohľad. Áno. Väčšine ľudí dnes chýba mystika. Mystika nie v zmysle extáz, videní a súkromných zjavení. Tých je dosť. Ale mystika v jej klasickej definícii: Cognitio Dei experi- mentalis. To znamená zažité poznanie Boha. Živé náboženské vedomie. Takáto mystika začína osobnou modlitbou a biblickým rozjímaním. Východná Európa môže o tom podať aj veľké svedectvo. Verejný náboženský prejav za 40 rokov totaliz- mu bol nebezpečný alebo nemožný. A už vôbec nebolo možné zakladať nejaké verejné apoštolské iniciatívy. Cirkev bola zatvorená len do kostolov, a aj tam ešte bola sledovaná a kontrolovaná. A predsa Cirkev na Slovensku prežila. A nie hocijako. V marci toho roku bolo sčítanie ľudu. Vyše 60 % obyvateľov na Slovensku sa hlási ku Katolíckej cirkvi. Toto treba vo veľkej miere pripísať personálnej evanjelizácii v malých zhromaždeniach. Najmä mládež takto prežila roky silnej ateizácie v školách a v celom verejnom živote. Do novembra 1989 sme nemohli cestovať do Západnej Európy, alebo len veľmi málo. Až teraz ju poznávame. Vidíme tu vybudované mnohé pastoračné inštitúty, konajú sa tu mnohé zhromaždenia, kongresy, vydávajú sa mnohé dokumenty. My sa chceme od Západu niečo naučiť. Pýtame sa, či sa máme dať na toľké podujatia, alebo ich budeme mať menej a viac pôjdeme cestou personálnej evanje- lizácie. — Aby ste ma dobre porozumeli, ja viem a som za to, aby činnosť bola koordinovaná. Len sa bojím, či sa náš apoštolát v nových možnostiach nestane len technickou záležitosťou bez interiorizácie. Evanjelizácia je živená vnútornou silou obety. Poznáme výrok Pána Ježiša: « Tento druh nemožno vyhnať ničím, iba modlitbou » (Mk 9,29). Dávnejšie za rokov komunizmu v Sovietskom zväze bol známy pravoslávny kňaz otec Důtko. Neskôr ho komunisti umlčali. Ale on povedal: « Cirkev v Sovietskom zväze teraz prežíva najväčšie chvíle, lebo ju pribíjajú na kríž. A na kríži sa deje vykúpenie. » Tak vidíme, že dnes prišlo vzkriesenie. Skončím tak, ako som začal: Evanjelizácia má svoje vnútorné i vonkajšie zákony, ktoré treba zachovať, ak chceme, aby bola úspešná. Mons. Rudolf Baláž, biskup banskobystricky SKRYTÁ EVANJELIZÁCIA MLÁDEŽE V KOMUNISTICKEJ DOBE NA SLOVENSKU Budem hovoriť vo svojom mene na tému: «Skrytá evanjelizácia mládeže v komunistickej dobe na Slovensku ». Patrím medzi tých biskupov strednej Európy, ktorí boli menovaní i konsekrovaní po páde komunizmu. Moja diecéza je priamo v srdci Slovenska a rezidencia sa nachádza v meste Banská Bystrica. Toto mesto bolo v posledných štyridsiatich rokoch aj jedným z centier štátnej tajnej polície. Jej akcie si dobre pamätám už od deviateho roku svojho života, keď boli brutálne likvidované kláštory, zo všetkých škôl boli vyhadzované kríže a prenasledovanie pre vieru vo forme zastrašovania a posmechu bolo každodenným chlebom najmä žiakov a študentov. O týchto záležitostiach sme toho už počuli príliš veľa. Veď nenávisť voči ná14 [pageend14]boženstvu, predovšetkým proti kresťanstvu pochádzala vo všetkých krajinách východnej Európy z toho istého prameňa a boj proti viere bol riadený z toho istého centra. Kristus však prišiel na svet pre všetkých ľudí, ale aj pre všetky veky. Za komunizmu sa viera dostala do extrémneho nebezpečenstva. Ideový tlak najmä na mladú generáciu bol taký silný, že náboženské presvedčenie sa mohlo zachovať len v zrelých kresťanských rodinách a malých náboženských spoločenstvách. V dňoch prenasledovania a ponižovania veriacich, keď sa ľudia v strachu vzájomne odcudzovali, spomenuté malé spoločenstvá dávali mládeži jednotu a nádej, že Kristus môže v nás a medzi nami vzrastať aj v najťažších časoch. To je predsa vec nášho vnútorného vzťahu k nemu. Mladí sa dávali s odvahou do horlivého štúdia náboženstva, spolu sa modlievali, konali si pravideľné duchovné cvičenia, obyčajne v horách na chatách a predovšetkým sa držali prvokresťanskej disciplíny arkány. Takto mnohí vo svojom presvedčení dozrievali a boli schopní postupne objaviť v sebe kňazské a rehoľné povolanie alebo vstúpiť do uvedomelého sviatostného manželstva. Takto Cirkev rástla vo všetkých svojich zložkách. Silu k realizácii viery brali mladí in extremis z meditácie a pravideľného každodenného sviatostného života. Intenzívny duchovný život doslova rozmnožoval nových animátorov — duchovných vodcov z radov mládeže a množili sa aj nové komunity, ktoré sa snažili o formáciu podľa ducha Druhého vatikánskeho snemu. Koncilové dekréty tvorili náplň meditácií i samizdatovej duchovnej literatúry. Napriek tomu, že vzťah ku všeobecnej Cirkvi bol možný len vo veľmi obmedzenej miere a v tajnosti, predsa si Cirkev aspoň vo svojom jadre zachovala u nás pokoncilovú obnovenú tvár. O tomto našom namáhavom živote sa dostali správy na západ a desaťročia sme boli obdivovaní. Po roku 1989 mnohé denníky na západe pripisovali našej Cirkvi hrdé tituly, ako: ukrižovaná Cirkev, Cirkev mučeníkov, Cirkev veľkého vzoru a podobne. Neraz som čítal o nádejach západnej Európy, že už prišla hodina, keď sa vyrieši aj ich problém veľkého náboženského laxizmu, lebo prichádza « ex Oriente lux — z Východu svetlo ». Ako ste zbadali, drahí synodálni otcovia, v prvej časti svojho príhovoru som bol optimistom. A ním aj chcem zostať, len treba povedať, že spomenutú nádejnú hlbokú formáciu u nás nedostala väčšina mládeže, ale iba « zvyšky Izraela ». Druhá ostatná časť, môžeme smelo povedať, že jej bola väčšina, dostala marxisticko-materialistic- kú dezorientáciu. Prísľuby raja na zemi sa nesplnili a tak mladý človek u nás nemohol upadnúť podľa vzoru svojich západných kolegov do hedonizmu. Nemal jednoducho na to peniaze, preto zaviazol len v bezvýchodiskovom nihilizme. Keď som hovoril o možnostiach vzrastu viery a jej prehĺbenia za ťažkých čias otvoreného protináboženského boja, model možno použiť aj dnes za slobody a demokracie. Zlo je vynaliezavé. Raz bojuje proti Bohu otvorene, inokedy si volí rafinovanejšie prostriedky. Biskupi oboch častí Európy — tak západnej ako aj východnej sme prišli do Ríma na Synodu preto, aby sme v prítomnosti Svätého Otca hľadali cesty reevanjelizá- cie. Počuli sme o mnohých biedach, ktoré na ľudskom duchu spôsobil komunizmus. Ale musím povedať objektívnu pravdu, že komunizmus so svojou materialistickou filozofiou nie je jedinou príčinou krízy viery v Európe. Na Západe ste totiž komunizmus nemali a predsa kríza viery je v niektorých krajinách omnoho hlbšia než na Východe. Čo teda robiť v takejto situácii? To je základná otázka, ktorú máme vážne riešiť v týchto dňoch. Riešenie naznačil Svätý Otec voľbou motta synody, ktoré znej e: «Aby sme sa stali svedkami Krista, ktorý nás vyslobodil. » Tu je zdôraznená výzva, že svedectvo o viere je aj dnes nevyhnutné. Sám Pán povedal: «Dal som vám príklad, aby ste aj vy tak robili, ako som urobil ja vám. » 15 [pageend15]Aj my biskupi sme preto učiteľmi viery v dnešnej dobe, lebo kedysi pred rokmi sme dostali dobrý príklad. Možno od rodičov, alebo kňaza, ktorý v našej farnosti pôsobil ako « verus izraelita » a iných ľudí, ktorých príklad vzbudil v nás kňazské povolanie. Boh predsa vždy volá cez ľudí a udalosti. Skutočne platí aj v našich dňoch a bude platiť navždy: «Vita Christiani est frequentissima lectio evangelii » — «Správny život kresťana je veľmi časté čítanie evanjelia. » Nakoniec musím povedať dôležitú poznámku. Evanjelium sa nesmie prispôsobovať dobe. Je to integrálna náuka Ježiša Krista a nik nemá právo z neho vypúšťať zásady, aby ho zdanlivo urobil ľuďom dneška ľahším. Nie evanjelium prispôsobovať ľuďom, ale ľudí evanjeliu. To prináša so sebou sebazaprenie, kríž a pokánie. Toho sa človek dneška bojí. Nech sa však odváži riešiť svoje vlastné kríže a bolesti sebazáporom a obetami a potom objaví nádherné tajomstvo, že v Kristovi je život krásny, plný pokoja a šťastia aj pod krížom. Tento objav dnes miliónom aj kresťanov chýba, v čom nesieme vinu aj my. Ak sa totiž predkladá evanjelium, obrané o niektoré zásady, to nie je celý Kristus. Takú náuku nemôže požehnať, lebo On ju tak neučil. Teda, metódy hlásania a privádzania človeka dneška ku Kristovi môžu byť rôzne, ale Kristus vždy musí byť jeden, celý a integrálny. sky neustále a na každom mieste. Pád totalitných systémov v Európe, ktoré boli bez slobody, práva a spravodlivosti, bol pokus budovať svet bez Boha. Láska nestratila iba svoju tvár, ale aj svoje meno počas týchto systémov. Každé zlo však môže byť pre inteligentného, spravodlivého a jednoduchého človeka ponaučením, aby zlo viacej nepáchal. To samo zlo musí sa mu stať silnou pohnútkou robiť dobro a slúžiť dobru. Západná Európa sa nachádza pod demokratickým totalitarizmom dolára. Ešte aj dnes máme nesmieme veľkú triedu chudobných a bedárov. Kresťanstvo nie je iba nábožnosť, ale model ľudského života v striedmosti, v sebazapieraní, v nadvláde nad svojimi zmyslami a v ochote robiť pokánie. Kresťanský duch mal by panovať tak v politickom ako aj v ekonomickom živote. Každý spôsob rozdeľovania sa je škodlivý, ale z druhej strany neslobodno pestovať ani triumfaliz- mus. Naša viera je náš život. Nová evanjelizácia bez ekumenizmu neprinesie solídne výsledky, lebo ak my budeme veľmi aktívni, činní, naši oddelení bratia budú v tom vidieť pokus zničiť ich, zatlačiť ich. Naša Gréckokatolícka cirkev prežila mnohé útrapy, stratila všetky svoje majetky. Sme však cirkev, 16 Mons. Ján Hirka, prešovský gréckokatolícky biskup NOVÁ EVANJELIZÁCIA A EKUMENIZMUS Kresťanstvo žije v 20. storočí v dvoch protichodných sférach. V liberalizme (totiž v rozličných formách demokracie) a v totalitarizme (ešte aj dnes). Toto rozdelenie sveta je znakom časov, klasický začiatok toho, ako sa predstavujú človek a spoločnosť bez Boha, alebo žijúce len povrchne, formálne s Bohom. Všetky možné ľudské modely bez kresťanstva končia prakticky v hroznej tragédii. Boh musí vojsť viditeľne do ľudských dejín. Boh si už vyvolil spôsob, ako vojsť do sveta, keď ako Bohočlovek žil na tejto zemi. Tak ako vtedy, aj dnes musí vojsť do sveta prostredníctvom Cirkvi, ako organizovanej spoločnosti i ako spoločenstva veriacich. Tento zákrok musí byť sústredený v kresťanskom ekumenickom zákroku vo všetkých sférach ľudského života. Nie teda iba v chráme alebo v škole, ale všade, pretože kresťanstvo nie je dnes len akési pobožnos- kárstvo alebo kult, ale spôsob života, prakticky to znamená žiť po kresťan- [pageend16]ktorá vždy odpúšťa, ktorá musí stále odpúšťať. Sme prinútení žiť spolu s tými, ktorí neoľutovali svoj hriech, ba dokonca žiadajú od nás, aby sme nepovažovali ich činy za hriechy, aj keď, žiaľ, tento hriech stále pretrváva. Odpustiac, my sme nehľadali ani pomstu, ani potrestanie. Chceme však ustáliť spravodlivosť a právo. V opačnom prípade by sme boli proti prirodzenému právu a proti právu Božiemu. Spravodlivosť, právo a pokoj, ktoré z toho vyplynú, sú dobrou úschovňou Cirkvi. Niet nijakej inej cesty k pokoju, k láske a šťastiu, ako je cesta Ježiša Krista Bohočloveka. (Tento prejav, ako sme ho uverejnili, je prekladom toho, čo uverejnil vatikánsky časopis ĽOSSERVATORE ROMANO, dňa 6. decembra 1991). NOVÉ KNIHY VYDANÉ NA SLOVENSKU «Najväčšia a najzákladnejšia skaza odkresťančenia sveta nie je ani tak strata viery, ako skôr strata rozumu veľmi mnohých ľudí» (Boloňský kardinál Biffi) ŽIVOT KONŠTANTÍNA CYRILA A ŽIVOT METODA. Podľa staroslovienskeho textu a iných prekladov spracoval Štefan Vra- gaš. Úvodnú štúdiu napísal Anton Bagin. Obálka, frontespice a ilustrácie akademický maliar Stano Dusík. Vydala Matica slovenská v Martine roku 1991. Strán 96. Cena 45 Kčs. Zaiste poteší slovenského čitateľa skutočnosť, že Matica slovenská v Martine sa postarala, aby medzi prvými dielami, ktoré vydala v tomto období, bola kniha ŽIVOT KONŠTANTÍNA CYRILA A ŽIVOT METODA, ktoré podľa staroslovienskeho textu a iných prekladov kompetentne spracoval Dr. Štefan Vragaš. Ide o druhé vydanie; prvé vydal Slovenský ústav svätého Cyrila a Metoda pred piatimi rokmi. Toto vydanie sa predstavuje veľmi dôstojne. Oproti prvému je obohatené presnou vedeckou štúdiou Dr. Antona Bagina a veľmi vkusnou umeleckou grafickou úpravou akademického maliara Stana Dusíka. Profesor Bagin na 24 stranách zhrnul všetko, čo sa na Slovensku napísalo a publikovalo o našich vierozvestoch a o ich činnosti medzi našimi predkami. Štúdia si zasluhuje veľkú pozornosť, lebo predstavuje čitateľovi tŕnistú, ale aj žiarivú cestu, akou sa uberala kultúrno-literárna snaha toľkých autorov, aby dôstojne predstavili apoštolov Slovanov celému svetu. Umelecké štvorfarebné ilustrácie, frontespice a prebal od akademického maliara Stana Dusíka výborne umocňujú toto vydanie, ktoré by nemalo chýbať v nijakej bibliotéke škôl a kultúrnych ustanovizní, ba ani v rodinách. Kiež by toto matičné vydanie prispelo k bližšiemu poznaniu gigantických postáv apoštolov Slovanov a ich geniálneho diela a zároveň k zachovaniu ich kresťanského a národného dedičstva. Teresio Bosco, DON BOSCO — nový životopis. Z taliančiny preložil Štefan Sandtner. Vydalo Saleziánske katechetické stredisko, Bratislava, 1991. Strán 408 + 32 strán mimo textu štvorfarebných a čiernobielych dokumentárnych fotografií. Náklad 40 000 výtlačkov. Slovensko je jedna z málo krajín, ktorá mala už po jedenástich rokoch od smrti Don Bosca jeho životopis v národnej reči, v slovenčine. Napísal ho pápežský prelát Pavol Jedlička a vydal ho Spolok svätého Vojtecha ako svoju podielovú knihu na rok 1899. Kniha mala 190 strán a vyšla vo viac tisícovom náklade. Potom vyšiel obsiahly životopis Don Bosca od Albertiho, ktorý počas Slovenského štátu prepracoval známy Jur Koza Matejov. Možno povedať, že rozličné vydania dosiahli do 100 000 exemplárov, lebo aj Slovenský ústav svätého Cyrila a Metoda v spolupráci so slovenskými sale- ziánmi v Ríme vydal vo viacerých vydaniach okolo 25 000 exemplárov. Teraz dostávajú do rúk saleziánski priatelia a obdivovatelia Don Bosca nový životopis. Jeho autorom je brilantný taliansky saleziánsky spisovateľ Teresio Bosco. Nenapísal «čosi pre deti», ani hagiografickú oslavnú pieseň, ale životopis, ktorý sa zakladá na autobiografických svedectvách samého Don Bosca, ďalej na svedectvách jeho synov, na dokumentoch z beatifikačného procesu, na vážnych vedeckých prácach o Don Boscovi z posledných dvadsiatich rokov. Na základe týchto štúdií autor aktualizuje svätca a jeho posolstvo a dokazuje platnosť jeho výchovného systému a uvádza ho do historickej perspektívy jeho doby, aby sme ho lepšie pochopili. Kniha je napísaná výborným štýlom a tento štýl sa podarilo zachovať aj na slovo vzatému prekladateľovi Sandtnerovi. Kniha je veľmi pútavá, zaujmavá, poučná a výchovná. 17 [pageend17]JASNÝ VZOR PRE SOCIÁLNYCH PRACOVNÍKOV Blahoslavený Adolf Kolping a sociálna orientácia Cirkvi Jeden z problémov, s ktorými zápasí súčasná spoločnosť a najmä jej ekonomika, je neznalosť kresťansky motivovaných sociálnych prúdov v dnešnej post-industriálnej spoločnosti. Absencia informácií, odborných názorov i obyčajnej literatúry je v tomto odbore viditeľná hneď na prvý pohľad aj pre neodborníka. Potvrdzuje to napokon aj « slepá ulička», do ktorej sa dostáva čoraz viac nielen naša ekonomická situácia, šitá « horúcou ihlou » koncepcií, ktoré by možno obstáli v 19. storočí, v dobách liberálneho kapitalizmu, ale dnes už rozhodne neobstoja. Aj všeobecne prijímaný model ekonomického myslenia, tak ako sa uplatňuje dnes u nás, vzbudzuje oprávnenú nedôveru. Pripomína totiž skôr zápas « kto — z koho ». Niet sa čo čudovať, že vzrastá nespokojnosť ľudí a určitá tendencia, či « nostalgia », po nedávnej marxistickej orientácii. Istým, ak to tak možno nazvať, paradoxom hľadania nových ciest, boli dve udalosti, ktoré sa odohrali v nedeľu 20. októbra 1991, nezávisle jedna od druhej. V ten deň Svätý Otec Ján Pavol II. na veľkú radosť tisícov nemeckých pútnikov a celej Cirkvi, vyhlásil za blahoslaveného kňaza Adolfa Kolpinga. V ten istý deň časť myšlienok Svätého Otca patrila aj rodnému Poľsku, kde pristupovali občania k volebným urnám. Dnes sa už vie, že bolo len otázkou šťastia, aby si Poliaci nezvolili opäť tzv. «komunistickú cestu» a tým aj návrat k starým poriadkom. Tento fakt si dobre uvedomili aj u nás na Slovensku. Vynára sa čoraz viac otázka, akým spôsobom riešiť nové sociálne poriadky a zástoj kresťana — občana v nich. Nemožno totiž, najmä po preštudovaní koncilového dokumentu Gaudium et spes (O Cirkvi v súčasnom svete), po zverejnení encykliky Christifideles laici (O povolaní laikov v dnešnom svete) a po mnohých vyhláseniach Svätého Otca na túto tému naposledy v Brazílii, pochybovať o tom, či sa kresťan má, alebo nemá angažovať vo svete a v spoločnosti, ako to naposledy spochybnil istý slovenský novinár (sám podotkol, že je kresťan) v aludácii na rozhlasovú kázeň A. Hlinku. Odpoveď je jednoznačná. Napriek tomu nedorozumenie v tejto otázke spočíva v inom: v spôsobe, ako hľadať a vykonávať nový model vzťahov v ľudskej spoločnosti tak, ako je načrtnutý v poslednej sociálnej encyklike Svätého Otca Centesimus annus. Myslím, že práve tieto problémy hľadania nového sociálneho modelu a zástoja kresťana v ňom, sú zdôraznené v spomínanom dokumente. Táto úvaha je aktuálna preto, lebo aj u nás vznikajú nové aktivity na tomto poli, napríklad « Kresťanské odbory », záujmové združenia učňov a podobne. Vyhlásenie pátra Adolfa Kolpinga za blahoslaveného treba prijať ako výzvu Cirkvi, ktorá vo svojich svätých v každom čase predkladá človeku vynikajúce vzory kresťanského správania a konania. Veľa hovorí napríklad sľub, ktorý skladajú členovia Kolpingovej rodiny: «Chceme byť presvedčenými kresťanmi v slove i v čine, chceme iniciatívne a aktívne realizovať ľudské hodnoty v láske a vernosti k našej rodine, chceme žiť a pracovať ako občania vedomí si svojej zodpovednosti». Tento sľub zložilo už viac ako 420 000 členov, v 3 000 združeniach, ktoré sú rozšírené v 36 národoch sveta — od Argentíny po Ugandu a od Indonézie po Kanadu. Kolpingoví «synovia a dcéry» z väčšej časti však pracujú v Nemecku. Tamojších 266 000 priaznivcov je združených v 2 646 « rodinách », ktoré rozvíjajú svoju činnosť v 241 domoch a 10 oddychových strediskách. 18 [pageend18]Osobnosť, ktorá dala život v minulom storočí tomuto dielu s pokrokovým sociálnym obsahom, je Adolf Kolping — kňaz, známy v nemeckých krajoch, ale veľmi málo známy u nás a vo východnej Európe. Duchovný profil Kolpinga Svätý Otec si vážil už oddávna tohto nemeckého kňaza a počas svojej prvej pastoračnej návštevy v Nemecku chcel pobudnúť v modlitbe na jeho hrobe v kostole minoritov v Kolíne. Aj týmto gestom potvrdil, že« takýchto mužov potrebuje dnes svet i Cirkev ». To, čo dáva osobitný ráz sociálnemu problému v Kolpingovom živote, nie je len skutočnosť, že svoju iniciatívu na tomto poli rozvinul ako pionier spolu s mužom podobného zmýšľania, biskupom Emanuelom von Kettelerom, ale aj to, že bol súčasníkom Friedricha Engelsa a Karola Marxa. Biskup Ketteler, rovnako ako Kolping, osvetlili sociálnu problematiku zo strany evanjelia; Engels a Marx z búrlivých vln zvodnej revolučnej ideológie, ktorá neraz sklamala a nakoniec sa s rachotom zrútila. Pôsobí preto ako zaujímavý, príznačný fakt: v nedeľu večer 6. mája 1849 sociálny ekonóm a redaktor novín, Karol Marx, otváral vo veľkej kolínskej sále Gürzenich kongres Nemeckej sociálno-demokratickej strany. V dome vzdialenom na niekoľko desiatok metrov stál v ten istý večer páter Adolf Kolping pred siedmimi mladými ľuďmi a začínal s nimi skromné dielo « Združenie učňov », ktoré sa rokmi rozrástlo, získalo si svet a obstálo v ňom dodnes. Títo siedmi mladí ľudia boli remeselníci a ich « otec », ako nazvali Kolpinga neskôr jeho priaznivci, bol katolícky kňaz. Prv, než si obliekol reverendu, pracoval ako obuvník. Je dosť možné, že Kolping nikdy osobne nestretol ani Engelsa, ani Marxa; je však isté, že študoval myšlienky oboch, analyzoval ich sociálne ideály, ktoré sa objavili v « Komunistickom manifeste » v roku 1848. V tom istom roku sa začínal Kolping dôkladnejšie zaujímať o sociálnu otázku. Jeho prvé miesto apoštolátu na tomto poľ bolo mesto Elberfeld. Aj tu vzniklo « Združenie tovarišov — učňov», ktoré o rok vyrastie do « Unie remeselníkov», založenej v Kolíne. Elberfeld nazývali pre jeho textilné továrne, nemeckým Manchesterem. Friedrich Engels v dome uprostred miestnych robotníckych štvrtí opísal ťažké pracovné podmienky robotníkov, čiastočne i žien a detí. Dlhé hodiny za krosnami, zlý organizačný systém práce, alkoholizmus, choroby, žobranie. Kolping, kresťan a kňaz, videl biedne postavenie robotníkov a rýchlo sa konfrontoval s ich problémami. Uvedomil si nevyhnutnosť začať riešiť tieto problémy z kresťanského hľadiska, z potreby viery spojenej so spravodlivosťou. Stal sa predchodcom prvej sociálnej encykliky Katolíckej cirkvi Rerum novarum a urobil tak kroky v oblasti, ktorá sa mala stať odpoveďou Katolíckej cirkvi na zmeny, ohlasované a podnecované na sociálnom poli revolučnými ideami Engelsa a Marxa. Kolping vložil do svojho diela celú schopnosť svojho rečníckeho talentu, silu svojej osobnosti i publicistickú priebojnosť výraznej sily. Skrátka: celú « charizmu » predvídavosti a kresťanského postoja, aby sme sa vyjadrili dnešnými výrazmi. Neudivuje preto (a bolo to vidieť i pri slávnosti blahorečenia), že nemeckí katolíci, rehoľníci, kňazi i biskupi, prijali Kolpingovo dielo a jeho rozkvet ako dar z neba. Možno smelo povedať, že koncepcia tzv. « ľudového kapitalizmu », rozšíreného v nemeckých krajoch, má svoj pôvod v iniciatíve tohto výnimočného kňaza. Kolpingova metóda Základy sociálnej práce Adolfa Kolpinga sa opierali o pojem slobody chápanej v kresťanskom zmysle a nie tak, ako ju chápali liberáli. Pre Kolpinga metóda spočívala na dvoch princípoch: formovanie človeka v jeho vnútri a formovanie skupín so sociálnou kresťanskou inšpiráciou. Kolping napísal v jednom čísle «Katholikentag» z roku 1851: « Človek s náboženským pohľadom na vec, nie je malým človekom. Dokonca aj diabol má rešpekt pred takouto osobou». Neskôr krátko pred smrťou zhrnul pred «svetom práce » svoje myšlienky takto: « Jestvuje jedna neodvratiteí’ná pravda, že- sociálna otázka sa nemôže riešiť inak, ako v milosti Božej, čiže v schopnosti ísť v ústrety druhému v milosrdenstve a spravodlivosti. » Kolping predvídal nevyhnutnosť osvety, čiže myšlienky zaoberať sa sociálnou otázkou medzi robotníckymi združeniami aj z pedagogického hľadiska. V tomto si vynikajúco rozumel so spomínaným biskupom Kettelerom, ktorý vedel oceniť Kolpingovu iniciatívu a na stretnutí Biskupskej konferencie Nemecka vo Fulde v roku 1869 predpovedal: «Veľký 19 [pageend19]úspech v riešení robotníckej otázky sa očakáva predovšetkým od toho, kto si určil za cieľ svojho života predsavzatie venovať sa robotníkom, ako to urobil Kolping svojou prácou pre dobro remeselníkov. » Adolf Kolping bol vtedy už štyri roky mŕtvy. Zomrel vo veku 52 rokov na srdcovú astmu. Jeho združenie malo 2 500 členov. Dnes je 420 000 tých, ktorí ho v tridsiatich šiestich národoch sveta spomínajú ako « otca » a teraz aj ako blahoslaveného v nebesiach. Adolf Kolping je veľmi jasným vzorom sociálnej orientácie Cirkvi. Tej Cirkvi, ktorá nemala nikdy « ďaleko » ku človeku a chce zostať aj naďalej « pri ňom ». Otázka práce, produkcie a konzumu, odmeny, pláce i obyčajného ľudského šťastia, spočívajúceho v určitej harmónii medzi týmito zložkami, ešte nadlho zostane otvorená. Súčasný vývoj ukazuje, že po páde komunizmu, s ktorým Cirkev bola prinútená viesť dlhý zápas, zostávajú otvorené možnosti pre novú cestu, lebo ani terajší kapitalizmus « slobodného trhu », — ktorý podnecuje narastanie rozdielov v kvalite života, nezamestnanosť i ďalšie javy, nebude zrejme zázračným liekom. Ostane obrovský priestor pre kresťanskú charitu a solidárnosť, prácu s učňovskou študujúcou mládežou, s kresťanskými odbormi, ale aj so svojou osobnou zodpovednosťou či už vo výrobe alebo jej riadení. Dá sa to povedať aj takto: s pádom liberálneho kapitalizmu 19. storočia a komunizmu 20. storočia nezomrelo obdobie veľkých ideálov, ba je takrečeno pred nami. Blahoslavený Adolf Kolping nás tu osobne oslovuje. Pretože Cirkev nemožno vtesnať do schém alebo línii. Keďže zmizli ideológie, ideály sa stávajú jasnejšími. Je to výzva aj na kresťanov nášho Slovenska, na všetkých, ktorí cítia v sebe túto orientáciu a túto « misiu ». Poslanie sociálneho zástoja kresťana v tomto svete, ktorý môže byť mnohým ľuďom, poznačným nedôverou a skepsou, a povedzme aj biedou, zjavením dôvery v milosrdenstvo a pomoc Božiu. Jozef Leščinský DAR SALEZIANOM DO ROŽŇAVY Mesto Rožňava má starú banícku tradíciu a tou je podmienená určitá proletárska mentalita obyvateľov. Ináč si je ťažko vysvetliť, že v prvých slobodných voľbách získali komunisti takmer 30 percent hlasov. Tak sa dostala Rožňava na čelo červeného rebríčka v celej ČSFR. Podobne je tomu aj čo sa týka stupňa ateizácie tohto mesta (viď štatistiky v ShzR, č. 10-91). Do tohto mesta, v ktorom pred tým nepôsobili, povolal Otec biskup Kojnok saleziánov v osobách dvoch mladých kňazov. Jeden z nich bol v Rožňave známy ako obyčajný robotník, druhý pôsobil na rôznych miestach ako pedagóg. Títo dvaja saleziáni, horliví synovia don Bosca, vykonali za niekoľko mesiacov naozaj pekné veci. Podchytili mládež, opravili kostol, prebudovali dom, ktorý sa stal náboženským strediskom. Lenže v dnešnej dobe je ťažko pôsobiť bez možnosti hýbať sa, cestovať. K tomu patria zájazdy speváckeho zboru, krátkodobé výlety do krásnej prírody Gemera, alebo cesty do pútnických miest. Tak sa laici z Rožňavy obrátili sa Slovenskú misiu v Porúri v Nemecku, ktorej vedúcim je Otec Huta, salezián. V priebehu štyroch mesiacov sa podarilo sústrediť finančné prostriedky na zakúpenie staršieho mikrobusu. Aj v tejto akcii, keby sme išli do detailov, nebolo by nemožné nepísať o neuveriteľných veciach. Ale nemožno sa diviť, veď za úspech « mi- krobusovej akcie » sa modlilo toľko mladých sŕdc tam pod Volovcom. Záverečná etapa, po vybavení všelijakých colných a iných formalít, priniesla problém, ako dopraviť mikrobus do takmer 1600-km vzialenej Rožňavy? Dohodnuté bolo stretnutie na pol ceste, pri svätom Jánovi v meste Nepomuky, vlastne v jeho predmestí. Voľbu tohto miesta uľahčili kontakty so sudetskými Nemcami, či vlastne s ich potomkami. Sponzori dorazili v sobotu popoludní 16. novembra za krásneho slnečného počasia. Noví majitelia si prevzali mikrobus a absolvovali kondičnú jazdu. Potom nasledovala svätá omša, ktorú koncelebrovali Otec Jozef z Rožňavy a pán arcidekan z Nepomuku veľadôstojný pán Samuzar. Kaplnka zasvätená svätému Cyrilovi a Metodovi — aká pekná zhoda — bola osvetlená len blikotom sviečok. Medzi prítomnými boli aj dvaja drevorubači-brigádnici zo Zakamenného Klina, dedinky na Orave, kde je pochovaný veľký biskup Vojtaššák a tiež známy katechéta prof. Ján Brišák. Po svätej omši sa vybrala rožňavská skupina smerom na Slovensko, aj keď to bolo proti noci. Otec Jozef chcel ešte v nedeľu slúžiť doma niekoľko svätých omší. Lenže na Česko-moravskej vysočine ich zastihla snehová povíchrica — svätý Martin prišiel naozaj na bielom koni — a oni ostali trčať v snehových závejoch, až kým ich nezachránil traktor. Nakoniec nocovali v akejsi neznámej dedinke, ale s pomocou Božou dorazili do Rožňavy zdraví a s nepoškodeným mikrobusom. Ostáva si len želať, aby dar pre rožňavskú saleziánsku komunitu a ich zverencov sprevádzalo Božie požehnanie a aby toto pomohlo rozohniť srdcia mladých, ktoré zaiste zapália aj srdcia rodičovskej generácie. Ing. Kamil Tomko 20 [pageend20]Na rozhraní štyridsiatych a päťdesiatych rokov sa konal v Nitrianskom Hrádku archeologický výskum. V jedno letné popoludnie brigádnici, medzi nimi aj Vendelín Laca, natrafili na čosi nevšedné: na sošku ženy z hliny. Onedlho obletela fotografia Veľkej Matky — Magna Mater zemeguľu. Jej kópiu vystavili v parížskom Múzeu človeka. Žiaľ, meno človeka, ktorý sošku po stáročiach uvidel ako prvý, sa nesmelo spomínať. Vyše štyridsať rokov. Perzekuovali ho a žalárovali. Hoci s veľkým oneskorením, pozhovárali sme sa s JUDr. Vendelínom Lacom o neobyčajnom náleze. On prvý držal v rukách sošku MAGNA MATER Archeologické nálezisko Šurany-Nitriansky Hrádok, chotárna časť Zámeček, ktorému hovoria odborníci slovenská Trója, je známe v celom kultúrnom svete. Je tam odkrytých niekoľko kultúrnych vrstiev, až do praveku. Nitriansky Hrádok patrí k najstarším veľkým sídlam Európy, a tak priťahoval archeológov už v minulom storočí. Koncom štyridsiatych a začiatkom päťdesiatych rokov tam robil systematický archeologický výskum docent doktor Anton Točík, DrSc., so svojím kolektívom. Ešte aj dnes je hrádocký archeologický výskum najväčším na Slovensku, zúčastnili sa na ňom vari všetci dnes už významní archeológovia pôsobiaci na Slovensku. Senzácia na Zámečku Vendelín Laca sa narodil roku 1931 a po februári 1948 prežíval novú situáciu tak trpko, ako nejeden jeho rovesník — ale nevedel sa pretvarovať. Ako gymnazista nevstúpil do mládežníckej organizácie, chodil do kostola, a to sa vtedajším ideológom nepáčilo. Veď zaviedli heslo: My sme mládež nová — mládež Gottwaldova! Ako nitriansky gymnazista odmietol ísť na brigádu na Trať mládeže. Pretože mu však kázali po prázdninách priniesť potvrdenie o inej aktivite, nastúpil k archeológom, ktorí sa zasa raz nasťahovali do jeho rodiska, do Nitrianskeho Hrádku. — Bol to krásny letný deň, — spomína si dnes, po rokoch, už doktor Laca, — keď sme spolu s ďalšími brigádnikmi, Vilom Cvikom a Imrom Malíkom, robili v v šachte v severozápadnej časti Zámečku. Štetcami a špachtľami sme opatrne odstraňovali zem, už predtým lopatami zbavenú hornej vrstvy. Stovky, ba tisíce hlinených úlomkov ukladali na kopy. Všetko šlo ako po iné dni. Až v okamihu, keď Vendelín Laca natrafil na väčšiu hladkú keramickú plochu. Zbystril zrak. Nie, to nie je úlomok, povedal si a veľmi jemne odstraňoval tisícročný nános. Onedlho sa pred ním vynorila soška. Zavolal archeológa doktora Rajniča, ktorý priam zdúp- nel od údivu. Opatrne vyňali z lôžka takmer tridsaťcentimetrovú sošku ženy matky, vzpriamene sediacej na tróne, s rozpätými kýpťami rúk. — Fantastické! — zašeptal doktor Rajnič. 5500 rokov stará Hneď na druhý deň prišlo do Hrádku niekoľko odborníkov z Archeologického ús21 [pageend21]tavu Slovenskej akadémie vied v Nitre, medzi nimi vedúci výskumu docent Točík. Zhodli sa, že soška pochádza z mladšej doby kamennej, neolitu. Ide o slovensko-moravskú keramiku z obdobia okolo 3600 rokov pred Kristom. Vysoká je dvadsaťsedem centimetrov a znázorňuje matku, nositeľku života. Tak ju aj pomenovali Veľká Matka — Magna Mater. Nález svojou kultúrnohistorickou hodnotou prerástol rámec Slovenska, Európy. — Pre archeológov to bol veľký sviatok. Ďakovali mi a ja som bol ešte šťastnejší, že som nešiel na Trať mládeže, ale som zostal doma. Laca a jeho dvaja spolubrigádnici dostali za odmenu rekreáciu vo Važeckej doline a v Martine. Fotografie Magny Mater sa rozleteli do sveta. Jej kópie vyložili v európskych a svetových múzeách. Keď však prišli novinári, aby o náleze informovali verejnosť, meno Vendelína Lacu nesmeli spomenúť: ociachovali ho ako klerikála. V siedmej triede gymnázia ho vypočúvali príslušníci Štátnej bezpečnosti. Kládli mu za vinu, že šíri protištátne letáky a že odsúdil takzvanú katolícku akciu, inými slovami prenasledovanie Cirkvi. Pri ďalšom vypočúvaní mu vytkli spoluprácu so šurianskym kňazom Borisom Travencom, s ktorým vraj pripravovali akciu proti komunistom. Napokon mu pár dní pred maturitnými skúškami oznámili, že ho k nim nepripustia... Odvolal sa. Napokon, tri týždne po ostatných, spolu s ďalšími dvoma zmaturoval. — Síce s výborným prospechom — ale mu zakázali v štúdium na všetkých vysokých školách v Cesko-Slovensku. Všetci nemôžu predsa odísť! Emigrovať nechcel. Vraj, ako by to bolo, aby všetci roduverní opustili Slovensko. Útechu hľadal v Biblii. Často chodil za šurian- ským farárom, novozámockým okresným dekanom, Karolom Markovičom. U neho našiel porozumenie, duševnú podporu. Pracoval ako robotník v rôznych podnikoch. Do administratívy ho ako nespoľahlivého nesmeli prijať. — Ako « nepriateľ republiky» som naru- kovaj k pomocnému technickému práporu. Na Šumavu a do Děčína, až na dvadsaťsedem mesiacov. Pracoval som v povrchových baniach, v kameňolomoch, aj ako drevorubač. Viery v Boha a v to, že Slovensko raz bude šťastné, som sa však nevzdal. Roku 1956 Vendelína Lacu s Rudolfom Hoziárom (neskôr lekár, ktorý tragicky zahynul) a Severínom Hrušovským zaistili. Vraj rozvracajú republiku. Azda tým, že boli veriaci, chodili miništrovať, na Prvého mája nepochodovali s červenými zástavami? — Naozaj len preto... Vendelín Laca dostal sedem mesiacov väzenia a po návrate bol pol roka bez práce. Na mnohých miestach mu povedali rovno, že politického rebela nepotrebujú. — Nastúpil som v šurianskom cukrovare. Priateľ Janko Bôžik mi sľúbil, že ma tam zamestná v sklade ako robotníka. Trvalo to iba pár dní. Potom prišiel kádrovčík a vyhodil ma. Chce mať vraj « čistú » fabriku. Už predtým mu vyhodili z práce manželku. Nechceli zamestnať ani len ženu, ktorej muž bol politicky nespoľahlivý. — Dva roky bola bez roboty. Žili sme, čoby žili, živorili z darov od rodiny a známych. « Kazí mládež, rozvracia štát» Koncom roku 1957 sa Vendelín Laca dozvedel, ževdo vrábeľského kostola hľadajú organistu. Šuriansky farár Markovič ho nahovoril, nech sa prihlási. Hoci mu odporoval, že nie je až taký dobrý, aby mohol hrať v kostole. — Nuž ale, presvedčil ma. Prihlásil sa — no neveril a hľadal si prácu aj inde. Keď nechodila odpoveď, vybral sa do Vrábeľ. Miesto je už vraj obsadené... — Neviem, s kým potom pán farár Markovič hovoril, ale 1. februára 1958 mi prišiel z Vrábeľ telegram, že som prijatý. Bol šťastný a na jeho výsledkoch to bolo vidno. Založí! vo Vrábľoch šesťdesiatčlenný spevácky zbor. Lenže Štátna bezpečnosť ho nespustila z očú. Čím bol spevácky zbor úspešnejší, tým viac im prekážal. Treba ho odvolať, kazí mládež! — Roku 1964 ma bezpečnosť upozornila, že ak neodídem dobrovoľne, pôjdem do väzenia. Vraj majú proti mne dôkazy. Nevzdal som sa. Vyšetrovanie nemalo konca-kraja. Vyšetrovali aj členov zboru. Vyhrážali sa im, že ich neodporučia do škôl. Aj prostredníctvom rodičov na nich tlačili, aby prestali chodiť do kostola a prestali sa so mnou stýkať. z Vrábeľský organista sa sťažoval na Ústrednom výbore Komunistickej strany Slovenska. Odvolával sa na ľudské práva, na právo na prácu, zakotvené v ústave. Aj tak musel zakrátko Vráble opustiť. 22 [pageend22]Opäť bez roboty... Nástup do šurianskych Autobŕzd — zásah Okresnej prokuratúry v Nových Zámkoch — prepustenie. Podal na Autobrzdy žalobu na súde. — Prežil som päťnásť súdnych pojednávaní; strašná kalvária. Vtedy o mne písal v Kultúrnom živote aj Romam Kaliský. Riaditeľ Autobŕzd Ing. Mistrik na mňa nazháňal toľko výmyslov, že som bol zrelý pod šibenicu. Hľadal proti mne svedkov, ktorých síce prinútil zo svojej pozície ísť na pojednávanie — ale keď mali proti mne svedčiť, sedeli na záchode... Úplná fraška. Zasa mi raz chceli dokázať, že rozleptávam republiku. Tá sa však už politicky rozpadávala sama. Ja som bol len obyčajný veriaci človek. Čo ešte chýba Prišiel rok 1968 a Vendelín Laca sa prihlásil diaľkovo študovať na právnickej fakulte v Bratislave. Jeho prihlášku však dostali tri dni po termíne a tajomníčka fakulty povedala, že už je neskoro... — Na tútov šancu som čakal takmer dvadsať rokov. Čože sú proti tomu tri dni?! Pochopila. Prišla pozvánka na pohovory a bol prijatý. — Päť rokov som tŕpol, kedy ma zovštúdia vyhodia. Stále som bol pod dohľadom Štátnej bezpečnosti a neraz ma vyšetrovali. Nakoniec som však šťastne doštudoval. Dnes pracuje JUDr. Vendelín Laca ako vedúci útvaru správy generálneho riaditeľstva v Elektrosvite Nové Zámky. Je členom výboru Slovenskej organizácie na ochranu ľudských a národných práv. Vo voľných chvíľach sa venuje turistike. Hoci už je všetko celkom inak, tvrdí, že ešte stále nemáme dosť demokracie, ani slobody. Nie sú ani dosť chránené práva nášho občana. Ani slovenská otázka nie je doriešená. Rád som, že som stretol človeka, ktorý bol pri objavení Magny Mater a ktorého meno sa nesmelo vedno s ňou spomínať. Hoci to bol práve on, čo ju uvidel ako prvý po tisíckach rokov. Laco Zrubec Prebrané z časopisu ŽIVOT/13. júna 1991 OTEC JOZEF KRÁĽ PÁPEŽSKÝ PRELÁT Dňa 9. októbra 1991 Svätý Otec Ján Pavol II. vymenoval dlhoročného pracovníka Vatikánskeho rozhlasu Otca Jozefa Kráľa za pápežského preláta. Novovymenovanému Monsignorovi úprimne blahoželáme a radi uverejňujeme niekoľko údajov z jeho kňazského života. Jozef Kráľ, rodák zo Zlatých Moraviec, absolvoval filozofické a teologické štúdiá na Lateránskej univerzite ako alumnus Pápežského kolégia Nepomucéna. Po kňazskej vysviacke 14. februára 1971 pokračoval v štúdiách, ktoré zakončil licenciátom z morálnej teológie. Ďalšie roky, až do roku 1976, pôsobil ako kaplán rímskej farnosti sv. Marcelína a Petra. Nato sa venoval duchovnému vedeniu skupine mladých utečencov z vtedajších komunistických krajín, ktorí prejavovali záujem o kňazské povolanie. Od roku 1977 pracuje ako redaktor v Slovenskom oddelení Vatikánskeho rozhlasu. Vo voľnom čase príležitostne vypomáha v pastorácii v rímskej diecéze. Príležitostne prispieval svojimi článkami aj do našich Slovenských hlasov z Ríma. Tešíme sa povýšeniu Mons. Jozefa Kráľa na hodnosť pápežského preláta a vyprosujeme mu od Pána Boha veľa síl do ďalšej plodnej práce pre Cirkev vo vlasti a v zahraničí. KTO ROZREŽE ŠNÚRY? Istá rodina bola nešťastná, lebo otec bol alkoholik. Jeho priateľ mu chcel pomôcť vyslobodiť sa z hrozných pút opilstva, no nešlo to. Náš alkoholik prišiel raz domov opitý ešte viac ako inokedy. Roz- rúbal nábytok a manželku zmlátil. Priateľ prišiel na druhý deň za ním a smutne mu vyčítal: «Zasa sa to skončilo zle... ». Muž iba zaťal zuby, pozrel na svojho päťročného syna a odišiel do komory. O chvíľu sa vrátil s dlhou šnúrou na vešanie bielizne a začal ňou uväzovať sediaceho chlapca o stoličku. Priateľovi začalo búšiť srdce od obavy pred tragédiou. No muž, keď zatiahol posledný uzol, rozkázal chlapcovi: « Vstaň!» Chlapec zavzdychal: « Nemôžem!» Vtedy sa alkoholik obrátil k priateľovi so slovami: « Vidíš? Ani ja nemôžem!» Priateľovi prišla na um spásonosná myšlienka. Vytiahol z kabáta vreckový nožík a začal prerezávať šnúru. Keď skončil, povedal chlapcovi: «A teraz vstaň!» Chlapec sa bez ťažkostí postavil na nohy. « No vidíš? » — obrátil sa priateľ na alkoholika. Ten mu však pohotovo odvetil: «Áno, ale najprv mu niekto iný musel rozrezať šnúru. » Priateľ mu na to: «Máš pravdu! Ale pre každého z nás prišiel Ježiš Kristus, aby rozrezal všetky šnúry, ktoré nás robia otrokmi. » 23 [pageend23]Jean Guitton: CHVÁLA NA POBOŽNOSŤ Viera tak ako hudba, ako maliarstvo, ako umelecké nadanie, je darom, vlohou. Všetkých platných darov sa treba každé ráno zmocniť neustálym, jemným, vytrvalým a často aj bolestným cvičením. Niet takého hudobníka, ktorý by sa každý deň necvičil niekoľko hodín na hudobnom nástroji, nechodil by sa koncerty, nezaujímal sa o hudbu. Čím väčší a bezprostredný je dar, tým je potrebnejšie každodenné cvičenie. A tak niet viery, ak sa táto nemôže oprieť o ustavičné cvičenie v tom, čo nazývame ľudovo pobožnosťou, pobožnosťami. Ja pozorujúc seba samého sa neustále presvedčujem, že keby som nebol býval od malička formovaný v nábožnosti a v pobožnostiach, moja viera by nebola bývala dostatočne živená; bola by bývala bylinou bez hrudy zeme. Myslím, že oslabenie viery, ktoré možno pozorovať v dnešnej Cirkvi, pochádza aj zo skutočnosti, že nechávame stranou všetko to, čo minulé storočia vytvorili a praktizovali v pobožnostiach a nábožných cvičeniach, ako by to boli gestá nehodné dnešného dospelého a slobodného človeka. « Nábožnosť — hovorieval Joubert — je jediný prostriedok, ktorý nám pomôže utiecť zo suchoparnosti, ktorú nevyhnutne so sebou prináša intelektuálna práca. » Ja, ktorý sa zaoberám myslením a filozofickými abstrakciami, môžem o tom priniesť osobné svedectvo, založené na mojej skúsenosti. Problém viery nepozostáva iba v tom, poznať, kde je pravda. Viera je aj problém praktický: ako stiahnuť a vteliť pravdu do mojej existencie? Keď sa moja inteligencia nachádza v prítomnosti pravdy nadprirodzeného typu, alebo aj v prítomnosti pravdy afektívnej a estetickej, je v nebezpečenstve, že ju uvidím uschnutúť v mojich rukách ako bylinu v sušiarni. Mnohí učenci veľa ráz zdôraznili, že veda, ktorá nám dovoľuje poznať veci, neprivádza nás vždy k tomu, aby sme tieto veci aj milovali. Medzi vedou a láskou existuje akýsi rozvod. Aby som vedel vteliť pravdu do môjho ducha, je potrebné, aby som našiel akýsi hmatateľný obal. A práve z toho hľadiska som považoval za nevyhnutné pre živenie mojej viery to, čo nazývame pobožnosťou, pobožnosťami. Viem veľmi dobre, že niekto mi bude namietať, že pobožnosti sa ľahko klonia k povere. Ja s tým súhlasím, pretože všetky esencie v tomto nedokonalom svete podliehajú skaze, kazia sa. Lenže kazenie sa esencií ma nikdy neprivedie k tomu, aby som negoval a poprel ich vôňu. Verím, že bez katolíckych pobožností a zvlášť bez pobožnosti k Panne Márii, ktorá leží v strede všetkých ostatných pobožností, ja by som si nebol mohol zachovať vieru v jej podstate. Viera, ako ju chápem ja, nezaoberá len môj rozum a moju vôľu: ona musí obmývať celé moje bytie, musí preniknúť až do najmenšej buňky tela. Keď píšem tieto riadky, viem, že sa odlúčim od mnohých mojich moderných čitateľov, ale som istý, že praví umelci ma pochopia. Myšlienky J. Guittona upravil A. Pauliny SLOVENSKÉ HLASY Z RÍMA ROČNÍK XLI - 1992 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunale di Roma n. 17112 del 3. febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70 %). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Kanade na adresu: Rev. Ján Ondič, 18. S. Chestnut St. TRESCKOW, Pa. 18254. Naša adresa: Istituto Slovacco dei Santi Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Santi Cirillo e Metodio, Via Cassia 1415, 00123 Roma (La Storta), Italia. Tlačí Typografia Ugo Detti, Via Girolamo Savonarola, 1 - 00195 Roma, Italia - Tel. (06)380009. [pageend24]