novy život Z OBSAHU Chceš-li mír, usiluj o spravedlnost A Čep: N ovoroční • Rucker: Co si přeji do nového roku A Roth: Aby byli jedno A Suenens: Jsem muž naděje A Vrána: Dante a Čechy • Kinzel: Smířením k m íru A H.: Je po volbách A Steiner: Fridrich Bridel nový a neznámý A Nepom uk: V ýročí Jana Palacha A Dva noví kněží v exilu A Jáchym: Umění spoju je lidstvo A Naše povídka: Bořil, Nejezdi! Nikdy! Otec ROČNÍK XXIV • RÍM • LEDEN 1972 [pageend1]MĚSÍČNÍK CYRILOMETOĚDJSKÉ LIGY PRO KULTURU A ŽIVOT Z VÍRY * VYDÁVÁ KŘESŤANSKÁ AKADEMIE V ŘÍMĚ * ADRESA REDAKCE A ADMINISTRACE: NOVÝ ŽIVOT, VIA DELLA CONCILIA- ZIONE, 1. 00193 ROMA-ITALIA. ★ Řídí redakční kruh. * Předplatné na rok 1972: V Itálii 2500 lir (podpůrné 4000 lir). Pro ostatní země 4 dol. (podpůrné 7 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itálii', pošt. slož.: C. c. post. 1-33428 ACCADEMIA CRISTIANA - Via della Conciliazione, 1, Roma (617) s pozn. NŽ 1972. * Z jiných evropských zemi (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na pošt. úřadě 2400 lir na: NOVÝ ŽIVOT - ACCADEMIA CRISTIANA, 00193 Roma, Via della Conciliazione 1. - Italia. * Z ostatních zemí mezinár. pošt. poukázkou, šekem, peněžním dopisem římské administraci (na jméno Don Adalberto Hrubý), nebo naším zástupcům v jednotlivých zemích: Anglie: CML (P. Jan Lang S. J.), 114, Mount Street, LONDON, W. 1. — Francie: zasláním 22 NF poštovní složenkou na adresu: Jaroslav Jáchym, 8, rue Paul Bert, 90 Belfort — Německo: zasláním 18 DM poštovní složenkou na: Karl Fořt, Konto München (8000), Nr. 151283. — Kanada: Zemská CML (Václav Vostřez), Box 541 Main P. O., Hamilton, Ont, nebo Czech Jesuit Fathers (Rev. B. Janíček, S.J.), 4605 West Broadway, Montréal 28, P. Qué. — USA: Rev. Jaroslav Tománek, Veseleyville, P.O. Grafton, No. Dakota. 58237. Vita Nuova. - Mensile. ★ Autorizzazione Tribunale Roma N. 3779 del 16-3-54. * Direttore responsabile: P. Vincenzo Insolera S. J. život K NOVÉMU ROKU Panovníku Hospodine, ty skálo věčná, ty jsi tentýž včera i dnes i na věky, Otec milosrdenství a Bůh všelikého potěšení. Zase na počátku tohoto nového roku hledíme k tobě, vyznávajíce, že ty jsi naše naděje, který všecko můžeš a nedáš si překážet, který sám máš ve své moci naše srdce a každé srdce, abys je obracel jako potůčky vod. Otevři průduchy nebeské a vylej na nás rosu svého Ducha. Ne za bohatství a slávu a čest prosím e do nového roku, ale za dar tvého svátého Ducha. Ú přijď, Pastýři nebeský, dotkni se našich srdcí, očisti svědomí, abychom se poznávali ve světle tvém, že jsm e se uchýlili a napořád jsm e učiněni neužiteční. Beránku Boží, popatř na nás milostivě, dej jednom u každému světlo po celý rok, abychom viděli, jaká je tvá svátá vůle a dej nám sílu k tomu, abychom následovali tvých šlépějí. Dej nám srdce takové, abychom neměli proti nikomu ničeho, abychom p o všech toužili a radovali se jeden z druhého. Probuď srdce lidská a naplň svou znám ostí všecky kraje tak, jako je m oře naplněno vodami. Jan Karafiát (1846-1929) Nikdy nesmíme ztratit naději. Nikdy nesmí v nás zvítězit pesimismus a fatalismus. Nikdy nesmíme ztratit důvěru v dobro. V ždyť i dobro má dnes své krásné a statečné svědky, je nutné je dovést, vidět. Pavel VI. JAN CEP N O V O R O Č N Í Náš kalendář rozděluje a měří čas způsobem značně umělým. Sluneční rok se docela nekryje s tak zvaným rokem občanským, nezačíná a nekončí zimním slunovratem. Ostatně lidé různých civilisací měřili čas podle všelijakých jiných systémů, a historikové mají často velikou práci, aby určili, kdy se vlastně stala ta nebo ona událost, o které se zmiňují dávní letopisci. Buď jak buď, zevšednělá metafora, že překračujeme práh nového roku, si nijak nezasluhuje opovržení. Víme, že na našem hrobě nebo v nějakém úředním záznamu bude jednou napsáno: umřel roku tolikátého, v takovém a takovém věku. Nikdo z nás nezná toto číslo, které bude označeno křížkem. A po každé, když překračujeme osudný práh a otvíráme v kalendáři první list, si můžeme klást otázku, nebude-li tento rok označen v našem životopise křížkem. Ještě jiné otázky nás mohou napadnout, když odhrnujeme z nového kalendáře onen první list. Kolik jich ještě bude, aby změřily nejenom délku našeho života, ale život lidského pokolení, anebo, řekněme, naší civi- lisace? Počítat se nemůže do nekonečna; co trvá nekonečně, to se nedá spočítat. Nastane jednou okamžik, že lidé škrtnou příliš dlouhou a nepřehlednou cifru a řeknou si: tak, a teď-začneme počítat od začátku? Nebo začne počítat od začátku teprve onen nový lidský — nebo nadlidský — rod, o kterém sní někteří biologové, anebo také marxističtí utopisté, a který bude od našeho lidstva oddělen nějakou kosmickou pohromou, který snad vznikne z nynějšího lidského pokolení nějakým prudkým vývojovým skokem anebo vědeckými výchovnými technikami? {pokračuje na str. 4) 2 [pageend2]CHCES-LI MÍR, USILUJ O SPRAVEDLNOST Z poselství papeže Pavla, k Světovému dni míru 1. ledna 1972 Vědomí a požadavky spravedlnosti se dnes šíří všude. Každý člověk si je vědom, že je osobnost, že má v sobě něco nedotknutelného, že je rovný druhým, že je obdařen svobodou a odpovědností, že je něco posvátného. Uvědomuje, si že má práva, al§ také povinnosti, a v jeho srdci se rodí spravedlnost ne statická, ale dynamická. Je to jev všeobecný, světový. Žerně ve fázi vývoje volají nahlas po spravedlnosti. Lidstvo se dovolává nové spravedlnosti, nové základny pro mír. Je tedy nutné nastolit větší spravedlnost, a to jak uvnitř národů, tak i na úrovni mezinárodní. Není spravedlivé, aby celým národům byl upírán svobodný a normální projev nej základnějšího práva lidského ducha, práva na svobodné vyznáváni náboženství. Žádná moc, žádná ideologie, žádný historický nebo občanský zájem neospravedlní omezování a udušování náboženského citu v jeho oprávněném a lidském projevu. Nenazveme to mírem, když se chce prosadit tím, že šlape po tomto základním požadavku spravedlnosti. K spravedlnosti patří i povinnost umožnit kterékoliv zemi podporovat vlastní rozvoj v rámci spolupráce zbavené jakýchkoliv vedlejších cílů nebo výpočtů nadvlády, ať ekonomické nebo politické. To vše je jistě problém velmi vážný a složitý a není naším úkolem jej ještě zostřit, ani ho praktickými metodami vyřešit. Nepatří to do kompetence papežovy. Avšak právě z tohoto místa výzva pracovat o mír je dnes totožná s výzvou k úsilí o spravedlnost. » Chceš- li mír, usiluj o spravedlnost. « Jsme si vědomi těžkostí spojených s úsilím o spravedlnost, a především s vůlí stanovit, co vlastně spravedlnost je, a pak ji též provádět, a to i za cenu vlastní prestiže a vlastního zájmu. Beze sporu je třeba větší velkomyslnosti, abychom přijali požadavky pravé spravedlnosti a míru, než k tomu dát se do boje a vnutit druhému vlastní právo, ať už skutečné nebo domnělé. Důvěřujeme pevně, že ideály spravedlnosti a míru probudí v dnešním člověku nové energie, aby tyto ideály uskutečnil, takže budeme svědky jejich postupného vítězství. Důvěřujeme ještě víc, že moderní člověk dovede najít cesty k míru a že se sám stane bojovníkem za spravedlnost. Bratřím, synům a dcerám naší katolické církve odevzdáváme tuto svou výzvu: Je nutné nést dnešním lidem poselství naděje, a to prožívaným bratrstvím a upřímným a vytrvalým úsilím o větší a opravdovější spravedlnost. Naše výzva navazuje na provolání nedávného synodu » 0 spravedlnosti ve světě«; a posiluje ji jistota, že » Kristus je původce pokoje mezi námi« (Ef 2,14). SVATKY V LEDNU 5. Bl. Jana Nep. Neumanna (1811-1860), rodáka z Prachatic, misionáře mezi přistěhovalci v USA, redemptoristy a biskupa v tehdejším hlavním městě Filadelfii. Blahoslaveným ho prohlásil Pavel VI. 13. října 1963. 11. Ct. Marie Elekty, pražské karmelitky, která zemřela v pověsti svatosti r. 1663. 18. Panny Marie, matky jednoty křesťanů, svátek, jejž si vyžádali v Římě naši biskupové, abychom tak u matky Kristovy a matky církve začali svou osmidenní pobožnost za vzájemné porozumění, sblížení a jednotu mezi všemi, kdo se hlásí ke Kristu, jedinému Spasiteli světa. 21. Anežky, třináctileté římské dívky, mučednice pro víru a pro čistotu (304). 29. Františka Saleského (1567-1655), biskupa ženevského, nebeského ochránce novinářů. Byl znám svou mírností a klidem, třebas povahou byl velmi prudký a hněvivý. »Kdyby bylo nad mírnost něco lepšího, byl by nás tomu Kristus Pán naučil. Odporoučí nám však dvě věci: abychom byli tiší a pokorní srdcem «. — » Snáze chytneš muchu na lžici medu než na sud octa «, CO SI PŘEJI DO NOVÉHO ROKU Dopis nemocným Mluvíme spolu. Píšeme si. Myslíme na sebe. Potkáváme se nebo se loučíme a každý z nás nosí hluboko v nitru nebo všude na očích i na rtech napsáno své přání. To, které ho provází jako stín, to s kterým vstává i uléhá. To, které bije často do vědomí jako tep do spánků. Víte, bratři a sestry v utrpení, jak palčivě živé je takové přání. A lidé říkají jen krátce: nejvroucnější přání. A které je to mé nejvroucnější? Kdyby se mne někdo tak zeptal před dvaceti léty, dostal by okamžitou odpověď: zdraví, abych už konečně neměla ty ochromující bolesti hlavy. To bych pak mohla dokončit své studie, pak vstoupit do kongregace misijních sester, abych tak svůj život dala Bohu ve službě misiím. Ano, pak bych byla něčím před Bohem i v očích lidí a konečně i sama před sebou. Dvacet dlouhých let mne změnilo. Stálá přítomnost bolesti pronikla můj mladý život, dala mu pro mnohé divnou zralost a přinesla i jiný pohled na svět. Odříkání a bolest dají člověku ztichnout. Ano, uvnitř. A v tomto tichu — kde všechny osobní touhy a přání ustupují do poza- 3 [pageend3]dí — je člověk schopen naslouchat Bohu. A tak jsem pochopila, že dobrý Bůh má jiná měřítka než svět; pochopila jsem, že musím být před Bohem — ničím, že totiž přijal můj život, který jsem mu v bezvýhradné lásce nabídla a že mi vtiskl pečeť bolesti jako znamení své lásky. — Je totiž vlastností lásky, že chce být znovu a znovu utvrzována slovy, skutky i dárky. A když mi tedy Ten, jenž je Láska sama, dává každý okamžik pociťovat pečeť své osobní lásky, pak je temné utrpení prozařováno živým světlem. V hlubinách duše se rodí nezměrné štěstí. I když jsou oči bolestí plné slz, pak srdce přetéká čistou radostí, hlubokým pokojem a strašně živou láskou. Co si tedy přeji dnes do nového roku? — Plnost Ducha svátého. Ano, jen toto; avšak tím mám všechno, neboť jeho stálá přítomnost v mém srdci je pro mne vším: silou, útěchou, radostí, nadějí, světlem, láskou, životem. Ba mnohem víc: stálé vrůstání do věčného života, až k nebeskému Otci, až k Ježíšovi. Nezměrné štěstí a nemá konce. A mé přání vám, bratři a sestry v utrpení; přeji vám, abyste ve svém tichu a ve své samotě otevřeli svá srdce Bohu, jemuž patří všechny dny i hodiny tohoto nového roku, aby zmírnil vaše bolesti a vrátil vám zdraví, aby vám dal poznat, že vás miluje, ano i potom, nezbaví-li vás vašich utrpení. Přeji vám, abyste zakusili přítomnost Ducha svátého ve svých srdcích, ano, pak budete mít každý den tolik síly unést všechno a přetrpět všechno, a jako poklad, který vám nemůže nikdo ukrást, protože je v Bohu, a přeměňovat všechno na to prosté, avšak až do věčnosti sahající: miluji. Maria Rucker Láska je odleskem Kristovy tváře na tváři chorého, trpícího, pronásledovaného. Láska je souhrnem dějin křesťanství a jeho chloubou. Svět vděčí křesťanství za to, že je dosud svobodný. Křesťanství přineslo pravé osvobození, jediné trvanlivé štěstí, jedině spravedlivé zákony. Naučilo lidi modlit se za vlastní nepřátele, umírat se slovy požehnání pro vlastní katy, Raoul Follereau, apoštol malomocných Co je životu nebezpečnějšího, než netrpět spolu s Kristem ? Petr Klarifikátor To všechno se zdá možné našemu spekulujícímu rozumu, ale máme-li říci pravdu, náš tak zvaný zdravý smysl se jaksi brání takovým představám. Náš zdravý smysl je spíše hotov přijmout představu, že jsme se vynořili z ničeho a že celá historie našeho pokolení jednou opět skončí, i když nevíme, kdy a jak skončí. Náš zdravý smysl je spíš spřízněn s oblastí tajemství než s nedoloženými spekulacemi nějaké filosofie. Zdá se mu přirozenější a spíše podobné pravdě to, co nám říká o počátku a o konci lidského pokolení a lidských dějin bible, než o čem blouzní někteří filosofové, kteří se ostatně oddělili od positivních faktů skutečné vědy víc než synthetické a symbolisující obrazy Genese nebo Apokalypsy. Číslo křesťanského letopočtu, které píšeme ponejprv tyto dni v záhlaví svých dopisů, není ostatně číslo tak vysoké. Civilisace, které předcházely narození Kristovo a křesťanskou éru lidských dějin, se měří ciframi mnohem vyššími. Křesťané prvních století měli naspěch, aby se co nejdříve skončil tento čas pozemského očekávání, bloudění a útrap, a aby se Ten, kterého vidělo několik desítek věrných, jak se zvedá od země a mizí v oblacích — tak se aspoň jevil jejich smyslům návrat Syna člověka k Otci — aby se co nejdříve opět vrátil, obklopen slávou hořícího vesmíru, a ujal se viditelně vlády nad novou zemí a novým nebem. Tato naděje, smíšená s posvátnou hrůzou, vyvstávala opět a opět s každou historickou pohromou, ať to byly vpády barbarů, nebo morová nákaza, nebo nějaké historické rozmezí, jako třeba tisící rok našeho letopočtu. Je ostatně zajímavé, jak se chovali křesťané okolo tohoto roku tisícího, který byl pro ně spojen s očekáváním konce světa. Nespouštěli ruce v klín, neoddávali se nehybné strnulosti. Toto osudné historické rozmezí je naopak poznamenáno v dějinách evropského křesťanstva hlubokou duchovní obrodou, podivuhodnou bdělostí a činností lidského ducha a jeho tvořivé obraznosti. V nějakých padesáti letech vyrostly ze země románské katedrály, skvosty mnění stavitelského rostly všude v západních zemích jako houby po dešti. Řeklo by se, že se tehdejší lidé chystali přivítat krále celé země a celého vesmíru nikoliv ochromením hrůzy a zoufalství, nýbrž radostným tvůrčím elánem: že mu chtěli nabídnout všecko své umění a bohatství, i kdyby to mělo být vzápětí všecko stráveno na popel ve chvíli velikého a tajemného proměnění. Vyskytli se už ostatně během dřívějších století lidé, kteří si sami uvědomovali, a říkali to druhým, že nutno krotit tuto zbožnou nebo vyděšenou netrpělivost; kteří tušili, že bude potřebí dlouhého času, než uzraje vnitřní osud lidského rodu, a že patrně délka tohoto času záleží do veliké míry na lidech samých, na jejich vůli, na jejich svobodném rozhodování. Dokud bude naděje že nepravost, zlo a omyl mohou být poznány a napraveny, dotud bude vyčkávat Boží milosrdenství. 4 [pageend4]13. listopadu minulého — už zase minulého — roku* tomu bylo 1600 let, co se narodil v malém městě severoafrické římské provincie muž, jehož postava a jehož myšlení si zachovaly podivnou aktualitu až do našich časů: svátý Augustin. Svatý Augustin, biskup hipponský, byl křesťan, a zároveň občan římský. V noci 24. srpna 410 vnikl gótský náčelník Alarich do Věčného — už tehdy věčného — města a pustošil je divoce po několik dní. Celý tehdejší civilisovaný svět, ať křesťanský nebo pohanský, byl poražen hrůzou, Lidé viděli, jak se před jejich očima hroutí svět, a neviděli za tímto pádem do propasti nic, nedovedli si «představit nic, nečekali nic. Augustin, biskup hipponský, kterého zasáhla tato rána doprostřed prsou právě jako jiné, a možná víc než jiné, se rychle vzchopil: » Pád Říma není koncem světa, nýbrž jenom koncem jednoho světa; je to jedna z mnohých pohrom, které poznaly lidské dějiny; podobná pohroma, jaká postihla na příklad Tróju. Civilisace jsou smrtelné, jako jsou smrtelné jednotlivé lidské bytosti: to není důležité; důležité je pochopit smysl tohoto dramatu, jeho místo v čase a v úmyslech Božích. Není k ničemu naříkat a lomit rukama; je především třeba budovat zítřejší svět... « , Augustin umíral roku 430 v svém biskupském městě Hippo (nynější Bone) obleženém od Vandalů. Dopsal už tenkrát své veliké dílo »Město Boží«, které vzniklo pod dojmem pohrom, jichž byl očitým svědkem. Moderní filosofové existencialismu v něm vidí svého předchůdce v tom, jak řeší problém času a věčnosti, toho, co pomíjí a co trvá. Nynější severoafrické město Bone má máloco společného s římským provinciálním městem Hippo, kterého dobyli a které zpustošili Vandalové několik měsíců po Augustinově smrti. Nevíme, kde je Augustinův hrob. Víme však, že konec jeho světa byl jenom koncem jednoho světa. Z jeho trosek — jako z trosek světa našeho — však už vyrůstá a svítí Město Boží. Ze souboru Malé řeči sváteční * Psáno roku 1955. Doufat a nic nedělat, doufat a jen čekat, doufat a spát, doufat a polehávat — to vše jsou jen různé podoby lenosti. Naděje znamená pracovat, usilovat, spoléhat se na sebe i na Boha. Doufat, že naše úsilí úspěšně skončí, že Bůh pomůže. Naděje je stvořitelka síly, která uvádí do pohybu rozum, vůli, svaly, která dává křídla touze, která podněcuje spásný vzlet. Doufat nezmanená utíkat, ale zdvojnásobovat úsilí. Kard. Saliěge TAIZÉ — ŠKOLA MODLITBY V Burgundsku, kde v Čluny ve století desátém vzniklo úžasné dílo obnovy duchovního života, jehož představitelem u nás byl sv. Vojtěch a Břevnov, ne příliš daleko od tohoto místa, dnes turistického střediska, vzniklo nové dílo obnovy vnitřně jistě spojené s dávnou dobou. Pro některé je to jen atrakce; kolem přecházejí lidé, kteří se zdrží několik hodin, protože kdesi kdysi četli o protestantském klášteře v katolické Francii a v tomto katolickém kraji, což má pro ně příchuť zvláštnosti. Zaznamenávají si tak další místo, které připočtou k již velkému množství nestrávených, ale prošlých míst. Avšak k pochopení alespoň něčeho v Taizé, je nutno tu žít několik dní, ale opravdu žít. Co je nejpozoruhodnější na tomto ekumenickém středisku, je usebraný přístup mladých lidí, kteří se shromažďují k modlitbě v kostele Smíření. Ten je také osou tamního života; zde se vše počíná a končí. Je středem života nekatolické mnišské komunity. Benediktova priorita společné modlitby, opuštěná řády a kongregacemi v pozdním středověku, její nutnost a potřeba je tu potvrzena dokonalým způsobem. Jistě je to výraz touhy mladých lidí po společenství, kterému nestačí zábava a společenský život. Zdejší společenství vychází z tekstů Písma a z modlitby žalmů. Společná modlitba či lépe řečeno tradičně — chór, hodinky, se podobají mnišským chórům, přece však jsou jiné. Zaposlouchat se do této francouzské modlitby a zpěvu může vám připomenout návštěvu v některém francouzském opatství, osa modliteb je dost podobná, zpracování snad svobodnější. Žalmy, čtení ze Starého i Nového zákona, přednášené důstojně, srozumitelně a pomalu, aby se vše mohlo přijímat a prožít; velké ticho k rozjímání nebo k vlastní modlitbě jako ohlasu společné modlitby, potom duchovní hudba na varhany, která nejen doprovází vždy zpívaný žalm, ale také se stává trvalou součástí doznívání modlitby na konci liturgie. Třikrát denně, ráno, v poledne a večer se scházejí bratři, jen při bohoslužbě oděni do bílého roucha, podobného cisterciácké kukule, k společné modlitbě do kostela Smíření, kde se uchovává Nejsvětější Svátost, jak bylo na podnět katolíků rozhodnuto. tlčast je opravdová, vroucí a naprosto soustředěná nejen u bratří, ale i u všech přítomných. V mezidobách je ticho absolutní. Modlitby trvají půl hodiny a přestože se při nich používá tai- 5 [pageend5]zéský »breviář«, vynikají určitou osobitostí živého a životodárného projevu, který byl konečně umožněn i nám např. v nové mešní liturgii; bývá však bohužel od mnohých dost opomíjen. Právě v tomto projevu je neschematičnost modlitby bratří i účastníků společenství. Chvíle zaměřené na dnešní dobu, na potřeby náboženského života, na potřeby církve, světa. Denně a v různých modlitbách se připomíná papež Pavel, trpící Církev, připomínají se jména katolických biskupů, kteří jsou ve vězeních aneb obětí násilí v Bolívii anebo jinde ve světě, slyšíme srdečná slova uvítání početné skupiny mladých, kteří přišli z kraje Jana XXIII. Celé prostředí v kostele Smíření je naplněno hlubokou duchovní atmosférou, která nutně zapůsobí na každého, kdo s upřímným srdcem tam vstoupí a setrvá. Toto prostředí je přesvědčivé a strhující. Snad Bůh vyvolil Taizé právě v této době jako místo společného úsilí o budoucí jednotu. Společná modlitba lidí všech vyznání vytváří tu pravou základnu úsilí 0 sjednocení, neboť je jistě i prosbou k Otci, aby všichni jedno byli. Pro nás a pro všechny je útěchyplné, v době, kdy se pravděpodobně mnozí teologové málo modlí a mnoho píšou, že sem přicházejí desítky mladých z celého světa, aby se modlili. Také prostor kostela ukazuje nedělitelnost místa, na shromáždění bratří navazují bezprostředně účastníci liturgie tvořící jednu rodinu těch, kteří se modlí. Jako s Kristem poblíž převora Rogera, který je jistě Otcem, je několik malých dětí, které se modlí v jeho blízkosti. Mladí sem přicházejí takoví, jací právě jsou, jak je dnes zrodil svět. Ani maxi ani mini, ani vousáči neruší obraz modlitby, protože se jí plně účastní, s celou duší 1 s celým tělem, někdy až k ekstatické podobě bez severské strohosti, bez sche- matičnosti předpisů. Zdá se, že Taizé je pečetí touhy mladých lidí především po jednotě, po opravdovém duchovním společenství a nesmírně blízko katolické tradici. Bez nadsázky lze říci, že Taizé je moderním místem v pravém slova smyslu a velká naděje velkých zítřků. Opat Anastáz Lůžko nemocného má hluboký smysl. Vám a celé církvi přinese hojné požehnání, když ponesete své utrpení odevzdaně a je obětujete za církev a za potřeby světa. Pavel VI. k nemocným ABY BYLI JEDNO Pane, přišla hodina byls naposled se svými učedníky modlil ses aby byli zajedno ve víře aby se milovali kdo v tebe věří. Už dlouhá staletí dáváme my, křesťané pohoršení těm, kdo tě neznají sváříme se a nenávidíme se navzájem. Není to vina, » těch druhých «, že se rozbila jednota. Také my jsme to zavinili pyšnili jsme se, že máme pravdu a zanedbávali jsme přitom lásku. Pane, už proti sobě neválčíme, pozvolna se sbližujeme, to ale nestačí, nesmíme se smířit s rozdělením nikdy! Tvoje modlitby a tvoje přikázání nás vedou k jednotě ve víře a lásce doléhá to na nás jak tíživá povinnost. Kdy zas budou moci o nás říkat všichni, kdo v tebe nevěří: » Hleďte, jak se milují«? Pane, jen ty dovedeš znovu sjednotit své stádce My ale musíme připravovat ten den. Nic se nezmění, když se nezměníme my. Odpusť nám naši vinu, ukonči rozdělení shromáždi za.se své věrné abychom ti sloužili aby nás spojovala víra a tvoje láska. Paul Roth K oktávě modliteb za jednotu křesťanů 18.-25. ledna. Letos má heslo »Milujte se navzájem«. Jestliže Bůh je bytostí bezbrannou, jak na světě působí? Působí, jako působil Kristus: Bůh se ničím neurazí a všechno snese, i ukřižování; má však lidi nad pomýšlení rád a pomáhá způsobem bezbranného člověka: poučuje, vede, chválí, dává příklady, napomíná, varuje. A jak tuto metodu provádí? Posílá na svět hodné lidi, kteří jsou vzorem prď okolí; hodní lidé jako andělé boží jsou vzorem, vedou, napomínají, varují. Nepůsobí pak jen přímým slovem: hodní lidé byli už za prvních červánků vzdělanosti; jejich působení a poučování se šířilo příkladem, slovem, písmem, tiskem a působí dodnes; Bůh působí skrze první muže, kteří učili své lidi obětovat Bohu na oltářích; působil skrze zákonodárce, skrze básníky, proroky, filosofy, skrze evangelium. Emanuel Rádi, Útěcha z filosofie 6 [pageend6]J S E M M U Ž N A D Ě J E Protože věřím, že Bůh je každý den nový, věřím též, že Bůh dnes stvořil svět, v tomto okamžiku. Stvořil jej ne v dávné temné minulosti, aby naň potom zapomněl. To neznamená nic jiného, než že musíme očekávat to neočekávané jako normální cestu Boží prozřetelnosti. Právě toto » neočekávané« od Boha nás osvobozuje a chrání před vším předem stanoveným, a stejně tak i před sociologismem ponurých statistik o nynějším smutném stavu lidstva. Protože toto » neočekávané« pochází od Boha, přichází k nám z jeho lásky, je to k většímu blahu jeho dětí. Jsem pln naděje, ale ne z lidských pohnutek nebo protože jsem povahou optimista. Jsem pln naděje, protože věřím v Ducha svátého, který je se svou církví a se světem — a to, i když lidé neznají ani jeho jméno. Jsem pln naděje, protože věřím, že Duch svátý je stále tvůrčím duchem a že nám dává denně novou svobodu, radost a novou dávku naděje — když jen mu otevřeme své srdce. Dějiny církve jsou dlouhou sérií zázraků Ducha svátého: musíme si vzpomenout na světce a proroky, kteří přinášeli za beznadějných dob proudy naděje a nové světlo pro další cestu. Věřím na překvapení Ducha Svatého. Takovým překvapením byl např. koncil a dalším osoba Jana XXIII. Ohromovali nás. Proč bychom se měli domnívat, že Boží fantazie a láska jsou u konce? Naděje je naší povinností, ne pouze chytráckost. Naděje není žádný sen, je to cesta, jak uskutečňovat sny. šťastní jsou ti, kdo mají sny a jsou ochotni zaplatit cenu za jejich uskutečnění. Kard. Suenens Nejvlastnější domov, krajinu svého srdce, nalezne člověk po dlouhém a ne bezbolestném procesu srůstání se zemí a s lidmi na onom jemu vyhrazeném místě, kde se mohly naplno rozvinout jeho city, kde se v spravedlivé rovnováze včlenil do lidské společnosti, kde může konat svou práci, která je mu údělem, kde může ukájet svou touhu po vědění a poznávání i svou přirozenou touhu po sebeuplatnění v pospolitosti svých bližních, kde má přátele, kde prožívá své největší štěstí i svou nejtajněší úzkost a kde smí doufat, že tam také uzavře účty svého života a dojde konečného vyrovnání a smíru se světem. Otto F. Babler, Krajina mého srdce Svatí lidé » jsou často uprostřed nás, my však nevnímáme nebo sotva vnímáme sladkou vůni Kristovu«, kterou vyzařují, protože jsme odvráceni, ponořeni do sebe. SLAVNÁ MŠE JEŽÍŠOVA Pojďm e spáti, Boha zváti, na Marii vzpomínati. Maria je Boží máti, Ježíška nám porodila. Ježíš vyšel na nebesa, nebesa se otevřela, Andělé se poklonili, kostelíček vystavěli; svícemi je j ohradili, kadidlem je j ovoněli. Mši tam sloužil sám Pán Ježíš, ministroval svátý Petr. »Svatý Petře, služebnice, co je svět, co stojí země, krásnější mše nebývalo, než je dnešní Ježíšova. « Křesťané tam přistoupili, nekřesťané odstoupili. 1970 O.F. Babler RONCHAMP Le Cobusierova řeč se zázračnou Paní to lurdský zázrak není jest Hora poutníků s kostelem jenž klobouk nesnímá ale pozdravuje poutníky hříšníky Paní a selka s růžencem proudícím mezi prsty tkanice důvěry a rozjímání To m ísto není k podívání zvědavcům světa zde růže kvete genia člověk se k Bohu vrací a není opuštěn jsem v katakombách dneška snad úzkost století snad vůně svící pounického místa okna jsou oči svátých jich velikosti přeměřeny barvy se diví slunci a básník stavitel mnohopády barev stínů zpívá píseň o Naší milé Paní. Friedrich Heer, Věčnost začíná dnes Jan Opasek [pageend7]KAREL VRÁNA D A N T E A C E C H Y Loňský podzim se spojil opět ve všech kulturních zemích světa se jménem jednoho z největších básníků: Dantem. 14. září tomu bylo 650 let, kdy Dante zemřel v severoitalské Ravenně. Kulturní svět v něm vidí stále svého básníka, který vyslovil náš životní sloh, naše otázky a vyměřil obzory naší existence, našich pokusů zmocnit se slovem, myšlenkou a vírou času i věčnosti. Jeho velebáseň » Božská komedie « tvoří nejen vrcholné a paradigmatické básnické dílo, ale je též velkou encyklopedií středověkého myšlení, cítění a vědění. Položme si dnes otázku, zda florentský básník znal Cechy a co o nich ve své Božské komedii napsal. Dante Alighieri se zmiňuje o Cechách a o českých panovnících na třech místech své Božské komedie. Je pozoruhodné, že naší zemi věnoval 12 veršů, tedy poměrně více než kterékoli jiné evropské zemi, vyjmeme-li ovšem Itálii a Francii. V doprovodu římského básníka Ver- gija a mantovského občana Sordella Dante prochází předočistcem. Přijdou k rozkvetlému palouku. Zde se setkají s dušemi některých bývalých vladařů, kteří zpívají « Salve Regina ». Sordello upozorňuje nejdřív na německého krále Rudolfa Habsburka: » ... jenž mohl zhojit rány, co Itálii stále tolik moří, takže ji stěží jiný zbaví hany. « (Očist. VII, 94-96) Sordello pak hned pokračuje: »Druhý, jenž dobrou společnost mu tvoří, vlád zemi, v níž je vodstev zrod, jichž příval k Labi jde Vltavou a Labem k moři. Slul Otakar a v plenkách lepší býval než s vousem Václav, jeho syn jenž zase jen lenivost a neřest v sobě míval. « (Očist. VII, 97-102) Dante tedy nejen znal Čechy, ale je schopen je také přesně zeměpisně určit jako zemi, v níž se rodí Vltava vtékající do Labe. Zmiňuje se o českém králi Otakaru II. a jeho synu králi Václavu II. Václav II. ještě žil v roce 1300, do něhož Dante klade děj své básně. O české zemi se mluví také v dantovském nebi. V šestém nebeském okruhu, v tak zvaném nebi Jupiterově, se florentský básník setkává s dušemi spravedlivých a dobrých panovníků. Naslouchá jejich výtkám určeným některým vladařům doposud žijícím. Dante píše: » Tam také zpunost Albrechtovu zjistí i skutek ten — jenž brzy peruť vznese — jímž pražskou říši nouze bude hnisti. « (Ráj XIX, 115-17) O několik veršů dále můžeme číst: »Zřít bude zhýralost a zdětinštění, jak španělského tak českého krále, jenž zdatný v ctnosti nebyl ani není. « (Ráj XIX, 124-126) Dante tu mluví o pražské říši, regno di Praga. Nesmíme zapomenout, že Dante ve své Komedii uvádí jen některá hlavní města Evropy. Mluví často o Římu, jednou o Paříži a zde o Praze. Praha měla podle něho tedy opravdu nemalý politický význam nejen pro Čechy, ale vůbec pro Evropu. Viděl v českém království jednu z oněch živých společenských sil, které mohly a měly napomáhat obrození » monarchie «, totiž obrození politického útvaru římského impéria. V Dantových perspektivách mělo obrozené a křesťanské římské impérium zajistit lidstvu spravedlnost, mír, jednotu a řád. Český král, kterého Dante v dalších verších uvádí vedle krále španělského a kterého nechválí, je opět král Václav II. Dante ho nazývá » quel di Bueme «, ten z Čech. Můžeme právem předpokládat, že básník takového typu, jako byl Dante, neuvádí českého přemyslovského krále Otakara a Václava jen náhodou. Všímá si jich mnohem pozorněji než jiných vladařů a svých vrstevníků. Přemysl Otakar II. je tu ve společnosti svého politicky a vojensky úspěšnějšího soupeře Rudolfa I. Habsburského, Dante si na Otakarovi cenil jeho rytířské ctnosti. Český král Otakar II. byl podle florentského básníka vladařem^ tragickým vladařem, který se mohl měřit směle s králi Francie, Anglie, Aragonie, Norska a Skotska. Václav II. byl zřejmě Dantovi méně sympatický. Nebyl to už onen rytíř jako Otakar. Jeho nevýbojná povaha a jeho zájmy převážně hospodářské činily z Václava nový typ panovníka. Dante viděl v tomto vývoji úpadek. Ještě František Palacký pojímal ve shodě s Dantem postavu krále Václava II. spíše nega8 [pageend8]tivně jako úpadkového panovníka. Ale již oba starší čeští dantisté, František Doucha v polovině minulého století a Jan Blokša v letech devadesátých, se zastávali tohoto českého Přemyslovce. Upozorňovali na kladné stránky jeho povahy. Cenili si jeho mírnosti, moudrosti a státnického důmyslu. Vykládali Dantovo nepříznivé hodnocení krále Václava II. poukazem na to, že tento český král svým zásahem rozhodl o volbě Albrechta I. a německého císaře. Dante nebyl Albrechtovi nakloněn. * Teprve historik Josef šusta nám dal vědeckou studii o složité postavě Václava II. šusta považuje tohoto českého panovníka za nový moderní typ vladaře. Doby se změnily a sám rod Přemyslovců šel vstříc svému soumraku. Rytířská zdatnost a vojenská chrabrost znamenaly stále méně a nemohly být ani jediným hlavním předpokladem dobré vlády. Václav II. je nahradil právnickou důmyslností, diplomatickou obratností a státnickou moudrostí. Spojoval hlubokou náboženskou víru, hlavně osobní živou úctu k Matce Boží, s rafinovanou jemností světské kultury. Zajímal se živě o scholastickou teologii a filosofii, měl zálibu v umění, miloval nádheru. Dante měřil velikost a hodnotu soudo- VANOČNÍ Zas přijdou zástupy od končin světa, záplava velbloudů přikryje města. V půlnočních krajinách zazáří světlo, země se rozjasní. Tehdy se sejdou malí i velcí. Dítě je přivábí. Nesmírnou vzpomínkou zavoní ozdůbka na strom- [ku. I mocní vladaři chvíli se zastaví, nahlédnou přes hlavy zástupů. Však v jejich pohledu nebude radost. Stín obav přeletí přes jejich tváře a jejich srdce strachem se zachvěje. Stanislav Morawski bých vladařů velikostí svých politických ideálů, svou myšlenkou nového římského impéria, potřebou zaručit spravedlnost a mír v Evropě. Pro tyto své cíle Dante hledal panovníky odhodlané, přísných mravů a rytířské povahy. Hledal panovníky jako byl Otakar II. SMÍŘENÍM K MÍRU Promluva nejd. opata otce Virgilia Kinzla při koncelebraci o 2. kulturním kongresu Ackermann-Gemeinde v Režně 1. listopadu 1971 (viz str. 15). Milí přátelé! Všichni mluví o míru. Musíme se tedy nejdřív porozhlédnout, abychom přesně zjistili, kde se při tak mnohých nabídkách jedná o pouhý podvod s etiketou. 1. Protože mír nastane teprve tehdy, když jsou lidé nejprve připraveni ke smíření, musíme se zaměřit obzvláště na tento bod. K smíření může dojít jen tehdy, když všichni zúčastnění mají minimální dávku ochoty k pravdě a úcty k člověku. Přitom se jedná v daném případě — u nás konkrétně o Němce a Čechy — vždy o minulost, tj. o to, co jsme si navzájem udělali. Bude-li někdo chtít před pravdou utéci, bude všechno další namáhání zbytečné. Žádný jednotlivec, žádný národ nemůže před svou minulostí prchnout, ona ho vždy dohoní, při nej- menším ve chvílích zklamaných nadějí stojí zde opět a zastaví cestu. Je možno ji nanejvýš potlačit, ne však přeskočit. Je možno se s ní vypořádat jen tím, že se jí postavíme tváří v tvář a přiznáme se k ní. 2. Není ale možné, aby si někdo přiznal, že se dal špatnou cestou, že spáchal něco špatného, aniž by toho při dalším přemýšlení litoval. Jestliže někdo chce lítost prohlašovat za neplodný cit nebo neužitečnou sebeobžalobu, je to buď znamením duchovního zmatku nebo nic než intelektuální tlachání. V lítosti se naopak uskutečňuje vlastní proces uzdravování postiženého před tváří Boží. Jí se člověk nachází na cestě znovuzrození svého ztraceného Já. Lidé, kteří nechtějí ničeho litovat, odnaučili se navzájem si odpouštět. Jejich spory nakonec končí ve stále prudším vzájemném obviňování. 3. Měli bychom dobře naslouchat, když se dnes lítost tak znehodnocuje. Protože tomu tak jest, nemají v sobě mnozí lidé sílu k přesvědčující vnitřní změně. Lítost je ona vnitřní vůle k pravdě, k odvrácení a obrácení, která může počítat s odpuštěním. Kdo by v takové 9 [pageend9]situaci se zdráhal odpustit, je v nebezpečí, že bude nelidský. Jedině z tajemství viny a odpuštění a jejich souzvuku mohou lidé a národy být vysvobozeni od své minulosti a vedeni do budoucnosti. 4. Milí přátelé! Nechceme se v tomto bodě opíjet romantickým entusiasmem, ale zůstat věcní a střízliví. Světu, v němž není lítosti, nejen se nedostává síly k přesvědčivé změně, takovému světu se vytratilo i slovo odpuštění. Výzva k obrácení, které Kristus učinil středem svého poselství, se modernímu životnímu cítění stala naprosto cizí. Tato skutečnost ztěžuje všechny snahy o smíření. Toho bychom se měli bez jakékoliv resignace pevně držet. Z toho pro nás vyplývá nutně povinnost, abychom nekající se době, generaci, které připadá změna smýšlení tak těžká, právě tuto změnu smýšlení ukazovali v praktickém životě a takto ji hlásali. Rázné odmítnutí je podezřelé. Za ním se skrývá chatrná nejistota. 5. Chceme tedy získat odvahu a čerpat ji ze dvou pramenů: první pramen nelezneme v oněch časech společného soužití Němců s Čechy, v nichž se jim dařilo dílo výstavby, vzájemné pomoci a míru — doby, kdy se vzájemně doplňovali. Druhý pramen je v příkladu samotného našeho Pána Ježíše Krista. Tuto odvahu potřebujeme; neboť v nedostatku lítosti a odpuštění, v malátnosti a nerozhodnosti naší generace spočívá nejhlubší bída dneška. Mnohým zmizela v této bídě všechna naděje. S vyhaslýma očima hledí do prázdna nebo hledají s fanatickou zběsilostí zničit minulé nebo přítomné ve fantastické naději, že z krve a slz přijde jednou šťastná budoucnost. Chceme proto prosit o poznání pravdy, o odvahu k obrácení, aby všichni nalezli v sobě sílu otevřeně se postavit k minulosti, poznat špatné cesty a činy, uznat je a odvrátit se od nich. Chceme ale také prosit o jas a rozvážnost Ducha svátého, aby všichni postižení došli k náhledu, že skutečné smíření bude jen tehdy možné, když všichni zúčastnění budou mít vůli k pravdě a obrácení, když všichni zúčastnění budou připraveni k odpuštění. S pomocí Pána chceme své srdce otevřít a darovat odpuštění každému, kdo je kvůli pravdě a důstojnosti člověka očekává. Amen. přírodní vědy a víra Historia est magistra vitae — dějiny jsou učitelkou života. Takto myslel nejen římský spisovatel a myslitel Cicero, ale po něm mnoho jiných evropských historiků. I dnes se obracíme k dějinám nejen ze zvědavosti, ale též pro poučení. Dějiny lidské kultury nám mohou osvětlit nejednu záhadu naší přítomnosti a mohou také, alespoň zčásti, ukázat cestu do budoucnosti. Nesmíme však upadat do starého omylu a chápat dějiny jen ve smyslu politickém a hospodářském. Lidská munulost má též dimenzi náboženskou, uměleckou, filosofickou a vědeckou. Setkali jsme se s českým historikem přírodních věd dr. Jiřím Markem. Položili jsme mu tuto otázku: Proč se vlastně studují dějiny přírodních věd? Jestliže se me ptáte: » Proč se vlastně studují dějiny přírodních věd? «, můžeme si hned vyměnit úlohu a já se mohu ptát Vás: » A proč by se dějiny přírodních věd neměly studovat? « Přírodní vědy jsou přece nedílnou a významnou součástí naší kultury. Přírodní vědy obohatily naše poznání a změnily také, hlavně ve svých technických aplikacích, způsob našeho života. Jsou proto jistě stejným právem součástí naší kultury, jako je hudba, architektura, filosofie. Pro dějiny těchto oborů existují již dávno ústavy a katedry na universitách a jejich práce je přijímána bez pochyb o její hodnotě a se vší vážností. Dějiny přírodních věd zatím toto štěstí nemají. Na ně si většinou veřejnost vzpomene jen tehdy, vyskytne-li se nějaké kulaté výročí jakéhosi přírodovědce, které by se přece jen v kulturním světě nemělo přejít mlčením a je tedy nutno napsat či odvysílat několik vět, které by trochu zasvěceně řekly nějaké to epitheton ornans a nějaký ten superlativ na adresu oslavence, na kterého jinak vzpomínají jen naučné slovníky a k nudě studentů učebnice fysiky v názvech pro mnohé poněkud nesrozumitelných vět. Jak byste, pane doktore, vysvětlil tento rozdíl v hodnocení umělecké tvorby a přírodovědeckého bádání? Tento postoj je asi dán skutečností, že umělecká díla svým stářím teprve nabývají hodnoty: jestliže jedna generace nechala své umělce 10 [pageend10]umřít hlady vedle jejich neprodaných a posmívaných děl, pak teprve potomci této generace jsou ochotni stát fronty před výstavními sály, aby se obdivovali těmto dílům, která mezitím vešla do dějin a hlavně: dosáhla úctyhodných prodejních — nebo spíše ještě neprodejných — cen. V přírodních vědách ale každý následující objev ukazuje nedostatek vědomostí předchozích vědců a odhaluje naivitu jejich představ o procesech v přírodě. S tohoto, hlediska historik přírodních věd vystupuje v roli jakéhosi registrátora lidské nevědomosti, a to tím větší, čím vzdálenější je století jeho zájmu. S tohoto hlediska současná generace představuje výkvět přírodovědeckých objevů a teorií — a to ví každý i bez učených traktátů historika přírodních věd. Podle dnes velmi rozšířeného názoru soudobé přírodní vědy jsou jakýmsi triumfem lidského bádání a tvoří základnu našeho blahobytu. Vy jako historik myslíte, ze dějinný vývoj přírodních věd je opravdu přímočarý a vede neomylně k rozmoiení svobody a štěstí člověka? Toto hledisko je ovšem založeno na našem podvědomém přesvědčení, že pokrok lidstva je totožný s pokrokem přírodních věd. Z tohoto snu se však již lidstvo probudilo, nebo alespoň probouzí. Atomová puma a jiné dokonalé vyhlazovací zbraně v rukou vojáků, samočinné počítače se svou zatím nevyužitou inteligencí v rukou politiků, zamořená velkoměsta a zničená příroda kolem průmyslových středisek — to je také dědictví rozvoje přírodních věd a jejich aplikací v technice. Je vidět, že je něco nezdravého v naší civilizaci a je nutno hledat nápravu. Snad i dějiny přírodních věd a jejich filosofie budou moci zde říci svoje slovo. Nedá se však popřít, že přírodní vědy umožňují růst techniky a tím růst lidské moci nad přírodou. Zdá se, že přírodní vědy dnes splývají s technickou a výrobní činností naší společnosti. Anebo je tomu jinak? S myšlenkou o totožnosti pokroku naší civilizace s pokrokem přírodních věd je spojena myšlenka, která z přírodních věd dělá jen jakousi zásobárnu vědomostí pro technické vědy. Továrny vedou vlastní výzkumná střediska, ve kterých jsou ochotny zadávat a platit takové úkoly, které bezprostředně souvisejí s jejich výrobním programem a přinášejí užitek právě jejich výrobě. Ovšem přírodní vědy mají svůj vlastní program rozvoje, který se mnohdy » pro- Panna Maria MATKA UNIE, jednoty křesťanů, uctívaná ve velehradské bazilice. Autorem obrazu je prof. Emanuel Dítě, který po stranách dal podobizny našich světců: Ludmily, Václava, Cyrila a Metoděje, Jana Ne- pomuckého a Jana Sarkandra, dole sv. Josefa a Kli- menta. V rozích jsou výjevy ze života našich věrozvěstů: jak učí, a pak jak odevzdávají slovanské bohoslužebné knihy papeži Hadriánovi. V relikviářích jsou ostatky našich patronů. — Svátek P. Marie, matky unie, se slaví v našich zemích 18. ledna. gramem« ani nedá nazvat, protože nikdo netuší, co se všechno ještě dá objevit a co se k našemu překvapení objeví, které z našich samozřejmých předpokladů budoucí rozvoj přírodních věd opraví a které z našich »pravd« ukáže z jiném světlé či dokonce jako rafinované naše omyly. A ještě tuto otázku: myslíte, že přírodní vědy opravdu zlidšťují člověka, umocňují kulturu, anebo spíše člověka zvěcňují a kulturu převádějí na výrobní a obchodní soustavu? Je nutno vracet přírodním vědám v džungli našeho zkomercializovaného života jejich kulturní poslání. To není snadný úkol ve světě, kterému vládnou požadavky zisku, finančního úspěchu a obchodní zdatnosti. V zvládnutí takového úkolu je nutno vážit si každého spojence — a jedním z těchto ne právě bezvýznamných spojenců jsou dějiny přírodních věd. 11 [pageend11]Naše povídka t.bořil NEJEZDI! NIKDY! OTEC Zvedla pomalu hlavu, levou rukou pustila jehlici a musela si promasírovat krční svaly. Nějak jí ztuhly, až to bolí. Vlevo, právo... nějak ■ to luplo v obratlích. Její pohled padl na stůl prostřený pro dva. Zastavil se, přejížděl, hladil, kochal se, počítal, zda něco nechybí. Už jen Bernard. Ach, stonek rudé růže se sotva dotýká hladiny ve vázičce. Byla skoro ráda, že má důvod vyskočit, zajít do kuchyně, dolít vody, utřít rozstřík- nutou kapku. U dveří se ještě zastaví. Na rohu knihovny se jí zdá, že je něco jako jinovatka prachu. Pro jistotu jej přejede zvlhlou utěrkou, pak ještě třikrát suchým koncem. Hřbetem své ruky pohladí hřbety » svých « autorů a div, že některého nevytáhne... Nene! Bernard se co nevidět vrátí a pak má ještě doplétat límec, vždyť zítra... a potřebovala bych mu to přeměřit ... z čeho mám strach?... všechny to tak dělají... no, kvůli jistotě... a pak... mohu ho něžně pohladit a vím, že se nezamračí, ba cítím, že mu to dělá dobře. Přitisknu ruku na jeho rameno, sjedu po hrudi a zastavím se vždycky tam, kde cítím, že tluče jeho srdce. Jako bych se ptala: Tluče pro mne? Neví nic. Nebo něco tuší. Snažím se to zamaskovat svraštěným obočím, jako že úporně měřím, jak mu ten svetr padne. Levá ruka povytahuje úplet a odvádí pozornost a občas drnkne o jeho tvář jako racek o hladinu, když je na lovu. Už se smráká. Jako malá žabka skočí dová- divě oběma nohama na koberec u stojaté lampy; klekne si. Pak chňapne po visícím vypínači levou, nato pravou a než se uklidní ve svém komíhání, schová se za lenošku jako Herkules, augorský kocour, a ... Ve dveřích zahrkaly klíče. » Bernarde! « Pár rychlých krůčků, pár zpy- tavých pohledů. Potlačené zklamání, že ztratila už moc vyjasnit jeho čelo jen svou přítomností. Daly by se uvést ještě jiné důvody, a možná pádnější, proč studujeme a bychom měli studovat dějiny přírodních věd, ale toto jsou důvody, které mně leží na mysli, protože v nich vidím léky, jedny z léků pro bolesti naší doby. Jsou to moje důvody — ale každý z nás dělá svůj obor z nějakých svých vlastních důvodů, protože by jinak ztratil důvod, proč tento svůj obor vlastně dělat. Políbil ji, ale jen tak... » Brundibáre! Brundibárku! Brundibárou- šku! « Zvedala prst a předehrávala, že natahuje moldánky. » Barunko, já vím, že zase zarmoutím. Přijdu pozdě. Ty na mne čekáš s večeří. Ale, má zlatá, já musím být za půl hodiny na universitě «. Nebylo to poprvé, ale vždycky ji to bodnutí provázelo hodiny a hodiny. Zatímco muž zašel do koupelny se oholit a umýt, vytahovala bílou košili, připravovala tmavošedý oblek, vázanku, knoflíčky ke košili... no ano, dnes si jistě vezme ty velké obdélníkové kapesníky, dva... ne, jeden stačí, nemá žádnou rýmu. Polévka... ne, ryby... ne, beefsteak... ano a na víc už nezbude. Kdo si všimne té práce... ne, o to nejde, ale vždyť jsem i salát a pěnu a jahody a rybíz dělala kvůli němu. Musí na universitu... já vím, zas někdo d ojel... budou zasedat... radit se ... mluvit, kouřit, p ít... nikde není místo pro myšlenku na m ne... nikde! Už v bílé košili s pěkně uvázanou vázankou si sedá ke stolu. Jí rychle. Sedla si naproti němu a své bílé, mírně se chvějící ruce složila na ubrus, odkud ještě stačila odklidit všechny talíře a misky. Jen vázička s rudou růží zbyla. » Jsem dnes nemožný, to ti přiznám, ale kdybys měla za sebou to, co já, a ještě k tomu tu holku, tak...« nějak nezvykle prudce krájel tlustý beefsteak. čekal, že se snad zeptá na něco, ale Barunce se jen rozšířily zorničky, jako by něco na manželovi nemohla poznat. Sotva polkl, vybuchl... » celá nemocnice si už o tom týdny vykládá, a snad i ve městě a já se to dozvím až poslední. Musel jsem ji vyhodit. A pak udělá scénu... já mám jen jedny nervy... nemohl jsem tomu věřit.... A pravdu má vrátný: Z anděla se vyklubal spratek. Stačil jen rok.« Podíval se na hodinky. Nedojedl, položil příbor. Ještě v předsíni si oblékal kabát. » Barunko, a nečekej na mne, nevím, kdy se vrátím, ale brzy to nebude.« Ještě když brala do rukou jehlice na pletení, cítila, jak divně chladné jsou jeho rty, když se jí dotkne. # * * Venku se marně prokousávaly pouliční lampy mlhou a tmou. 12 [pageend12]Tu někdo zazvonil. Pohlédla na hodinky. Půl osmé. Na universitě začínají. Že by Bernard? » Dobrý večer... « V matném světle na chodbě stála černovlasá dívka v krátkém semišovém kabátku. Temný šátek s jakousi zarputilostí stažený vystrkoval tak nepřirozeně do popředí její bledou tvář. » Mohla bych, prosím, mluvit s panem primářem Pánkem? « » Bohužel, před půl hodinou bdešel z domu a dnes se stěží vrátí.« Na dívce se nic nezměnilo, jen stín dveří přejel přes její tvář, jak uhnula dozadu. Barunka se nemohla ubránit dojmu, že to byl stejný pohyb, jako by ji chtěl někdo udeřit, anebo jako by před ní někdo vytasil dýku. Proč? » Mohu mu něco vyřídit? « » N e.. ne! « zase se v jejím hlase ozvalo něco z volání o pomoc, » snad kdybych mohla promluvit s paní primářovou.« Paní Barunka se ulehčené pousmála. » Tak to ano, to jsem totiž já .« Její žlutá, člověk neod- bomík by řekl chlapecká žlutá košile-halenka s červenou skotskou károvanou sukní opravdu ne- prozrazovala nic z milostivé paní. Paní primářová — a na ulici ji oktaváni oslovovali: Heleď, z kerýho gymplu seš? Když dívka vešla do předsíně šeptla v doprovodu sotva znatelného pukrlete: Já jsem Zuzana Máchová. Nechtěla si ani odložit. Než vstoupila do haly s otevřeným krbem, nějak přepečlivě si čistila lodičky. Když si sedla naproti do lenošky a padlo na její tvář světlo stojaté lampy, bylo jasně vidět špatně setřené stopy slz. Mlčely dlouho. Paní Barunka donesla dva šálky a konvici kávy. Beze slova nalévala, podala jí cukřenku, koflík s mlékem, přistrčila talířek se sladkostmi. I při nalévání si všimnula, jak se té dívce chvějí ruce i rty a přála si, tak nějak sladce si přála, aby to mlčení trvalo dlouho. Jako by tušila jeho léčivou moc. Skoro jako tep cítila, jak se rodí slova v odvaze těch smutných očí. Najednou sebou dívka trhla, jako když se probudí, sáhla po kabelce a podává paní Barunce zmačkaný papír: » Prosím vás, přečtěte si to«. Poznala, že je to telegram. Zuzana Máchová ... a pak ta tři nepochopitelná slova. Jednou viděla vědecký film o operaci srdce. Tenkrát ji polévalo totéž horko a táž úzkost, když viděla tlukoucí srdce a nad ním lidské ruce a skalpely. Jenomže tenkrát věděla, že ty lidské ruce otevřely hruď a pronikly skalpelem až k srdci, aby mu pom ohly... ale teď ...! » Proč mne tak nenávidí... proč ... proč ... « To poslední proč spíš přečetla či vytušila z dívčiných pohybujících se rtů. Její oči zely jako temnota bez ozvěny; slzy vysušil horký vítr pouště... říkám pouště, ani nevím proč; ale dýchalo na mne cosi opuštěného, bez života, spáleného až po kořen úsměvu. Chtěla vstát, ale její ruka se prudce opřela o lenošku, jako by jí hrozilo, že upadne. Chtěla aspoň zavřít oči, ale víčka ucukla, jak se popálila o upřený pohled. Nemohla jsem najít jediné slovo, styděla jsem se za svou bezmocnost, byla hluboká jak bolest. Přisedla jsem k ní, objala ji kolem ramen a její hlavu jsem si položila na hruď. Jak jsem ji hladila po vlasech, narůstala ve mně jistota, síla, ach blažený pocit, že bezmocnost končí. Já ji budu... ne, musím... vždyť nic jiného není m ožné... nic jiného by mi nepřinášelo radost... Pak kde se vzala tu se vzala, objevila se na trní těchto chvil — důvěra. Víte, to se člověk nemusí ptát, žádat důkazy, pozorovat, být bdělý ... má jistotu, takovou, která voní domovem, maminkou, Bohem. Zatímco mi, teď už bez tíživých zámlk a nabírání odvahy, vyprávěla svůj případ, přicházela řešení jejích budoucích dní téměř jako ozvěny jejích vět. Byl to vánek opojné radosti. Cítila jsem se víc a víc její mámou ... promiňte, já vím, když by se na nás někdo díval, tak by přiznal nejvýše sestry nebo spolužačky — ale to by zas bylo málo. To, co ve mně rostlo a sílilo... ne nemám jiný výraz, než matka, i když se nade mnou budete tak trochu ušklí- bat. Opravdu! Před půlnocí, když jsem ji vyprovázela, mne pohladila i políbila — zase mi nevěříte — svým utrápeným pohledem. # # « Ne! Neodstrojovala se ke spánku. Jen si vzala na sebe dlouhý prošívaný tmavomodrý župan. V něm vždycky čekávala, až se Bernard vrátí. A dnes ještě Zuzanka. To poprvé v myšlenkách ji mazlivě oslovila: Zuzanka! Přitahovala pásek a tu j i ... zabolelo? ... taková divně se roztahující nevolnost. Opět... ještě ji dobře nezná tuto bolest... vlastně se to ani tak nedá nazvat... nezná její dech, ani tep... jen někde v tušení ťuká, že je to ona. Přejela si lehce rukou po břiše jako dirigent po hřebenu opojné melodie. S napětím přistupuje k zrcadlu... ach, ano bledne... bledne... 13 [pageend13]byla by se dala do zpěvu, ale síla, kterou je potřebí na píseň, zmizela s ostatními. Musela si sednout. Tak divně se jí dýchá. Radosti, kdybych ti stokrát řekla, že tě znám, tak dneska jsi zcela nová. Dřímala? Spala? Obojí a snad víc, na co nejsou lidská slova. Probudily ji údery věžních hodin. Vstala a šla se podívat k oknu. Ne, Bernard nepřijíždí. Její ruka nahmátla v kapse růženec. I v tom přítmí vytáhla bez tápání knížku, kde měla obrázek Madony. Dárek, Na jejím rubu bylo napsáno: se kterým jsi, Panno-, svátou Alžbětu navštívila. Paní Barunka pod to připsala: Maria, díky! Všechno bylo náhle tak veliké, tak nezměrné, tak krásné. Klekla u velikého okna, které sahalo až k zemi a její modlitba padala jako déšť na temné nebe a ohlížela se po spoře osvětlené ulici. * * # Prohledal všechno. Rázem byl střízlivý. Mozek pracoval na nejvyšší obrátky. Rozsvítil, mívala tvrdý spánek, nikdy ji to neprobudilo, rozesílaná postel byla prázdná. Nebyly to víc než tři, čtyři vteřiny a jeho hlavou proběhly všechny maličkosti... maličkost! ... co ji to jen napadlo? ... a zítra mají slavit desetiletí od svatby. Podíval se do skříně, ale nemohl by přísahat, zda z jejích šatů něco chybí. Otevřel prudce dveře koupelny. Ach, ta úleva. Myslil totiž na plyn. Ale nikde! Telefon... policie... ale co jim řeknu... co když... ale co..? V rozčilení zapomněl i číslo policie. Jednou rukou drží sluchátko, listuje. Bác! Kniha, tužka, zápisník, klíče ... nezaklel... něco jako povzdech ... Bar ... Barunka! Našel ji spící, schoulenou do klubíčka v rohu velikého okna. Když ji nesl na postel, probudila se. Ani se neulekla v jeho náruči. Tak, jako by ji nosil na rukou každý den! Neobjala ho kolem krku. Nepolíbila. Jen se dala nést. » Bernarde, musím ti něco říct! « Kdyby byl klidný, jistě by zaznamenal změnu v jejím hlase, ale tak dosedl v duchu na lavici obžalovaných. » Já vím. Musím se polepšit. Chodit dřív domů. Povídat si s tebou. A zítra hlavně řádně, jak se na dobrého manžela sluší, oslavit desáté výročí naší svatby.« » Pane primáři, jste na omylu! « — špulila dovádivě svá rozkošná ústa. Dívala se mu upřeně do očí. Pásla se na jeho rozpacích, jako by se dívala do akvaria, kde se honí rybky jeho myšlenek. Nedala se uložit na lůžko. Stoupila si před něho, ruce mu položila kolem krku a ... » budu mít dítě.« Kdo to ví, co to je být omráčen radostí. Deset let na toto omráčení čekat. Deset let být zasypáván zklamáním a deset let být provázen jen nadějí, ten se nebude divit, jak se to všechno s váženým panem primářem zatočilo. Nosil ji, líbal ji, hladil ji, kladl otázky, na které nečekal odpověď... prostě všude bylo přetopeno radostí a úsměvem. Svítalo. Žádnému z nich se nechtělo spát. Povídali si. Najednou si měli toho tolik co říct. Už chvíli si uvědomoval, že Barunka na něco čeká. » Bernarde, měla bych jedno přání.« Jsem to ale troup, myslel si primář, nepomyslím ani, abych jí slíbil nějaký dárek. Ulevilo se mu. » Odpusť, Barunko, ale dostaneš, co chceš. Šperk, chceš jet to Řecka, nebo do Alp... řekn i... dnes podepíšu i bianko šek.« Proč se na mne jen dívá? Proč neřekne, co chce? Nač čeká. Co hledá v mém pohledu. Už to začíná být nepříjemné. » Nebudeš mít nic proti tomu, když se postarám o Zuzanku jako matka, ano! « » O koho? « » Zuzanka Máchová se jmenuje. No přece ta zdravotní sestra, cos ji propustil z nemocnice. « » Ale vždyť... « » Bude mít dítě. Znám všechno o tom studentovi ze Zanzibaru. Neděsí mne jeho černá kůže. Vyprávěla m i... ano Zuzanka... co na mne tak koukáš ... četla jsem také telegram, který jí poslal táta. Jen tři slova: Nejezdi! Nikdy! Otec... Podívej se na mne, abys chápal, co to znamená pro ženu mít dítě. A kdyby se ti chtěla uhnízdit v duši nenávist nebo pohrdání, mysli na to, že ji mám ráda jako vlastní dceru ... jsem patetická ... ani trochu ... jen neschopná vyjádřit, proč je mi tak blízká, proč je ve mně taková neuhasitelná žízeň pomáhat j í ... Bernarde, viď...?! « Seděl vedle ní, hlavu ve dlaních. Těžce dýchal. Svými prsty mnul vší silou čelo, jako by chtěl něco smazat nebo otevřít... nebo otevřít... Zdálo se jí, že ospalé ráno vrní v jeho vlasech. Nahmatal její ruku, měla ji volně položenou na svém koleně. Sklonil se a políbil j i ... jako tenkrát, když náhle objevil, že ji miluje. 14 [pageend14]rozhledy JE PO VOLBÁCH Volby do zastupitelských orgánů všech stupňů dopadly tak, jak se čekalo. Víc jak 99% přišlo »volit« a »zvolilo« předložené kandidáty; jen na Slovensku nebyl zvolen jeden kandidát do MNV a volby se proto budou opakovat. Byly to » nejpřímější« volby: volič dostal šesf lístků různých barev (podle šesti zastupitelských orgánů) a přímo je vložil do urny. Zahraniční novináři do volební místnosti nesměli; prý nešlo k volbám na 56 000 občanů, mezi nimi Smrkovský, a snad i Dubček (na 26. listopadu připadaly jeho 50. narozeniny), jeho jméno, spolu s Palachovým a jinými, zdá se, se objevilo napsáno na volebních lístcích, jiní lístky roztrhli, ale prý to byly jen ojedinělé »negativní jevy«. Za plentu šlo necelé jedno procento. Chodilo se volit manifestačně, s hudbou a transparenty, celý den měl rozhlas s volebními místnostmi přímé spojení a vysílal rozhovory s předními voliči, kteří samozřejmě ujišťovali, že hlas dali předloženým kandidátům. Volby byly, jak řekli v rozhlase, velkolepým manifestačním plebiscitem, jednotným a svobodným potvrzením důvěry v socialismus. Po dobu voleb bylo zakázáno prodávat alkoholické nápoje. Jména kandidátů se veřejnost dověděla, až když byli zvoleni, jen ti známější byli poslední dny zavoláni k mikrofonům; také není v seznamu uvedeno, ze které strany pocházejí, nejsou-li přímo straničtími funkcionáři; býv. ministr Plojhar, zvolený do Sněmovny lidu FS za kroměřížský okres, je uveden jako » důchodce « — spolu se Slovákem Janem Konvitem, asi evangelickým »farářem seniorem« z Východoslovenského kraje v Sněmovně národů, jsou jediní duchovní v FS. Nebyli tedy potvzeni Slováci kněží dr. A. Horák a Straka. ČSL má celkem 3068 poslanců. Z celkového stavu zvolených, např. v Severomoravském kraji, je 40,8% dělníků, 14,4% družstevních rolníků a 21,4% příslušníků inteligence; žen je 22,9%, mladých lidí do 30 let 29,1 % a bezpartijních dokonce 41,9% — jejich úkolem je ale jen odkývat, co rozhodli v KSČ. Do předvolební agitace byly chtě nechtě zataženy i církve: všechny vydaly pastýřské listy, v nichž chválili výdobytky socialismu a nabádali k mani- festační účasti na volbách; pravoslavný metropolita Dorotej mluvil v pražské a košické televizi, v českém rozhlase českotěšínský kapitulní vikář Veselý atd. — Při » hovorech s voliči« se semtam objevily i trapné otázky, jako: Proč tolik povyku, vždyť výsledek je jasný, stejně to bude 99%; nebo: Co by z toho pro ně vzniklo, kdyby někteří vysokoškoláci se nezúčastnili voleb? , 8. a 9. prosince konalo FS své první zasedání. Za předsedu Sněmovny lidu (200 poslanců) byl zvolen místo D. Hanese Václav David, ministr zahraničí v letech 1953-1968, jejž Husák poslal za velvyslance do Bulharska; předsedou Sněmovny národů (150 poslanců) Dalibor Hanes, který vystřídal Vojtěcha Mihalika, a předsedou celého FS smutně proslulý Alois Indra. Při reorganizaci federální vlády se stal ministrem zahraničí inž. Bohumil Chňoupek, za Novotného zástupce ministra kultury, v r. 1968 se octl v pozadí, pak » dělal pořádek« v rozhlase, až ho Husák poslal za velvyslance do Moskvy. Zahraniční pozorovatelé vidí v těchto změnách posílení tvrdého, silně prosovět- ského směru. Druhým problémem může být, že na vedoucích státních místech jsou tři Češi (Svoboda, Štrougal a Indra) proti jednomu Slovákovi — nezapomeňme však, že to je KSČ, čili její generální sekretář G. Husák, který poroučí. J.H. ČESKA ZEMÉ — OSUD EVROPY K 1000. výročí pražského biskupství. Není-li to ironie našeho osudu, je při nej menším zvláštní, že dosavadní přípravu k jubileu pražského biskupství, nevykonalo žádné české či československé sdružení v zahraničí, ale němečtí katolíci, kteří dříve žili v Československu. V roce 1970 uspořádal jejich kulturní spolek Ackermann-Gemeinde první cyklus přednášek a loni 1971 se konal II. kongres (30.X.-1.XI.) v městě, odkud bylo naše biskupství 973 založeno, v Řezně. Nemyslím, že by to byla jen administrativní výhoda tohoto sdružení s početným aparátem, ale především snaha aktivně se podílet na oslavách, které se snad nějak budou ve výroční rok konat v Praze i v Německu, ač tato snaha u mnohých i jinak dobrých Čechů může vzbudit nevoli anebo závist. Domnívám se však, že právě loňské uspořádání, tak objektivní po všech stránkách a tak vynikající po stránce odborné, mohlo by vzbudit pouze závist, je-li na místě. Spíše bych se chtěl zeptat, kde jsou všichni ti vlastenci v zahraničí, když se dosud nezmohli na cokoliv, co by nám nějak připomnělo pražské jubileum? Je sice pravda, že tentokráte byla aspoň zde větší účast Čechoslováků, 25 ze 170 účastníků, to nás ovšem nikterak neomlouvá z trvalé netečnosti. V rámci kongresu byly slouženy dvě pontifikální mše s koncelebrací. Poprvé v neděli 30. října, na svátek sv. Volfganga a před jeho ostatky v kostele sv. Jimrama, tedy v místech, kde se také rozhodovalo o založení pražského biskupství, právě za tohoto světce. Rezenský biskup Gräber zdůraznil význam světcův také pro dnešek, když připomněl, že tento kdysi einsiedelnský mnich načerpal sílu pro své pozdější poslání právě v dobrém duchovním životě. Ani pro nás nemá být aktivita poslání katolíka po 2. vatikánském sněmu tak jednoznačná. Nic nevykonáme bez hlubokého duchovního života, tak jak to ukazuje sv. Jimram, jehož pozdější misionářskou činost v Maďarsku (971) biskup připomněl. Jeho biskupské dílo pak vrcholí založením pražského biskupství. Na Všechny svaté byla na programu německo- česká bohoslužba, koncelebrovaná třemi opaty. Na 15 [pageend15]počátku byl zpíván německy svatováclavský chorál, nakonci mše píseň k sv. Janu Nepomuckému. Kázání i prosby vyzněly v touze po smíření Čechů a Němců. Otčenáš se všichni modlili německy a česky. Opat Kinzel (Broumov-Rohr) přesvědčivě hovořil o nutnosti smíru mezi národy, který však podstatně spočívá v lítosti nad spáchanými chybami, v poznání pravdy a ve snaze po nápravě v opravdovém, křesťanském odpuštění (viz str. 9). Přednášky v rámci kongresu měly vysokou vědeckou úroveň. První, pravděpodobně přístupná pouze užšímu kruhu posluchačů pro svou odbornost ve specializaci, byla přednáška univ. prof. Zimmermanna z Wúrzburku o založení pražského biskupství a sv. Volfgangovi. Jeho přednáška byla analyzí světcova životopisu, který napsal mnich Otloh: je to jediný pramen, kde se podrobněji hovoří o účasti světcově při založení našeho biskupství. Přednášející zdůraznil ochotu Volfgango- vu odstoupit část své diecéze pro Prahu, což v té době bylo zcela mimořádné, protože se biskupové bránili takovým novotám, s velkými obtížemi vzniklo např. biskupství v Bamberku, v Magdeburku, ve Hnězdně a jinde. Obzvlášť cenné je sdělení o seznamu strasburských biskupů, kde je uvedeno datum svěcení prvního pražského biskupa na rok 976, neboť tamnější biskup se svěcení zúčastnil*. V rámci rané české historie byla další přednáška univ. prof. Prinze z Mnichova o společenském významu raněstředověkého mnišství v jižním Něm ecku a v Čechách. Tak jako Německo přijalo prostřednictvím mnichů gallorománskou kulturu oplodněnou mnišstvím irskoskotským ve stoletích 6 až 8, právě tak bylo to především sdělování kultury prostřednictvím mnichů-misionářů také z kláštera řezenského sv. Jimrama dále na východ do slovanských zemí. Zde též žili řeholníci slovanského původu, kteří dobře slovansky znali, odtud přinesli do Prahy vzácné rukopisy, které jsou dodnes v pražské kapitulní knihovně. Také v Řezně byli vychováváni synové českých knížat. Prinz zdůrazňoval právě toto úsilí mnichů bavorských o předávání evropské tehdejší kultury, což bylo dříve značně opomíjeno anebo zabarveno nacionalisticky. Neméně důležitý je v této souvislosti klášter Niederaltaich (původně Altaich) zvláště pro mnišství v Čechách. Nejde tu jenom o postavu sv. Vin- tíře, ale o otázky související s Břevnovem, klášterem Ostrov u Davle, ale též s postavou prvního biskupa olomouckého. Na slova prof. Prinze navazoval ředitel archivu z Landshutu Hem merle, který měl téma Misie a kláštery bavorských benediktinů v Čechách. Pro řezenskou misii chybí však * Němečtí současní historici kladou sice rozhodnutí o založení pražského biskupství na rok 993, kdy tak bylo rozhodnuto v Quedlinburku o velikonocích téhož roku. Zde se sešli k jednání na dvorním dni Oty I. (Hoftag) zástupcové mnoha národů a také Boleslav II. i polský Měško. Biskup Dětmar však nastoupil v roce 976, kdy byl vysvěcen metropolitou mohučským Willigisem na biskupa. značně přímé doklady, jako je máme pro Salcburk a Pasov, jsou zde však rukopisy se staroslověnskými teksty, úcta k sv. Jimramovi a pod. Z novějších dějin byla přednáška prof. Mattáu- sche o pražském biskupství v době Karla IV. a básníka Ackermanna. Zdůraznil obzvlášť výstižně hluboké vzdělaní Otce vlasti, jeho formování raným evropským humanismem především v Bologni, kde se také seznamuje s pozdějším pražským arcibiskupem Arnoštem. Ten a církev v Čechách jsou mu nej lepšími pomocníky při obnově království i při vyrovnávání protichůdných tendencí, na něž jeho syn Václav již nestačil. Rakouský benediktin, historiograf Rakouska, univ. prof. Hantsch má za úkol vysvětlit dobu osvícenství v Čechách. Ve své přednášce ukázal na jeho kladné i záporné stránky a velmi vhodně je srovnal s dnešní obnovou v církvi po 2. vatikánském sněmu. Je zde ovšem podstatný rozdíl v tom, že doba osvícenských reforem byla bohužel převážně ovlivňována zasahováním i rozhodováním světské moci, kdežto dnešní je záležitostí pouze církevní. Neméně důležité je vědět, že u nás osvícenství bylo prosazováno ve svých praktických důsledcích a na úkor pravého náboženství až sveřepě. Tak jsme se octli v 19. stol. v němž vyniká postava Adalberta Stiftera, rodáka z Čech, jehož dílo je i u nás dosti známo a dodnes se překládá. Spisovatel a překladatel M ůhlberger nehovořil však o literárním portrétu básníkově, zabýval se spíše rozborem jeho myšlenkového světa, jak se obráží v jeho korespondenci a redaktorské práci. Tento spisovatel-katolík bolestně prožívá již tehdy počínající rozklad západní společnosti, k čemuž je mu východiskem rok 1848 a 1866. Jako by mluvil do dnešní doby, aniž by si byl jist, s určitou skepsí, že bude slyšen. Je však povinen »říci tato slova«. Potěšitelné je také to, že přednášky budou vydány tiskem ve sborníčku s českým resumé. Přednášky prvního kongresu konaného ve Wúrzburgu právě vyšly. V Řezně bylo též oznámeno, že poslední kongres k jubileu pražského biskupství se bude konat 1972 v Mohuči. Anastáz Opasek FRIDRICH BRIDEL NOVÝ A NEZNÁMÝ Doba pobělohorská, doba protireformace, bývá v české historiografii — poplatné protestantismu — nazývána dobou temna. Tento soud je však příliš jednostranný, příliš laciný a řekl bych, i příliš nevědecký. Ne snad, že by se nedaly najít temné stránky tehdejší doby. Avšak, chceme-li být upřímní, nemůžeme přehlížet ani světlé stránky. A jednou ze světlých stránek tehdejší doby je nesporně oživení kulturního dění v českých zemích. Kolik kulturních památek nám nechala barokní doba? Jsou mnohé. Ať již stavitelské, sochařské a v neposlední řadě též literární. Stojí za povšimnutí, že právě v té době vzniká většina lidových písní a též se krystalizují mnohé pověsti 16 [pageend16]a národní pohádky. Avšak kromě této anonymi literatury vznikají i mnohá literární díla, dochází k nebývalému rozvoji literatury. Čím je tento rozvoj podmíněn? Kdo stojí v jeho čele? Není jistě přehnané tvrdit, že zvláště na poli literárním jsou nemalé zásluhy jezuitů. Tito horliví kazatelé se snaží slovem i písmem vrátit Boha a katolictví českým zemím, jež prožily na vlastním těle třicetiletou válku. Celková studie o literární činnosti členů Tovaryšstva Ježíšova v českých zemích v době barokní neexistuje, objevují se však,v poslední době některé monografické studie. Jednou z nich je i obsáhlá práce Antonína Škarky, profesora pražské filosofické fakulty, nazvaná Fridrich Bri- del nový a neznámý (Praha 1968). Tato práce, jež vznikala již mnohá léta, se zabývá tvorbou Friedricha Bridela pouze z hlediska literárního. Přestože se jedná o práci monografickou, je velmi dobře zachyceno, jaké těžkosti potkává ten, kdo se chce zabývat vědecky literární činností barokních autorů. U Bridela shrnuje škarka těžkosti do tří bodů: Problém pramenů, problém originality a problém autorství. Mnohý si však již jistě klade otázku: kdo vlastně byl Fridrich Bridel? Co o něm víme? Chceme-li na tuto otázku odppvědět, dostáváme se již na pole prvého z výše zmíněných problémů: problém pramenů. Kromě několika málo dat se celkem nezachovalo příliš mnoho přímých zpráv o jeho životě a činnosti. Narodil se roku 1619 ve Vysokém Mýtě, vstoupil do Tovaryšstva Ježíšova roku 1637 a zemřel 15. října 1680 v Kutné Hoře při ošetřování nemocných morem. Avšak jaká je náplň let života vymezeného těmito daty? Horlivá kazatelská a misionářská činnost, život plný odříkání, literární činnost. Z jeho děl je dnes asi nejznámější básnická skladba Co Bůh? Člověk? a české zpracování svatoivanské legendy život svátého Ivana poustevníka. Jedním z nej důležitějších dokladů o životě Bri- delově je Elogium P. Friderici Bridelii. Ovšem toto Elogium není psáno jako historický dokument. Je psáno jako četba do refektáře, jako poučení, jako ukázka vzorného života. Zajímavá je i jeho myšlenková kostra: paralelismus života Kristova a Bridelova. A tak spíš než jednotlivé události ze života Bridelova obsahuje Elogium jeho povahopis, v němž jsou zdůrazňovány jeho křesťanské ctnosti: zbožnost, misionářská horlivost, asketická strohost a přísnost k vlastní osobě a obětavá láska k bližním korunovaná smrtí, která byla též oběti pro bližní. O literární činnosti Bridelově jsou v Elogiu zmínky velmi kusé, i když jistě i tak velmi cenné. Nej důležitějším pramenem v tomto smyslu je Bibliotheca scriptorum Societatis lesu — soupis jesuitských spisovatelů s přehledem jejich díla vydaný v Římě roku 1676 péčí anglického jesuity Nathanaela Sotvella (Nathanael Bacon Southwell). Je jistě zajímavé, že z tohoto soupisu čerpali i čeští literární historikové své zprávy o Bride- lovi; ať již přímo (jako František Martin Pelcl) nebo nepřímo (jako Josef Jungmann, který zprávy přebíral z Pelcla). Sotvellova Bibliotheca má však velikou nevýhodu v tom, že tituly veškerých děl uvádí pouze v latině: tak se sice obsah děl a jejich určení staly srozumitelnými tehdejšímu kulturnímu světu, avšak — jak uvidíme, vzhledem k problému autorství — jsou tyto údaje velmi nedostatečné, jsou-li jednotlivá díla dnes nezvěstná a hledají-li se v různých knihovnách a archivech. Dalším problémem je, jak jsem se již zmínil, problém originality. Tento problém je však třeba chápat v celém historickém kontextu doby. V barokní době nebyla taková měřítka na originalitu, jako jsou dnes, kdy se často nedomyšleně vyžaduje absolutní originalita od tématu až po konečné zpracování. Otázka originality se přemění — díváme-li se na ni historicky — na problém inspiračního pramene. Úkolem literární vědy je pak zjišťovat tyto inspirační zdroje, pokud nejsou uvedeny, a zkoumat, jak se uplatňuje autorova aktivita, jaký je jeho přínos do literárního díla. Mnohdy autor vytváří dílo vyšší umělecké úrovně, větší hodnoty a platnosti, takže původní vzor upadá v zapomenutí. Většina Bridelových děl jsou přepracování dřívějších pramenů anebo překlady. Své předlohy zpracovával Bridel celkem volně: někde rozšiřoval, jinde zkracoval. Přitom bohatě využíval různých básnických ozdob, aby dílo bylo živější a působivější. Ve svých překladech z latiny Bridel často rozvádí, rozpřádá a domýšlí latinské vazby. To je nejvíce patrné na překladech z Jana Nádasiho, jesuity, rodáka z Trnavy, Hodinky zlaté a Pátek, rok ukřižovaného Boha Ježíše. A konečně třetí těžkostí, na kterou škarka ve své knize upozorňuje, je problém anonymity. Samotná Sotvellova Bibliotheca u Bridelových děl poznamenává » edidit tacito suo nomine « — vydal, aniž uvedl své jméno. Bridel vydal takřka všechna svá díla anonymně, a tak o jeho autorství se dozvídáme z jiných pramenů. Ovšem existuj í-li zmínky o autorství jinde, je hledání a analýza jednodušší. Nejsou-li tyto zmínky, pak se k určení autora používá jiná metoda: rozbor vnitřní stavby, jazyka a stylu »anonymního« díla a porovnání s díly, o nichž můžeme s jistotou tvrdit, že je autor napsal. Tato cesta však není zcela spolehlivá a jejím výsledkem bývá většinou pouze pravděpodobnost. Tímto rozborem dochází škarka k závěru, že Bridel je autorem dalších tří děl: dvou překladů, Ustavičný kříž Ježíše Krista a Rok nebeský, a jedné kompilace, Svatá jednomyslnost. Jako závěr své monografie podává Škarka přehled současných vědomostí o Bridelovi spisovateli a básníku. Udává, že dnes známe celkem 28 spisů, které nějak souvisejí s Bridelovým jménem, z nichž ovšem 4 jsou známy jenom podle jména a cizích zpráv. Avšak další průzkum ano17 [pageend17]nymních rukopisů barokní doby by mohl ještě možná rozšířit naše znalosti o Bridelovi. Je však třeba si uvědomit, že u Bridela nebyla literární činnost hlavní a přednostní činností v životě. Fridrich Bridel byl především jesuitský kněz, který celý svůj život zasvětil lásce k Bohu a k bližním. A tomu byla podřízena veškerá jeho činnost; kazatelská, misionářská, charitativní i literární. A tak zcela právem Elogium končí větou: » Stát omnium opinione, qui eum noverant, in sanctorum consortio — Podle mínění všech, kdož jej znali, žije dále ve společenství svátých «. Stručně by se dalo říci, že celý jeho život byl ad m aiorem Dei gloriam — k větší slávě Boží. Václav Steiner VÝROČÍ JANA PALACHA K 18. lednu B yl každodenní den na pásu sm utného života, který umírá všedním příběhem, a lidé procházeli svým osudem , nám ěstí žilo, ale už uplynula doba, kdy se Kristus narodil, a leden, nový leden, ubíhal světem , ale když bolest rozřezávala srdce požírané cizími vetřelci často neznám ého původu, dozrála myšlenka odvahy a statečnosti, hodina rozhodnutí z čistoty duše Jan snímá břem eno s ram en národa i hořící srdce, jež nikdy nezem ře v dějinách zem ě psovské duše nem ohou pochopit a denně zaměňují pravdu za lež, výborně s ní kupčí jen svátý Václav ví, a přehlíží náměstí, které je jeho i zem ě už uplynula doba, kdy se Kristus znova narodil; i v lednové době m ůžem e očekávat: po Janu předchůdci přijde Pán v Tobě je naděje těch, kdo odpírají vleklém u umírání a sm rti zadušením vlastního svědom í T y’s připravoval cestu svobodě, která přijde Jan Nepomuk PAVEL VI. O CÍRKVI Církev — etym ologicky, doslovně přeloženo z řečtiny, znamená shromáždění, svolané za náboženským ú čelem ; předpokládá tedy povolání; ano, ale m usím e dodat povolání Bohem. Život a dějiny církve jsou svázány s tím to prvotním význam em : církev není lidského původu, rodí se z Boží iniciativy. Bůh volá člověka v církvi a skrze církev. To znamená, že ten, kdo v církvi nalézá Boha, nalézá v ní též sm ysl svého života a své životní poslání. N ikdo tedy není v církvi zbytečný, nikdo není neužitečný, nikdo není nezaměstnaný, nikdo není bez naděje. A často právě ti, kdo jsou v lidských očích nejubožejší, se stávají křesťanským povoláním nejhodnotnější a nej drahocennější: ti, které druzí přehlížejí, chudí, trpící. Církev má pro každého nějaké pole působnosti, něco, co dává lidské existenci smysl, hodnotu, důstojnost a naději. Všichni jsou voláni, všichni m ají cenu i pro tento život, má-li cenu pro život budoucí. Jaké bohatství ideálů a energií je tak rozléváno do světa. Církev je společnost, náboženská společnost. Názor, podle něhož církev je čistě duchovní, a proto neviditelná, vniterná a navenek nerozeznatelná neodpovídá integrální skutečnosti křesťanství; církev není pouze » duše« , je též tělo. Do občanské společnosti se člověk rodí, křesťany se stávám e svobodným a uvědom ělným aktem víry. Se svobodou je však spojena též zodpovědnost. Svoboda a zodpovědnost jsou dvě první a základní vlastnosti, které charakterizují členy církve. Co je církev? Je to společenství, lid Boží, který se modlí, který má k Bohu pom ěr. Uvést lidi do tohoto spojení s Bohem , um ožňovat jim je — to je životní, cíl círk ve; církev je »znam ení a nástroj vniterného spojení s B ohem «, jak říká koncil. Církev Si právem osvoju je nárok nabídnout lidstvu definitivní řešení náboženských otázek. I před šířící se lhostejností a tvrdošíjným popíráním zastává názor, že náboženství má odjakživa, a dnes víc než kdy jindy, životní oprávnění; a nejen to, ale že náboženská form ule, kterou církev podává, obsahuje základ a vrchol lidského života, lidského vědění a jednání; že je světlem , oporou, cílem, blažeností naší pozem ské existen ce; je první a poslední slovo, alfa a om ega světa. Při generálních audiencích 18 [pageend18]stalo se doma , v exilu a jinde ve svété VE VATIKANĚ A V ITÁLII 18. listopadu papež Pavel přijal v slavnostní audienci rakouského presidenta dr. Františka Jonáše — president Jonas daroval při audienci sv. Otci peněžní obnos na jeho charitativní činnost; v dalších audiencích mj. předsedu evropského parlamentu Waltera Behrendta, ministra zahraničí Súdanské republiky dr, Manoura Khcdida; amerického ministra financí Connalyho; účastníky valného zasedání Organizace pro výživu a zemědělství {FAO); kosmonauty z vesmírové lodi Apollo XV; skupinu bývalých vojáků a poškozenců z minulé světové války; členy Italské společnosti džiu- dzitsu; účastnice sjezdu Italského výboru pro morální a sociální obranu ženských práv. Ještě za dnů zasedání biskupského synodu litoměřický otec biskup Trachta se zúčastnil závěrečných slavností 800. výročí narození a 750. výročí smrti sv. Dominika; konaly se u hrobu tohoto zakladatele do- minikánů v Bologni. A krátce před návratem do vlasti byl pozván na recepci, kterou uspořádal římský československý velvyslanec inž. VI. Berger u příležitosti otevření nové budovy velvyslanectví. Jako všichni účastníci synodu dostal darem od sv. Otce na památku synodu bronzovou plaketu znázorňující seslání Ducha svátého. Telegramem Pavel VI. projevil soustrast jordánskému králi Husajnovi nad zavražděním jeho ministerského předsedy, a pak livornskému arcibiskupovi, když nedaleko tohoto města při letecké havárii utonulo 46 italských a 6 anglických výsadkářů. * Dopisem, adresovaným mnichovskému arcibiskupovi jako předsedovi německé biskupské konference, sv. Otec děkuje katolíkům NSR za štědrost, s níž při uplynulých deseti sbírkách, konaných na heslo » Adveniat« v adventní době, přispěli na katolické podniky v zemích Latinské Ameriky. V adventě 1971 se tato sbírka konala po jedenácté. * K 25. výročí organizace UNESCO, pro vědu, kulturu a osvětu papež Pavel poslal jejímu generálnímu řediteli dr. René Maheuovi list, v němž ho ujišťuje, že církev se ztotožňuje s úkoly, které si UNESCO vytklo, totiž přispívat k míru výchovou, podporou vědy a kultury, jakož i spolupráce mezi národy. Na vzpomínkových slavnostech byl přítomen kard. Jan Danielou jako osobní zástupce papežův. V půli listopadu byl ve Varšavě sekretář Rady pro veřejné církevní záležitosti, tj vatikánský úřadující ministr zahraničí, mons. Casaroli a měl rozhovory se zástupci polské vlády o otázkách oboustranného zájmu. V rozhovorech se bude pokračovat. Podle domnění novinářů se jedná o navázání byť neoficiálních diplomatických styků, jaké byly dřív mezi Svatou stolicí a Jugoslávií, dále varšavská vláda naléhala na uznání západních diecézí a aby byla předem dotazována stran kandidátů biskupů. Mezinárodní katolická filmová kancelář udělila svou Velkou cenu na rok 1971 anglickému filmu » Jeden den Ivana Děnisoviče« podle románu Alexandra Solženi- cyna, protože z navržených filmů nejvíce přispívá k lidskému pokroku a k rozvoji lidských hodnot; střízlivým a objektivním způsobem ukazuje krutost života v jednom sibiřském pracovním táboře a tak upozorňuje na stále existující analogické situace v mnoha zemích, v nichž lidé trpí pro své přesvědčení zvůli politické moci. * 25. listopadu by se dožil devadesáti let papež Jan XXIII. * V Itálii vzpomínali koncem listopadu stého výročí narození dona Luigi Sturza, zakladatele Italské lidové strany, rozpuštěné Mussoli- nim; jejím pokračováním je nynější italská strana Křesťanskodemokratická. 26. listopadu zemřel v Římě ve věku 87 let don Giacomo Alberione, zakladatel Společnosti svátého Pavla a řeholní rodiny, v níž je sdruženo sedm společností a laických institutů, mužských i ženských. Specializují se na apoštolát moderními sdělovacími prostředky : knihou, časopisem, rozhlasem a televizí; jejich italský týdeník » Křesťanská rodina« vychází nákladem dvou milionů výtisků. Dvá noví čeští kněží v exilu 21. listopadu byl vysvěcen v Římě v ruském katolickém kostele sv. Antonína jezuita P. Jan Patacký a den nato měl v témž kostele svou první mši svátou. Po svěcení mu blahopřáli, též jménem jeho přátel ve vlasti, čeští kněží a známí. Mezi gratulanty byla početná skupinka italských nemocných ze Střediska » Volontari di sofferenza «, které P. Palacký o letních prázdninách doprovázel na pouti do Lurd. — A 27. listopadu přijal kněžské svěcení v bazilice Božského srdce Páně v La Platě v Argentině salesián don Milo Hronek. — Oběma novokněžím blahopřejeme a modlitbou provázíme jejich kněžskou působnost. Vedle těchto dvou radostných zpráv musíme zaznamenat i jednu bolestnou: při automobilovém neštěstí v severní Itálii tragicky zahynul jedenačtyřicetiletý salesián P. Miroslav Vašina, který několikrát pracoval na prázdninových táborech českých dětí a poslední dobu se staral o krajany v záchytném uprchlickém táboru v Padricianu u Terstu. — R.i.p. V ČESKOSLOVENSKU NÁBOŽENSKÉ ZPRÁVY 17. listopadu došlo k založení federálního výboru sdružení kat. duchovenstva » Pacem in terris«; ustavujícímu shromáždění bylo přítomno na 350 kněží z celé republiky: jménem federální vlády je pozdravil náměstek jejího předsedy dr. Matěj Lúčan. Kněží poslali pozdravný dopis presidentu Svobodovi, předsedovi UV NF Husákovi a taky sv. Otci a biskupům. Za svého předsedu si zvolili docenta na litoměřické CM bohoslovecké fakultě dr. Václava Medka. Delegaci sdružení přijal místopředseda ÚV NF prof. dr. T. Trávníček a také president Svoboda. Sdružení rozvinulo velkou aktivitu v předvolební agitaci, kdy se samozřejmě nadšeně vyjádřilo pro předložené kandidáty. »Ještě nikdy v dějinách našeho lidu nebylo možno právní maximum křesťanství uvést v takové míře do souladu s úkoly společenského rozvoje, jako je tomu v stávajících podmínkách,« čteme v jeho prohlášení. Podle RP je to orgán pro koordinaci mírové činnosti čs. pokrokového katolického duchovenstva. Z německé katolické zpravodajské služby KNA se dovídáme, že studenti bratislavského kněžského semináře museli přísežně prohlásit, že nejsou členy žádné řeholní společnosti, a slíbit, že nebudou z ciziny přijí- 19 [pageend19]RÍM. — Ještě ze slavnosti blahořečení polského minority Maxmiliána Kolbe. František Gajowniczek, místo něhož šel P. Kolbe na smrt, odevzdává papeži Pavlu VI. obětní dary ke mši svaté. mat žádné tiskoviny nebo mít s cizinou dopisový styk. Spíše nepřátelský postoj ěs. režimu vůči řeholníkům dokazuje také list, který poslal biskupům a kapitulním vikářům dr. Zdeněk Mixa, vedoucí sekretariátu pro cirk. záležitosti při ministerstvu kultury: Činnost členů řádů a řeholních společností je pouze trpěna, nejsou uznávány jako právní osoby, i když řády legálně vznikly a existovaly i před r. 1950; řeholní kněží mohou pracovat jen v duchovní správě a k případnému dosazení opata je nutné státní schválení. Při Slovenské akademii věd má byt založen Ústav pro vědecký ateismus, který má za cil studovat náboženské problémy, zvláště jak bojovat proti vlivu náboženství, dále místo náboženství v dějinách Slovenska a jeho vliv na soukromý život obyvatelstva a konečně vztahy mezi socialistickými státy a katolickými organizacemi. Po sovětském vzoru bude dále zřízen při SAV stálý seminář o filosofických problémech přírodních věd. » Bohatství dialektického materialismu nebylo ještě dostatečně dáno do služeb vědy.« Církevní sekretáři socialistických zemi zasedali začátkem listopadu v Moskvě. Předsedal sovětský Ko- rojedov; byl podán výklad situace církví v jednotlivých zemích a pak následovala diskuse o směrnicích pro řešeni náboženských problémů uvnitř jednotlivých zemí a pro jednání s Vatikánem. Růst obyvatelstva ČSSR se zpomaluje. Podle posledního sčítání k 1. prosinci 1970 mělo republika 14, 362 000 obyvatel, tj. pouze o 4,5% víc než roku 1961. Podíl obyvatel starších než 60 let stoupl o 11,8%. Za těchto deset let bylo zákonně přerušeno těhotenství asi v milionu případů. Tento pokles populace velmi znepokojuje režim. Studie » Motivační faktory ve vztahu k narození třetího dítěte« ukázala, že o interrupci požádaly ženy s vyšším průměrným příjmem, z rodin spíše rozvrácených; kdežto třetímu dítěti daly život ženy neuropsychologicky stabilnější, v manželství šťastné a často se tu objevují i pohnutky náboženské. Pošlete co nejdříve předplatné na rok 1972. Umožníte nám tak pokračovat klidně v našem tiskovém apoštoláte a posílat časopis těm, kteří sl jej ještě zaplatit nemohou. Děkujeme vám. V KN z 12. prosince se dovídáme, že je vážně nemocen českobudějovický otec biskup dr, Josef Htouch; byl stižen srdeční mrtvicí a je v nemocnici v Olomouci. Už delší dobu je churav též rožňavský mons. Robert Pobožný, jediný biskup na Slovensku. * Zahraniční tisk přinesl zprávu o zatčení tří duchovních českobratrské církve evangelické, faráře Jaromíra Duse, známého teologa Ladislava Hejdánka, pak dr. Jiráska a správce kostela Nováka; prý rozšiřovali letáky vyzývající k bojkotování voleb. Skutečným důvodem snad bylo, že synoda této církve odmítla oficiálně schválit Srpen 1968. Nebyla potvrzena zpráva, že za mřížemi se octli též dva katoličtí kněží na Brněn- sku. * Zemřeli dpp.: PhDr. Jan Filip, administrátor v Kratonohách u Chlumce n. Cidl., skoro v předvečer svých 60. narozenin; Josef Vodička, býv. arciděkan v Benešově u Prahy; Václav Hák, administrátor v Líbeznících, ve věku 42 let; Josef Král, děkan v Pičíně u Příbramě; Ludvík Krycher, býv. farář ve Vepřku u Velvar; augustinián P. Josef František Gabriel, duchovní správce brněnského kostela U milosrdných. - R.i.p,. * V Praze zemřel 20. listopadu dr. Josef Myslivec, znalec byzantského umění a výrazný náboženský myslitel, který spolupracoval na překladu liturgických textů. * Za zemřelou německou katolickou spisovatelku ThDr. h. c. Gertrud van le Fort byla sloužena zá- dušní mše svátá ve smíchovském kostele sv. Gabriela. ★ Podle slov svého patriarchy má československé církev husitská 78 len farářek. * 28. listopadu uplynulo 350 let od narození jezuity Bohuslava Balbína (1621-1688), autora proslulé Rozpravy na obranu jazyka slovanského, zvláště českého. Vzpomínku mu věnovalo i RP — v Balbínovi prý nad jezuitou zvítězil Čech. V LD přinesli článek Zdeňka Kalisty. RŮZNÉ ZPRÁVY 12. listopadu vysílala čs. televize rozhovor s býv. ředitelem Čs. filmu a poslancem Aloisem Poledňákem, odsouzeným v lednu na dva roky vězení pro špionáž; nedávno požádal o prominutí zbytku trestu a vykonal autokritiku: přiznal se ke svým » zločinům« a omylům z r. 1968 a odmítl »spekulace«, které s jeho případem dělala » emigrace«. Zdá se, že pobyt ve vězení a pak návrat starých skalních komunistů k moci zdolaly jeho vnitřní odolnost. ★ 24. listopadu byli dva švédští občané, kteří chtěli odvézt z ČSSR šestiletou Pavlínu Pořízkovou k jejím rodičům ve Švédsku, odsouzeni k trestu vězení na šest let. * Jejich předchozí zatčení mělo své následky i ve sportě: protože čs. úřady odmítly vstupní vízum čtyřem novinářům z deníků, které se prý zvlášť exponovaly v » pro- tičeskoslovenské kampani«, švédský hokejový svaz odřekl dvě utkání 9. a 10. listopadu, na něž už byly prodány lístky. Po dalším jednání došlo přece jen k usmíření a obě utkání ve Švédsku a odvetná v ČSSR byla přeložena na dny 11. až 15. prosince. * Listopad je tradičně Měsíc čs.-sovětského přátelství. V rámci jeho podniku byly Praze např. uspořádány výstavy: Sovětské civilní letectví, Atom ve službách člověka (pak přenesená do Bratislavy) a Kosmos míru — věda lidstvu s mnoha exponáty vypůjčenými od Sovětů ; na výstavě » Kosmos míru — věda lidstvu« byla nosná raketa Vostok, orbitální část kosmické lodi Sojuz, zmenšený pohyblivý model kosmodromu v Baj- konuru, automatický měřící přístroj Lunochod 1, meteorologická družice Meteor, spojová družice Molnyja, jejímž prostřednictvím jdou moskevské pořady až do Vladivostoku, 20 g měsíční horniny z Luny 16 tmavošedé barvy v ceně asi dvaceti milionů dolarů, planetární sonda typu Venera atd. Byla prý to největší 20 [pageend20]zahraniční přehlídka úspěchů SSSR v dobývání kosmu. * V Kostomlatech na Teplicku odhalili 6. listopadu pomník dvěma sovětským novinářům, kteří nedaleko zahynuli »při plnění bratrské internacionální pomoci čs. lidu«, když se zřítil jejich vrtulník, zasažený »kontrarevolucí«. Byly přítomny i jejich vdovy. * Na mnoha místech uspořádali ve dny kolem výročí VŘSR velká bratření se sovětskými vojáky, v RP byly vzpomínky předních sportovců, jako Masopusta, na sportovce sovětské. * Intersputnik je Mezinárodní organizace pro kosmické spojení socialistických zemí (až na Jugoslávii) a Kuby a otevřená všem zemím světa: bude koordinovat svou činnost s Mezinárodní telekomunikační unií a jinými organizacemi, jejichž činnost se týká telekomunikačních družic. * ČNR navrhla vládě, aby byly zrušeny zvláštní statuty týkající se měst Brna, Ostravy a Plzně a aby se stala zase — jak tomu bylo před r. 1968 — součástí území příslušných krajů. * Předseda federální vlády štrou- gal ve svém předvolebním projevu v Blatné na Strakonicku si posteskl, že mnoho pracujících zneužívá sociálního pojištění, nejméně 25% těch, kdo jsou hlášeni jako nemocní, vlastně nemocní nejsou; čs. hospodářství trpí nedostatkem pracovních sil, takže bez vnější výpomoci, bez určitého přísunu zahraničních dělníků nebude možné plně využít stávající výrobní kapacity. Z Maďarska pronikla koncem listopadu na Slovensko a také do Čech epidemie chřipky — virus A2/Hon- kong, známý z epidemie roku 1969/1970. V krajích a na okresech byly aktivizovány protichřipkové výbory. * Interatominstrument je název mezinárodního hospodářského sdružení pro zabezpečování spolupráce v oblasti jaderné přístrojové techniky; jeho založení navrhla stálá komise RVHP pro mírové využití atomové energie. * Do zemědělství přichází ročně 13 000 mladých ročně místo plánovaných dvaceti tisíc. Průměrný měsíční výdělek pracovníka v zemědělství činil v r. 1970 asi 1830 Kčs. * V prosinci krajská a okresní oddělení pas a viz prováděla prověřování cestovních pasů opravňujících k soukromým cestám do zahraničí; v nezávadných pasech zvláštní známka nahradí dosavadní výjezdní doložku k neomezenému počtu cest do NDR, MLR, BLR a RSR a po uzavření dohody o bezvízovém styku i do PLR. * Při čtvrtých rozhovorech zástupců čs. a západoněmeckého ministerstva zahraničí, k nimiž došlo v půli listopadu v bavorském městečku Rothenburgu zastupoval ČSSR nový náměstek Jiří Goetz; při předcházejících rozhovorech to byl zeť presidenta Svobody dr. Milan Klusák. * 14. listopadu vyšla doplatní známka v hodnotě 5,40 Kčs; bude se jí užívat pro vydívací poplatek za listovní zásilky z ciziny a za doručné za balíčky z ciziny. KULTURNÍ ZPRÁVY Na dobříškém zámku byl 18. listopadu založen nový Svaz českých spisovatelů. Legitimace dostalo 95 prvních členů. V programovém prohlášení ujišťují, že naváží na »nejlepší tradice české pokrokové kultury«, že chtějí rozvíjet literaturu na základě socialistického realismu, hlásí se k myšlence proletářského internacionalismu, socialismu dávají svůj hlas, svůj tvůrčí talent a svůj život. Mezi členy chybí jména těch, kdo poslední léta učinili českou literaturu slavnou. * V předvečer ustavující schůže zemřel náhle předseda přípravného výboru nového Svazu básník Josef Kainar. ★ šedesátin se dožil 28. listopadu básník, dramatik a spisovatel dr. Václav Renó, R. 1969 vyšla jeho » Popelka nazaretská« — básnický životopis P. Marie; za války vzbudila neobyčejnou pozornost hra » Císařův m im «, dramatická báseň z počátků pronásledování křesťanů; počet jeho překladů je až nepřehledný, od Rilka až po Shakespeara. Renč pracoval též na přípravě Jednotného kancionálu, který je stále jen v rukopise. * 30. listopadu končila platnost starých průkazů Svazu čs. novinářů; nový průkaz dostanou jen ti, kteří přijal novou politiku. * 9. prosince uplynulo sto let od smrti malíře Josefa Mánesa. K tomuto výročí byly vydány stříbrné pamětní stokoruny, o Mánesově mládí připravil František Kožík (autor životopisného románu Cestou lásky) pro rozhlas hru Cesta k pramenům. Rekviem za Mánesa bylo v památné rotundě sv. Kříže v Praze I., Kon- viktské ulici, o jejíž záchranu se zasloužil a přičinil. ★ Matice slovenská byla připojena k ministerstvu kultury; tím končí její jistá nezávislost, kterou si vybojovala v r. 1968. Předsedou na další tři roky se stal opět L. Novomeský. 8. srpna zemřel dr. Jan Vrzalík, býv. profesor na strakonickém gymnasiu a autor řady historických pojednání; proti Flajšhansovi např. hájil, že kostel na Svatém Hostýně má své začátky před 16.-17. stoletím; vykopávky konané r. 1969 odhalily základy prastarého kostela z dávnějších dob nežli vpád Tatarů na Moravu r. 1241. ★ V obci Ptičie, okres Humenné na Slovensku, vyorali džbán, v němž bylo 236 keltských mincí. Podle vyjádření odborníků jsou tyto mince staré 2000 let; na jedné straně je vyobrazena hlava panovníka, na druhé obraz běžícího koně. * 8. října zemřel v Praze ve věku 69 let PhDr. Jindřich Sámal, historik umění a pracovník pro teorii a umění ČSAV, autor vědeckých prací z oboru umění, např. Život sv. Alžběty, Chrám sv. Cyrila a Metoděje v Karlině (v tomto kostele se konaly pohřební obřady), Střižov a Římov; za práci o Janu A. Komenském byl vyznamenán zvláštní cenou. Dr. šámal, hluboce věřící katolík, byl spolupracovníkem biskupa Podlahy, připravoval výstavu svatováclavskou r. 1929, spolutvořil výstavu svatovojtěšskou, výstavu bl. Anežky a výstavu církevních výšivek v Umě- lecko-průmyslovém muzeu. * šedesátin se dožil dr. Do- broslav Líbal, umělecký historik a autor řady historických rozborů středověkých měst. * K devadesátinám Pabla Picassa uspořádala Národní galerie výstavu jeho obrazů ve Šternberském paláci v Praze. * Od 9. května 1973 má začít pravidelé vysílání barevné televize. V soustavě SECAM se bude na druhém programu vysílat osm hodin týdně. Barevný televizor stojí 12 000 Kčs. 1. ledna se má uskutečnit barevný přenos Prodané nevěsty z Národního divadla. V EXILU A KATOLICKÉM SVĚTĚ NSR. — V novém kostele sv. Josefa v Zirndorfu se konaly 5. prosince péčí německé a české duchovní správy bohoslužby mezinárodního bratrství. Břevnov- ský opat Anastáz Opasek pontifikoval s koncelebran- ty: americkým, italským a německým knězem (místním farářem), doprovázen také českým duchovním správcem Pavlem Kučerou, jehož nevšední, apoštolskou horlivostí, která je známa tisícům československých emigrantů, se stalo, že z Norimberku, Fiirthu a okolí přišlo na tyto bohoslužby na 200 Čechů a Slováků. Počet ostatních účastníků byl kolem 300. Jmenovaní kněží četli, každý ve své mateřštině, mešní čtení a měli krátkou promluvu. Opat Opasek promluvil po evangeliu německy o rozsahu svobody pro věřící v dnešním Československu a česky povzbudil věřící k horlivé účasti na českých katolických bohoslužbách i v životě farnosti. Před několika měsíci 21 [pageend21]AUSTRÁLIE. — Naši krajané v Melboume oslavili sv. Václava mší svátou v Bethlehem Hospital a tradiční národní poutí ke kapličce Pražského Jezulátka » na Šumavě «, kde byla promluva, litanie k českým patronům a modlitba za vlast. Zástupci čs. obče legionářské položili věnec u pomníku padlých k uctění památky všech, kdo položili život za samostatnost a svobodu naší vlasti. byly úspěšně zahájeny druhé české bohoslužby, tentokráte v Norimberku, které se konají každou neděli v hradní kapli. Při latinsky zpívané mši svaté zazněly jako mezizpěvy české a německé písně. Odpoledne se konalo za účasti zástupců Čechů i Slováků přátelské setkání katolické obce. Předností těchto bohoslužeb bylo také to, že se jich účastnil věřící lid aktivně a že v nich nepřevládaly sólové výstupy zpěváků, jak se často při podobných. příležitostech děje. 1. listopadu zemřela největší německá katolická spisovatelka, ThDr. h.c. Gertrud van le Fort ve věku 95 let, autorka řady hlubokých románů, v nichž pod zevnější, mnohdy historickou fábulí, řeší hluboké teologické otázky, jako problém víry nebo především jednoty církve; příkladem jsou toho Rouška Veroničina, Andělský věnec, Magdeburská svatba a Poslední na popravišti. Svou lásku k církvi vyzpívala ve sbírce básní » Hymny na církev«. Meditace o tajemství ženy v církvi shrnula do eseji » Věčná žena« — spolu s Hymnami na církev je vydala římská Křesťanská akademie. . Berlínská ordinariátní konference, která sdružuje biskupy a ordináře NDR dovolila, aby katolíci mohli být kmotry při evangelickém křtu. ANGLIE. — Česká mládež z Londýna a okolí se zúčastnila Festivalu, při kterém 12 exilových národních skupin představilo publiku svůj folklór; naši zatančili kus české besedy, slovenský dupák a moravský verbuňk. Mezi přítomnými, jichž bylo na tisíc, byli i hammersmithský starosta s páni — v městské hale Hammersmithu se Festival konal — a sekretář apoštolského delegáta. — Ve Velehradě mluvil dr. Marek o »Vědě českého baroka« a František Fišer 0 začátcích české hudby. — Vánoční besídku měly děti české doplňovací školy 12. prosince. A večer ještě zazpívaly české koledy u vánočního stromku na Trafalgar Square. JAPONSKO má podle posledních údajů 357 478 katolíků. V zemi pracuje 1936 kněží; z 6298 řeholních sester jen 950 nejsou Japonky. Katolíci spravují 1500 škol různých stupňů, z nichž je 11 universit a universitních kolejí. V únoru se konají v Sapporo Zimní olympijské hry. Katolický olympijský výbor, který byl k nim založen, si vzal na starost pořádat pro katolické závodníky a účastníky pravidelné bohoslužby a kulturně náboženskými podniky je seznámit s pozitivním přístupem církve ke sportu a zdravému závodění. Svůj Olympijský ekumenický výbor založily také místní protestantské, episkopální a pravoslavné církve. USA. — Biskupové diecézí v severoamerickém státě New England upozorňují ve společném prohlášení na kritickou situaci svých katolických škol; bez pomoci veřejných institucí biskupové budou muset další z nich z finančních důvodů zavřít. — V podobné tíživé finanční situaci jsou katolické školy téměř v celých USA. S tím větší radostí proto třeba přivítat dohodu, k níž došlo ve státě Pennsylvania; finanční úlevy jsou poskytnuty rodičům dětí, které navštěvují soukromé školy, ne školám přímo, což by mnozí považovali proti ústavě a rozluce církve od státu. O dohodu měl velkou zásluhu are, z Philadelphie kard. Krol. Za Biblického týdnu v New Yorku byly odměněny zvláštní cenou dvě knihy s biblickým námětem, určené hlavně pro děti. První má titul » Vyprávění z bible« a napsala ji známá spisovatelka a nostitelka Nobelovy ceny pro literaturu Pearl S. Bůčková; druhou, » Živá bible «, věnoval její autor Kenneth Taylor svým deseti dětem. Národní svaz českých katolíků pořádal svůj sjezd . ve dnech 1.-3. října v Novém Yorku. Hosty sjezdu byli biskup mons. Jan L. Mořkovský a lisleští opatové Tomáš Havlík a Daniel Kučera a z Říma rektor koleje Neporoučena prelát ThDr. František Planner, který našim americkým krajanům děkoval za jejich pomoc koleji a prosil o velkomyslnou přízeň i do budoucna. Byli podány zprávy o činnosti Svazu za poslední čtyři roky a zvoleno vedení: předsedkyní zůstává paní Viktorie Vollerová z Chicaga, místopředsedou se stává benediktin P. Václav Michalička. V Los Angeles vzpomněli 18. listopadu druhého výročí smrti zakladatele své osady a misie sv. Cyrila a Metoděje P. dr. Adolfa Pelikána. Mši svátou v kapli filmového střediska apoštola modlitby růžence P. Patrika Peytona » Family Theatre « na Sunset Boulevard koncelebrovali P. James Roche, přítel české misie, a pokračovatel díla zqpřelého P. Pelikána P. Jaroslav Popelka. 28. listopadu měli v kapli Loyola High School české adventní bohoslužby a národní díkůvzdání. Při obvyklé besedě v auditoriu zahrál orchestr proslulé be- nešovské roráty. BELGIE má 51 jáhnů, kteří se tak zasvětili výhradní službě církvi. Na jáhenský úřad se připravuje dalších 80 kandidátů, ženatých i svobodných. V AUSTRÁLII je 2 830 000 katolíků. Jeden kněz připadá na 740 věřících. 22 [pageend22]p o z n á m k y Umění spojuje lidstvo Na toto heslo byla uspořádána v Cernay ve Francii, ve dnech 30. října až 14. listopadu, první putovní výstava uměleckých prací a sbírek Cechů a Slováků žijících v exilu; vystavovalo 29 umělců (2 z USA, >» 2 z Holandska, 1 z Lucemburku, 9 z Francie, 15 ze Švýcarska; Slováků bylo šest). Výstava se podařila, přes velké obtíže rázu technického, organizačního i finančního, i přes všechnu amatérskou nezkušenost ..., také to si přiznejme. Pro tuto oblast, Alsasko, byla to podle vyjádření zdejších novinářů jedna z nejlepších výstav, pokud se týká výtvarnictví. Exponáty představovaly různé směry s různou technikou a myslím, že i pro vystavovatele výstava přinesla nejedno osvětlení a obohacení. Viděli jsme výtvarnictví klasické, moderní, symbolické, vizionářské, malíře, grafiky, sochaře, sběratele, spisovatele atd. Bohužel se nemohu zastavit u každého zvlášť, i když by to bylo vhodné; zmíním se jen o nej důležitějším, ze svého hlediska, totiž* o jednom z několika vykristalizova- ných proudů; o tom, který představovali tito malíři a sochaři: J. Dostál, L. Radová, Pěnkava, Říha, Holler. Překvapili barvami, jemným provedením (Dostál), motivací (Dostál, Radová, Pěnkava), zasněností či melancholií (L. Radová). V menší míře možno k nim přidružit Zd. Budinského jeho klasickými pracemi. J. Bartfay udivil svým vizionář- stvím a svou technikou. Nebylo mu vždycky rozuměno. Grafikové též překvapili a jejich práce byly proto oceňovány. Jsou to hlavně malíři Hejna, Bu- dinský, Dostál, Radová, méně Bartfay, heraldik Karlovský, spisovatel Krempl, sběratelé Kracík, Kratochvíl, grafička AI. Zelinková, kteří se inspirují přímo z našeho prostředí. Zájem v uměleckém světě je o tuto putovní výstavu velký; dále věřím, že se organizačně zlepšíme, také že náš exil pochopí tuto akci a že u něho nalezneme náležitou oporu, a proto doufám, že putovní výstava poroste co do jakosti i svého významu. Dík za uspořádání patří především městu Cernay a jeho starostovi, panu Xavier Herrgottovi. Jaroslav Jáchym Příspěvek k dějinám ČSL Bohumír Bunža, Československá strana lidová. (Francouzsky.) Vydalo Centre international D. C. d’information et de documentation, 00186 Roma, Via del Plébiscita 107. Autor, který dnes pracuje v Unii křesťanskodemokratických stran střední Evropy a v Mezinárodním křesťanskodemokratickém informačním a dokumentačním středisku v Římě, podává ve dvou kapitolách zhuštěné dějiny ČSL, kterou zastupoval v čs. parlamentě v letech 1945-1948. Nejdříve je to vývoj do r. 1948: Česká katolická strana, vedená dr. Mořicem Hrabaném, se r. 1918 spojila s Křesťanskosociální stranou, která měla v čele novoji- čínského kaplana dp. dr. Jana Šrámka, v jednotnou Československou stranu lidovou. Tato strana se pak činně účastnila politického života první republiky; do všech voleb postavila svou kandidátní listinu (největším úspěchem bylo jejích 31 poslanců při volbách r. 1929, a spolu se slovenskou Ludovou a křesťanskosociální německou a maďarskou stranou představovala třetinu poslanců v NS); snad ve všech vládách najdeme její zástupce a bude úkolem nestranných dějepisců budoucnosti ocenit po zásluze její pozitivní, uklidňující přínos v nejrůznějších krizích, v nichž se octla teprve nedávno vzniklá republika, a to i přes nepochopení a nepřátelství, jehož obětí se stávala zleva i zprava, právě pro svou křesťanskou a katolickou inspiraci. Potvrzením její významné pozice bylo, že její předseda Šrámek stál po zhroucení první republiky v čele pařížského českého národního výboru a zahraniční londýnské vlády. Až u bran osvobozeného Československa musel postoupit funkci ministerského předsedy komunistovi Gottwaldovi. Také v tříletém interregnu 1945-1948 měla ČSL významné místo v politickém životě. Po vzoru svých sesterských západních stran, s nimiž navázala styky a až r. 1949 se seskupila v NEI (Nové mezinárodní seskupení), hleděla omladit své řady i vedení a otevřít svůj program z čistě katolické a křesťanské základny všem, jimž něco říkají základní lidské hodnoty. I když to r. 1946 vypadalo, jako by se proti ní, » jediné nesocialistické straně«, spikly ostatní tři, socialistické, a vytáhly do předvolebního boje staré proti- klerikální argumenty, získala ve svobodně zvoleném parlamentu 46 křesel. Její ministři podali v únoru 1948 demisi s ostatními ministry demokratických stran; tím se ocitla na černé listině a začalo její pronásledování. Ze 46 poslanců byl v padesátých letech jeden popraven (Stanislav Broj), tři zemřeli ve vězení (inž. Rostislav Sochorec, inž. Alois Janáček a Jan Pleši) a dalších osm si odsedělo dlouhá léta za mřížemi; mons. Šrámek s dp. Hálou byli chyceni při pokusu o útěk za hranice, který se deseti jiným poslancům podařil. V druhé kapitolce popisuje dr. Bunža život » obrozené « strany pod područím komunistů po r. 1948. Stranu vedl českobudějovický kněz Josef Plojhar, třebas mu politická činnost byla zakázána pod trestem suspenze jak pražským tak budějovickým ordinářem. Strana se stala poslušným vykonavatelem rozkazů KSČ, odevzdávaných jí prostřednictvím Národní fronty. R. 1968 znamenal i pro ČSL » pražské jaro « — rozkvetlo opravdu slibně: strana si vypracovala vlastní program, našla velký ohlas mezi mládeží a navázala zase styky s křesťanskodemokratickými stranami na Západě. Srpen 1968 znamenal nelítostnou vlnu smrtícího mrazu, do čela se vrátili staří lidé, jako Plojhar, Pacner, Petera aj., kteří v programu »konsolidace « vyřadili všechny, kteří se do strany dostali za Dubčeka a z nichž některým ani nepomohlo překotné odvolávání a » zařazování«. Programem ČSL je zase program KSČ. Krátký přehled skoro osmdesátiletých dějin ČSL doplňuje Program strany a Provolání klubů mladé generace ČSL z roku 1968. Jsme autorovi vděčni za to, že mezinárodnímu fóru představil dějiny naší strany s křesťanským sociálním programem. Útlá knížka může poučit i naše krajany v zahraničí. Do jisté míry je pokračováním a doplněním vzpomínek dr. Mořice Hrabana »Z časů nedlouho zašlých«, které už r. 1967 vydala římská Křesťanská akademie. J. H. Apoštolát modlitby V lednu se modlíme na úmysl, aby v ekumenickém hnutí byly správně pojímány jako jeho duše spolu s modlitbou obrácení srdce a svatost života; misijní úmysl: aby mladé misijní církve v sobě živily pravé ekumenické smýšlení a nabádaly své věřící k modlitbě za jednotu křesťanů. 23 [pageend23]d o p isy • d o ta z y • o d p o v ěd i K »papežské omylnosti« Dostalo se mi do rukou říjnové číslo Zpravodaje, vydávaného v Chicagu Sdružením československých exulantů. Na první stránce čtu článek » O papežské omylnosti« od K. J. Rady; je tam řeč o tom, že svátý Otec Pavel VI. odvolal zákaz » tradiční katolické mše svaté«, který měl vstoupit v platnost v listopadu, a pak pár nechutných, až vulgárních útoků na sv. Otce, jaké bych nečekal od slušného člověka, neřku-li katolíka, za kterého se pisatel vydává ... — A. P., USA. » Zákazem tradiční katolické mše svaté« míní autor, jak to nakonec sám říká, rozhodnutí římské kongregace pro bohoslužbu, že se posunuje datum, od kdy katoličtí kně- ží na celém světě jsou povinni užívat při mši svaté nového misálu s novým lekcionářem a nového přehlédnutého liturgického kalendáře; biskupské konference států nebo i zemí stanoví toto datum, mj. až budou mít k dispozici překlady liturgických knih, misálu a breviáře, do svých řečí. Kongregace pro bohoslužbu dále dovoluje starším a nemocným kněžím, aby se svolením svého ordináře mohli užívat starého breviáře i misálu, ať už docela nebo jen zčásti, kdykoliv celebrují soukromě. Tedy jak vidíte, nejde o žádné odvolání, ani o důkaz papežské omylnosti, o níž pisatel s opovržením mluví. Snad bude vhodné připojit několik velmi kratičkých poznámek, jak vznikla naše mše. Je to splnění rozkazu, který dal sám Kristus při poslední večeři: »T o čiňte na mou památku... Vezměte (chléb a kalich s vínem) a jezte, pijte. Toto je moje tělo, moje krev.« K tomuto jádru mše, konsekraci a přijímání, připojovali křestané velmi brzy ka- techezi, připomínali si i učení svého Mistra, a ono jádro zaobalovali do nejrůznějších symbolických obřadů, velmi často mělo na to vliv okolí, v němž žili: úvodní modlitby, které měly vzbudit v přítomných vhodnou dispozici pro slavení »památky na Pána«, čtení z knih vypisujících dějiny spásy, příprava darů (obětování), recitace modlitby Páně, znamení pokoje atd. Tak pozvolna vznikala naše mše svátá; neměla všude jednu strohou formu ani nebyla sloužena v jediném jazyce. Podle různých »obřadů« rozlišujeme různé církve na Východě a také na Západě se dosud uchoval v Miláně tzv. obřad ambroziánský, podle sv. Ambrože, a V některých krajích Španělska obřad mosarabský. Různosti » západních« obřadů udělal konec Tridentský sněm; z jeho pověření papež Pius V. přehlédl liturgické knihy a obřady a r. 1570 rozhodl, aby se mše svátá sloužila závazně latinsky, a to způsobem, jak jsme toho byli svědky do doby před deseti lety. Mezitím uplynulo 400 let; nikdo se nebude divit, že leccos zastaralo na této »mši Pia V.« a že bylo nutné to přehlédnout. Jako papež Pius V. měl právo ukončit liturgickou volnost vládnoucí do 16. století a zavést jednotný obřad mše svaté, tak beze sporu i Pavel VI., z pověření II. vatikánského sněmu, mohl právem přehlédnout staré liturgické texty a obřady, upravit je podle požadavků naší doby a dát na vůli užívat při nich latinské nebo i živé řeči, jak toho žádá dobro věřících. Nelze říci, že » latinská« mše byla odstraněna nebo zakázána. Pisatel v chicagském Zpravodaji se zmiňuje o listu, který byl poslán papeži Pavlovi: » tradiční trident- ská katolická mše« je prý symbolem a stěžejním psychologickým pilířem celé západní kultury a civilizace, který musí být uchován. Pisatelé, kulturní pracovníci nej různějšího druhu, »většinou nekatolíci« vidí tedy katolickou mši a její obřady jako nějaký muzejní exponát, kterému se obdivujeme, na který se chodíme dívat, který nanejvýš smíme oprášit — snad odborníkovi něco říká, ale nic mu nedává pro život, a věřícímu katolickému životu má právě liturgie sloužit. Chápu naproti tomu bolest těch věřících (a na prvním místě kněží), kteří měli na mši svaté pro- meditováno spad každé slovo a gesto, že se nyní mají s tímto svým pokladem loučit; avšak jejich víra v podstatu mše svaté, která je stejná, ať je to mše » Pia V.« nebo »Pavla VI.«, a pak dětinná láska a poslušnost k papeži jim učiní i tento křiž lehkým. Spravedlnost žádá i » slovo do vlastních řad«: Věrným a poslušným plněním předpisů a pokynů Svaté stolice a vlastního biskupa, trpělivým poučováním o smyslu liturgických změn a vyvarováním se vlastních hokuspokusů kněží ulehčí věřícím přechod k novým obřadům a dají jim příklad vlastní víry v to, co je na mši podstatné. Petr Ovečka Redakci došlo STUDIE I-II-III/1971. Obsah: Josef Benáček, Údiv a pochyby na počátku filosofické reflexe; Zdeněk Novosedlecký, Věda a filosofie; Pavel Želivan, Filosofie a svoboda; Václav Štěch, Vliv křesťanství na evropské myšlení; Rio Preisner, Zdi; Vladimír Svoboda, Sv. Tomáš Akvinský: De regimine principům ad regem Cypri; Karel Skalický, Blochova marxistická filosofie naděje; Pavel Želivan, Pokus o profil problémů české filosofie v posledním čtvrtstoletí; Věra Stárková, Renaissance dvacátého století. Vydává čtvrtletně Křesťanská akademie v Římě. Předplatné na jeden ročník 5 dol., cena jednotlivého čísla 1,50 dol. Jaroslav Kučera, Pražský srpen. - Jan Schneider, Salónek dočasně uzavřen. (Cena 16,40 DM.). - Vladimír Škutina, Presidentův vězeň. Pro členy svého Klubu čtenářů vydalo nakladatelství: CCC Books, GmbH, 8 München 86, Postfach 820207. 7L dopisů Mnoho pozdravů vám a čtenářům Nového života z Hongkongu. Myslím, že jsem tu jediný Čech u bran rudé Číny. Žiji tady už od r. 1966. Do té doby jsem byl v Barmě, ale musel jsem tehdy tuto zemi opustit jako většina misionářů, kteří vyučovali na školách. Mimo vlast žiji 44 let. Jsme zde tři z Československa, dva Slováci a já jediný Čech. Mám už přes šedesát se roků a tak musím na penzi. My školští bratři tu máme sedm velkých škol, něco jako naše stará gymnasia, jednu zcela u hranic Číny. Kolej sv. Jana ha Salta, na níž učím, má 1600 studentů, hned vedle je základní škola se třemi tisíci chlapců. Dohromady chodí na naše školy v této malé kolonii okolo deseti tisíc chlapců, 99 % z nich jsou Číňané a 60% je katolíků. Potřebujeme mnoho mladých obětavých lidí pro svou práci, ale musí to být Číňané; jen Číňané mohou něco vykonat pro budoucnost. Antonín Kozák, školský bratr 1. číslo Nového života vyšlo v Rímč 1. ledna 1972, — Vytiskla P.U.G. Roma, Piazza della Pilotta 4, - Itaka [pageend24]