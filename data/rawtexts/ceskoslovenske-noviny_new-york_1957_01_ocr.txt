ČESKOSLOVENSKÉ LIST ČECHŮ, SLOVÁKŮ A PODKARPATSKÝCH RUSI NU NOVINY ROČ. III. LEDEN 1957 ČÍSLO 1 OPONA SE ZVEDÁ Nebyl to obyčejný rok, který nám právě zahnul za roh na náměstí času. Všechna, lety rostoucí sklíčenost pominula a víra, ta tichá, bílá kmotra každého počinu hle, stála ve dveřích a v jejím košíčku bylo víc, než lahvička medecíny a konserva hladovým, než věnec horkých slov na chladnoucí a zasněžené hroby. Něco vznešeného se dotklo lidských bytostí, které uměly zaplakat a v slzách zas, znovu a znovu doufat. Ano, byli mladí mužové, kteří se začali zajímat o letenku do Budapešti a snili při tom o Praze. Ano, byli i takoví kteří už, začali utírat prach na svých prázdných kufrech. Tak velké a slibné bylo povzbuzení, přicházející z malé země. Události přišly znáhla a člověk, mluvící všemi jazyky, navštěvující všechny modlitebny kolik si jich lidé vymysleli — se probudil a otřásl. Učinil tak ve století, kdy na jedné straně země schválit vraždu se pokládá za dobré právo spisovatele, povinnost básníka a za projev stranické discipliny; kdy občané jako automaty, za jisté mají mít, že člověčenstvo neohrožují líté bestie, ale reakční včelky a počestní mravenci'; kdy davy jako jehňata, z vděčnosti mají líbat nůž svých řezníků; kdy pravda je lež a lež je pravda; kdy se chce po člověku, aby chodil po hlavě a kdy se chce po hlavách, aby se naplnily obsahem nádob, které bývají v koupelně. Je arciť pravda, že maďarskému národu se dostalo dosti moudrých rad do života. To dokáže každá otrlost. Lidské svědomí má jen tři možnosti. Může zapomenout, že kdys bylo, a může podat důkaz, že umřelo. Může se proměnit v bubeníka, který nešetří slovy a mlátí o pult resolucemi, při čemž spokojeně usne. Anebo se vzbouří a žízní po příležitosti k činu. Mrtvým je věru těžko říkat, že měli být klidnější a realističtější. Nebyli dost realističtí, ale zachránili za to národní charakter. A ten, kdo se dal zabít za svobodu měl asi jen málo kdy aby uvažoval o tom, kdo se přiživí na jeho smrti. J en zabedněnec, nebo komunistický lotřík může vypravovat zděšenému světu, že budapešťský dělník umíral pro ctižádost posledního Habsburga, pro syna Horthyho, nebo pro kardinálský klobouk. Papír je starý dobrák. Ale maďarský lid popsal pergamen své historie. Turisté a příležitostní teoretičtí podporovatelé svobody by se ho neměli ani dotknout. Má čtyři rožky, ty jsou vlhké a ještě se z nich kouří. To je ta krev. Česká husitská revoluce také byla opuštěna, přemožena a poražena. Avšak nevýt ji — byli jsme bez dějin. V historii přijdou okamžiky, o kterých se nelze poučit v knihách, ani ve hvězdách. Kolotem dnů i tichem našich nocí si kráčí osud a nedbá. Rohlík, v jedu namočený, podstrkuje nečistá ruka a žádá: “Berte a jezte. Což nevidíte, že lidé už nechodí prosit o práci? Že staří mají pen- se? Že mladí mají sportovní stadia, kursy ruštiny a brigády? Že právě osvobodila ženy od jejich dětí? Že si občané již i dvakrát týdně mohou zatopit, kdežto za Masaryka ambulance sbíraly zmrzlé? Že není kulturního hladu, když je nadbytek Leninových spisů? Že se výklady prohýbají zbožím a životní úroveň stoupá až na věž zoufalství?” Ale F. KLÁTIL [pageend1]STRANA 2 ČESKOSLOVENSKÉ NOVINY třeba hrnce vskutku budou plnější a lžíce častěji se budou dotýkat úst a dívky budou chodit v bílém. Jak to, že ani na tento slibovaný úspěch a pokrok se lidé netěší?Jak to, že chtějí víc — a co je to to víc? Jejich básník, ruský básník, Sergej Je- senin, než si vzal život, tyranské smečce za miliony vyzpíval svůj smutek: “Kytaro hřej cikánko zpívej něco pro mou bídu. Chci zapomenout otrávených dnů, jež nepoznaly lásky, ani klidu.” Nepoznat lásku a nepoznat klid — to je to, čím komunismus oblažil svět. , Vykládat polskou vzpouru a válku maďarskému lidu jen motivy hospodářskými nebo sociálními — je nemožné. Dělník v Budapešti s tvrdými dlaněmi a vonící olejem — kdepak mohl číst Orwellovu fantasii o Velikém bratru, který ve své neskonalé dobrotě je ochoten za nás myslit, ba dokonce i za nás žít? A přece se vzbouřil, vzbouřil se člověk, ne dav — a pokud mohutní zástupové — tož jako součet spíš duší než těl. Bylo řečeno, že Čechové, poučeni nedávnou historií — dají si pozor na své prsty. To může být pravda. Je ale omyl myslit, že tak činí proto, že jejich bochník je o poznání bělejší a že je ho o ždibec víc. Slováci a Češi, ještě nedávno připraveni dát se raději vyvraždit než přijmout jho — chtějí to asi zkusit bez Thermopyl. Vědí, co je láska sladké sestry a co jsou resoluce tetiček, strýců a bratranců svobody. Přijde čas, kdy ušlechtilý lid se oddělí od své bídné vlády i od těch, kteří té vládě vládnou. Milují-li občané život, pak mají právo nedávat ho lacino. A mluví-li jiní o tom, že bez obětí nebude svobody, budeme hluší k těmto radám a řečem potud, pokud apoštoly této filosofie nespatříme na barikádě s rozhalenou košilí a prázdnýma rukama proti tankům. A přece — či právě snad proto — jen básněmi zahrnujeme mrtvé z ulic Budapešti. Položí-li sudba svůj ledový prst na naše horká čela — co napřemý- šlíme jestliže dějinná chvíle nás zapřáhla do svého vozu? Koho se chceme ptát, zda máme položit život nebo jen usnést resoluci? Od věků do věků bude slaven známý i Neznámý vojín svobody. Bude slaven víc než objevitel atomické pumy. Kdyby jen chladný rozum a zděšený pohled na sílu vetřelce měl vést naše kroky, pak nikdy nebudeme svobodni. Havlíček by nám poradil, abychom se chápali všech možností a všech příležitostí — s rozvahou i se srdcem. A příležitost je nejedna. Bude jich víc a přibližují se k nám. Skočíme do každého vlaku, který přijede. Ruka, položená na Evropu, se chvěje. Goliáš si omývá ránu, zatím co Davidové zkoušejí své praky pro další a poslední střetnutí. Zvon zazněl a těžká, železná opona se zvedá. Nebude diváků v přítmí a tichu a lhostejných v posledních řadách. Všechny nedočkavosti se shromáždí a zástupové se spojí, aby sami stvořili děj, plný krásy. Tanky nepostřílejí myšlenky. DIALOG Pavel Javor V měkkém písku není slyšet krok, moře se mnou vede dialog: A kdo vůbec o tvou píseň stojí, když už nikdo nechystá se k boji? Dusno je a ticho neznící, navraťte se domů, básníci! Prázdno, pusto, jako po divadle. Ruce tiché jsou a celé zvadlé. Svět i domov na vás zapomíná, i když píseň k rozletu se vzpíná, zádumčivá píseň tesknící. Navraťte se domů, básníci! Steskem drcen, šeptám: domove- Ozve se jen ticho hrobové • Nad prohraný boj je někdy zápor, i když nad nim slavně nevlá prapor, ale cár se nad nim třepotá z pláště bláhového Quichota. V měkkém písku doznívá můj krok, tichý vedu s mořem dialog: Jak polnice nad táborem bdící, zazni naše píseň burcující. Dokud doma trpí jediný, nejsme, nejsme, nejsme bez viny. Steskem drcen, šeptám: domove - Ozývá se ticho hrobové . . . [pageend2]ČESKOSLOVENSKÉ NOVINY STRANA 3 STALINISMUS NA ÚSTUPU Vláda v Československu praví, že se nic neděje, že vše zůstává při starém, ale vedle v Polsku vláda přestala rušit vysílání rozhlasové stanice Svobodná Evropa a ostatních západních rozhlasových stanic. Opakuji: komunistická vláda v Polsku přestala rušit vysílání rozhlasové stanice Svobodná Evropa. Vládní úředníci provádějí publikum vnitřkem rušících stanic, aby se přesvědčilo, že rušení bylo zastaveno, že rušící zařízení je demontováno. Na tom se usnesla nejen polská vláda, nýbrž také polský sněm. Výbor polského sněmu vydal toto do- brozdání: Buďto my sami budeme mluvit pravdu, a pak obyvatelstvo přestane poslouchat zahraniční rozhlas; nebo nebudeme mluvit pravdu, a pak obyvatelstvo tak jako tak bude naslouchat cizímu rozhlasu! Vláda v Polsku i vláda v Československu obě jsou komunistické vlády. Rozdíl mezi nimi je ten, že jedna se rozhodla odstalinisovat se, mluvit pravdu, kdežto druhá zůstává stalinskou, pokračuje v nepravdomluvnosti. Prý se nic neděje, ale v Polsku slaví národní vzkříšení, nový polský ministerský předseda Gomulka byl v Moskvě a přinesl odtamtud národu tyto výsledky: Polsku bylo přiznáno právo kontroly nad pohyby ruské armády v zemi; bylo schváleno, že ruský dohližitel nad Polskem generál Rokosovský byl vypuzen; Rusko slíbilo náhradu za desetileté vykořisťování Polska. Vše prý zůstává při starém, ale Sověty byly donuceny přestat vykořisťovat jednu zemi. Gomulka jel do Moskvy tlumočit národní vůli, a byl uvítán v Moskvě hudbou a prapory. Vítězstvím národního komunismu v Polsku začala nová epocha za železnou oponou. Československá vláda nemá při tom jiný pocit než bázeň, malou sobeckou bázeň. Dosavadní forma komunismu odumírá. Kde, jako v Maďarsku, je učiněn pokus ji udržet, je k tomu potřeba nesmírného množství násilí. V Polsku a v Maďarsku lid se stal hlavním vyjednávacím činitelem. Lidská duše povstává a ujímá se svých práv. Dvanáct let je dosti dlouhá doba, aby koncentrované násilí docílilo všech úspěchů, jichž násilí může docílit. Ale dvanáct let dik- taatury a indoktrinace bylo nadarmo v Maďarsku a v Polsku. Také dvanáct let železné opony bylo nadarmo: myšlenka svobody nepřichází z vnějšku, nýbrž rodí se, udržuje se, uvnitř. Sověty, když loni vyhlásily novou linii, zamyslely si pohrávat v západních zemích s tím, čemu říkají lidová fronta. Dostaly ji nejdříve v Polsku a v Maďarsku. Po krveprolití dosadili Rusové v Maďarsku vládu jednoho muve, Janoše Kadara. Postavena proti lidové frontě, tato vláda se vydává do dobrodružství jako je “oceánem na kře ledové”. Zbývá jí jediné, poslední heslo: tajné policie všech národů, spojte se! Od těchto historických událostí je Československo odděleno, mrazivou, mechanickou politikou stalinské vlády. Kdo, když okolo všechno se mění, sám se nechce změnit, musí železnou oponu ještě výše stavět, dále musí mluvit nepravdu a chránit nepravdu násilím. Komunistická vláda v Československu ví stejně dobře, jako my, že všechno záleží na tom, jestli obyvatelstvo ví, nebo neví pravdu o tom, co se děje. Nikdy ještě vládní systém nepravdy se tak zoufale nebránil. Zase jednou komunisté praví: neprojdou! Jediné, co vláda doznává, je že “všude, kam se člověk pohne, ve městech, na vesnicích, na ulicích, v domech, závodech, školách a úřadech, na polích, na členských schůzích hovoří se o událostech v Maďarsku”. Vláda ví, že to, jak se hovoří, záleží na tom, o čem se hovoří, zda o událostech, jak se skutečně odehrávají, nebo o událostech, jak je zkreslí vládní noviny. V jedněch komunistických novinách četli jsme výmluvy. “Sháněli jsme všelijaké informace”, praví autor, “konfrontovali jsme je, vylupovali zrnka nejpravdivější i pravděpodobné právdy. “Ano sháněli zrnka pravdy — i ihned je zahazovali, když je našli. Když už se mluví o “pravděpodobné pravdě”: je pravděpodobná pravda, že v komunistické zemi fašisté vydrží čtyři neděle odporovat vládě i rudé armádě? Je pravděpodobná pravda, že v komunistické zemi fašisté vyvolávají a provedou generální stávku? Jestliže “všude, kam se člověk pohne”, debatuje se o Maďarsku, vláda ví, že záleží na tom, zda debatující vědí, že poslední maďarský ministerský předseda Imre Nagy je starý, v Moskvě FERDINAND PEROUTKA [pageend3]STRANA 4 ČESKOSLOVENSKÉ NOVINY vychovaný komunista, nebo zda si dají namluvit, že je to jeden ze starých spolupracovníků admirála Horthyho. Komunistické noviny praví, že “v Maďarsku přece jen se ukázalo, že logika společenských souvislostí má svoje zákonitosti”. Jaká to byla společenská souvislost — vpád ruských tanků do Maďarska? Který je to paragraf marxistické nauky? Rudé právo přineslo vylíčení maďarských událostí z pera očitého prý svědka. Svědek praví, že “nejvíce ho pobuřovalo, že zbraně měli čtrnácti až osmnáctiletí kluci a výrostci”. Je pochopitelné, že ho to pobouřilo, je-li to stalinský komunista. Neboť tady shasla největší komunistická naděje, naděje skládaná v mládež. “Čtrnácti a osmnáctiletí kluci a výrostci” •— to je jen nezdvořilé slovo pro mládež, potupné označení pro členy komunistického svazu mládeže, nervosní nadávka pro ty, kdo od kolébky, ale marně byli indoktrinováni. Staré generace byly podezřelé v komunistických očích. Nová je ještě podezřelejší. Ale očitý stalinský svědek měl ještě o důvod více k pobouření: komunisté učili mládež zacházet se zbraněmi a ona je obrátila proti nim. Jestliže se nemýlíme, vojenské výchově na komunistických školách je odzvoněno. Komunistické noviny, které prý hledají “zrnka pravdy” našly jedno zrnko: že maďarského povstání, jak praví, se účastnili i “mnozí, kteří dosud říkali, že jsou komunisty”. To není zrnko, to je balvan pravdy. Zatím co toto se děje okolo, československá vláda nepřestává se řídit dvacet nebo třicet let starým Stalinovým výrokem, že to, čeho je třeba, je “bolševik s ostrými zoubky”. Nestalo se to z její vůle, ale přece jen na jaře vláda slíbila odstalinisování. Co podnikla? Starým věcem bylo dáno nové jméno. Útlak, tajná policie, národní nesamostatnost, železná opona, nízké mzdy zůstaly, ale je to nyní nestalinský útlak, nestalinská tajná policie, nesta- linské nízké mzdy, nestalinské falešné volby, nestalinská násilná koleklivisace zemědělství. Stalinsky jsme ztratili národní samostatnost, nesta- linsky v tom pokračujeme. Nestalinský nyní vláda vyhrožuje. Nestalinský praví, že maďarský lid těžce zaplatí za svůj pokus rozhodovat sám o svých věcech. Fanaticky, ale nestalinský vláda schvaluje vpád ruských tanků do malého státu. Naše země, pravila vláda na jaře, má právo na diskusi. Je-li tomu tak, snad by mohla vláda vypočítat za prvé, za druhé, za třetí a tak dále, co podnikla, aby systém byl odstalinštěn. Snad by mohla říci, čím se dnešek liší od včerejška. Je politické, ale je také průmyslové odstalinštění. Jaká nastala změna v postavení dělníka v továrnách, jak se nyní nestalinské odborové organisace liší od dříve stalinských, jak nestalinský vláda zachází s poměry mezi těžkým, zbrojním, a lehkým, spotřebním průmyslem? Všechny vládní časopisy, všechny vládní rozhlasy byly vyslány v těchto dnech, aby zatemnily hlavní vlastně jedinou otázku této doby: zda vláda V Československu má být socialistická, nebo zda má být stalinsky socialistická. Socialismus není ohrožen, stalinismus je ohrožen. Nikterak není třeba, aby socialismus byl potřísněn vším tím, čím ho potřísnil stalinismus, krutostí, hrubostí, libovůlí, ne- zákonnitostí, tou rozčilenou a svévolnou politikou, která občana ani na chvíli nenechá v klidu, stále s níin experimentuje, která praví, že nezáleží na lidech, kteří žijí dnes, nýbrž na lidech, kteří budou žít za padesát let, která z dnešní generace dělá hnůj budoucnosti. Opakuji: nejde o to, zda vláda v Československu má být socialistická, jde o to, zda má být stalinská. Dostáváme mnoho zpráv z Československa, víme, jak lidé doma smýšlejí. Na základě toho všeho zdá se být jisto, že i svobodně zvolený parlament by v Československu socialistické zřízení podržel. Řekl bych že věřím více ve stálost a zakořeněnost socialismu u nás než vláda, která předstírá, že socialismus by pominul, kdyby její násilí pominulo. Řekl bych to, kdybych nevěděl, že vláda jen předstírá. Jde jí o mnoho jiných věcí než jen o socialismus. Jde jí o udržení stalinské, imperialistické formy socialismu. Na straně Ruska zapletla se tato vláda do světové intriky, do vášnivého boje o moc po celém světě. To je to, co vy- ssává štěstí ze života lidí, co jí z jejich talíře, co jednoho dne může zemi postavit na okraj strašné války. Vedle v Polsku zvítězila revolta ne proti socialismu, nýbrž proti stalinismu. Zvítězivší polská vláda zůstává komunistická. Nejen že socialismus a komunismus není totéž, ani komunismus ve všech zemích není totéž. Československá vláda se drží nej- reakčnější formy komunismu, která vznikla, když Stalin ujal se moci v nevyspělém Rusku, které ze všech evropských zemí bylo nejblíže středověku. Když se praví “socialismus”, je třeba se ptát: který socialismus? I když se praví “komunismus”, je už třeba se ptát: který komunismus? Opakuji: ne socialismus, ale stalinismus je ohrožen. (Řečeno národu rozhlasovou stanicí Svobodná Evropa) [pageend4]ČESKOSLOVENSKÉ NOVINY STRANA 5 NEBUĎTE MALOVĚRNÍ EGON HOSTOVSKÝ Četl jsem dopis pražského občana, který se náhodou octl nakrátko v západním světě. Před návratem do Prahy poslal americkým příbuzným smutný dopis, jehož beznadějný závěr jsem si opsal, abych vám jej přečetl. Ten závěr zní: “A tak se vás teď nakonec ptám, vás všech, kteří jste ze stejné rodiny jako já, ale žijete ve svobodné cizině a můžete svobodně myslit, mluvit a psát, ptám se vás: věříte opravdu, že pro lidi za železnou oponou zbývá ještě špetka naděje v život, který by měl nějakou cenu? Myslíte, že někde někdo kolem vás, může nám vzkázat útěchu které bychom věřili, když vidíme, jak víc a víc lež triumfuje, násilí vítězí a jak jedinou odměnou statečných jsou krásná slova nad jejich mrtvolami? Co nám ještě chcete a můžete vzkázat po pohřbu maďarského národa?” Mohl jsem vám přečíst jiný dopis, a zamyslit se hlasitě nad ním. Ale snad by to nebylo poctivé, jestliže se teď jednotlivcům, či mnohým zdá, že nadchází soumrak lidstva. Nemyslím jen na ty, kteří ztratili víru, ať už jich je málo či mnoho, myslím především na jedince, jejichž úkolem bylo a jest objevovat světlo ve tmách, myslím na naše básníky. Zajisté trpí nejen malomyslností bližních ať těch malomyslných je mnoho či málo, nýbrž trpí ještě více klad- bou, kterou na ně uvalil režim. Smějí se ozvat jen tehdy, chtě jíti chválit vrahy a žehnat násilí. Snad tedy víc než jindy je naší povinností mluvit za umlčené. Nedivím se nikomu, pokud se nezměnil v robota, jestliže mu připadá, že je tma i o poledni. Ještě nikdy zlo nebylo tak bezostyšné, lež tak cynická a pýcha mo- cipánů tak obludná jako dnes, Ještě nikdy nikdo neměl odvahu prohlašovat celý národ za hrstku zlotřilců a naopak kumpanii skutečných lotrů za národ a lid. Ještě nikdo tak nestoudně drze a sprostě neporušoval sliby a záruky, jak dnes činí Moskva. Únosy, deportace, vyhlazování se už dějí v záři reflektorů a K. J. Beneš v Práci těmto arcilotrovinám říká nastolený pořádek. To všechno je svátá pravda — a přece nutno zoufat? Mínění, že země a slunce chladne je jen teorie, nikdy neprokázaná. A to mluvím o slunci a zemi. — Mínění, že moskevské žhářství je nezastavitelné je méně než teorie. Ti, kdož zmalomyslněli nad maďarskou katastrofou, neměli možnost se přesvědčit o jedné věci: že ještě nikdy v dějinách Sovětů a komunismu vůbec nenasadili si rudí násilníci na vlastní hrdla tolik pijavic jako dnes. Ještě nikdy vnitro-bolševická krise se tak propastně neprohloubila jako teď po maďarském masakru. Komunismus už není revoluční idea. Komunismus je naráz heslo pro nejšpinavější imperialismus, jaký kdy poznalo lidstvo. Ano, stmívá se, sledujeme-li jen a jen moskevské násilnictví. Ale svitá, vidime-li co se děje kolem násilníků. Až po události maďarské bylo možné mluvit o Západu a Východu. Toto dělitko dnes neplatí a bude platit stále méně. Sověty a ostatní země, to je zhruba dělitko zítřka. A při tom jsou Sověty zmítány přílivem odstalin- štění a zase odlivem nového stalinismu. To hrubé, nestoudné ná- silnictvi v záři reflektorů, je novum v sovětské taktice. Stalin ještě vraždil potmě a po špičkách. Chruščev a ti nad nim a kolem něho jsou nuceni si volky nevolky na své zločiny svítit. V táboře komunistů už nezni jen jeden hlas, nýbrž hlasů mnoho a ty hlasy vespolek zápolí. Našel jsem v knize dánského spisovatele záznam z doby otroctví a otrokářů. Výrok muže, který ve tmách viděl jiskřeni. Rád bych ta slova dánského spisovatele pověděl našim spisovatelům právě dnes. Ne jako útěchu, ale jako zapomínanou pravdu věčné platnosti. Slyšte: “Neboť — my živí — nemůžeme existovat bez volnosti. A jen ten národ je svobodný, který se nesklání s kloboukem v ruce před větším státem. Lze osidlovat kolonie aniž bychom je vlastnili. Ale i kdyby nakrásně byly svlaženy naši krvi nestanou se naším vlastnictvím dokud je ne- svlaží náš pot”. Zmínil jsem se o K. J. Benešovi a jeho slovní slavobráně, kterou v Práci postavil sovětským tankům, přišlým vraždit maďarský lid. Nevím, zda musel napsat co napsal právě tak jako nevím, kdo vedl ruku těm několika horliv- cům z našich vzdělanců — kteří chvátali do Rudého práva a jinam pozdravit vrahy dělníků, studentů, básníků a jejich žen. Jan Poničan svou básni: Maďarskému ľudu, zatloukl všechny hřebíky na svou literární rakev. Jen poslyšte, jak hluboko dnes může klesnout básník: Sloboda? •— Načo, koho, aká? Kupčikov? Lumpov? Farizejov? Či maďarský ľud iba na nich čaká, na zvrate čias a nových, smelých dejov? [pageend5]STRANA 6 ČESKOSLOVENSKÉ NOVINY TĚŽCE UTRPĚNÉ VÍTĚZSTVÍ DR. IVO DUCHÁČEK Kdyby přítomnost sovětských vojsk v srdci Evropy byla barometrem politického vývoje ve střední Evropě, průběh minulých dní by ukazoval na budoucnost víc než zachmuřenou. Sovětská vojska zůstanou ve východním Německu. A sovětská vojska jsou a řádí v Maďarsku. Sovětská vojska zůstanou také v Polsku. Pravda, pohyby sovětských vojsk, jejich počet a možnost zásahu do vnitřního vývoje v Polsku jsou přesně a přísně omezeny novou smlouvou, kterou dojednal Wladyslav Gomulka se sovětskou vládou. Víme ovšem z vlastní zkušenosti, jakou cenu v praxi mají smlouvy a dojednání s ruskými komunisty. Také československo-sovětská smlouva z roku 1943 obsahovala článek o sovětském nevměšování do vnitřních věcí Československa. V praxi to znamenalo Zorina v Praze při puči. Také president Tito nabyl nové zkušenosti o tom, jakou cenu mají dohody s ruskými komunisty. Když bývalý komunistický předseda vlády maďarské lidové republiky Imre Nagy opouštěl asyl na jugoslávském vyslanectví v Budapešti dostal president Tito ujištění, že se Imre Nagymu nic nestane. Sotva Nagy opustil exteritoriální půdu jugoslávského vyslanectví, Rusové ho odvlekli, prý do Rumunska. Spíš asi na Sibiř. Kdyby dnes vstal z mrtvých Josef Stalin, v lecčems by se mu asi zdálo, že se vlastně za půl čtvrtá roku od jeho smrti ve střední Evropě mnoho nezměnilo. Nezměnila se — jak to potvrzuje případ odvlečeného Imre Nagyho — stará stalinská záludnost a zákeřnost. A také — až na Rakousko — nezměnila se ve střední Evropě hranice ruské vojenské moci. Sovětští vojáci jsou —jako za Stalina — ve východním Německu, v Polsku a v Maďarsku. Přes tato nesporná fakta nebylo by správné a pravdivé, kdybychom o dnešní situaci řekli, že se vrátila tam, kde ji Stalin zanechal. Sovětské uniformy a sovětské boty — to je sice starý, stalinský obal, ale na novou situaci, jejímž hlavním rysem je, že není statická, že je dynamická. Jsme daleko toho, abychom podceňovali pádný fakt brutální převahy ruské síly, která zeměpisně tak těsně navazuje na celou střední Evropu. Vojenská okupace je fakt, který se nedá přehlížet. Jak ukázal právě případ Maďarska, ruské bajonety a ruské tanky mohou ještě leccos dokázat, i když proti nim jdou zmužilá srdce celého národa. Štěkot kulometů přehlušuje tep statečných srdcí — tak se nám to aspoň v této chvíle může zdát. Otázka však je, zda běh dějin je určován rámusem — nebo lidmi. V knížce “Sbohem pane profesore” radí profesor latiny svým žákům, které poděsil příliš blízký výbuch německé letecké pumy, aby neposuzovali důležitost historických událostí jenom podle hluku, který působí zbraně. To platí, myslím, i na dnešní dobu. Vojenská opatření, vojenská vítězství mohou často být zakončením politického vývoje. Často jsou však jeho začátkem. Tak tomu je v případě Maďarska. Bývalý nejužší spolupracovník presidenta Tita, partizán a komunista Milován Džilas napsal před svým zatčením článek, v němž statečně a otevřeně píše: “Revoluce v Maďarsku znamená začátek konce komunismu všeobecně”. Už ze školní četby by Rusové vlastně měli vědět, že v historii bylo několik vojenských vítězství, která se obrátila nejdříve v politickou a nakonec i v mocenskou porážku. Mohli by to na příklad vědět z jednoho ruského románu, který — pokud vím — není zakázán a je i dnešními Rusy hodně čten. V knize “Vojna a Mír” Tolstoj Rusům po rusky líčí marnost jednoho vítězství. Když Napoleon vtáhl vítězně do Moskvy, bylo to pusté, hořící město. Lidé z něho prchali na všechny strany. Ale nakonec se vrátili - a Napoleon skončil ve vyhnanství. Nevím, zda na toto podobenství myslí ti ruští vojáci, když bestiálně střílí po maďarských uprchlících kteří na rakousko- maďarském pohraničí hledají cestu z hrůzy ke klidu. Už jich tuto cestu našlo téměř 120.000. Nevím, zda na podobenství z “Vojny a míru” myslel onen ruský generál, když s tanky táhl do Budapešti, která hořela a trpěla jako kdysi Moskva. Jestliže nemyslel, měl by- Když se v minulosti uvažovalo o tom, jak by bez třetí světové války mohlo Poničanovi přichvátal na pomoc Václav Lacina. A Václavu Lacinovi pan profesor Trávniček atomu zase E. F. Burian. Ať dobrovolně či nedobrovolně tito naši jednotlivci vykonali něco, co pranýřoval básník všude na světě od prvních záblesků kultury, smekli před násilím a plivli po hrdinech bez poskvrny. Leč ani tato smutná kaapitola z dnešní barbarské kultury nesmí přispívat malomyslnosti. Sklizeň kulturního ovoce, pravdy a práva tvoří velehory vedle těchto hromádek kalu. Nemůžeme zmalomy- slnět nad pokřikem vrabců, které honí jestřáb. Kdo se v minulosti i v přítomnosti zaposlouchal do slavičího zpěvu naší národní poesie, nemůže zoufat. Jen slyšte básníka Františka Halase a jeho poselství do všech chvil národního života: Jenom ne strach, jen žádný strach takovou fugu nezahrál sám Šebestián Bach co my tu zahrajem — až přijde čas! (RFE) [pageend6]ČESKOSLOVENSKÉ NOVINY STRANA 7 Maďarsko, Polsko a Československo nazpět dobýt práva na národní a politické sebeurčení, byl vysloven tento názor: to by bylo možné jen tehdy, kdyby Sovětský svaz vojensky intervenovat buď nemohl nebo nechtěl. První případ — to je že by Sovětský svaz intervenovat nemohl — by mohl nastat tehdy, kdyby nastal rozvrat nebo revo- luění situace v Rusku samotném. Moskva plně zaměstnána domácí revolucí by prostě nestačila na revoluční situace ve střední Evropě. Druhý případ — to je, že by Sovětský svaz vojensky intervenovat nechtěl — by nastal tehdy, kdyby politické důsledky vojenské intervence byly tak dalekosáhlé, tak zničující, že by Moskva dala přednost likvidaci vojenské posice než aby ji držela za každou cenu. Zkrátka: kdyby politické nevýhody vojenské akce tak převažovaly nad výhodami, plynoucími ze stabilisace vojenské hranice ve střední Evropě, že by bylo lépe pustit než držet a získat něco jiného jinde. O tento vzájemný poměr mezi vojenskou výhodou a politickou katastrofou je dnes v komunistickém táboře zásadní spor. Je o to spor v Moskvě. A to je také podstata hlavních kritik, které na adresu těch, kdo rozhodli o vojenském zákroku v Maďarsku, pronášejí jugoslávští, polští a italští komunisté, zatím co albánští, českoslovenští a francouzští komunisté postup schvalují. V říjnu a listopadu byla totiž situace, kdy se musela Moskva rozhodnout, zda její hlavní zájem v Evropě je ryze vojenský — pak intervence v Maďarsku byla příkazem chvíle — nebo zda její zájem je, rozšířit politicky novou po- stalinskou versi komunismu na Západ a hlavně do Asie a Afriky. Nevíme ještě kdo přesně — zda maršál Žukov a armáda, nebo stará stalinská garda — ale někdo v Kremlu rozhodl, že se vojenská hranice Sovětského svazu musí ve střední Evropě udržet stůj co stůj, třeba za ztrátu teprve nedávno získaných sympatií v Asii a Africe. Stalo se. A dnes má celá řada předáků komunismu obavu, že vojenské vítězství v ulicích Budapešti bude nakonec stát daleko víc než jenom sympatie asijské- KNIHY PENÍZ EXULANTŮV Antologie exilové prosy. Sestavil Ant. Kratochvíl s kruhem spolupracovníků. Edice “Kamenný erb”, Mnichov 1956. Stran 96. Cena neudávána. — kromě těchto údajů se z předsázky dovídáme, že knížka vyšla nákladem Kulturního referátu Sdružení československých politických uprchlíků v Německu jako třetí svazek této edice a že byla vytištěna v Akademické tiskárně dra Petra Baleje v Mnichově. Čili, že naši uprchlíci v Německu jsou kulturně činní a čilí a že mají dokonce svou tiskárnu s pěknými českými typy. Předhánějí tudíž o několik délek největší a hospodářsky nejsilnější emigrantskou skupinu v Spojených státech. Kde tu máme v sídle Rady Svobodného Československa — nějaký kulturní referát a kde máme takovou edici? Jen když máme automobily nejdražších modelů a bez televise ani ránu! Sličně vypravená knížka obsahuje prosy devíti spisovatelů ve věkovém rozpětí mezi 62 lety Zdeňka Němečka a 29 le- ho a afrického bloku, že bude stát daleko víc než krise mezi levicovými intelektuály, jak to ukázal odklon Jean Paul Sartra a kritické otázky na adresu Sovětů se strany Pablo Picassa, že bude stát daleko víc než zvýšenou ostražitost a připravenost na straně západu. Ať už mluví o Maďarsku Tito, nebo Togliatti nebo Gomulka, je dobře cítil otázku, zda se k vůli Maďarsku a vojenském zájmu ruské armády na něm nedostala do nebezpečného pohybu i půda v samých základech komunismu. Kdysi býval blok komunismu líčen jako monolit, jako jednolitý kvádr. Dnes je to — po likvidaci Stalinova kultu, po Polsku a po Maďarsku — v nejlepším případě mosaika. Otázka se klade, kolik vojenských “vítězství” — jako to bylo v Maďarsku — si může ještě Moskva dovolit, aby to, co kdysi bylo monolitem, a dnes je mosaikou, bylo nakonec hromádkou kamínků. ty Jiřího Kovtuna. Je věnována dvaceti spisovatelům vězněným československým komunistickým režimem a dalším spisovatelským vězňům, kteří jmenováni nejsou. Jsou mezi nimi jména známá a čtenářům drahá (Jan Zahradníček, Josef Knap, Zdeněk Kalista a jiní) i méně známá. A již toto věnování je kulturním a politickým činem neméně nežli kniha sama a fakt, že mohla vyjít. Hodnota povídek je ovšem nestejná, jak už to v antologiích bývá. Pouze čtyři povídky mají námět z exilu (Ant. Kratochvíl-Christen: Slepec,Fr. Kovárna: Konec našich hodů, Vladimír Štědrý: Titina, Jan Tumlíř: První kroky), více méně žánrové, kaleidoskopické obrázky z táborů v Německu a v Itálii. Povídka Němečkova má námět němečkovsky ironický: fiktivní rozhovor osmi intelektuálů z různých zemí, kteří pracují ve Spojených Národech — jako noční uklízeči. Námět jako vždy u Němečka vysoce intelektuální a zajímavý, i když je traktován s trochou také němečkov- ského schongeistství. Povídka Jana Cepa “Tři pocestní” je nostalgická, ale trochu beztvará vzpomínka z domova, Frant. Listopada “Sochy” — ne příliš vonná exhibice prvních chlapeckých erotických zážitků někde z pražského předměstí. Dojemnou básní v prose jsou Kovtunovy kapitolky “Poštovní schránka domov”. Lyrika je stále nejsilnější stránkou emigrantské literatury. A tak jedinou pevně skloubenou povídkou, ve které je jasným, neafektovaným slohem zbudováno opravdové drama, je prosa Ferdinanda Peroutky “Linoleum” z všedního, neemigrantského a nesentimálního amerického života. Prosa politika, který mohl být básníkem. Celkem tedy knížka různorodá, jak v doslovu přiznává Jaroslav Dresler, ale při vší proklamované nerepresentativ- nosti a při vší občasné sentimentalitě, někdy křečovitosti a žánrovině přece jen representativní. Buďme s ní spokojeni a doufejme, že nebude poslední. Moc se mně hodi, že Československé noviny nejsou kniha! Ivk. [pageend7]STRANA 8 ČESKOSLOVENSKÉ NOVINY CENOVÍ KOUZELNÍCI V komunistickém hospodářství je tolik temna a chaosu jako v jejich ekonomické teorii, literatuře nebo v celé jejich politické filosofii. Na sklonku roku ohlásili nové snížení cen životních potřeb, v pořadi již po šesté. Mělo by to tedy být šest stupňů k blahobytu a životní úroveň v rozpětí tří let měla by podle toho vykazovat prudký, pronikavý vzestup. Cesta k vyššímu standartu byla nastoupena způsobem komunistické, již dříve osvědčené prakse: občanům sáhli do kapsy a sebrali z nich, co v nich bylo. V jiném než komunistickém světě se tomu říká finanční bankrot, expropriace hotových peněz a úspor. Potom přišla regulace cen, ale také revise mzdových katalogů a zvyšování norem. Odborníci, znající vzájemné souvislosti a síly, působící na tvorbu a vývoj cen zjistili, že nová cenová politika vlády není ani tak diletantská jako kouzelnická. Tak byly snižovány ceny těch životních potřeb a zboží, na které se občané mohli do té doby většinou jen dívat, pokud vůbec byly. Tomu, kdo se může rozhodnout jen mezi bramborem a chlebem nic nepomůže, je-li snížena cena předmětů nedosažitelných před snížením jako po snížení. Při každé té cenové úpravě úředníci režimu, kterým se omylem říká novináři — vykládali lidu, aby se jen podíval do výkladu, co je tam zboží, dříve nevídaného. Šestkrát snížila vláda ceny zboži běžné i neběžné potřeby. Nebyla ale vysvětlena záhada komunistického kouzelnictví na poli ekonomie a plánování; plné obchody, ale po žních nebyly k dostání nejobyčejnější potraviny a při tom všem blahobytu stále trvají fronty na kousek masa a komunistický tisk tím dechem, kterým velebí obrovský rozmach živočišné výroby — přináší dnes a denně stížnosti hospodyň na nedostatek produktu této výroby. Kam to všechno jde, kam se ztrácejí výsledky námah a lidské dřiny? Jen privilegovaná vrstva nové šlechty dobře hlídá a dobře opatřuje své výsady a svůj blahobyt. Pod tíhou velkých událostí ve střední Evropě a pod tlukem dělnictva komunistická vláda bude nucena dát lidu víc než bohatství statistik. Neboť, nejlepší statistika je ta, kterou si člověk sám udělá, vyklo- pí-li svou výplatu a spočte-Ii si, co si za ni koupí a jak dlouho musí pracovat na věci, jichž potřebuje. Dělnický komentátor H. Hejný uvádí výklad amerických odborníků, jak jej zpracoval redaktor deníku Christian Science Monitor. Na “slušné žvobytí”, kterým se rozumí hojnost jídla, šatstva, zdravé bydlení, ale také vzdělání, zábava, cestování — americký dělník v roce 1914 musel pracovat šedesátpět hodin — v roce 1948 již jen třicet a půl hodiny. A dnes? Zbývá mu nadhodnota, za níž si kupuje akcie svého podniku — stává se tedy kapitalistou. Ale ze své práce. Tak tedy; snížení, nesnížení — jaký je život, jaká úroveň, jaké výsledky? A v jakém jsou poměru výdělky k cenám, i když sníženým? Stále se snižuje, ale v hrnci není více. dve: alebo so Sovietskym sväzom bezvýhradne a na večné časy k blahobytu a šťastiu našich národov, alebo proti Sovietskemu sväzu k záhube, k strate národnej slobody späť do otroctva kapitálu . . . Dnes . . . kte-kto by si chcel utierať ústa o sovietske skúsenosti, kte-kto tu odrazu obnáša akúsi veľkú starosť o ne a nejeden s posmeškom krčí nad nimi nos. Kde sa len našlo odrazu toľko mudrcov a takých smelých, že by si odrazu trúfli budovať socializmus bez využívania sovietskych skúseností, a to len preto, že sme vraj doteraz pri tom robili chyby! A keď sme ich i robili, ktože nám to kázal? Ktože nám bráni nerobiť ich? Nie, nejde tu o to, že sme sa vari kde-tu dopustili chyby, že sme sa vari nie vždy dobre učili zo sovietskych skúseností! Nejde im o to, aby sme sa dobre učili z nich — a to je naša vec a naša úloha! Ale tým, ktorí takto hovoria, ide o to, že sme sa vôbec učili z týchto skúseností, to znamená, že chcú, aby sme sa prestali z nich učiť! To je skutočný zmysel ich rečí . . .” (Pravda 24. nov.) VLÁDA PROTI POCHYBOVAČOM Kto dnes len tak v kútiku svojej duše zapochybuje o Sovietskom sväze, o jeho úprimnosti a oddanosti veci mieru a slobody národov, o jeho nikdy v dejinách nebývalej nezištnosti pri poskytovaní pomoci rozličným štátom a národom, kto čo i len na chvilku by si chcel predstaviť našu existenciu a budúcnosť bez Sovietskeho sväzu, bez pevného, nerozlučného spojenia s ním — ten môže sa kliať a prisahať, že je za socializmus, ten môže byť hoci stokrát i členom komunistickej strany, v prvej vážnej chvíli zlyhá, zohne sa, zlomí, prejde na druhú stranu barikády, a ani nezbadá skoro, ako sa tam dostal. Najtiaž nájsť nepriateľovi štrbinku v našom vzťahu k Sovietskemu sväzu —• on už zaseje do nej jedovaté semä pochybností, váhania a postupne privedie cez lahostajnosť k nechuti a odporu a napokon — vedľajšie, či aj subjektívne, ale objektívne celkom určite na pozície protisovietske, a tým i protičesko- slovenské, i protislovenské, reakčné,— protiľudské. Niet tretej cesty, sú len HODNÍ VOJÁČKOVÉ Vzbouření maďarské armády proti komunistickému režimu a sovětskému komandu, dolekalo pražské exekutory. Ačkoli v armáde velitelská místa mají dávno obsazena spolehlivými komunisty, zhola si nejsou jisti řadovým vojskem. Vláda zavádí novou úpravu dovolených — vojíni dostanou 5 - 8 dnů, poddůstojníci 7-10 dnů — jako prý zaslouženou odměnu a projev důvěry. Americký vojín má 30 dní dovolené a ještě volno v den svých narozenin. Ale to se českoslo venský hoch ve stejnokroji nemá dovědět. Má být přesvědčen, že získal velkou vymoženost, že je na tom na světě nejlíp ovšem až za vojákem slavného vzoru, který je na tom přirozeně ještě lip. SPIRITISTÉ A MUDRCI jsou podle časopisu Směna ti mladí lidé na Slovensku, kteří se posmívali směrnicím a plánům prohlašujíce, že je to mrhání papíru i času. Též prý tloukli pěstmi do stolu. Inu, spiritisté. [pageend8]ČESKOSLOVENSKÉ NOVINY STRANA 9 AMNESTIE - JAKO HANBA I HRDOST Z jara roku 1955 pražský režim vyhlásil amnestii pro osoby, které nedobrovolně opustily Československo. Dříve tak učinily jiné satelitní vlády a protože pražská se ani jednou nepokusila mít svůj vlastní rozum, bylo zřejmé, že jde o koordinovanou akci, kterou měly být kompromitovány politické exily v očích svobodného světa. Ovzduší bylo dost příznivé pro tuto široce založenou operaci: diplomacie začala vybalovat úsměvy jako nový prostředek mezi starou konvencí. Ještě snad důležitější bylo, že v uprchlických táborech bylo v té době stále dost lidí, kteří z rozličných důvodů ztratili vyhlídky na další emigraci — byly zde tedy naděje, že tito, ne vždy vysloveně političtí lidé ■— neodolají. Do podniku byly investovány nehorázně veliké peníze. Z počátku byl rozdáván časopis špatně a nouzově tištěný. To je obvyklý trik komunistických kej- klířů. Chtěli vyvolat dojem, že Hepnd je počinem skutečných uprchlíků a ti, že tedy na lepší noviny nemají. Nevydrželi dlouho tuto šalbu. Z Prahy začali posílat tištěný časopis. Protože agenti sehnali jen málo adres, dostávali někteří jednotlivci týden co týden z Prahy letecky pět i deset výtisků. Souběžně s tím ti uprchlíci, kteří udržovali styk s domovem, dostávali dopisy příbuzných. Věru, ne špatně byla vymyšlena tato léčka — slova staré matky, poslaná do ciziny synovi — to nejsou obyčejná slova. Konečně šlo jim o to, aby získali člověka doma nějak známého nebo oblíbeného — dobře je znám případ poslance Čížka. Jejich zastupitelské úřady otiskovaly dokonce lákavé inseráty v anglickém tisku a pro rekrutování uprchlíků byly otevřeny disposiční fondy. Po půl roce zaplakali nad výdělkem a dobrotivý president s úchvatnou velkodušností prodloužil termín. K prvnímu prosinci 1956 — amnestie byla odvolána — všechny další případy, jak praví Zápotockého kancelář, budou vyřizovány podle platných předpisů. Trvala tedy tato podivná amnestie místo původních šesti celých devatenáct měsíců. Výsledky jsou takové, že se jimi pražský režim národu ani světu nikdy ne- pochlubil. Je možno mluvit o tom, že se vrátilo několik set lidi. Kteří? Bylo by nesprávné všechny je považovat za komunistické agenty, větši či menší podvodníky a kriminálníky. Držme se jen pravdy, však je pro nás povzbuzující a lichotivá. Do souhmého počtu určitě musíme počítat podstatný ekvivalent českých a slovenských lidí zvlášť z Jihoamerických států. Ti s politickým exilem československým nikdy neměli ničeho společného, ale vždy měli mnoho společného s komunisty. Nelze nevidět, že se vrátili i někteří nešťastní jednotlivci, nemocní, a staří a s nimi ti, u nichž touha po domově, ať jakémkoliv, byla silnější než všechno ostatní. Připočtěme k nim mnohá esa, která exilu prokázala službu tím, že se vrátila. Zoufalá pražská propaganda si pečlivě zabalila do bavlny snad šest zaměstnanců stanice Svobodná Evropa. Ani jeden z nich, ani jedna z nich neměla postavení větší a funkci významnější. Zato všichni po vlasti zatoužili teprve když byli — propuštěni. Ti také tedy zřejmě patří tam, odkud jen omylem přišli. Intelektuální a inteligentní exil uštědřil pražské vládě pohlavek z dáli, na který nezapomene. Za celou dobu kampaně se vrátil jeden jediný starý novinář, ale nevrátil se jediný profesor, učenec, spisovatel, básník, kněz, poslanec, diplomat, nevrátil se jediný generál a vůbec ni jedna hodnost vojenská. A exil ví, jako tamti vědí, že ne všichni v cizině mohli setrvat u své práce, které rozuměli a kterou měli rádi. Je-li celý exil tak malou větví na stromě národa, jaký teprve význam má pár zvadlých a spadlých listů? kf „VYHORELA Ml ŽIAROVKA“ Horšie ui je, keď si musime nohy ubehať po elektropredajniach v kraji i mimo noho, aby sme zohnali jednu žiarovku. Keď si v obchode žiadam papierové ubrúsky, odpovedajú mi: — ‘Nemáme, príďte zajtra, za týždeň — Vrecúška z polomastného papiera na zabalenie desiatej, ktorých výrobcom je Techno- celpap v Ružomberku, bolo naposledy dostať čajsi před pol rokom. Potrebujem toaletný papier — každý lekár to povie, že používať na tento účel novinový papier je nehygienické — a predsa nemáme možnosť si ho kúpiť kedykoľvek. Veľmi ma těší — keď mi peniaze stačia-, že si môžem vybrať spomedzi 10 druhov práčok, 20 druhov marmelády, kompótov, takú alebo onakú látku či konfekciu, vlnenú alebo bavlnenú, mydlá malé, veľké, voňavé, nevoňavé. Nie som sám, ani nie prvý, čo pozorujem, že naše obchody nie sú plynule zásobované niektorým tovarom bežnej dennej potreby a myslím si, že zodpovední činitelia by mali v novinách vysvetliť naším spotrebiteľom, prečo — najmä v poslednom kvartáli roka — so zákonitou pravodelnosťou nedostať kedykoľvek kúpiť uvedené veci”. (J. Rodan, Práca 23. nov.) NEDOCENENÍ . . . Redaktoři venkovských komunistických novin se radili v Otrokovicích o tom, jak ještě lépe sloužit “pracujícímu lidu”. Komunistických novin na venkově vychází týdně půl milionu výtisků. Třicet redaktorů dostalo uznání ministra zemědělství. Jak to, že jen třicet? CHLEB A REVOLUCE Tak Zápotocký národu konečně pověděl, co se vlastně v Maďarsku stalo. Podle něj, místo tvůrčí kritiky, odhalení nedostatků byla rozpoutána nezodpovědná diskuse, vyúsťující ve frakční boj, který rozvracel jednotu maďarské strany a vedl k demagogickému stavění požadavků různorodých skupin, čehož využila zrádná reakce. Prozatímní správce pražského Hradu řekl při tom, že zásobování je dobře zajištěno, že není důvodu k zvýšeným nákupům. Jak je to všechno zajištěno vyplývá z toho, že v prosinci nebylo ve městech možno sehnat mouku, maso, cukr, mýdlo. Za to statistik je dost a milovaný president je národu ve svém projevu pilně rozdával. ČLOVĚK [pageend9]STRANA 10 ČESKOSLOVENSKÉ NOVINY O ČESKÉM DIVADLE V AMERICE ZDENĚK NĚMEČEK Sto let se scházejí krajané v New Yorku, Chicagu, Clevelandu i jinde — aby na chvíli zapomněli na své každodenní starosti, věnovali se ilusi divadla a hlavně — aby vyslechli svou rodnou řeč, ten jazyk, který po prvé zaslechli v nejútlejším mládi, kterým je oslovovala matka a zpívala první písně jejich života —■ a kterým hovoří dodnes, kterým hovoří dokonce ze sna. Prohlédl jsem si některé staré knihy a přečetl o tom, jak v minulém století naši lidé v Americe začínali hrát české divadlo. Jako jejich začátky v nové zemi nebyly lehké, tak ani to české divadlo nemělo na růžích ustláno. Dověděl jsem se na příklad, jak už ve čtyřicátých letech minulého století sem přijel mladý František Mika, kdysi studující práv v Praze, jak se připojil k německé divadelní kočující společnosti, jak se potom od ní odpoutal a vytvořil českou skupinu, která poprvé hrála českým kolonistům v jistém městečku ve státě Winsconsinu. Hrál tehdejší vlastenecké hry a naši lidé, ti doslova pionýři, přišli zdaleka pěšky nebo na žebřinových vozech. Kdopak to byl ten František Mika ? Byl to student, který roku 1848, v tom revolučním roce, bojoval v Praze na barikádách, a když mu hrozilo zatčení, utekl do Ameriky. Tenkrát se ovšem nejezdilo na pohodlných parolodích, nýbrž na všelijakých plachetkách v podpalubí. A tento vlastenec pokračoval zde, aby skrze divadlo udržel mezi lidmi zájem o starou vlast a rodnou řeč. Jako vzdělaný člověk se mohl v tehdejší Americe uchytit kdekoli, ale sloužil našemu divadlu, protloukal se těžce a hrál, dokud to šlo, až oslepl. Četl jsem, jak roku 1893 přijela z Čech celá divadelní skupina Františka Ludvíka, jak žila, hrála, jezdila po středním západě od vesnice k vesnici, kde byli naši lidé, až se usadila v Chicagu. Myslíte, že ti lidé to dělali, aby zbohatli? Jistě ne. Ale hráli. Prohlédl jsem, pokud jsem mohl, dějiny newyorského českého divadla. Shledal jsem, že i tady byli • a dosud jsou — nadšení lidé, kteří se věnovali divadlu jako mladí hoši a jako mladé dívky a zůstali mu věrni až do svých šedin. Několikrát to vyhlíželo, že už je konec, že mladá generace zapoměla jazyk svých rodičů, že neumí česky, že se nezajímá proto, že mluvenému slovu nerozumí. Také lidé se rozjížděli z New Yorku po Americe — nebo se stěhovali s Manhattanu do okolí. Proto ubývalo i těch starších. — A vždycky se zase stal zázrak a divadlo se znovu křísilo. Vždy přišla nová vlna ze staré vlasti a přinesla novou krev na českou scénu. A tak jsme se dočkali stého výročí našeho divadla v Novém Yorku. To není maličkost, to jsou vlastně čtyři lidské generace. A teď snad několik slov o divadle samém. Aby divadelní hra vznikla a aby opona šla nahoru, k tomu je zapotřebí mnoho usilovné práce — tady zvláště, kde z toho neplyne zisk ani stálý důchod. Mnoho práce a mnoho nadšení. Nejdřív je tu člověk, autor, který hru promyslí a po těžkých bojích ve vlastním nitru ji napíše, případně několikrát přepíše. Musí mít látku, musí něco nového umět povědět. Musí ovládat řemeslo, aby hra byla zajímavá, napínavá, případně poučná. Musí umělecky tvořit, to je ze sebe a jaksi z ničeho. Nikdo mu nenapovídá, jenom jeho umělecké svědomí, běží-li o vážnou hru. Pak tu jsou herci. — To jsou lidé, kteří se musí na scéně přeměnit. To není lehké. Chudý člověk musí umět hrát na scéně bohatého; zámožný nebo hospodářsky nezávislý musí se na těchto prknech umět proměnit za žebráka, ale tak, aby mu obecenstvo uvěřilo. Herci hrají proto tak rádi, že často utíkají z vlastní samoty, kde velké role hrát nemohou. Musí mít ze hry požitek, jinak by to k ničemu nevedlo. Někdy musí překonat role, které jim třeba nesedí. Jak vidíte, není to snadné být dobrým hercem. — Pak tu je obecenstvo. Obecenstvo, které naplňuje — nebo někdy nenaplňuje — sál, to není beztvará skupina. To jsou živí lidé, obecenstvo se skládá z jednotlivců, z nichž každý má soukromý život a ten život ne vždycky musí být radostný. Jde se do divadla přenést do jiného světa a porovnat svůj osud s osudem jiných lidí, jak je uvidí na scéně. Jde se potěšit, zasmát, případně si poplakat. Ale tady v Americe jde do divadla ještě k vůli něčemu jinému. Proto, aby slyšel svou mateřštinu, kterou třeba doma už ani neslyší. Často jeho vlastní děti, skoro vždycky jeho vnoučata mezi sebou i na něho hovoří anglicky. Ale pro něho je český jazyk ten, který mu jde nejvíc k srdci. To je zákon. Toto spojení obecenstva s divadlem má proto takovou složitou cenu. Rodná řeč přenáší všechny do jiného světa. V dobrém divadle se stává, že dvě až tři hodiny žijete třeba jako ve snách. A v tom je to tajemství, proč dneska můžeme oslavovat 100 let této jedinečné naší instituce ve světě, který naší mateřštině nerozumí. Přál bych tedy všem, divadelním spisovatelům, hercům i obecenstvu, aby se navzájem neopouštěli, aby si zůstali věrni — aby tento duch i nadále udrželi. To bylo nějakých účtů a upomínek na konci roku! Jen Československé noviny mne neupo- menuly. Ještě jsou na světě slušní lidé! [pageend10]ČESKOSLOVENSKÉ NOVINY STRANA 11 Melboumská Olympiáda, XVI v pořadí moderního zápolením nejlepších sportovců světa, byla dvacátým výročím Olympiády berlínské z roku 1936. Tehdy byli jejími skutečnými pořadateli Hitler a Goebels. Vojenský drill, nezřízená propaganda vypočtena na ovlivnění přítomných zástupců celého světa a vybičovaný německý nacionalismus byly její- my hlavními rysy. Vznešené poslání sportu sbližující národy na nepolitickém kolbišti, bratrství neznající barvy pleti a rasy, všechny ty ideály mírového soužití byly pošlapány pruským militarismem, který již tehdy byl rozhodnut pro válku a tehdejších olympijských her využil jen jako jednu z psychologických příprav. Byla to první politická Olympiáda. Jejím výsledkem byl reflex stísněnosti a poznání, že německý sport byl rovněž “zgleichschaltován” a že slouží politickým cílům. Sovětský sport byl dlouho isolován. Nezúčastňoval se mezinárodních soutěží kapitalistických národů. Teprve po druhé světové válce byl zasažen jako jedna z mocných “studených zbraní”. Stal se věrnou kopií Hitlerových method. A mnohem dokonalejších. Vedle vojenské discipliny a dril- lu je v pozadí dnešního ruského sportu pevná politická organisace vybudovaná na satelitním systému naprostého va- salství. Slovem, rozhodčí ze satelitních států podporují i na úkor pravdy zájmy Moskvy. Jde to často až do krajních nepatrností, ale světí to prostředky. Na tuto skutečnost poukázal právě coach amerického olympijského družstva. Letošní Melboume znamená naprosté politikum. Začalo to těsně před zahájením her, kdy celá řada států odřekla účast jako demonstraci proti krvavé lázni v Maďarsku, odmítly závodit v soutěžích bok po boku s atlety Sovětského svazu, politika se projevila často až příliš křiklavě v sympatiích k maďarským representantům a chladu k Rusům, v případě finálového utkání Maďarsko-Rusko ve vodním pólu, v němž Rusové, aby zabránili neodvratné porážce, se uchylovali k bezohledně surové hře, dokonce k zjevné nenávisti a bouřím odporu, jež tak-tak, že neskončily insultací sovětského mužstva. A po skončeni her politické třídění duchů-celá řada maďarských a rumunských atletů odmítla vrátit se do svých zotročených zemí a požádala o asyl — vtisklo již jen konečnou pečeť do historie XVI Olympiády. Olympiády nedokonale organisované, vášnivé, soutěže, která rozdělila svět a která konec konců zásluhou “státních atletů Sovětského svazu” přestala být nositelkou čistého amatérismu. Tím však ještě ani z daleka neskončila politika kolem letošních olympijských her. Přestože každá Olympiáda je soutěží individuální, zachovává tedy původní soutěžení klasických Olympiád řeckých, v neoficiální joutěži národů předčili Rusové Ameriku o celých 129 bodů. A získali celkem 99 medailí, z toho 37 zlatých, oproti Spojeným státům se 74 medailemi, z toho 32 zlatých. Je zbytečno rozvádět pokřik Moskvy nad tímto triumfem. Ze sportovního hlediska má však toto problematické vítězství Moskvy nad americkými atlety jedun vadu. V královně všech sportů, v lehké atletice, obhájily Spojené státy svou superioritu naprosto rozhodným způsobem. Rusko vyrovnalo bodovou ztrátu a na konec získalo vedení v soutěžích, jež Amerika vůbec neobeslala, v nářaďovém tělocviku mužů i žen. K tomu se však Moskva nepřizná ... A nedozná také, že to byli její fotbaloví profesionálové, kteří v závěrečný den olympijských her dobyli vítězstvím nad Jugoslávií v poměru 1 : 0 další zlatou medaili. USA se soutěže v kopané rovněž neúčastnily. Pořadatelství XVII Olympiády v roce 1960 bylo zadáno Itálii. Do té doby se snad mnoho změní. Svobodný svět věří ve vítězství demokracie a návrat politické svobody v zemích potlačených sovětským imperialismem. Věří ve vítězství svobodného, nepolitického sportu, což samočinně přivodí pád i státního sportovního podnikání, v němž místo instruktora rozhoduje politický komisař a v němž sportovec představuje robota pod knutou kolektivní diktatury. Politická Olympiáda L. HORNIŠ ČESKOSLOVENSKÉ NOVINY můžete předplatit a objednat u těchto našich zástupců: VELKÁ BRITANIE Václav Holub, 132 George Str., London W. 1, nebo Josef Bruner, 84 D. Warwick Ave, London W. 9. Předplatné 10 sh. FRANCIE Alois Čížek, Hotel Negra, Gagny S. et 0. Předplatné na rok 500 frs. BENELUX Emil Sklenář, 2 Englisch Garten, Munchen NÉMECKO Lubomír Stolička, Franz Joseph Strasse 32/23, Muenchen 13, Germany. Předplatné 6 DM. AUSTRÁLIE František Nový, 43 Esplanade Semaphore Adelaide. Předplatné 15 sh. na rok. USA Československé noviny, 31 East, 72nd Street, Apt. 14 B, New York 21, N. Y. Předplatné 3 dol. na rok. CANADA Zbyněk Vlček, 5891 Scherbrook West, Montreal Jerry Basta, 1310 Queen street West, Toronto Předplatné 3 dol. na rok ARGENTINA V .Suchan, Conde 1995 Buenos Aires Předplatné 70 pesos Prosíme své čtenáře mimo USA a Kanadu, aby své finanční příspěvky adresovali našim pánům zástupcům. Československé noviny [pageend11]STRANA 12 ČESKOSLOVENSKÉ NOVINY Pomáhat těm, kdo prchají Kdo je z povinnosti ve styku s uprchlíky, musí být na pozoru, aby správně zhodnotil jejich výpovědi o poměrech doma. Kdo utekl byť to byl byl člověk sebe opatrnější a přesnější, má tendenci líčit své osobni zkušenosti ve světle, jak by je rád viděl. Svědectví o životě a myšlení našich lidí doma, které vám dnes předkládáme, netrpí tímto nedostatkem. Autor nelíčí “poměry”, píše jen o lidech, s nimiž se za neobvyklých okolností setkal. Nic nehodnotí, jen vypravuje, o věcech a lidech, na nichž nemá jiný než zcela okamžitý a neosobni zájem. V březnu 1949 propukl na vysoké škole komunistické strany ve východním Berlíně veliký rozruch. Uprchl jeden z učitelů, mladý Wolfgang Leonhard. Odpovědný a osvědčený funkcionář strany a vy- chovávatel komunistického dorostu neuprchl do západního Německa, nýbrž do Jugoslávie! Leonhard opustil východní Berlín 12. března a dojel do Bělehradu 25. března. Jeho objemná kniha“Die Revolution entlaesst ihre Kinder”, “Revoluce propouští své děti” — (Verlag Kiepenheuer und Witsch, Koln a. Rh.) líčí život tohoto mladého Němce v sovětském Rusku. Útěk přes Československo je jen krátká kapitola na konci knihy. Wolfgang Leonhard byl vychován v Moskvě. Ještě před druhou světovou válkou odešel se svou matkou, přesvědčenou německou komunistkou, z Hitlerova Německa do Sovětského svazu. Za války se stal žákem kominternské školy. Po válce byl poslán jako organisátor komunistické výchovy v sovětské zóně Německa. V té funkci zažil vyloučení Titovy Jugoslávie z Ko- minformy a to rozhodlo o jeho úteku z oblasti ovládané Ulbrich- tem a sovětskými úřady. Případ Jugoslávie jen potvrdil jeho stále se vracející pochybnosti o správnosti sovětské a východo-německé politiky. Jednoho dne, po dlouhých přípravách, vzal kuférek a šel. Cesta na československé hranice byla snadná. Tehdy muselo být v zóně ještě hůř než u nás doma, protože četné podlounické tlupy přecházely se zbožím každou noc přes hranice. Leonhard se přebrodil přes potok a byl se svým průvodcem na československé půdě. Ulehčilo se mu, protože mu průvodce řekl: “Tady už to nebude nebezpečné. — České pohraniční stráže se v tuto noční dobu příliš nenamáhají”. K páté hodině z rána došli do ma lé české vesničky, do obvyklé stanice tohoto podloudníka, když nesl zboží. V malém domku ho uvítala žena a její dcera, zřejmě Češky. S Leonhardem mluvili německy. Usušily promoklý oděv a boty, připravily čaj. Na otázku, co dále vysvětlil průvodce: “Toho zde musíte dopravit do Podmo- kel. Tam na něho čeká přítel a ten mu zase pomůže dále”. Tu se ukázaly obtíže: autobusové spojeni do Podmokel bylo právě před tím zastaveno. Po další úřadě navrhla česká žena: “Dnes jede člen zdejšího národního výboru úředně do Teplic, snad ho vezme sebou. Z Teplic může dále do Podmokel vlakem”. Leonhardovi se to zdálo nebezpečné, avšak nebylo jiné pomoci. Žena projednala jízdu se členem výboru. Vezme ji i Leonharda jako jejího příbuzného. “Člen výboru se vás nebude nic vyptávat. Není příčiny se ho obávat”. Během příští hodiny se uprchlík naučil od ženy několik českých slov ke spokojenosti učitelky. Ruština byla jeho druhá mateřština. Přijely saně, člen výboru ho česky pozdravil, nic se nevyptával. Za hodinu byli všichni tři v Teplicích. Žena a Leonhard sedli na vlak a za několik minut byli v Pod- moklech. Nová obtiž: jeho přítel tam nebyl. Po dlouhém čekáni poslal průvodkyni zpět do pohraniční vesnice a sám sedl na vlak a jel do Prahy. Z krátkého pobytu v létě 1947 znal Prahu a bez obtíží našel ulici a dům, kde bydlel jeho přítel. Zvonil, zvonil, nikdo doma Zpět na nádraží, snad ho tam najde. Někde se stala nějaká chyba. A nyní podáváme Leonhar- dovo líčení sice trochu zkráceně, avšak jeho vlastními slovy: Byl jsem na nádraží, vedle mne stál člověk středního věku. Beze slova jsem mu nabídl cigaretu. Přijal a já řekl rusky a německy: “Bohužel neumím česky, jen rusky a německy”. Neznámý začal německy. “Odkud jste?” “Z Berlína”. Po tom všem co jsem zažil nebyl jsem prostě schopen vymyslet si teď nějakou pohádku. Ptám se ho o radu, kde bych mohl přenocovat: “Měl jsem totiž vlastně odjet dnes ráno, ale není to možné, až zítra”. “A kam vlastně chcete?” Rozhodl jsem se, že vsadím všechno na jednu kartu: “Do Bělehradu”. Do Bělehradu?’ Opakoval šeptem a rychle se ohlédl. “Pojďte se mnou. Očekával jsem dnes někoho, ten nepřijel. Můžete přenocovat u mne”. Rychle jsme opustili nádraží. Cestou jsme nepromluvili ani slova. Začal jsem pochybovat, zdali jsem udělal dobře, že jsem doznal cestu do Bělehradu. Konečně jsme došli k jednomu domu. Můj nový průvodce vyňal z kapsy klíč a já jsem pohledem na dům zjišťoval, zdali FEUILLETON [pageend12]ČESKOSLOVENSKÉ NOVINY STRANA 13 tam není nějaká tabulka se jménem úřadu. Ne. Byl to prostý obytný dům. Ale mohl jsem tím být jist? Nejnebezpečnějši úřady nemají na domě označení. Avšak měl jsem pocit, že nejsem v nebezpečí když jsem s tímto člověkem. Vstoupili jsme do jednoduchého dvou pokojového bytu. Náhle z vedlejšího pokoje vstoupil muž. Trhl jsem sebou. “Žádný strach. To je můj přítel, který se mnou bydlí”. A na otázku přítele: “To je Němec, utekl, je na cestě do Jugoslávie”. Zase jsem viděl překvapenou avšak přátelskou tvář: “Doufejme, že se tam v pořádku dostanete”. Z rozhovoru jsem poznal, že oba Češi tomu čím Moskva vinila Jugoslávii tak málo věřili jako já sám. Přítel mého hostitele se chtěl pustit do diskuse, ale hostitel ho přerušil: “Nech ho na pokoji. Je na útěku, jistě hodně prodělal. Nejdříve ať se vyspí”. Upravili mi lože, přáli mi dobré noci. Spal jsem jako zabitý. Ráno mne vzbudili, když museli do práce a jen se ptali: “Dostanete se dále?” Děkoval jsem jim a řekl, že bez jejich pohostinství bych nebyl věděl kde přespat. Není zač děkovat. V dnešní době mus člověk vždycky pomáhat lidem, kteří prchají. Šťastnou cestu do Jugoslávie. Až tam dojedete, řekněte jim, že jsou ještě Češi, kteří nezapomněli na své přátelství k Jugoslávii! Tady končí vypravování pokud se týče styků s českými lidmi. Leon- hard konečně zastihl svého přítele doma a ten ho vypravil na cestu z Prahy do Bělehradu. Celý útěk z Berlina trval třináct dní. Co napsal Leonhard stojí pevněji v dějinách této doby než pomník na Letné. ANTONÍN DOLAN Tři dolary za rok — to nestojí za řeč! V problematice dvojího státního občanství se přihlásila pí. Vlasta Brožová, která by ráda věděla, jak je to s přísahou před Bohem a s věrností Americe. Zrovna tak, jako je tomu v případě nabyti každého jiného státního občanství: platí totiž přísaha o složení slibu věrnosti nové vlasti, která si její splnění může vynutit. Americká přísaha věrnosti nebyla v posledním pojednání ze září citována, poněvadž se tam jednalo obecně o nabytí jakéhokoliv státního občanství. Stejně jako Spojené státy mají i ostatní státy obdobnou přísahu věrnosti, kterou se stanoviska svého právního řádu právem požadují na svém novém příslušníku. Ale to všechno nestačí, aby u tohoto nového státního občana nastal zánik československého státního občanství se stanoviska československého právního řádu, nýbrž je k němu třeba výslovného propuštění ze svazku čs. státního občanství. V této kolisi právních řádů je vůle jednotlivce nerozhodná, neboť čs. státní občan se nemůže svým jednostranným prohlášením platně vzdát čs. státního občanství. •V I k mravní kolisi by mohlo dojít, kdyby osvobození staré vlasti bylo v rozporu se zásadami, na nichž stojí nová vlast. Ale exulanti volí zpravidla takovou novou vlast, v níž obrana svobody a demokracie je jednou se základních občanských povinností. Svoboda však nemá být výsadou pouze určité části lidstva,, nýbrž má patřit veškerému lidstvu. Není proto nic nemravného v tom, použije-li exulant všech právně dosažitelných (hmotných i nehmotných) výhod nového státního občanství k osvobození staré vlasti. Naopak, je to jeho mravní povinností, vyplývající z křesťanského přikázání o lásce k bližnímu. Maďarsko ukázalo světu, že není dobře stále se dohadovali a báti Sovětského svazu. S holýma rukama se vrhli udatní bojovníci proti ruským tankům a viděli jsme, co nadšení a víra dokáže. Bohužel, pomoc, kterou čekali a volali, nepřišla. Tak, jako nepřišla českým dělníkům za plzeňského povstání, tak jako nepřišla za povstání poznaňského . . . revoluce hrdinského národa maďarského byla utopena v moři krve ruskými barbary a jejich hnusnými prisluhovači. - Studená válka se vaří . . .snad se poměry vymkly z rukou režisérů, kteří neplánovali tyto události. Ale kolo osudu se točí dále a nepřijdou-li rázná opatření, svobodný svět se může dožít velkých překvapení i na vlastním těle. Studená válka skončila a dala svobodnému světu na vybranou. Žádné vyjednávání, žádné smlouvy a řeči o t. zv. spolužití, neplatí pro rudé dobyvatele. Oni rozumí moci a síle, které brutálně používají proti bezbraným. Ta je může přivést tam, kam patří. J. F. ROZPRAVY O DVOJÍM STÁTNÍM o bč a nst ví JEN SÍLA NA N£ PLATÍ PROČ NEBYLY POSLÄNY ZBRANÍ? * Vysílačky bojujícího maďarského lidu pokud nebyly umlčeny, vysílaly do svobodného světa úpěnlivé prosby o zbraně. Realistický pohled na situaci ovšem ukazuje, že drtivé převaze sovětských tanků a vojáků nemohla by na dlouho vzdorovat ani armáda malého národa výtečně vyzbrojená. Ale šlo o získání času aspoň k mezinárodní politické intervenci v průběhu války s vetřelcem. Ani jedna válka v tomto století se neobešla bez cizích zbraní, bez cizí pomoci. V občanské válce španělské byly zbraněmi posilovány obě strany. Na konečném úspěchu komunismu při dobývání Číny byl podíl sovětských zbraní víc než vydatný. Zbraně byly posílány do Řecka a severní Korea nebyla by nikdy schopna resis- tence bez sovětské a čínské vojenské pomoci materiální včetně “dobrovolníků”. Svobodný svět jen málo udělal tím, že posílá potraviny, léky a nabízí přístřeší těm, kteří zachránili holé životy z prohrané války Jan Skalník, Astoria A. Rozehnal [pageend13]STRANA 14 ČESKOSLOVENSKÉ NOVINY Štěpán Otruba, starosta Sokola v Montrealu, zemřel náhle cestou z práce. Frank Končel, přítel novinářů o básníků v Chicagu se dožil 80 let. Je majitelem největší české soukromé knihovny v Americe. Josef Pejskař, redaktor RFE navštívil New York, Washington a Chicago. A. Ondrák, opat kláštera Sv. Prokopa v Lisle dostal srdečné poděkování papežovo za uspořádání unionistického sjezdu. Moravian Library, nové nakladatelství v New Yorku vydalo k Vánocům malý výbor z díla Jana Herbena. V květnu uplyne sto let, co se Jan Herben narodil. Marshall Field, majitel proslulého obchodního domu v Chicagu, zemřel. Z jeho podnětu byly založeny americké Lidice a velkou částkou přispěl na obnovu Lidic. Josef Falta, redaktor Denního hlasatele v Chicagu promluvil o událostech v Maďarsku na diskusním večeru Dělnické Besedy J. V. Frič. Marie Provazníkové, náčelnice COS přednášela v Clevelandu v Sokole a v rozhlasové stanici. Ústředí Čs. Sokolstva v zahraničí v sobotu 1. prosince mělo konferenci v New Yorku. Gen. V. Vlček v Montrealu byl v čele sběrací akce pro maďarské vlastence a uprchlíky, kterou uspořádalo Cs. Národní sdruženi. Již v prvních dnech se sešlo přes 1.000 dolarů. K. B. Jirák na hudebním festivalu v Hartfordu sklidil velké uznání za své tři skladby pro čelo a klavír opus sedmdesáté první. Malíř J. Šejnoha, bývalý velvyslanec, otevřel v Torontu výstavu svých obrazů. Nejmladši poslanec byl zvolen ve státě Illinois. Je to třiadvacetiletý učitel Viktorský, vnuk mnohaletého českého poslance Plačka. Josefina Zuzáková z městečka Paterson, odkázala všechny své úspory v částce 4.500 dolarů české doplňovací škole v New Yorku. Dr. V. Beneš byl řečníkem v Masarykově klubu v Chicagu, kde promluvil na téma: naše nynější krise. Jan Rubeš zpíval v Haydenově “Mesiáši” na hudebním festivalu v Hartfordu. Ludvík Kučera, biskup český v městě Lincoln byl již po druhé stižen srdečním záchvatem. Malá scéna v Chicagu sehrála “Okénko” Olgy Scheinplugové. Moravan, měsíčník, věnovaný lidovému umění a literatuře v Chicagu dokončil první ročník. Revui řídí prof. F. Hra- chovský. Rafael Kubelík se postavil do čela čs. kulturních pracovníků, kteří pořádají sbírky ve prospěch maďarských uprchlíků. Rudolf Firkušný s new-yorskou filharmonií, ve dnech 14. a 16. prosince hrál Mozartův klavírní koncert. Dr. I. Bujná promluvil jménem Čechů a Slováků na manifestaci porobených národů v Montrealu. Vlasta Vrázová, tisková referentka Čs. národní rady americké, napsala vtipnou knížku “Průvodce Prahou”. Spisek je určen krajanům, kteří hodlají navštívit Československo a shrnuje velmi mnoho praktických informací. Stanice Columbia v New Yorku pozvala před mikrofon dra S. Belluše, prof. V. Buška, velvyslance A. Heidricha, dra H. Ripku a dra P. Zenkla. Řečníci vyložili, jakými metodami komunisté získávají moc. Sokol v Torontu oslavil čtvrt století svého trvání. Msgre J. Bezdíček, vicerektor papežské koleje Nepomuceum v Římě, napsal novou knihu o Sv. Cyrilu a Metodějovi, Václavovi a Janu Nepomuckám. Knihu vydali čeští Benediktini v Chicagu. Generál Smykal, v Tomanově knihovně v Chicagu přednášel o svých plánech na vybudování nového Chicaga. Pochází z českých rodičů a je ředitelem městských stavebních úřadů. Dr. Alice Masaryková dokončila essay o slovenské dědině Bystřičce kde trá- vívala prázdniny s rodiči a sourozenci. Knížku vydá Moravian Library v New Y orku. Boris Pešek, který promoval jako doktor hospodářských a finančních věd v Chicagu, byl jmenován asistentem tohoto vědniho oboru na universitě Johna Ilopkinse v Baltimore. Prof. R. Kerner, vynikající americký historik čs. původu, zemřel v Berkley. Za první války byl poradcem presidenta Wilsona a velmi přispěl k československé samostatnosti. Jarmila Novotná v lednu, odjíždí do Vídně, kde bude zpívat pět týdnů ve státní opeře. F. Klátil, redaktor Československých novin, přátelům z celého světa děkuje za vánoční a novoroční pozdravy a z upřímného srdce je opětuje. Prof. O. Odložilík přispěl do literárně historického sborníku, který vyšel k jubileu Adama Mickiewicze — studií o vlivu velkého básníka na českou a slovenskou literaturu. Fiantišek Němec, bývalý vyslanec v Kanadě odcestoval do Evropy na konferenci s vládními činiteli v Londýně, Paříži a Vídni. Dr. H. Ripka, po návratu z Evropy přednášel v Chicagu na téma: “Revoluce ve střední Evropě”. Vojta Beneš, milovaný doma i americkým naším lidem, zemřel před pěti lety- KDO A CO [pageend14]ČESKOSLOVENSKÉ NOVINY STRANA 15 SPISOVATEL J. M. KOLÁR, autor úspěšné knihy “Listy nemému příteli”, požádal Československé noviny o otištěni tohoto prohlášení: “Čtvrtletník Svědectví, jenž právě vyšel v New Yorku, uvádí v redakční radě také mé jméno. Stalo se tak politováníhodným nedorozuměním: nebyl jsem ani přizván k souhlasu s oběma redakčními články, ani jsem neměl nejmenších informaci o obsahu a ideologické linii časopisu. — Všechna má dosavadní publicistická činnost potvrzuje, že můj přátelský podíl na záhlaví časopisu “Svědectví” byl pouze omyl, kterého hluboce lituji”. INFORMACE - POZNÁMKY - KRITIKA ABY VLÁDY SLOUŽILY ČLOVĚKU První světová konference křesťansko-demokra- tických hnutí byla v měsíci listopadu v Paříži. Přítomni byli představitelé čtyř křesťansko - demokratických unií: Nouvelles equipes Internacionales (orga- nisace stran Evropy), Organisation Demokrate Chretiene ď Amerique, Union Chrétiene Democrate ď Európe Centrále a mezinárodní Unie mládeže. Dvoudennímu jednání předsedal belgický býv. ministr De Schryver a hlavními řečníky při zahájení konference byli : předseda francouzské křesťanskodemokratické strany — Piere Pfimlin, předseda evropského hnutí Robert Schu- man, předseda křesťanských odborů G. Tessier, chilský senátor Eduardo Frei Montalia a předseda Unie mladých, Franleo Nobili. Piere Pfimlin zdůraznil, že nyní, kdy Sověty ukázaly svou pravou tvář, je třeba vytvořit Evropu a svět, v němž vláda bude sloužit člověku podle zásad svobody a spravedlnosti. Na konferenci byl ustaven stálý mezikontinentální výbor, složený ze zástupců jednotlivých stran a Unií. Předseda křesťansko - demokratické Unie Střední Evropy, univ. prof. dr. A. Procházka přednesl referát o hospodářské situaci v satelitních zemích. Podrobil kritice sovětský plán vybudovat z porobených států mohutně centralisovaný a soběstačný hospodářský celek za cenu nesmirnch obětí obyvatelstva. PŘEVAHA SOCIALISTICKÉ SOUSTAVY i v nemocenském pojištění a sociálním zabezpečení bude prý v Československu, ovšemže vedle Sovětského svazu — nejlepší na světě, protože předčí sociální zabezpečení v kapitalistických zemích, v tom směru nejpokročilejších. Tedy: ráj starých a nemocných je v Rusku a bude v Československu. Teprve pak přijdou dělníci v kapitalistických zemích, těch nejpokročilejších. Jan M. Kolár Dary ve Spojených státech jsou odčitatelné od zdanitelných příjmů. “RED CROSS HUNGARIAN RELIEF FUND” POST BOX 3016, Washington 10, D. C. Šeky a Posta! Money Orders vystavujte na: Vybraný obnos bude odevzdán Červenému kříži. Běží pouze o dary peněžní. Přspěvky pošlete na adresu: Jan Čep, Rudolf Firkušný, Egon Hos- toiský, Rafael Kubelík, Jan Mládek, Jarmila Novotná, Jaroslav Stránský. POMOC MAĎ ARSKÉMU LIDU Vážení přátelé, je Vám známo, co se stalo a děje v Maďarsku. Všechen vzdělaný svět, ztrnulý nad katastrofou statečného národa, se snaží přispěti k jejímu zmírnění. V této pomocné akci nesmějí česká a slovenská srdce selhat, a ježto náš domov je sevřen mocí stejně zlou jako maďarský, může za něj jednat jen exil a krajané. Obracíme se o přispění na životní potřeby a léky pro maďarské uprchlíky a bojovníky k širším řadám Čechů a Slováků. Jde o povinnost lidskou a národní. DIRCKINCK-HOLMFELD, zasloužilý přítel Československa, zemřel v Kodani ve věku 67 let. Po prvé zavítal do Prahy v roce 1910 a v letech třicátých působil na Karlově universitě jako lektor dánštiny a severských jazyků. Dánsky napsal dvě knihy — Dějiny československého lidu a ‘“Dva demokraté - Masaryk a Beneš’”. Kromě toho baron Dirc- kinck-Holmfeld o Československu uspořádal nespočetné množství přednášek a po komunistickém puči byl předsedou Komitétu pro pomoc uprchlíků, jejichž tábory v Německu a Rakousku navštěvoval. OSUSKÝ-LIPPMANN The New York He- rald Tribune otiskl polemický článek dra Š. Osuského se známým novinářem W. Lippmannem. Osuský citací vlastních sovětských dokumentů dokázal, že Sovětský svaz se dopustil jasné agrese v Maďarsku. Citoval sovětskou definici nedovolené agrese, přednesenou v roce 1953, v níž Sověty prohlašují: “I Když vláda dá svolení cizímu vojsku, nesmí a nemůže být k tomu důvodem revoluční nebo kontrarevoluční hnutí, občanská válka, nebo stávky. Úmysl udrželi vládní systém politický, hospodářský nebo sociální, nesmí být podnětem k cizí vojenské intervenci”. Tím Sověty odsoudily samy sebe. Zjištění dra Osuského vyvolalo pozornost v diplomatických kruzích i širší mezinárodní veřejnosti. SOCIALISTICKÁ DÍLBA PRÁCE ve světovém měřítku musí být pracujícím osvětlována, a musí být zdůrazňovány úspěchy socialismu proti kapitalismu — nabádá ústřední vládní list. Jakoby pracující nevěděli, jak ta dělba prakticky vyhlíží a kam jdou výsledku jejich práce. STUDENTKY - V NOCLEHÁRNĚ Posluchačky brněnské vyšší pedagogické školy byly ubytovány v Baurově zámečku, který však byl zabrán pro výstaviště. Studentky byly přestěhovány do bývalého augustiánského kláštera. V jedné mísnosti jich “studuje” čtrnáct, v druhé dokonce dvacet osm. O bezpečnost děvčat prý je postaráno, internát j obehnán masivním železným plotem s naježenými špicemi. [pageend15]STRANA 16 ČESKOSLOVENSKÉ NOVINY PŘEMYSL PITTER: DOMOVU I EXILU Vydal Čechoslovák - 4 Holland Rd, London W. 14. — Není sporu, že Přemysl Pitter je nejen evangelík, ctitel Masarykův a Jana Milice z Kroměříže, ale především upřímný a nebojácný člověk. To se ukazuje v knize — Domovu i exilu. — Jeho víra v bibli, nicotnost všeho světského a nutnost žít s Bohem a v Bohu k zachováni lidstva a jeho šťastného žití, jsou stručným obsahem této sbírky rozhlasových projevů, které Rádio Svobodná Evropa vysílalo do Československo Pitter píše prostě, lidsky, přímo a upřímně. Jakoby jeho slova byla určena dětem. Dětem Božím. V některých pasážích je až příliš stručný, což je jistě zaviněno časovým omezením radiového přednesu. Výklad bible je přesvědčivý, neakademický, zaměřený především k problémům přítomnosti, je platný a prodchnut opravdovou zaniceností. Pitter není jen náboženský kazatel. Dotýká se problémů politických, národních i světových. Nevyhýbá se kritice vlastního národa, nezastavuje se u bolestných slov. Mluví k národu o jeho tradici, květnu 1945, o prvním máji, Komenském, popravách na Staroměstském náměstí a nesmrtelnosti lidské duše, kde cituje nejen bibli, Krista a proroky, ale především Masaryka. Přemysl Pitter posílá domovu slova posily, útěchy a ukazuje na biblických i historických příkladech neudržitelnost komunismu a cestu k lidskému vítězství nad silami materielní brutality. Jeho káravá slova, voláni po morální odvaze a jednotě duší a myslí patří však také exilu. Mnozí z nás by mohli v jeho větách načerpat ponaučení a najít v nich rozřešeni svých těžkostí. SBOR FUNKCIONÁŘŮ čsl. siciální demokratické strany dělnické v exilu, který representuje vedení sociálních demokratů v Kanadě a Spojených státech, zaujal na pracovní schůzi v Montrealu ostré stanovisko k sovětské intervenci v Maďarsku a vydal proklamaci k čsl. dělnické veřejnosti. Resoluce byla vysílána americkými, kanadskými i britskými rozhlasovými stanicemi. V zastoupení Sboru bývalých funkcionářů pode- psali ji Fr. Němec, bývalý velvyslanec v Kanadě a slovenský poslanec. Pavel Viboch. ČESKOSLOVENSKÉ NOVINY — měsíčník Pracovního sboru Rady svobodného Československa. Vedoucí a odpovědný redaktor F. Klátil — Redakce, administrace, adresa: Československé noviny, 31 East 72nd Street, Apt. 14 B - New York 21, N. Y. — Telefon LYceum 6-6621. Předplatné doL 3.00 ročně, jednotlivá čísla 25 c. — Universum Press Co., 355 Pearl Street, New York 7, N. Y. rada básník a spisovatel Palivec, kterému nedávno bylo sedmdesát let. Pařížský tiskový attaché V. Steigerhof byl z vězení propuštěn a přidává u zedníků. František Němec, kdysi výtečný soud- ničkář a jeden z těch, kteří čtvrt století hrdinně zapírali svůj komunismus protože dobře byli živi z Melantricha, působí v Práci. Jeho oborem je Rádio Free Európe a americký kapitalismus. Rudolf Kolář, po službách, které vykonával Kopeckému, dal přednost pensi. Nejodpornější ze všech J. Hronek-Lang- stein, šéf tiskových podniků, šéf zpravodajské sekce rozhlasu, gen. tajemník Mezinárodního svazu komunistických novinářů a “mírového” hnutí, skončil hůř než obyčejný zaprodanec: z milosti dostal podřadné místo v Práci. Vladimír Kladenský NAPADENI MAD*ARSKA sovětským vojskem bez vyhlášení války bylo odsouzeno Valným shromážděním Spojených národů. Poměr hlasů byl 55 : 8 při čemž 13 států se zdrželo hlasování hlavně proto, že tyto státy podaly v jiné formě vlastn ínávrh, sovětský přepad stejně však odsuzující. MAD'ARSKO A SUEZ Na anglo-francouzkou intervenci v Suezu jsou názory rozdílné. Pocítili jsme tragickou tíhu okolností a náhod. Maďarská revoluce se svými pochmůrnými zvraty se rozvíjela v jakési děsivé souvislosti se suezskou záležitostí. Nebýt toho, — události v Maďarsku mohly mít jiný vývoj i výsledek — nepřímý podíl anglo-francouzské akce na tragedii maďarského lidu je zřejmý. Na druhé straně, přes divokou hrozbu Bulgani- novu, tato rázná akce učinila konec vy- děračství egyptského diktátora a přivolala aktivitu Spojených národů. Resoluce, plamenné řeči, protesty a diplomatické noty — to už na ně dávno neplatí. O tom jsem přesvědčen jako socialista a nemohu svůj názor změnit i když čtu, že londýnští socialisté uspořádali demonstraci proti suezské politice britské vlády. Tvůj F. P. New York OSUDY PRAŽSKÝCH NOVINÁŘŮ Karel Jíše, dlouholetý redaktor Českého slova a po puči vášnivý prisluhovač, byl odsouzen na sedm let, prý pro špionáž pro Anglii. Před několika měsíci byl propuštěn pro pokročilou tuberkulosu a stran íse lidí a oni jeho. Jaromír Kopecký je stále ve vězení, rovněž i leg. DOBA V POESII, bude obsah dvou stránek příštího čísla Československých novin. Číslo přinese dopisy dětí z Československa a více diskusních příspěvků čtenářů, které jsme do prvního čisla dalšího ročníku nemohli zařadit. OZNAMUJEME S RADOSTÍ, že během měsíce prosince Československé noviny od svých čtenářů dostaly víc finančních příspěvků než v obou měsících předchozích. Jde o peníze jednotlivců, kteří teprve po celoroční zkušenosti se rozhodli Č.N. předplatit a pak o ty, kteří své předplatné pohotově obnovili. Na dotazy pochopitelně vždy rádi sdělíme, kdy komu předplatné končí. Očekáváme, ž v příštím roce se nám postupně podaří zvyšovat náklad — čím více bude platících čtenářů, tím to bude snadnější. Věrné čtenáře, které jsme si během roku získali, mimo Spojené státy a Kanadu prosíme, aby posílali své poukazy na adresu našich pánů zástupců. Přátelé Č. N. ze Spojených států a Kanady mohou své příspěvky posílat přímo na adresu: Československé noviny, 31 E 72nd St., Apt. 14 B. New York 21, N. Y. [pageend16]