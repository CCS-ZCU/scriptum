časopis čechů a slováků ve Švýcarsku časopis Čechov a Slovákov vo švajčiarsku ročník 32 /1999 zpravodaj 11 Polistopadové demonstrace před deseti lety [pageend1]REISEBÜRO C-TOURS Effi-Märt, Märtplatz 5, CH-8307 Effretikon Telefon ++41(0)52-343 70 70 Telefax ++41(0)52-343 47 00 Vážení přátelé, máme pro Vás speciální nabídky do Prahy s ČSA i se Swissarem. Senzace!!! Do 11. prosince (poslední let zpátky) Vám nabízíme za zázračných Fr. 279.- lety do Prahy! (poslední rezervace musí být provedena 26. listopadu.) Kromě toho nabízíme lety Swissairem do více než 40ti měst v Evropě za speciální ceny. Neváhejte, zavolejte, mi Vám k tomu nějaký ten pěkný hotýlek seženeme. „Ráno tam a večer zpět." Jednodenní Shopping nebo vánoční trhy v Praze. Termíny: 26. 11., 3, 12., 10. 12., 17.12. 1999. V ceně je let a okružní cesta městem za Fr. 290.-- za osobu. Senzační nabídky máme také v lázních PODĚBRADY: dva týdny s polopenzí, lékařská prohlídka a kontroly už od Fr. 847.--, tři týdny od Fr. 1166.-- na osobu v dvoulůžkovém pokoji. Máme také různé lákavé, levné nabídky někam dále k moři, za sluníčkem, zábavou a poznáním. Různé Kanárské ostrovy na týden nebo dva, se snídaní nebo polopenzí, hotel nebo apartma, všechna Vaše přání Vám splníme a vyhledáme pro Vás to nejvýhodnější. EGYPT: Hurghada, na týden hotel*** přímo u moře s polopenzí ve dvoulůžkovém pokoji, za osobu od Fr. 795.--. MALEDIVY: různé hotely*** nádherné koupání a potápění, přímo u moře s polopenzí ve dvoulůžkovém pokoji za osobu od Fr. 1495.--. KENYA: ideální kombinace 4 dny koupání a 3 dny nezapomenutelné zajímavé safari s polopenzí ve dvoulůžkovém pokoji za osobu Fr. 1487.--. Přejeme Vám ještě pěkné dva měsíce starého tisíciletí a těšíme se nashledanou. Vaše děvčata z C-TOURS für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien <* Uložení a znásobení kapitálu ❖ Neutrální expertízy, ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? <* Znáte výhody 'třetího sloupce jistoty'? ❖ Chtěli byste vědět, co Je nezbytné a co více či méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? <* Překlady z němčiny, italštiny, češtiny a slovenštiny. Švýcarské, bankovnictví a pojištovnictví skýtá nejvyšší možnou záruku solidnosti o bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, © 01 - 932 32 22, Fax 01 - 932 52 03 [pageend2]zpravodaj 11 /99 Emigrace duše Markéta Čekanová Zlomili pečeť ve dví a polovinu do rokle hodili. Do rokle, na jejíž dno čtyřicet let se padá a leckdy nedopadne... Zlomili pečeť, od brány dětství ukradli klíč. Cestičko k domovu, kudy se vineš? Není tě, není pod pásy tanků. Jinde už usíná, pod jiným stromem se líbá Měsíci, tuláku, si k domovu vidíš. Vyřiď tam, prosím, že duši jí ve dví zlomili. Však nevzali srdce, neohli záda. 15. srpna 1999 věnováno Jiřině Fuchsové, Los Angeles Z obsahu Strana Deset let poté J. Hlavsová 2 Otroci (dokončení) L. Frýbort 3 Možno budem prezidentom, rozhovor s J. Satinským 6 Interview s Tomášem Halíkem: Chceme rychle do Evropy H. Kanyarová 8 Mečiarovo hľadanie... Išiel od nás? M-Žitný 10 Důkladné nahlédnutí pod pokličku v KaGéBácké kuchyni O. Ulč 12 Říjnové tanečky v České republice D. Seidlová 14 Letom slovenským svetom O. Hrico 16 Vyznamenání v ČR k 28. říjnu 19 K zákonu o občanství, z projevu JUDr. J. Musiala (dokončení) 20 ...aby byly věci pojmenovávány správným jménem J. Olšanský 21 Návštěva u advokáta J. Vítek 22 Dílna bratří Čapků B. Kubešová 23 Koncert pro levou ruku, recenze knihy 24 Žila mezi námi, JUDr. Zorka Černá 1899 - 1989 Z. Vávra 25 Zdraví - Konstantinovy Lázně, lázně Vašeho srdce M. Rostek 26 Josef Pejskař 1912 - 1999 A. Benešová, M. V. Zubatý 27 Ze Svazu spolků 29 Časové proměny funkce krajanských spolků A. Skoupý 35 Hospicové hnutí v České republice M. Svatošová 38 Titulní obrázek: Z demonstrace po 17. listopadu před deseti lety. Kolik nadějí vkládali lidé do konce komunistického režimu a kolik jich dokázali naplnit? Po listopadu se projevila iniciativa a obětavost té lepší části národa ve snaze vybřednout se z marastu, ve kterém byli lidé dosud nuceni žít. Potom ale přenechali většinou pole mnohým „všeho schopných“.To by mělo být poučením do budoucna: nesta- hovat se jako dříve do soukromí, ale mluvit otevřeně a ovlivňovat chod věcí veřejných 1 [pageend3]zpravodaj 11/99 Deset let poté Jaroslava Hlavsová Když jsme v listopadu cinkali klíči na náměstích a s dojetím zpívali hymnu, jistě jsme si mnozí mnohé představovali jinak. Změny odhalily věci, které dříve nebylo vidět. Na příklad lhostejnost, sobectví, bezohlednost, obecnou neúctu k životu, ke stáří a vůbec ke všemu, neblahé to dědictví čtyřicetileté surové komunistické výchovy cukru a biče. V první euforii jsme podlehli nadšení z rychle nabyté svobody, aniž bychom si uvědomili, že KGB, StB, KSČ atp. byli na tuto možnost připraveni mnohem lépe než ona mlčenlivá většina. Komunistickým režimem odchovaní prominenti bez zábran a charakteru dodnes sedí v řadě vysokých ekonomických a jiných funkcích, chovají se způsobem čím hůř tím lip a mlčenlivá většina se mnohdy nestačí divit. Kontinuita komunistických zákonů dodnes škodí. Význam respektování zákonů byl lehkomyslně podceněn, o úctě k tradičním hodnotám a korektnímu jednání nemluvě. Obecně vzato byl podceněn nedostatek morálky a právního povědomí, což by u lidí vychovávaných v komunismu nemělo zas až tak překvapit. Začíná to nošením odpadků do sousedovy popelnice, přes vědomé nakupování pašovaného zboží a končí tunelováním bank. Nepotrestání těch, kteří komunistický režim udržovali, žili z něho, je pro náš národ katastrofální. Nepotrestané zlo je stále přítomno a mravní dluh vůči obětem komunistického režimu zůstává nesplacený. Žádné ospravedlňování ideály jim nepomůže, protože mnohým jejich obětem šlo o pouhé přežití. (Z úcty k politickým vězňům z padesátých let bychom si měli aspoň přečíst o tom, co oni museli prožít a mnozí nepřežili.) Nyní jsou to ovšem opět komunisté, kteří s neexistencí všeobecné morálky kalkulují a sklízí tak plody toho, co jejich předchůdci zaseli. Jako výsměch všemu a všem k nám promlouvají vysocí funkcionáři KSČM o šedivosti, bídě a smutku lidí. Obviňují všechny a všechno, jen ne sebe. A my posloucháme, jak nám tito kouzelníci znovu rýsují světlou budoucnost, která se téměř ve všem ztotožňuje s minulostí. Jsou to přece ti hodní soudruzi, kteří už nemají ve znaku srpy a kladiva, ale třešničky a mnozí z nás jako by zapomněli, že „co je z kočky, chytá myši“. Fanatičtí ctitelé Lenina nás jistě budou šetřit!! (a aby toho nebylo málo, z televizní obrazovky se na nás usmívá major Zeman). Nastolili jsem sice tržní hospodářství a chvíli se opájeli myšlenkou, že pravda a láska zvítězí na lží a nenávistí. Než jsme zjistili, že trh musí bát chráněn zákonným dozorem, uvolnili jsme cestu pro zloděje a chytráky všeho druhu a jsme opět u podceněné morálky - nemorálky. Jak patrno, nepovedla se řada věcí a ty které se podařily, a není jich zas tak málo, bereme zcela samozřejmě a ani, jak se zdá, je příliš nevnímáme. Zdá se, že se nám dosud nepodařilo dorůst k vyspělé občanské společnosti, v níž občan na sebe bere vědomě a svobodně břímě spoluzodpovědnosti za věci veřejné. A novu musím s lítostí konstatovat, kde že by se vzali takoví lidé, když jsme po dvě generace byli všichni vychováváni v komunistickém ghetu? Přes všechny tyto negativní průvodní jevy si ale myslím, že poslední desetiletí se vyznačuje také řadou kladů. Získali jsme svobodu, o jaké se nám posledních čtyřicet let ani nesnilo. V prvé řadě skutečně padly zdi, které nás dříve omazovaly. Proces odtotalitňování prožíváme každý dle svých schopností. Byla nastolena politická pluralita, působení církví není nikým a ničím omezováno, rozvinula se charitativní a nadační sféra, kde pracují dobrovolně stovky občanů, kteří dávají naději, že se stanou zdravým jádrem nové občanské společnosti. Nemusíme již lhát z obavy o vlastní existenci či o existenci svých blízkých, někteří 2 [pageend4]zpravodaj 11/99 si snad už vážíme práce, nebo se to aspoň učíme. Vstoupili jsme i přes odpor komunistů do NATO, aniž by si mnozí z nás uvědomili důležitost tohoto kroku. Závidím trochu dnešním mladým, že mohou cestovat a poznávat svět. Studovat mohou dle svých schopností a zájmů a nerozhoduje o tom žádný domovní ani jiný důvěrník. Nemluvím už vůbec o trhu přeplněném zbožím všeho druhu. Kam se poděly pořadníky na auta, fronty na všechno možné a nemožné a předvánoční ne nakupování, ale úmorné shánění? Většina restituentů se stará o svůj vrácený majetek, vědoma si zodpovědnosti za něj. Je radost projíždět našimi městečky a vesnicemi. Na komunální úrovni nám v mnoha případech vyrůstají dobří správci veřejného majetku. Možná se to zdá být i málo, ale před deseti lety jsme se vydali na nelehkou pouť a bylo by dobře si uvědomit, kam vlastně chceme dojít. Paměť mnozí asi nemáme nejlepší a některým se dokonce snad po hranicích s ostnatými dráty stýská. Trpělivost také není naší silnou stránkou. Všechno dobré bychom chtěli hned dle sloganu „nemožné ihned, zázraky do tří dnů“ a hlavně, kdyby to někdo vyřešil za nás, abychom se nemuseli namáhat nebo snad dokonce uskrovnit. Trpělivost a pokora, to je co nám chybí. Pokud si vzpomenete, tak s tímto atributem lidského chování se setkal již Mojžíš, když kráčel se svým lidem po poušti. Je známo, jak to dopadlo. Je to zdlouhavé, ale účinné. Čtyřicet let putoval lid izraelský pouští. Do země zaslíbené přišla až nová generace, nezatížená starým myšlením, vzájemným udáváním, šplhání po zádech a vzpomínkami na dobu otroctví. Můžeme-li věřit historii, tak, ač to nezní příliš povzbudivě, máme čtvrtinu našeho putování již za sebou. Přeji si a zvláště pak našim dětem,aby naše cesta vedla kupředu a nikoli zpět. Úvahy a komentáře OTROCI (2. část) Luděk Frýbort (dokončení) Než mohl pan Tyrell vybuchnout spravedlivým hněvem, pohnul se v stinném koutu majitel farmy, pan Dupont. V nedávno minulých událostech náležel k straně, poražené nejen na poli válečném, nýbrž i morálním; vyvodil z toho důsledek a předsevzal si nevyjadřovat se k politickým problémům. Ale byla vznesena otázka, co je to otroctví a co svoboda; to snad nepatří tak úplně k politice. "Já jsem starý otrokář, víte," děl s natrpklým úsměvem, "a snad jsem po celý život dělal cosi zlého. Jsem připraven se z toho kát. Ale snad aspoň něčemu rozumím. Ptal jste se, pane Rockwelle, co je to otroctví. To je otázka pro filozofa; ale mohu vám možná povědět, kdo je to otrok. Domníváte se, pane, že je to osoba, planoucí touhou po svobodě?" "Ovšem," děl pan Tyrell nesmlouvavě. "Svoboda je přirozený stav člověka. Otroctví je zvrhlost. Proto ujařmený člověk po svobodě touží." "Snad vy. Nebo i já, i když jsem... Ale mám s otroky, když dovolíte, svou zkušenost. Ne že by mezi nimi nebyli ti, kteří mají o svobodě určitou a dokonce správnou představu. Ale z větší části si ji představují jako stav, v němž se nemusí pracovat. Běžný otrok netouží po svobodě, pane Tyrelle; on touží po tom, abych z něj udělal předáka. Aby mohl komandovat ostatní otroky a řvát na ně." 3 [pageend5]zpravodaj 11/99 S omluvným úsměvem pohlédl na své společníky. "Svoboda je ideální hodnota, pánové. Otrok není na ideální hodnoty. Jeho myšlení je materiální, i když také jen na dost nízké úrovni. Chce si polepšit teď a hned, třebaže maličko a pomíjivě. Naděje na lepší život někdy v budouchu... otrok kašle na naděje. Nevěří jim. Otroctví je především nedůvěra, pane. Nedůvěra v ostatní, nedůvěra v budoucnost, nedůvěra v sebe sama, nedůvěra v logický řád světa. Zkušenosti mnoha generací naučily otroka nedůvěře; chce své přilepšeníčko, svou výhodičku, nabídněte mu užitek budoucnosti delší než do dnešní večeře a on se vám vysměje. Proto otroci tolik kradou. Nevyplácí se jim to, protože když okrade každý každého, jsou nakonec všichni okradení. To oni vědí; ale kradou ze zásady, protože se odnaučili myslet na následky. Následky jsou budoucnost; a o budoucnost ať se postará pán. Ze zásady také zrazují nejen svého pána, ale i sebe navzájem. Podtrhnout někomu stoličku je výkon, na který je otrok pyšný, ať se mu třeba jeho podlost obratem vrátí. To všechno je asi dost jiný obrázek, než jste si udělali o otrocích tam u vás v Pennsylvanii, pane, ale je bohužel pravdivý. Proto bych příliš nemluvil o touze po svobodě. Svoboda je příležitost, nic víc; příležitost pro toho, kdo je ochoten ji do vlastních rukou chopit a něco z vlastního života udělat, a to i za cenu zatracené životní nejistoty. Ale otrok chce mít jistotu, víte? Třeba i mizernou. Nic se mu nelíbí méně než se starat a brát na sebe rizika." Odmlčel se. "Ostatně... co se stane z otroka, je-li osvobozen? Rád bych slyšel vaši odpověď na tuto otázku." "Je jednoduchá. Svobodný občan." "Ale kdepak. Osvobodíte-li otroka, je z něj osvobozený otrok. To je stav, který má do občana ještě dost daleko." "Uvidí se," ohlásil s převahou pan Tyrell. " Brzy budou tady v okrese volby. Vše-obecné volby, pane. V nich se ukáže..." "Ale ovšem že se ukáže. Zdejší lidé budou volit toho, kdo jim slíbí jistotu. Kdybych byl politik a chtěl získat na svou stranu bývalé otroky, slíbil bych jim, že dostanou každý den třikrát svou misku kaše. Že pro ně kdosi postaví baráky a když do nich poteče, že někdo přijde a opraví je. Že nechám zřídit úřad, který se o to bude starat. Že budou takhle pěkně, zajištěně napořád a na jednom místě žít, že si nebudou nikdy muset hledat jiné živobytí, shánět práci, stěhovat se, na něco nového si zvykat, něčemu novému se učit. A přitom budou ovšem nadávat; otrok nadává, ale zásadní změnu si nepřeje. Jenom si trochu přilepšit." Rozhostilo se mlčení. Pan Rockwell vycítil trapnost chvíle a řekl smířlivě: "Snad máte oba kus pravdy, pánové. Co se mě týče, řekl bych jen, že otroctví... znám své famíky a vím, že ne všichni jsou takoví, jak povídal pan Dupont. Je mezi nimi dost lidí moudrých a prozíravých; ale ti nebyli otroky nikdy. Ani za otroctví, jestli mi rozumíte. Otroctví je stav duše, ne těla. To je to, co vy na Severu těžko chápete, pane Tyrelle. Osvobodit těla je snadné: stačí, když ve Washingtonu někdo napíše příslušný výnos a pošle pár regimentů, aby jej prosadily. Ale osvobodit i duše... to už výnosem nejde. Lidský duch se musí osvobodit sám, nebo jej neosvobodí nikdo. Obávám se, že to jedny volby nespraví, ba ani dvacatero voleb. V nich se jen ukáže, že si spousta lidí přeje ne zrušení otroctví, ale jeho pokračování v příjemnější podobě." "S vámi dvěma je těžká řeč," zlobil se pan Tyrell, shledávaje, že se mu nedostává argumentů. "Uznávám, že na tom, co jste mi řekli, něco může být, jistě znáte zdejší poměry lépe. Ale odmítám názor, že jde o všeobecně platné pravidlo. Možná že černoši, ale my přece..." Pan Dupont otáčel prázdnou sklenkou v prstech a díval se smutně. "Nevím. Nepřeceňoval bych se tolik. Spíš bych řekl, že každý lidský houfec, je-li po několik generací vystaven 4 [pageend6]zpravodaj 11/99 podmínkám otroctví, se vnitřně zotročí, ať je bílý nebo černý. Boží vůle je někdy..." pohlédl nejistě na reverenda, "k lidem dost tvrdá." "Zapomněl jste na naději," sepjal ruce pan Rockwell. "Možná že se jí otroci vysmívají, ale mějme ji za ně. Lidský houfec, který se během generací zotročil... ano, pane Duponte... ten houfec může zase narovnat páteř. Z otroka se může stát občan, i když ne hned po volbách, ale zase až po řadě generací." "Snad, snad. Pokud už není překročen jistý bod... jako nemoc, která je do určitého okamžiku léčitelná, víte. Pak ale naděje končí a pacient umírá. Ale odpusťe, asi ze mě mluví zatrpklost. Mysleme na něco veselejšího. Mám ještě přinést lahvičku? A zítra bychom si mohli vyjet na lov, nebude-li velké horko." * * * Nějaký čas poté projížděl pan Rockwell kolem černošských chalup, když uslyšel volat své jméno. Otočil se a spatřil tmavou postavu, horlivě mu kynoucí zpoza veliké hromady melounů. "Ale, copak to? Tak vy jste se do toho přece jen pustil, Jones?" "Enoch, pane farář, pro vás vždycky jen Enoch. To víte, tyhle novoty... na farmě práce není a tak jsme se s Elly pustili do tohohle. Nějak se člověk uživit musí." "Jestli chcete, přimluvil bych se za vás u pana Duponta. Nějaká práce by už se na Blue Hills našla." Oslovený se zatvářil zaraženě, načež se zazubil od ucha k uchu. "Ani se nepřimlouvejte, pane farář. My už to tady u těch melounů vydržíme." "Co až melouny nebudou? Nebo jestli na ně přijde plíseň? Je to dost nejisté živobytí. To na farmě..." "Když nebudou melouny, budu prodávat třeba zas rajčata. Což, nejisté živobytí to je, máte pravdu. Ale zase... sedíme večer s Elly u svíčky... počítáme... když to takhle půjde dál, našetříme nějaký ten dolar, za čas přikoupíme kousek půdy... ne, pane farář, děkuju pěkně, ale já bych už zpátky na farmu nechtěl. I když tam člověk má své jisté. Tady mám víc než jistotu, pane; tady mám naději. Ono se teď moc mluví o svobodě, ale já myslím, že je to chyba; mělo by se mluvit o naději." "Ano. Teprve když člověk svou naději sám vezme do ruky, stane se z ní svoboda." "To jste řekl hezky, pane farář. Jinak může černoch rovnou zůstat na farmě a čekat, kdy mu předák nějakou vsolí. Jo, jo, ono se té svobodě dá přijít na chuť. No... nechcete melou- na, pane farář? Počkejte, vyberu vám sám, melounům se musí rozumět," děl, proklepávaje znalecky zelené plody. "Tenhle. Pro vás čtyři centy, pane farář." Pan Rockwell se rozloučil a odjížděl s velkým melounem na vedlejším sedadle. Usmíval se. Pánové Dupont s Tyrellem mu pověděli ledacos dobře promyšleného a snad i pravdivého, ale až tenhle obyčejný černoch - kdoví, jestli Enoch vůbec umí psát - mu doplnil celou skládanku tak, aby z ní nevanula zasmušilost hovoru na verandě. Ne, pane Duponte, bod beznaděje ještě bohdá nebyl překročen a pacient snad neumře, ani se nemusí natrvalo potácet v nemoci duše, zvané otroctví. Postupně si ji budou černí lidé z duše vytřásat, někteří už nyní jako Enoch, jiní později a ještě jiní v ní zůstanou vězet po dlouhé věky... ale nakonec se vůle k svobodě prosadí. To proto, že svoboda má tu výbornou vlastnost - dá sejí přijít na chuť. Hannover, 15. 9. 1999 Po čtyřiceti letech doufání přišlo těch deset - k zoufání. V. Davydovski 5 [pageend7]zpravodaj 11/99 Exkluzívny rozhovor s Júliusom Satinským (pokračovanie z č. 10/99) Možno budem prezidentom Pýtali sa JánŠtrasser a Róbert Žitňanský 2. čiasť Pred novembrom 89 ste hrali v množstve filmov a hier. Aj napriek častým protikomunistickým narážkam nemali ste nikdy pocit, že svojou tvárou tomu režimu pomáhate? Ja som s nimi žil. Moja generácia, to boli komunistickí funkcionári. My sme nemuseli pre nich vystupovať, to bolo normálne povolanie - komediant, herec. Ale že by som mal ten pocit, že sa im pchám do zadku, alebo že im slúžim, to nie. Museli ste tam ist? Nemusel. Ale to si mám stále hovoriť, že v prvom rade sedí Bacílek, Cuper alebo Hof- bauer? Keby sme sa dohodli, že všetci sme eštebáci, Židia a komunisti, tak by tie otázky odpadli. Ale my sa teraz nimráme v tom, či niekto bol zalezený, alebo nezaležený. A tým pádom náš ľudský život zdržujeme. My sme desať rokov za Poliakmi a Maďarmi, pretože oni si už toto všetko vylustrovali a vy debatovali. Aj v Nemecku dlho trvalo, kým začali rozoberať svoju nacistickú minulosť, ale vďaka tomu, že sa k tomu vrátili, je to dodnes stabilný demokratický štát. Najprv boli ticho. Až potom sa k tomu vrátili. Prečo my teraz nie sme ticho? Veď my sme Stalinove siroty, máme všetko pod kožou. Tak žime ďalej. Nefungujú úrady, pošta, televízia, pretože sa v tom stále vrtáme. Nechajme to na neskôr. Čo ak sa niekto cíti byť komunistami ukrivdený? To je ako keby niekto v reštaurácii ukázal prstom, že niekto bol eštébák, a druhý by vstal, prišiei k nemu a povedal: „Mám ťa ogr- cať hneď, alebo neskôr?“ Nech si to vybavia tí, ktorých sa to týka. Kto niekomu reálne ublížil, zaslúži si pľuvanec. Nie sme v porovnaní s Čechmi pozadu? Nie, pretože tam komunisti ešte len budú vládnuť. Zdá sa, že ste v tej prevýchove Slovákov neboli veľmi úspešný. Nie ste prví čo mi to hovoria. Už som počul aj to, že je to donkichotiáda. Ale veď napríklad v roku 1843, keď štúrovci vymy-sleli spisovnú slovenčinu, švédština, ruština, angličtina už boli staré jazyky. My si ešte teraz - farári, politici, herci, spíkri - musíme lámať zobáky, aby sme v tej spisovnej slovenčine neurobili chybu. Máme mladučký jazyk. Všetci majú prízvuk svojej obce. Je to len v tom? Je to evolúcia. Ako vnímate Slovákov? Tu v tomto storočí sa vytvorili dve mocenské skupiny: komunisti a gardisti. V každej rodine je nejaký komunista a nejaký gardista. Vždy, keď zvíťazia gardisti, schovajú svojich príbuzných komunistov do pivnice. A potom zase naopak. Je to dobré? Neviem, či je to dobré, ale je to tak. Prečo sa myšlienky samostatnosti chopili nie intelektuálne zdatní ľudia, ale naopak tí, o ktorých rozume sa dá pochybovať? Lebo múdri mlčali. Ešte aj múdri komunisti zaliezli do kúpeľov. Tým primitívnym stačilo povedať „Na Slovensku po slovensky“, namiesto „Proletáři všetkých krajín spojte sa!“ Všetci intelektuáli, riaditelia a neviem kto ešte, keď som im to takto povedal, reagovali: „Boha, Julo, jedno musíš uznať, máme na to, aby sme mali samostatný štát!“ A ja som vždy povedal: „Nemáme na to.“ Rovnako ako Srbi, Chorváti, Pobrežie Slonoviny. Mal by sem prísť nejaký protektorát zo strany Západu. Vám ako slobodnému človeku bude vyhovovať nejaký protektorát, hoci aj protikomunistický? Samozrejme, veď ide o život. Ja to myslím s tým protektorátom trochu jemnejšie. Napríklad ako v manželstve. Ja som v živote nevedel, koľko mesačne zarábam. Ar;i ma to 6 [pageend8]zpravodaj 11/99 nezujlma. Moja žena ma manažuje. Nie som hlava rodiny, žijem v protektoráte. Potrebujú toto Slováci? Sedím v kaviarni, čašník prinesie účet a povie: „950 korún.“ Ja, Slováčisko dám tisícku a poviem: „To je dobré“. Čech, Rakúšan, Maďar, Žid si dá okuliare a povie: „Herr Kelner, týchto tri šesťdesiat bolo čo?“ Čašník: „To boli oriešky“. A Čech, Rakúšan, Maďar i Žid sa obráti k spolusediacim: „Chlapci, mali sme oriešky? Nemali.“ A tak sa čašník postupne vychováva. Lenže tu vychovaný nie je, a ani nemusí byť. My sa necháme s radosťou okrádať. Nemáme na to vládnuť si sami ani po voľbách 1998? Nie, a to je to najbolestnejšie. Prečo? Sme v prechodnom období - ani po vlaňajších voľbách ešte nemáme kádre, ktoré by sa vedeli dohodnúť - toto je predseda a predsedu my, koalícia, necháme na pokoji. Chodil som po dedinách a videl som, ako ťažko sa to logo „Dzurinda“ ujímalo. Proti Mečiarovi to bolo strašne ťažké, lebo nijaké iné logo tu nebolo. A teraz, keď už sa to ako- tak ujalo, zrazu zlyhá inteligencia, lebo každý chce byť predseda. Keďže to prechodné obdobie zakladá budúcnosť, nemali by práve teraz byť na čelných postoch v štáte ľudia morálne a charakterovo pevní? Keď slušný človek ide do politiky, ani vo sne netuší, čo všetko sa mu tam s jeho slušnosťou môže nevyplatiť. Tí ľudia, čo to dnes vedú, tušia, čo je demokracia, akurát ju nevedia ešte technicky zvládnuť. To nevyrieši slušnosť. To vyrieši dokonalá a prísna legislatíva. Prečo to potom s tou dokonalou a prísnou legislatívou ide tak pomaly? Kde vziať ľudí, ktorí by šli rýchlejšie? Nedá sa prekročiť vlastný tieň. Všetci máme pod kožou desaťročia komunizmu. Ja som sudca, ja môžem rozrúbať dvere a budem tu bývať. Hotovo. Vy ste pri lobbovanl za Dzurindu vlani napísali, že ešte aj muchy robia „dzzzz“. Lenže to nie je symbol, ale konkrétny človek, predseda vlády. Robí dobre to, čo robí? Nič mu nevyčítam. Ja im všetkým držím palce a hlboko sa pánu Dzurindovi klaniam, že to zobral na seba. Ostatným sa dobre špiní, keď nie sú predsedovia. Ale jeho nebolo treba nejako zvlášť prehovárať. Kedy Margaret Thatcher zistila, že človek sa môže stať lídrom? Keď sa nasťahovala na Downing Street, asi po štyroch dňoch jej bolo treba v noci čurať. Zapálila v kúpeľni svetlo, pozrela sa do zrkadla a zrazu zistila, že jej ústa hovoria: „Ja, Margaret Thatcher, a nikto iný, nemôže teraz tých chlapcov poslať na Faiklandy. Margaret Thatcher, ukáž im, čo je to britská hrdosť.“ To mám z jej vlastného, knižne vydaného životopisu. Dzurindovi ani na um neprišlo, aby bol líder, ale keď sa okolo seba poobzeral, zrazu zistil, že by to išlo. Lenže nemá skúsenosti so skúsenými novinármi, sviniarmi. Veď slobodný novinár a slobodný politik sa zrodili v jednom okamihu, v novembri 1989. To nie je pravda. Slobodný novinár sa tu ešte nezrodil. Inak by novinári neurobili Me- čiara! A neurobili niektorí novinári aj Dzurindu? Museli. Lebo Čarnogurský pochopil, že ho národ neprijme. Prečo Čarnogurského národ neprijme? Nemá charizmu pre slovenský národ. Nevyzerá ako Jánošík. Ani Dzurinda. Máte pravdu. On vyzerá ako Hrajnoha. Pre Jara Filipa už Dzurinda skončil. Pre vás? Pre mňa nie. Musím sa Jara opýtať, či to myslel vážne. Je taká dôvera namieste? Neurobil Dzurinda za deväť mesiacov aj vážne a často nevynútené chyby? Urobil. Ale my sme na začiatku. Tu nie je zavedená demokracia. Mečiara tréneri mimo ringu masírujú. O chvíľu zaznie: „Ring voľný, tretie kolo!“ Dzurinda by mal byť chránená rastlina, aby nám komunisti nevliezli späť balkónovými dverami. 7 [pageend9]zpravodaj 11/99 To znamená, že ho nemáme kritizovať ani za očividné chyby? Novinári sú na to, aby kritizovali a vytvárali verejnú mienku. Kritizujte ho, preto ste na svete. Podľa vás je v poriadku, že televízia Markíza vyrobila Dzurindu, Schustera a jeho SOP, SDĽ, Fica? Koncom tisícročia áno. Keby sme boli v starom Ríme, bolo by to ťažšie. Vtedy museli prísť všetci na námestie a tam Július Caesar musel mať fantastický prejav, cha- rizmu, alebo armádu na svojej strane. Ale dnes keby som išiel do politiky, musím mať v televízii pred správami desať minút „Čo vy na to, pán Satinský“. A ja ten národ obalamutím, ako ja chcem. To už je otázka, či je to dobré, alebo zlé, či to smeruje k civilizovanej Európe, alebo naopak. Obalamutím. Nie je to v prípade Markízy za hranicou normálnosti? A čo na Slovensku nie je za hranicou normálnosti? V Markíze máte s Lasicom úspešný program Všetci sú za dverami. Neprekáža vám správanie sa tejto televízie? Nemám s tým nič spoločné. My náš program vyrábame na kľúč a firma, s ktorou ho nakrútime a ktorá nás zaplatí, ho predáva Markíze. To je všetko. Kapitalizmus. Ako ste vnímali vlaňajší „boj o Markízu“? Ako vynikajúci grif. Len som nevedel, o čo ide. (Dokončenie nabudúce) Interview Heleny Kanyarové s Tomášem Halíkem Chceme rychle vstoupit do Evropské unie Úvod ve Zpravodaji č. 10 / 99. Otištěno zčásti v Basler Zeitung 15. 9. 1999 Helena Kanyar: Pane profesore, iniciativa Impuls 99 je výzvou k veřejné diskusi, Můžete charakterizovat její program? Tomáš Halík: Impuls přichází deset let po pádu komunismu, tedy do času bilancování, a to je v hlavách většiny občanů neradostné. Na to nejpodstatnější, na politickou svobodu si už zvykli, spíše vnímají, jak je tato šance využívána nebo zneužívána, jak se naplnila nebo nenaplnila jejich očekávání. Lidé mají před očima politickou scénu, na níž dochází k opakovanému patu mezi dvěma stranami, které namísto stability nabízejí zvláštní kombinaci pragmatické „opoziční smlouvy“, jsou svědky každodenních jepičích hádek a skandálů, vyřizování osobních sporů, zatímco hlavní problémy společnosti, ať už v oblasti mezinárodní - vstup do EU - nebo domácí - ekonomické a sociální problémy, zůstávají nedostatečně řešeny. Politici se málo přičiňují o to, aby se po desetiletích devastace kultivovala celková mravní atmosféra společnosti nebo právní kultura. Sociologické výzkumy ukazují, že lidé ztrácejí důvěru v politiky, v jejich strany včetně komunistů. Impuls je iniciativa, která chce povzbudit v občanech zájem o veřejný život, vědomí zodpovědnosti za demokracii, chce podnítit komunikaci mezi politiky a řadovými občany, upozornit na klíčové problémy, postavit je do centra pozornosti medií a celospolečenské diskuze. Dále najít východiska ze začarovaného kruhu populismu a korupce. HK: Spektrum signatářů Impulsu je neobyčejně široké. Co spojuje arcibiskupa a kardinála s politology, vědci a zástupci odborů? TH: Bezútěšná situace naší společnosti. Podnětem ke společným diskusím byly debaty v pořadu „Aréna“ v našem největším privátním televizním vysílači. Diskutovali jsme tam s Václavem Klausem a Václavem Bělohradským, známým liberálním filozofem a publicis8 [pageend10]zpravodaj 11/99 tou. Naše výměny názorů měly velký ohlas. Proto jsem v nich pokračovali v širším, neformálním kruhu. Na pravidelné schůzky jsme přizvali politology, sociology, ekonomy, právníky a osobnosti z různých oblastí vědy a umění, publicisty z novin, rozhlasu a televize. Náměty našich rozhovorů byly analýzy klíčových problémů současné české společnosti, kladli jsme si otázky, zda je politická elita schopna poznat, formulovat a hájit skutečné zájmy naší společnosti, a také jaké specifické úkoly připadají intelektuálům a publicistům. Zároveň probíhala naše sebereflexe: Chceme zůstat jen debatním kroužkem nebo vytvořit zárodek nové politické strany? Diskusní kroužek je málo účinný a pro novou politickou stranu není na politické scéně místo, neboť v současné společnosti vládne ke stranám nedůvěra. Navíc jsme naše společenství budovali jako názorově pluralitní, a tato různorodost názorů by byla jednotnou stranickou koncepcí neslučitelná. Z těchto diskusí vzešel nápad založit občanskou iniciativu a předložit ji jako výzvu k celospolečenské diskusi. KH: Impuls navazuje vědomě na ideje Charty 77. TH: Jistě, vstupní text navazoval záměrně na tradici manifestů, s nimiž se v klíčových okamžicích naší minulosti obraceli intelektuálové na naši veřejnost: 1918, 1968, 1977, 1989. Tentokrát ovšem nejde o manifest či petici, nýbrž o občanskou iniciativu, za kterou stojí pracovní společenství, protože jsme nemínili zakládat elitářský spolek intelektuálů, pokusili jsme se najít spojence ve všech společenských vrstvách, Oslovili jsme představitele odborů, církví, profesních organizací a etnických menšin. Jejich reakce předčily všechna naše očekávání - většinou nejen slíbili morální podporu, ale identifikovali se s iniciativou natolik, že byli ochotni podepsat vstupní výzvu, včetně slov „zavazujeme se k práci“. Tím se stal Impuls 99 potenciálně něčím víc než nějakou politickou stranou: širokou platformou, na níž se může identifikovat a artikulovat celá škála občanské společnosti. HK: Jak bude tato práce konkrétně vypadat? TH: Prvním krokem bylo vytvoření týmů podle problémových oblastí. Z těchto týmů by měly vzejít kompetentní návrhy k řešení jednotlivých problémů, jako je neutěšený stav zdravotnictví, ekologická situace v průmyslových oblastech, potíže hospodářské a sociální politiky. Prioritu má ovšem náš rychlý vstup do Evropské unie. Přijetí evropských právních norem a mezinárodní supervize bude znamenat konec „právního šera“, které nastalo v důsledku upřednostňování ekonomických faktorů transformace nad všemi ostatními, zejména právními. Ekonomická lobby budou vždy podporovat „patriotické“ politiky, kteří dělají vše, aby náš vstup do EU oddálili. HK: Myslíte, že lidé tak různého politického smýšlení mohou úspěšně spolupracovat? TH: Zajisté to nebude jednoduché. Ale už nyní se vytváří „pevné jádro“ a kolem něho několik kruhů spolupracovníků a sympatizantů. Pluralita je pozitivním předpokladem pro každou výměnu názorů. Snad se podaří vytvořit i zde obdobnou „laboratoř dialogu“, jako v ekumenické Křesťanské akademii, kde už několik let probíhají kolokvia k palčivým otáz9 [pageend11]zpravodaj 11/99 kám, jako je sociální stabilita, drogová závislost, základy právního státu atd. Právě zde se poznala řada osobností z různých politických sfér, které se pak připojily k Impulsu 99. HK: Intelektuálové se angažovali před deseti lety v politice a zklamali. TH: Neúspěchy intelektuálů v polistopadové politice mají řadu příčin. Často sledovali nerealistické ideje, které neměly ohlas. Většina společnosti se naopak identifikovala s lidmi z šedé zóny, kteří neměli s disentem nic společného, jako Václav Klaus. Neoliberál Klaus nabízel lákavé merkantilní perspektivy, zatímco intelektuální politici moralizovali. Z tehdejších chyb jsme se poučili. Ačkoliv také sledujeme morální obnovu, zůstáváme realisty. HK: první československý prezident T. G. Masaryk byl sociolog jako Vy. Václav Havel Vás navrhl jako svého nástupce. TH: K mému překvapení to Havel udělal. Ale zároveň skepticky poznamenal, že parlament možná zvolí zástupce silné politické strany, anebo nějakého osmdesátiletého egypto- loga, který sice požívá vědeckou prestiž, ale nemá žádný politický postoj. Nikdy jsem ne- prahl po moci a byl bych nejšťastnější, kdybych se do konce života mohl věnovat své vě- decko-pedagogické a pastorální práci, jako prezident bych musel pořádat o dočasné uvolnění z duchovního stavu, což by bylo pro mne osobně velmi těžké. Teď mě čeká nový semestr a moc práce v iniciativě Impuls 99, takže snění o prezidentském křesle přenechávám jiným. Mečiarovo hľadanie tretieho partnera do mocenského mariáša Išiel od nás? Milan Žitný Vladimír Mečiar a jeho HZDS nevzdávajú zápas o politický comeback. Pyrrhovo víťazstvo hnutia vo vlaňajších parlamentných voľbách ho odsunulo do poslaneckých lavíc opozície, jeho predseda sa však netají tým, že HZDS v nich nemieni zostať celé volebné obdobie, teda až do roku 2002. Mečiar sa vyhráža hladovkou, občianskymi nepokojmi a iným deštrukčným arzenálom. Ide však o rinčanie nenabrúsenými zbraňami. Na väčšie ataky Mečiar v tejto chvíli nemá. Bremeno ťažkej politickej agendy súčasnej vládnej koalície by bolo veľkou záťažou aj pre jednofarebnú vládu, nieto pre štvorkoalí- ciu, v ktorej sú rôzne vyhranené politické a stranícke prúdy. Ak by Mečiarovi naozaj išlo o riešenie ekonomických a sociálnych problémov Slovenska, na ktoré sa odvoláva, jeho volanie po predčasných voľbách by bolo ťažko pochopiteľné. Za normálnych okolností by pre neho bolo výhodnejšie počkať na koniec legislatívneho obdobia a dovtedy iba podporovať či pomáhať prehlbovaniu rozporov vo vládnej koalícii, aby ju čo najviac znervóznil. Je cieľom ďalšia amnestia? Odpoveď na otázku, prečo Mečiar neustále hovorí o predčasných voľbách, však môže byť jednoduchá. Keďže HZDS nemôže (nie je schopné) ponúknuť akýkoľvek alternatívny reálny program na riešenie ekonomickej a sociálnej krízy, prichádza so strašiakom predčasných volieb ako s klasickým jednoduchým riešením. Druhým motorom tohto volania je, zdá sa, Mečiarov strach, že sa sám ocitne medzi obvinenými v kauze zavlečenia prezidentovho syna do cudziny. Ak sa mu podarí vyvolať a živiť v spoločnosti intenzívny pocit, že sa v ďalších voľbách vráti, môže totiž túto hrozbu odvrátiť - veď aj vyšetrovatelia, prokurátori a sudcovia sú iba ľudia a môžu mať strach z budúcnosti. Celý prípad sa preto môže naťahovať aj za horizont riadnych volieb a potom by kauza skončila tam, kam ju už raz Mečiar poslal - v definitívnej amnestii. 10 [pageend12]zpravodaj 11/99 Hľadanie spolupáchateľov Mečiar a HZDS nemohli zostaviť vládu po vlaňajších voľbách z jediného dôvodu - chýbal tretí ochotný politický subjekt do vládneho mariáša. HZDS má obmedzený, približne tretinový voličský potenciál a ani s hlasmi SNS nedá dokopy viac než čosi cez 40 percent kresiel v parlamente. V rokoch 1992-94 si Mečiar väčšinovú vládu zaistil tichou podporou SDĽ. Keď ho SDĽ v marci 1994 "zradila" a podporila vyslovenie nedôvery jeho vláde, už sa na ňu nemohol ďalej spoliehať. Preto mu v legislatívnom období 1994 až 1998 "pomohol" robotnícky populista Ján Ľupták. Či vtedy Mečiar pomohol Ľuptákovi založiť a financovať Združenie robotníkov Slovenska, alebo nie, nie je teraz podstatné. Dôležitý je fakt, že ak sa Mečiar chce znovu ujať moci na Slovensku, bez tretieho subjektu sa opäť raz nezaobíde. Zaberú Fico s Mjartanom? V posledných voľbách rozhodli o Mečiarovej porážke voliči väčších miest, ktorí sa zmobilizovali a dali hlasy Dzurindovej SDK, SDĽ alebo SOP. Len z tohto elektorátu musí teda Mečiar odlákať voličské hlasy. Keďže však tento typ voliča nemá o Mečiara relevantný záujem, mohol by sa objaviť politický subjekt mestského typu, ktorý by bol schopný prilákať časť sklamaných, znechutených a dezorientovaných voličov z mestských aglomerácií. Nie je zrejme náhoda, že na politickej scéne Slovenska sa v posledných týždňoch zjavili hneď dvaja potenciálni kandidáti, ktorí reprezentujú (alebo sa tak aspoň deklarujú) politické strany mestského voliča, a zároveň majú predpoklady, či dokonca skryté ambície, zohrať práve úlohu toho "tretieho" v Mečiarovom mocenskom mariáši. Strana demokratického stredu Ivana Mjartana je prvým kandidátom na túto pozíciu. Druhým je Robert Fico, ktorý oznámil založenie vlastnej strany v blízkom čase. Obidva subjekty ešte potrebujú určitú inkubačnú dobu, aby sa mohli na politickom trhu dostatočne zviditeľniť, zaujať časť voličov a výrazne zvýšiť svoju cenu v budúcom obchode s vládnymi funkciami. Tieto faktory teda skôr nahrávajú riadnemu termínu parlamentných volieb. Rýchlejšie zmeny však môžu priniesť silné mediálne prezentácie v dobre načasovanom krízovom okamihu. Zrejme aj v tejto súvislosti sa začali šíriť domnienky, že generálny riaditeľ televízie Markíza Pavol Rusko, ktorého firma má leví podiel na úspechu SOP a prezidenta Rudolfa Schustera, by mohol mať záujem o Mjartanovu stranu, a Mjartan naopak o podporu Markízy. A možno práve s touto úvahou súvisí aj nedávna "utajená" návšteva Ruskovej manželky u predsedu HZDS v Trenčianskych Tepliciach. Buď Ficova, alebo Mjartanova strana - Mečiar si bude môcť vybrať. Niektoré signály naznačujú, že už na tom začal pracovať. Ešte si počká Prevziať krajinu v dnešnom stave nemôže byť ani pre Mečiara lákavá predstava. V riadnom termíne parlamentných volieb, keď bude súčasná vládna koalícia vyčerpaná realizáciou programu ozdravenia ekonomiky a sociálnej sféry, ale aj vnútornými zápasmi medzi vládnymi stranami, je to omnoho výhodnejšie. Krajina bude ako-tak konsolidovaná, najväčšie diery budú zaplátané, najhoršie dlhy splatené. A s tým Mečiar už teraz kalkuluje. Napriek silným rečiam o predčasných voľbách. (Domino fórum 41/1999) 11 [pageend13]zpravodaj 11/99 Důkladné nahlédnutí pod pokličku v KaGéBácké kuchyni ota uič Potlačení Pražského jara bratrskými tanky sice zachránilo socialismus, tak jak si ho představovalo moskevské politbyro, ale rovněž v mnohých hlavách notně zviklalo víru v takové lepší příští. Jednou z nich byl Rus Vasil Mitrochin, ročník 1922, ve službách KGB od roku 1948. V roce 1968 sloužil ve Východním Německu a Srpen se mu stal důkazem, že sovětský režim je nereformovatelný. Revanžoval se mu tak dokonalým způsobem, jak se to dřív nikomu ještě nepovedlo. Po převelení zpět do Moskvy dostal na starost archiv KGB při stěhování z přeplněné Lubl- janky do nových prostorů v předměstí: kolem 300.000 spisů včetně těch nejtajnějších. Pravá jména, identity sovětských důstojníků v roli tzv. ilegálů v zahraničí. Stovky cizinců, od vrátných po ministiy, v sovětských službách. Zprávy o šalebných akcích a provokacích. Například v dílně KGB vyrobený dopis Lee Harvey Oswalda jako důkaz, že CIA měla na svědomí zavraždění prezidenta Kennedyho. A všechny tyto úzkostlivě střežené skvosty se Mitrochin úspěšně pokusil vypašovat: žádnou jinou tajnou službu kdy postihlo takové neštěstí. Skvosty začal přepisovat na papírky a vynášet v botách. Při odchodu z pracoviště docházelo jen k občasným kontrolám příručních zavazadel. Mitrochin se osmělil a začal vynášet materiály po kapsách. Doma je strkal pod matraci, o víkendu převážel na daču, na stroji přepisoval, ukrýval a úspěšně si tak počínal dvanáct roků. Po rozpadu SSSR v roce 1991 odjel do jedné z baltských republik a kontaktoval americkou ambasádu. Tam ale neměli zájem - vždyť už studená válka skončila, že ano. Naštěstí Britové se nezachovali tak idiotsky. Mitrochin jim při několika opakovaných návštěvách předal další porce archivu a zbytek z dači odvezl jejich agent. V roce 1992 se Mitrochin s rodinou odstěhoval do Británie a již obdržel tamnější občanství. Informace z archivu získaly spřátelené tajné služby. Spolu s Mitrochinem, Christopher Andrew, profesor na univerzitě v Cambrigdi a autor řady prací tohoto žánru, z poskytnutého množství materiálů sepsal knihu nazvanou The Sword and The Shield ("Meč a štít") s podtitulem The Mitrokhin Archive and The Secret History of The KGB. Právě vyšla v New Yorku v nakladatelství Basic Books, stran má přesně 700, z toho 130 stran jsou footnotes, odkazy pod čarou. Pořádně absorbovat takové množství informací zabere hodně dlouhou dobu. Prozatím jsem se seznámil jen se stránkami, zabývajícími se tehdejší ČSSR a její StB. Nejvíc toho tam je o době socialismu s lidskou tváří a o následné normalizaci. Nejostřejší kroky tehdy prosazoval Juri Andropov, který jako sovětský velvyslanec v Maďarsku v roce 1956 byl svědkem lynčování věrných soudruhů na kandelábrech. Pražské jaro chápal jako konspiraci temných imperialistických sil, vzdor zprávám KGB rezidentury z Washingtonu o úplném opaku. KGB zprvu hodnotila Dubčeka jako "našeho Sášu", poté jako soudruha šikovně manipulovaného buržoazními živly, až teprve nakonec končil jako zrádce. Na rezidentuře KGB v Praze přibyly na jaře mnohé nové kádry. Nejvíc kontaktů s touto adresou udržovali Bilak, Indra, Kolder a Lenárt. Rovněž do země přibyli ilegálové - sovětští důstojníci, vydávající se za západní turisty, studenty, žurnalisty ze Západu, zejména ze SRN (akce s krycím jménem PROGRESS), s úkolem infiltrovat skupiny údajných kon- trarevolucionářů. Juri Linov, vydávající se za Rakušana, získal důvěru Luďka Pachmana, 12 [pageend14]zpravodaj 11/99 což vedlo k jeho - a nejen jeho - zatčení. Ne všechny takové kroky se dařily: například se nepovedl únos profesora Václava Černého a spisovatele Jana Procházky. Auto s diplomatickou poznávací značkou je mělo odvézt do NDR a předat soudruhům ze zvláštního oddělení. Černého (přidělené krycí jméno TEMNY) kontaktoval Valentin Alexandrovič Gutin alias Guryev v převleku za imperialistického Němce. Mamě se snažil přesvědčit profesora o hrozící újmě a nabídl bezpečný úkryt. Vasil Antonovič Gordievský alias Gromov, nasazený na Procházku, rovněž neuspěl. Ten totiž měl od tehdejšího ministra Pavla k dispozici ochranku a navíc neuměl německy, což měla být řeč údajného Němce, netroufajícího se rozhovořit mateřskou ruštinou. Po několika týdnech pokusů, od únosu bylo upuštěno. (Gromov, ročník 1933, umřel mlád, v r. 1972: alkoholismus, choroba z povolání. Jeho bratr Oleg, rovněž KGB, utekl na Západ a značně uškodil původnímu zaměstnavateli.) Jako by těch Zemanů nebylo dost: Jaroslav Zeman, informátor na ministerstvu vnitra, udal do Moskvy Lubomíra Štrougala, že zdravým jádrům upírá povýšení a odměny. Na Štrougala si tamtéž stěžovali Karel Hofmann, Antonín Kapek a Miroslav Hruškovič, že se snaží vlísat v Bilakovu přízeň a proto pořídil pro Bilakovu deem dar, placený z rozpočtu televize. Viliam Šalgovič ještě před úspěšným spácháním sebevraždy posílal protesty, že přední revizionisté a jejich rodiny nejsou dostatečně postiženi. Normalizátoři se mezi sebou značně škorpili. J. G. Sinicynovi, šéfu KGB v Praze, Bilak podal udání na Dalibora Hanese, jednak pro údajně vlažný postoj v pomýleném roce a také proto, že jeho otec před válkou potlačil dělnickou demonstraci na Slovensku. Krátce po tomto udání, Hanese nahradil v předsednictví Národního shromáždění Alois Indra. Jakeš si svému kontaktnímu orgánu G. Slavinovi na pražské rezidentuře stěžoval, že Husák nařídil odposlouchávání telefonátů všech členů politbyra. Mitrochinův archiv také obsahuje požadavky Hofmanna, Indry, Jakeše a Kapka, aby Husákovi byla odepřena funkce prezidenta znormalizované země. Po zkušenosti s Pražským jarem, Andropov zřídil zvláštní 5. oddělení, zabývající se disentem, vnitřním nepřítelem. Pro tuto činnost došlo k angažování agentů i ze satelitních zemích. Solženicyn, Aeroflotem vyvezený do nuceného exilu, z Frankfurtu přesídlil do Cu- rychu. Tam na něho Moskva nasadila estébáka Dr.Františka Holuba a jeho v Rusku narozenou manželku Valentinu. Vydávajíce se za emigranty, podařilo se jim získat Solženicynovu důvěru. V roce 1974 ho vzali sebou do blízkého Pfaffikonu na výstavu do české galerie, vlastněné Oskarem Krausem, rovněž někdejším politickým vězněm. Bývalí muklové se objali. Holub zařídil seznámení s jiným emigrantem a literátem, estébákem Tomášem Řezáčem. Solženicyn souhlasil, aby Holub editoval český překlad díla Gulag Archipelag a aby Řezáč do češtiny přeložil dlouhou poému Pruské noci. (Kniha se ale nezmiňuje výsledku či o tom, že Řezáč se vrátil do Prahy důkladně pohanit exil, načež zásluhou svého alkoholismu předčasně rozšířil řady navždy odešlých soudruhů.) Karlu a Haně Koecherových je věnováno několik stránek. Ve službách StB, v roce 1965 na Západě požádali o politický azyl a přijeli do New Yorku. Koecher se dostal do kontaktu s rozhlasovou stanicí Svobodná Evropa a též studoval na Kolumbijské univerzitě. Posléze se manželé přesunuli do Washingtonu, který on údajně charakterizoval jako sex capital of the world. Tehdejší doba ještě před výpukem metly AIDS byla značně veselá, hodně wife swapping, group sex, skupináče. Paní Hana se holedbala svým pomilováním s početnými příslušníky CIA, Pentagonu, reportéry předních novin a s jedním senátorem. Organizátor skupináčů ji charakterizoval jako "mimořádně krásnou (strikingly beautiful), vřelou, 13 [pageend15]zpravodaj 11/99 sladkou, půvabnou, neuvěřitelně orgazmickou". O manželovi se jeho partnerky vyjadřovaly daleko míň lichotivě. (Někdejší jeho washingtonský přítel mě ujišťoval, že Koecherovi nejvíc chutnaly obézní černošky.) Koecher získal informaci, z níž Moskva vydedukovala identitu svého diplomata, který se rozhodl pracovat pro Američany. Alexandr Dmitryjevič Ogorodnik byl v roce 1977 zatčen, ale při výslechu spolkl jed a nikomu již víc neřekl. Nedlouho poté - začátkem roku 1980 - se karty obrátily, manžele Koecherovi odhalil agent CIA, jemuž se podařilo proniknout do služeb StB. Kniha ho, žel, nejmenuje. Jistě bychom se od něho mohli dozvědět ledacos zajímavého. V roce 1984 byli Koecherovi vyměněni za sovětského disidenta Ščaran- ského, nyní ministra v izraelské vládě, a vrátili se do Prahy. Pražské StB si občas počínalo až příliš radikálním, Moskvě nevyhovujícím způsobem, například svou neúměrnou podporou rudých brigadýrů v Itálii. Zejména po zavraždění bývalého premiéra Aido Mora, Sověti a italská komunistická strana kárali Vladimíra Koutské- ho, tehdejšího československého velvyslance v Římě. Převoz archivu na Západ a jeho zveřejnění způsobilo a nadále způsobuje bolehlav na mnohých adresách. V USA takto odhalený Robert Lipka, bývalý zaměstnanec National Security Agency, obdržel trest osmnácti let pobytu za mřížemi. V Anglii identifikovali důchodkyni Melitu Norwoodovou, která dlouhá desetiletí zásobovala Sovětský svaz špionážními informacemi. V roce 1958 jí Moskva tajně udělila Řád rudé zástavy. Dotyčné zasloužené je už 87 roků, žije ve starobinci v londýnském předměstí, ke svým někdejším zásluhám se hrdě hlásí, stále přesvědčena o pravdivosti padlé víry. Vláda teď zvažuje, zda se zarputilou stařenou obtěžovat předložením k soudu. Kniha přidělala práci vyšetřovatelům v mnohých zemích. V Itálii to prozatím je 261 politiků, diplomatů, profesorů, novinářů v takových ošidných službách. Říjnové politické tanečky v České republice Dana Seidlová „Naše Bára, ve dne žije v noci párá“, tak se nám posmívali kluci ve škole. Tahle „Bára“ působí nyní v Ústí nad Labem v Matiční ulici a bourá v noci zeď, kterou ve dne postavila parta zedníků. Ta malá zídka nás ostouzí po celé planetě, protože se stala symbolem diskriminace Rómů. Městské zastupitelstvo ji nechalo opětovně postavit za asistence osmdesáti četníků a vláda si musí lámat hlavu tím, kterak přinutit obce, aby povolala „Báru“. Ne, že by všeobecně stranila Rómům. Ale komise Evropské unie nám vytýká, že jsme málo dbalí lidských práv. Ona nám vůbec vytýká mnoho věcí. Málo se snažíme přiblížit naši legislativu evropským normám. Zeman sliboval „legislativní smršť “, ale místo 87 zákonů schválil parlament 4. Dostali jsme tedy špatné vysvědčení, z někdejších premiantů jsme padli na předposlední 14 [pageend16]zpravodaj 11/99 příčku a budeme se muset hodně snažit, abychom za rok nepropadli docela a náš vstup do EU aby se tak neoddálil. Ale politická elita se málo namáhá, aby závažnost tohoto kroku vysvětlila občanům. Vlažný postoj ODS je dostatečně znám, ČSSD se vykazuje nedostatečnými skutky a obě strany smetly ze stolu kritickou zprávu čtyřkoalice na toto téma, vytíženy jsouce mocenskými tanečky. ODS připravuje - společně s ČSSD - změny ústavy, avšak Zemanovi se přestalo chtít prosazovat např. změnu volebního systému, protože preference strany klesly na polovinu (15%) a navrhovaná korektura by nemusela posloužit svému účelu. Odhlédneme-li od neúspěchu, který sklidil návrh rozpočtu na příští rok (zamítnutí rozpočtu už patří k parlamentnímu folklóru), topí se sociální demokraté ještě v řadě drobných aférek. Zemanovi je neustále otloukána o hlavu blamáž s neprokázaným obviněním exministra Zieleniece z podplácení novinářů, další blamáží byla neúspěšná kandidatura do Senátu Karla Srpa, z něhož se vyklubal bývalý agent StB a už tu máme další aféry: neohlášené a nezdaněné vídeňské konto Egona Lánského; mobilní telefony, dar to soukromé firmy MPL, které používali nějaký čas Buzková a Gross; čipové karty na benzin od firmy Chemapol (je od ledna v konkurzu); aktivity ministra Grégra, který navrhl na řád Bílého lva čínského velvyslance ... Závažnost těchto skandálků je neveliká a to tím spíše, že ČSSD se snaží po sobě uklízet: Karel Šplíchal se hlásí k odpovědnosti za nešťastné jmenování Srpovo, Buzková a Gross účty za telefon vyrovnali, Machovec složil dobrovolně funkci ve straně a zůstal jen řadovým členem (za ty benzinové karty), úřad nadministra Lánského se stal zbytečným poté, co Pavel Telička, náš hlavní vyjednavač s Evropskou unií se stal prvním náměstkem ministra zahraničí a zároveň tajemníkem pro evropské záležitosti. Z této funkce byl uvolněn Otto Pieck, takže nakonec přece jen dostal účet za to turecké zemětřesení, na které tak necitlivě reagoval. Skandálky ve straně jsou však staršího data, a že se dostaly na světlo je důsledkem špatně utajovaného boje mezi přívrženci tzv. „Zemanova křídla“ a Grossovými „Středočechy“. Závažnější než ty aférky bude hrozící rozkol ve straně! Ivan Langr (ODS) zaskočil na ministra Baštu v akci „čisté ruce“. Označil Vojtěcha Matějíčka, šéfa sekretariátu ČSSD a nově jmenovaného přednostu prostějovského úřadu jako notorického neplatiče, neboť jeho dluh na nájemném v brněnském bytě dosáhl výše 183 tisíc korun. Ministr Grulich zvažuje Matějíčkovo odvolání, čímž by soc. dem. získala na důvěryhodnosti. A tu si přiložil polínko Klaus. ODS, ten mrtvý brouk, jenž se až dosud do vlády nepletl, náhle ožil a zahrozil vypovězením opoziční smlouvy. Premiér se už chystal vyměnit tři ministry - Lánského bez náhrady, Císař se mu jevil jako málo výkonný a hodlal ho rozpustit s celým ministerstvem (měly by ho nahradit samosprávné regiony ) a stejně tak ministr bez portfeje Bašta, který liknavě „myje ruce“ a v jeho síti uvízl právě jen exministr Ivo Svoboda a krachující Chemapol - obě kauzy, kompromitující vlastní stranu! Jenže Klaus tomu říká „kosmetické úpravy“. On se nespokojí, ani kdyby Zeman vyměnil celou vládu. Dost bylo vlády soc. dem., volá! A zas ty tanečky: vypovězení opoziční smlouvy? Nové volby? Koaliční smlouva? Velká koalice“, ještě větší koalice - duhová? Nakonec se snad přece je Klaus dohodne se čtyřkoalicí, pravicová vláda by měla křehoučkou většinu, visící na vlásku jednoho hlasu, ještě aby si dali říci lidovci, kteří šilhají stále jedním okem vlevo... Zatím na českou republiku doráží americký finančník Ronald Lauder a chce na ní patnáct miliard, o které ho údajně připravil Vladimír Železný. 15 [pageend17]zpravodaj 11/99_____ Otevřeným dopisem se na premiéra obrátil - hádejte kdo - Viktor Kožený. Prý aby mohl dokončit kupónovou privatizaci Azerbejdžánu a vyplatit české akcionáře, potřebuje politickou podporu u azerbejdžánského prezidenta. Česká veřejnoprávní televize, která pod taktovkou Jakuba Puchalského se vystavila ostré kritice, neustoupila tlaku četných diváků a organizací a pokračuje ve svém třicetidíl- ném vysílání o socialistickém majoru Zemanovi. Čtyři policisté z deseti byli vráceni z Kosova pro nedostatečné znalosti z angličtiny. Akademický senát právnické fakulty žádá hlavu rektora a děkana za podvody při přijímacích zkouškách. Do ztracena vyznělo pátrání po pachateli, který testy z fakulty vynesl. Novým rektorem Karlovy univerzity byl zvolen Ivan Wilhelm. Impuls 99 vydal dva dokumenty: žádá intenzivnější práci na přibližování k EU a urychlení reformy státní správy a decentralizaci. Rovněž vydal prohlášení k navrhovaným změnám ústavy. Lékaři, zejména zubaři protestují proti akci ministra Fencla „školní mléko“, protože se školákům podává mléko slazené, obarvené a tučné. Na Hradě se konala již po třetí konference „Fórum 2000“, pořádaná prezidentem republiky. Přijeli významní vědci a politici z celého světa. Václav Havel zahájil přednášky na sociologické fakultě o svých zkušenostech ze zahraniční politiky. Seminář se má konat lx týdně pro 25 posluchačů. Jeho choť nezůstala pozadu: začala přednášet na FÁMU. Spisovatel a izraelský diplomat Viktor Fischl, kterého známe jako autora knih Hovory s Janem Masarykem, Kuropění, Píseň o lítosti aj., obdržel čestný doktorát Karlovy univerzity. Spolu s ním byl stejnou vědeckou hodností vyznamenán i americký církevní historik slovenského původu Jaroslav Pelikán. Největším mecenášem je prezidentský pár. Rozdal již na podporách 99 miliónů. Miloš Zeman prohlásil, že životní úroveň roste. To jistě platí pro těch 17 tisíc úředníků, o které nabobtnal státní aparát. Jestliže však zároveň vzrostla naše zadluženost, není to právě důvod k jásotu. Tunelářům zase pan premiér slíbil, že je dostane do tepláků. Dosud však jsou dobře schovaní za jeho Slibotechnou. Ředitelka motolské nemocnice Helena Rognerová podala trestní oznámení na ministra Davida. Podle biblického podobenství by však David-ministr představoval Goliáše a ředitelka Davida. Svatá Barbora v Kutné Hoře, ten architektonický skvost, dostala novou střechu. Tím chci říci, že navzdory těm politickým šarvátkám, tanečkům, siláckým projevům, navzdory těm nářkům o ekonomické mizérii, lidé v české kotlině pracují, vytvářejí hodnoty, zkrášlují své obce a jezdí po světě. Není to hospodářský zázrak? Letom slovenským svetom Ondrej Hrico-Košický Slovenská republika sa rok po odstránení Mečiarovho režimu môže pochváliť medzi- národno-politickým úspechom značnej hodnoty: Európska komisia odporučila začať rokovanie o vstupe do EU so všetkými zostávajúcimi krajinami, teda aj so Slovenskom. V kompozičnom dokumente, ktorý uvádza výročné hodnotenie jednotlivých kandidátskych krajín, 16 [pageend18]zpravodaj 11/99 EK odporúča, aby sa začalo rokovať so Slovenskom, Maltou, Lotyšskom, Litvou, Rumunskom a Bulharskom. Rokovať by sa teda malo podľa EK súbežne so všetkými dvanástimi kandidátskymi krajinami. Podmieňovací spôsob je namieste, lebo definitívne sa o tom má rozhodnúť až na decembrovom summite EÚ v Helsinkách. Prijatie každej krajiny za člena však bude závisieť od individuálnych predpokladov. EK súčasne vyzvala 15 členských štátov na verejný záväzok, že "budú pripravené rozhodnúť o vstupe kandidátskych krajín uspokojujúcich všetky nevyhnutné kritéria od roku 2002". Návrh EK rokovať so všetkými kandidátmi naraz je očakávaným kompromisom. Slovensko sa totiž pôvodne nádejalo, že bude dodatočne priradené ku krajinám prvej vlny rozširovania, s ktorými už EÚ rokuje. o o o "Národný program prípravy SR na členstvo v NATO" odovzdali v sídle aliancie Bruseli štátny tajomník Ministerstva zahraničných vecí Ján Fígeľ a štátny tajomník Ministerstva obrany Jozef Pivarči. Program je ponukou Slovenska na spoluprácu v jednotlivých oblastiach a má sa o ňom rokovať v polovici novembra na spoločnom stretnutí členov NATO a Slovenska v Bruseli. Podľa Fígeľa Slovensko chce byť pripravené na vstup do NATO v čase, keď bude aliancia rozhodovať o prijatí nových členov, teda v roku 2002. o o o • Lenže nebude to jednoduché. Po zdravotníctve a školstve sa totiž aj armáda ocitla vo finančných problémoch. Podľa ministra obrany Pavla Kanisa dokonca v existenčných. Ako povedal v parlamente, je návrh 12,54 miliardy Sk v rozpočte pre budúci rok nezmyslom a armádu likviduje. Kanis súhlasil s viacerými vystúpeniami poslancov, že ak si dala vláda do svojho programu určité ciele, potom ich musí aj plniť. Týka sa to aj vstupu SR do Aliancie a finančného zabezpečenia rezortu pravidelným navyšováním rozpočtu o 0,1 percenta hrubého domáceho produktu ročne. ooo Poslanec Róbert Fico, ktorý nedávno opustil rady SDĽ a ohlásil založenie novej strany, je agentom na zastupovanie SR pred Európskou komisiou pre ľudské práva a Európskym súdom pre ľudské práva. Minister spravodlivosti Ján Čamogurský ústami svojej hovorkyne oznámil, že ak by sa Fico naozaj stal predsedom nejakej politickej strany, zváži jeho ponechanie vo funkcii agenta. Rozhorčený Fico, ktorý v sedení na dvoch stoličkách nevidí najmenší problém zareagoval, že Čamogurský nepozná ani štatút agenta a preto jeho vyjadrenie považuje za nekvalifikované. "Kým minister spravodlivosti žije z konfliktov, ja žijem z práce", dodal Fico upozorniac ešte, že zastupovanie Slovenska v Štrasburgu nemá s politikou nič spoločné a preto nevidí žiaden dôvod zaťahovať ju do výsostne profesionálnych záležitostí. ooo HZDS má vo verejnosti stále najvyššie preferencie. Ak by sa parlamentné voľby na Slovensku konali v polovici októbra, zvíťazilo by v nich Mečiarovo hnutie so ziskom 28,1 percenta hlasov. Na druhom mieste by skončila SDK s 18,2 a na treťom SDĽ so 14,5- percentnou podporou voličov. Vyše trinásť percent by získala SNS a do parlamentu by sa ešte dostali SMK a SOP. Prieskum uskutočnila agentúra Focus. ooo Vladimír Mečiar verejne vyjadril nespokojnosť s "pomalým ale zjavným" odklonom doteraz jasne v prospech HZDS píšucého denníka Slovenská Republika. Na mítingu v Košiciach oznámil založenie nového denníka HZDS s názvom Nový deň. Podľa informácií médií 17 [pageend19]zpravodaj 11/99 by sa šéfredaktorom periodika mal stať nám dobre známy Dušan D. Kemý, donedávna ešte veľvyslanec SR vo Švajčiarsku. ooo Parlament schválil balík sociálnych zákonov, medzi nimi novelu Zákonníka práce. V novoprijatom Zákone o zamestananosti sa sprísňujú podmienky poskytovania podpory v nezamestnanosti a evidencie nezamestnaných. Taktiež prísnejšie budú podmienky pre vznik nároku na podporu v nezamestnanosti pre absolventov škôl, pretože ide o mladých ľudí, u ktorých sa predpokladá najväčšia flexibilita pri hľadaní zamestnania. Novela zriaďuje garančný fond na uspokojovanie nárokov z pracovného pomeru vo forme peňažnej náhrady, ak ich zamestnávateľ nemôže uspokojiť. ooo Pri siedmich domových prehliadkach v bytoch bývalých príslušníkov SIS a troch prehliadkach nebytových priestoroch istej súkromnej bezpečnostnej služby našla polícia celý arzenál nedovolene držaných zbraní, medzi nimi aj pancierovú päsť a množstvo munície. Na základe toho sa začalo stíhanie deviatich bývalých funkcionárov SIS. Tí podľa riaditeľa sekcie vyšetrovania MV SR Jaroslava Ivora v rokoch 1997 a 1998 fingovali likvidáciu 205 strelných zbraní vo vlastníctve SIS. Zbrane však zlikvidované neboli, časť z nich si obvinení ponechali a časť rozpredali prostredníctvom istej bratislavskej firmy. ooo Mimoriadne obľúbený spisovateľ Vojtech Zamarovský oslávil 5. októbra osemdesiate narodeniny. Už dlho síce žije v Čechách, ale doma sa cíti na rodnom Slovensku. Vydavateľstvo Perfekt vydalo pred rokom jednu z jeho najznámejších kníh Bohovia a hrdinovia antických bájí. Teraz pripravilo spisovateľovi pri príležosti jeho jubilea stretnutie s verejnosťou a priateľmi, na ktorom uviedli jeho nové dielo Sinuhet. Touto publikáciou začalo vydavateľstvo Perfekt vydávanie Zamarovského súborného diela. Po slávnostnom stretnutí prijal jubilanta aj prezident Rudolf Schuster. ooo Keď sme už pri Schusterovi: Po štyroch mesiacoch od jeho odchodu z primátorského postu Košíc sa v tomto meste konali primátorské voľby na uprázdnené kreslo. Skončili sa fiaskom pravice. Spomedzi šiestich kandidátov najviac dôvery prejavili Košičania 44- ročnému JUDr. Zdenkovi Trebuľovi, synovi bývalého košického primátora Ing. Jána Trebu- ľu z čias spred novembra 89. Drvivá väčšina Košičanov však prejavila nespokojnosť s ponúkaným výberom uchádzačov, čo sa odrazila na neuveriteľne úbohej, iba 17,7-percentnej volebnej účasti, pričom aj v nej mala jasnú prevahu staršia a najstaršia generácia. Trebuľa tak dostal iba 11 percent hlasov oprávnených voličov, no aj to mu stačilo na výrazné zdolanie konkurentov, keď spomedzi tých, čo prišli voliť, mu dalo hlas 62,34 percent občanov. Trebuľa kandidoval za SOP-SDĽ-SDSS a na veľké rozčarovanie mnohých Košičanov aj za Stranu maďarskej koalície, pričom podporu mu deklarovalo aj HZDS. Poslankyňa NR SR Mária Sabolová kandidujúca za vládnu SDK-KDH-DU dostala 20,94 percent hlasov a Jan Suli, kandidát DS, dokonca len 13,50 percenta hlasov. „Tak ti. človeče stárnu.'1 „Jak jsi na to přišel?“ „No, dřív mi ženy říkaly: Pro se neoženíte? Teď pro změnu? Proč jste se neoženil?“ „Vypadáš dneska nějak báječně. A nejhezčí jsou ty oční stíny. To je Dior?“ „Ne, to mě praštily lítací dveře.“ 18 [pageend20]zpravodaj 11/99 Z parlamentů, ministerstev a velvyslanectví Vyznamenání k 28. říjnu U příležitosti státního svátku byli vyznamenáni prezidentem republiky dne 28. října na pražském hradě řádem T. G. Masaryka : ThDr. Josef K. Matocha (1888 - 1961), arcibiskup olomoucký a metropolita moravský PhDr. Přemysl Janýr (1926 - 1998), sociálně demokratický politik. JUDr. Oldřich Černý (1926), v exilu od r. 1948, všestranně činný ve Svazu spolků a SVU. Medailí za hrdinství: Plukovní Karel Pavlík (1900 - 1943), v březnu 1939 se postavil s posádkou ve Frýdku- Místku na odpor německým okupantům, byl umučen v Mauthausenu, Josef Slavík (1925 - 1998), zahynul, když varoval spoluobčany před povodňovou vlnou a tak mnohým zachránil život. Medailí za zásluhy: Josef Adámek (1914), vězněn komunisty po únoru 48 i po srpnu 68 za politickou činnost, Jürgen Braunschweiger (1936), občan SRN, žijící ve Švýcarsku, vydavatel děl zakázaných českých spisovatelů v němčině, zajistil vydávání v řadě světových nakladatelstvích, Páter Josef Cukr (1917), vězněn za války i za komunistů, obnovoval církevní památky, Jan Hanuš (1915), nestor české klasické hudby, JUDr. Vladimír Kabeš (1918), od r. 1948 v USA, exilový pracovník, působil i v Ženevě, Adolf Müller (1929), spoluzaložil exilové nakladatelství Index, politolog a publicista, Ing. Ivan Hlinka (1950), trenér hokejového družstva, vítěze v Naganu a na MS v Norsku, Otakar Rambousek (1923), od r. 1948 v exilu, vybudoval v ČSR zpravodajskou síť, vězněn 15 let, spoluzakladatel Klubu politických vězňů K231 v r. 1968, publicista, PhDr. Jiřina Šiklová (1935), signatářka Charty 77, v KSČ do r. 1969, vězněna 1981-82, Josef Suk (1929), houslový virtuos, Prof. Antonín Svoboda (1907), konstruktér počítače za války v USA, po válce v Praze, přednášel tam na technice, sestrojil experimentální počítač, od r. 1964 v exilu, Páter Vojtěch Vít (1925), založil v Americe Hlas národa, misionář v Kongu, Eva Borková (1938), aktivně působí ve Sdružení SOS dětských vesniček, Prof. RNDr. Miroslav Brdička (1913), významný vědec teoretické fyziky, Ing. Jiří Hanzelka (1920), cestovatel, napsal mnoho cestopisů, navštívil 107 zemí, Jaroslava Havlová Boni (1942 - 1999), založila centrum handikapovaných v Římě, Méda Mládková (1919), shromáždila sbírku obrazů Fr. Kupky, od r. 1948 v Ženevě, Ing. Miroslav Zikmund (1919), cestovatel, napsal mnoho cestopisů, navštívil 107 zemí, Jan Procházka (1929 - 1971), filmový režisér v 60. letech, Ladislav Smoljak (1931), autor, herec a režisér Divadla Járy Cimrmana, Zdeněk Svěrák (1936), spoluautor inscenací Divadla Járy Cimrmana, autor filmů (Kolja). * * * Svaz spolků blahopřeje Dr. Oldřichu Černému k udělení vysokého vyznamenání a děkuje mu za obětavou práci nejen pro Svaz, ale také např. při organizaci Týdne zahraničních Čechů u příležitosti 650. výročí založeni Karlovy univerzity v minulém roce. 19 [pageend21]zpravodaj 11/99 Z projednávání zákona o občanství 29.7.99 v Senátu ČR 2. část (dokončení z č. 10) projevu senátora JUDr. Ing. Jaroslava Musiala: Zákonem č. 119/1990 Sb., o soudní rehabilitaci, ve znění pozdějších předpisů, byla zrušena ex lege, pravomocná soudní rozhodnutí o odnětí státního občanství, a to k datu, ke kterým byla vydána, státní občanství nebylo však automaticky obnoveno. Naši exulanti byli tak zařazeni do kategorie osob, propuštěných ze státního svazu. Když chtěli zpět státní občanství, museli o né pokorně žádat a možná, že na stejné židli a za stejným stolem mohl sedět stejný člověk, který např. po roce 1968 dotyčnému exulantu - žadateli ublížil a jeho zabavený majetek zašantročil režimnímu oblíbenci, který za politickou polistopadovou módou je zbrusu novým vyvolencem dneška a našemu krajanovi majetek odmítá vydat. Legislativní úpravy, týkající se státního občanství, tak jak je známe, podle tohoto návrhu zákona v této chvíli bohužel nezaloží nové majetkové nároky žadatelů pro uplynutí lhůt, v nichž bylo možné podle restitučních zákonů právní nároky uplatňovat. Tyto lhůty však nemohli naši krajané stihnout, tyto lhůty nemohly začít běžet, protože krajané neměli státní občanství a tudíž tyto lhůty ani neproběhly. Byl bych rád, kdybych byl panem navrhovatelem panem ministrem ujištěn, že při koncipování tohoto návrhu zákona byly ctěny myšlenky zákona č. 198/1993 Sb., kde se zřetelně srozumitelné hovoří o vině za destrukci tradičních principů vlastnického práva. Na špatnou divadelní hru, špatně napsanou i zahranou, člověk nemusí jít. Podle často špatného nebo účelově napsaného zákona však občan žit musí. Pro mne lidem, kteří si odchodem do zahraničí zachránili holý život, vzpomeňme, kolik jich bylo zavražděno orgány státní moci při přechodu státních hranic, lidem, kteří se v nových životních podmínkách poctivě živili, nikdy ani jedinou vteřinku nemohlo zaniknout právo k jejich majetku. Vzpomněl jsem si na proces s vrahem, který v 50. letech jako falešný převaděč, zájemce o exil zabíjel, olupoval je o poslední majetek a své oběti shazoval do staré šachty a hájil se pak tím, že ničil třídní nepřátele. Vzpomněl jsem si, co mi vyprávěla paní Jiřina Štěpničková o svém nezdařeném útěku za hranice a o svém věznění, vzpomněl jsem si na smutné osudy tzv. kopečkářů, a to všechno mě utvrzuje v přesvědčení, že za dnešním projednávaným návrhem musí následovat další kroky, které prokáží, zda jsme schopni zařadit se do demokratického světa. Bylo-li právo na vlastnictví v minulosti u nás flagrantně porušováno, je na státu a na nás všech spáchané křivdy narovnat a stanovit pro to právní podmínky. Nikdo nepředstírá, že by to byl jednoduchý právní problém, zejména z důvodu ochrany práv nabytých jinými osobami v dobré víře. Na straně druhé by stát neměl rezignovat na nápravu těchto majetkových křivd, např. cestou finančního vyrovnání, a za to bychom se měli všichni přimlouvat. Dnes lze tedy doufat také v případnou pomoc Ústavního soudu České republiky, Evropského soudu pro lidská práva nebo podání návrhu zákona. Je sympatické, že poslanci Parlamentu ČR ve snaze bránit krajany před křivdou podali k Ústavnímu soudu stížnost, zda není v rozporu s ústavním právem země ta skutečnost, že krajanům je bráněno restituovat majetek. Vaší pozornosti jistě neušel poučný článek ve středečních Lidových novinách s názvem Bývalý emigrant už 8 let marné bojuje o svůj domů. Za potížemi, které bývalému exulantovi, pravému majiteli domku v Praze - Střešovicích, přes rozhodnutí soudu v daném případě vznikly, stojí podle jeho slov ti lidé z dřívějška, kteří již dnes mají dlouhé prsty. Někdy slýchávám, že restituční zákony po roce 1989 byly u nás takového rozsahu, který neučinila v dějinách právní civilizace snad žádná země. Nevyznávám tuto víru. Jsem o křivdě spáchané na 20 [pageend22]zpravodaj 11/99 našich krajanech hluboce přesvědčen. Říkám proto, je třeba hledat další způsob řešení. Podle mého názoru není mravné, že téměř ani po 10 letech není politická vůle vrátit protiprávně zabavené majetky jejich původním majitelům, popř. jinak narovnat tuto křivdu. Způsob zvládnutí tohoto problému prokáže, zda máme naději stát se moderní evropskou společnosti schopnou překonat svou minulost. Přiznáni státního občanství, jak již jsem řekl, je začátkem cesty dobré vůle uvést zákon v život. Nyní bude záležet na tom, kdy bude následovat novela volebního zákona, která by umožnila volit našim krajanům v zemi jejich pobytu a nikoliv jen na území ČR. Věřím, že návrh zákona o státním občanství některých bývalých čs. státních občanů je tím prvním krůčkem, který by měl vést ke spravedlivé nápravě i majetkových křivd spáchaných na našich zahraničních krajanech. Dnes máme možnost dokázat, jaký je náš vztah k těmto lidem, protože krajané žijící v zahranič! zůstali, jsou a budou / i nadále součásti našeho národního společenství. * * * Oprava v seznamu členů konzultativní rady, který byl uveřejněn v č. 10 / 99 na str. 22-23: Menšinová rada české a slovenské větve v Rakousku nám sdělila dopisem z 25.10. 99, podepsaným předsedou a jednatelem, že Dr. Jan Pitřík je soukromá osoba a nemá legitimaci a právo vystupovat a jednat jménem Menšinové rady a členských spolků v ni sdružených. Redakce Zpravodaje byla požádána o uveřejnění tohoto sdělení. Podotýkáme, že jsme seznam dostali jako přílohu k dopisu Stálé komise Senátu pro krajany a takto jsme seznam spolu s úvodem z dopisu a přiloženou agendou komise uveřejnili. Jmenování Konzultativní rady jsme uvítali, protože byl konečně ustaven orgán, který má udržovat a zprostředkovat styk s jednotlivými organizacemi a jejich prostřednictvím s jednotlivými krajany po celém světě. Komise zástupce jmenovala, jmenování zřejmě s jednotlivými organizacemi neprojednávala. To lze dodatečně učinit. Na druhé straně je možné našim organizacím v zahraničí také vytknout, že přes různé pokusy jsme sami dosud nevytvořili společný orgán, který by mohl kompetentně jednat s úředními místy v ČR. Je žádoucí,abychom měli uspokojující a fungující organizaci a využili daných možností k prospěchu Čechů v zahraničí. red Právo a bezpráví ...aby byly věci pojmenovávány správným jménem J. Olšanský Tato slova mě napadla dne 16. října t. r. při čtení zprávy v Lidových novinách o odsouzení bývalého vyšetřovatele StB Jana Dolanského, za to, že při výslechu fyzicky hrubě týral a urážel sprostými nadávkami dnešního biskupa římskokatolické církve Václava Malého, známého chartistu a moderátora masových shromáždění v polistopadových dnech 1989. Nemohl jsem si zároveň při této příležitosti odpustit malé extempore do časů diktatury komunistické strany a její justice, položil jsem si otázku, kolik bych asi vyfasoval, kdybych třebas v létech tzv. socialistické1 zákonnosti nabančil a jako Dolanský nejsprostějšími výrazy lůzy vynadal soudruhovi z obce, na kterém leží zodpovědnost za posudky na studenty z tzv. buržoasních rodin nebo dokonce na vězně před soudním přelíčením. A kolik by to dalo nad normu, kdyby to měla posuzovat justice v době zostřeného třídního boje a mezinárodního napětí, třeba v těch padesátých letech? Jistě nemusím čtenáři napovídat. 21 [pageend23]zpravodaj 11/99 Bývalý příslušník StB se nyní choval u soudu neochvějně klidně, popřel vše a jeho obhájce se proti krátkému a ještě podmíněnému rozsudku odvolal. Komunisté byli a převážně zůstali skutečně lidmi zvláštního ražení i se svým svědomím. U soudu za prvé republiky se chovali často nedůstojně, ponejvíce zpupně. Byla to pro ně buržoasně-kapitalistická, imperialismu zaprodaná justice. Dnes hovoří o politické justici vítězů. Přiznání viny nebo projev lítosti aspoň pod tíhou důkazů není od nich možné očekávat nebo jen zřídka, v Česku zatím vůbec ne. K polidštění svého svědomí, této poslední normy lidského jednání, by bylo zapotřebí odložit lidskou nenávist, kterou dali do služeb své tzv. třídní uvědomělosti. V bývalé DDR se mezi odsouzenými potentáty našel pouze jediný, který dovedl přiznat spoluvinu nad zločinným režimem a také lidskou lítost (byl to Günther Schabowski). Biskup Václav Malý vyslovil po přelíčení krátký komentář: „... špatná věc musí být pojmenována, nejde o výši trestu. Činit za minulostí tlustou čáru by byl útěk od zodpovědnosti.“ Kdo zná curriculum vitae tohoto statečného občana - katolického duchovního, snad prohodí: Od něj se nedala jiná odpověď čekat. Přesto mu musím tímto poděkovat a projevit občanský respekt, neboť pro některé dnes doma i zde je tlustá čára, jakkoliv jasný útěk od zodpovědnosti, to pohodlnější. Na závěr budiž připomenuto: Jít na zločiny komunismu s občanským kondelíkovstvím je zcela nedostateční a nezodpovědné též vůči generaci našich potomků. Návštěva u advokáta Jiří Vítek Při rozhovoru s advokátem o vlastní kauze přijde v ČR řeč i na obecné stesky na český právní řád, českou justici a korunu toho všeho - českou politiku.. Bylo tomu tak i při mé poslední návštěvě u mého pražského advokáta JUDr. Milana Hulíka, který je znám i svojí právní publicistikou. Pan doktor v modré košili s jemnou bílou kostičkou a sklenkou francouzského červeného mi vyprávěl nejen o soudech a soudcích ve Francii, odkud se nedávno vrátil ze své delší stáže, ale i o své naději, že se ČR brzo stane právním státem. ^Svědčí o tom i můj poslední úspěch u Ústavního soudu ČR “, říká pan doktor, „ když tento soud přijal moji argumentaci o prioritě práva přirozeného nad právem pozitivním. “ Nedalo mi to, abych se nezeptal, jak tomu mám rozumět. „Právo přirozeně je to, co se obecně považuje za spravedlivé, mravné a správné - je to nejen desatero boží, ale i desatero z pohádek, z výchovy rodičů - je to odvěků tradující se víra ve vítězství dobra nad zlem. Právo pozitivní je právo, které momentálně v dané zemi platí. Může to být právo demokratického státu i totalitního nebo právo typu „mixture“, které právě představuje česká legislativa. Skutečnost, že v ČR ještě po 10 letech platí socialistické právo, byť po převratu nepodařeně novelizované, je také příčina, proč je česká justice ovládána stále duchem „socialistickézákonnosti“, vysvětluje mi advokát. Výmluvně o tom svědčí i causa pana Anthony Taussiga, australského Čecha, které se v poslední době dostalo i velké pozornosti v českých mediích. Dr. Hulík mi předává některé novinové články a vypráví mi stručnou historii celého případu: předek mého klienta díky své píli vybudoval před válkou v Plzni velkou prosperující továrnu. Ještě než byl s celou rodinou zavražděn v Osvětimi, tak jeho majetek se svolením gestapa a říšského protektora ari- zovali dva přičinliví čeští kolaboranti. A hle, jejich děti, dokonce s výpisem z pozemkové 22 [pageend24]zpravodaj 11/99 knihy, dokládajícím jejich „nárok“ na uvedený majetek, ale i arizaci, provedenou jejich rodiči, se přihlásili jako restituenti v domnění, že už nikdo z rodiny pana Taussiga neexistuje. S posledním potomkem jsem se však setkal v roce 1994 v Austrálii, naštěstí měsíc před skončením platnosti zákona o vydání židovského majetku, a tak jsme mohli ještě podat žádost o vydání majetku. Na uvedený majetek byl však již schválen privatizační projekt „našich restituentů“ a jak Okresní, tak i Krajský soud v Plzni se striktně řídil ustanovením shora uvedeného zákona, podle kterého se takto zprivatizovaný majetek nevydává. Šlo tedy o klasický případ konfliktu práva přirozeného s právem pozitivním. Na štěstí, a snad to nebylo jen štěstí, ale i přesvědčení o nadřazenosti práva přirozeného nad právem pozitivním některých soudců Ústavního soudu, které způsobilo, že Ústavní soud zrušil oba rozsudky nižších soudů s odůvodněním, že taková nespravedlnost by volala do nebe. A v tom je i moje naděje, že sespravedlnost začne vracet do České republiky, byť to bude až po letech od pádu komunistického režimu, “ říká doktor Hulík. JUDr.Milan Hulík z Prahy zastupuje spoustu emigrantů z celého světa v jejich sporech v Čechách. Absolvoval půlroční stáže v advokátských kancelářích v Kanadě, Švýcarsku, Německu a Francii. Mluví a píše plynně těmito jazyky a co hlavně, zná terminologii a praxi těchto zemí. Kultura Dílna bratří Čapků Blanka Kubešová Znáte Dášenku a Povídání o pejskovi a kočičce? Samozřejmě, známe je všichni, otázkou je, jak dobře? Knížka Františka Všetičky "Dílna bratří Čapků", vydaná v těchto dnech v nakl. Voto- bia s fotografií Josefa a Karla na zadní straně, si čtenáře získá nejpozději tehdy, když ji vezme do ruky. Zásluhu na tom nese formát, zdařilá typografie, a především teplá barevná ilustrace krajiny Josefa Čapka na obálce. Knížka s podtitulem Příspěvek k poetice jejich literární tvorby zkoumá dílo bratří Čapků netradičním způsobem. Zaměřuje se totiž na kompoziční poetiku a pomáhá čtenáři lépe a hlouběji se vcítit do čapkovské tvorby a pochopit ji v celém svém kontextu. S přesností badatele zkoumá autor rytmus, frekvenci, vztahy i postaveni postav, sebeproiekci a magickou sílu hrdiny, pointu i motiv - tedy všechno to, co čtenáři (anebo divákovi, je-li hovořeno o dramatu), často unikne. Celkové i vedlejší myšlenky se tak náhíe vyloupnou jako jádro z ořechu. Těžko bychom v české literatuře hledali autora tak žánrově pestrého, jako je Karel Čapek. V souladu s tím najdeme v "Dílně" rozbor jak rané tvorby, dramam a beletrie, tak i nejznámějších klíčových práci, cestopisných fejetonů, románů s vědecko-fantastickou te- 23 [pageend25]zpravodaj 11/99 matikou, právě tak jako rozbor Čapkovy umělecké publicistiky. Právě do ní spadá 52 sloupků K.Č. o slovech, jejich chápání a významu. Sloupky vycházely v Národních listech r. 1918a zůstávají dodnes bránou moderního jazyka. Nebyli by to bratři Čapkové, kdyby zůstala nepovšimnuta jejich hravá tvorba, totiž dětské knížky, říkadla a pohádky. Tady badatel a autor poetiky čapkovské literární tvorby jako by roztával, dávám na to krk, že o nich psal obzvlášť rád. Tak jako je celá "Dílna" průběžně obohacena citacemi K. Č., stává se cenným pomocníkem i slovník méně běžných pojmů umístěný v samém závěru. Autor se v něm neomezuje na suché vysvětlivky, ale každé heslo poměrně obsáhle komentuje příklady z literatury. Až dosud jsme Fr. Všetičku znali jako literárního teoretika a beletristu, přičemž teoretik podstatně převažoval. "Dílna bratří Čapků" je blízká i nezasvěcenému, vyniká nad jiné poutavostí podání a čtivostí. Je to práce aktuální, tak jako zůstávají aktuální problémy, nad kterými se Karel a Josef Čapek zamýšleli. * * * Společnost bratří Čapků vydala ke svému výročí pro členy knihu 50 let společnosti bratří Čapků, Praha 1999 * * * Právě vyšla v Lugánu jedna z nejnovějších literárních prací Jitky Henrykové novela Koncert pro leVOU ruku J. Henryková je autorkou divadelních a rozhlasových her, povídek, pěti románů, částečně vydaných v Praze a částečně v emigraci. Na šestém pracuje. Autorka vychází vždycky z problému. V novele „Koncert pro levou ruku" je to problém poctivosti, odvahy a svobody, kterou nám naše okolí krade a které se sami často lehkomyslně vzdáváme. Příběh novely začíná v Praze v době sovětské okupace a pokračuje ve Švýcarsku. Hrdinkou je mladá emigrantka, která se snaží vyřešit záhadu: byla opravdu v minulé inkar- naci přítelkyní klavírního virtuóza, který ztratil ve válce ruku? Vezme si k tomu na pomoc i tak divná individua jako je jasnovidka, medium a italský mág s celou středověkou veteší. Novela je psaná stručným a útočným stylem. Autorka drží čtenáře od začátku do konce v napětí nečekaným dějovými zvraty. Střídání humorných a poetických partií čtenáře pobaví a osvěží. Kniha dá positivní náboj energie, který tolik potřebujeme v dnešní destruktivní době. Vydavatel: Aeon Lugano, 1999, stran 134, cena Fr. 13.—, od 10 výtisků Fr. 9.—. Objednávky: P. Kvasnicka, v. Merlecco 10, 6963 Pregassona, tel.: 091-941 1037 po 20. hod. „Polovina našich vedoucích je neschopná,“ horuje rozčilený řečník při kritice vedení. „A druhá polovina?“ ozve se dotaz z poslucháčstva. „Taje zase schopná všeho,“ konstatuje řečník. *** Řekl zákazník mechanikovi v autoopravně: „Dal bych vám pár korun na pivo, ale mám u sebe jen stovku.“ — „To nevadí,“ odpověděl mechanik, ,jsou lidé, že nedají ani tolik.“ 24 [pageend26]zpravodaj 11/99 Abychom nezapomněli Žila mezi námi... JUDr. Zorka Černá 1. 11. 1899-23. 3. 1999 1. listopadu to bylo sto let, kdy se narodila významná česká osobnost Zorka Černá. Prožila svých posledních dvacet let mezi námi ve Švýcarsku a je nás stále ještě mnoho, kteří ji znali, milovali, hluboce šijí vážili jako člověka a oceňovali její celoživotní práci. První republika byla pro Zorku Černou, stejně jako pro řadu jejích vrstevníků, pravděpodobně nejšťastnější dobou jejího života. Věnovala se plně společenskému životu, pohybovala se v diplomatických kruzích a úzce se stýkala s desítkami význačných osobností z politických i uměleckých kruhů. Jako jedna z prvních českých žen vystudovala na Karlově universitě práva a složila úspěšně advokátské zkoušky. Její velkou vášní byl tenis. Hrála ho nejen ráda, ale i tak dobře, že byla po několik let druhou nejlepší v republice. Předčasná smrt jejího otce, politická nejistota pozdních třicátých let a konečně německá okupace v roce 1939 znamenala pro Zorku Černou zásadní změnu života. Dokázala najít cestu, jak účinně pomáhat postiženým nacistickou persekucí. Začala v kanceláři JUDr. V. Štěpánka vykonávat advokátní praxi a po jeho zatčení a násilné smrti tuto kancelář převzala. Koncentrovala se na obhajobu českých vlastenců a odbojových pracovníků, odsouzených německými soudy. Riskovala mnoho, když zorganizovala účinnou pomoc českým vězňům v berlínské věznici Alt Moabit. Ve spolupráci s německým sekretářem Haserickem se jí dařilo pašovat do věznice nejen tak potřebné potraviny, ale i umožnit uvězněným udržovat mezi sebou životně důležité kontakty. Snad jen její nejbližší rodina věděla, jak nebezpečné byly její časté cesty do Berlína a jaké nervové zatížení to znamenalo. Byla několikráte vyšetřována, ale gestapo ji nedokázalo usvědčit a díky tomu, že Haserick po svém zatčení a před popravou nepromluvil, unikla stejnému osudu. Po válce se Zorka Černá intenzivně věnovala pomoci vdovám a sirotkům po popravených a umučených v koncentračních táborech. Ve spolupráci s americkou pomocnou organizací CARE dokázala ulehčit osud mnoha postiženým a sama získala nové kontakty, které jí byly později užitečné, když potřebovala získat povolení k pobytu ve Spojených státech. Její společenská činnost nabyla v té době mnohem političtějšího rázu než před válkou. Styk s diplomaty a s nekomunistickými politiky se stal již před únorem 1948 podezřelým a po únoru nebezpečným. Mnozí z jejích přátel a dobrých známých byli buď zatčeni nebo emigrovali. Po několikatýdenní vyšetřovací vazbě v roce 1948 si Zorka Černá uvědomila, že pro ni není dále možné žít pod novým režimem. Přizpůsobit se nebyla ochotna a odpor by byl nevyhnutelně vedl k jejímu, pravděpodobně dlouholetému, uvěznění. Rozhodla se emigrovat a v roce 1949 svůj úmysl uskutečnila. Její začátky ve Spojených státech nebyly lehké. Bylo jí tou dobou již padesát let a jako právnička mohla těžko doufat, že dostane zaměstnání ve svém oboru. Měla však z do-by své poválečné spolupráce v USA řadu dobrých známých a byla cílevědomá a vytrvalá. Při zaměstnáních, která zpočátku nebyla nijak příliš atraktivní, vystudovala v New Yorku politologii a získala později zajímavé místo ve washingtonské Library of Congress. Ve Washingtonu žila ráda, mohla se opět stýkat s mnoha přáteli z mládí a s rozsáhlou českosloven25 [pageend27]zpravodaj 11/99 skou politickou emigrací. Věnovala se práci ve Společnosti pro vědy a umění (SVU), pořádala československé bazary, plesy, přednášky a besedy. Stala se nenahraditelnou přítelkyní a rádkyní celé řadě mladých lidí, kteří se octli v emigraci bez rodiny a kontaktů. Udržovala po léta úzký korespondenční styk (po řadu let konšpiratívni) se svou rodinou v Praze, se svou matkou, sestrou, synovcem a milovanými sestřenicí a bratrancem. Snad tím, že zůstala po celý život svobodná, měla pevnou vazbu na celou svou rodinu a dokázala ji v těžkých dobách podporovat tak, jak jen byla schopna. Když se v době Pražského jara mohla na krátkou dobu opět podívat domů, bylo to, jako by odjela včera. Tolik lidí se s ní chtělo setkat a tolik přátel chtěla za tu krátkou dobu vidět. Rok 1968 byl pro Zorku Černou opět dobou značné životní změny. Její sestra se synem emigrovali do Švýcarska a její práce v Library of Congress pomalu končila. Po penzionování, pracovala takřka do svého sedmdesátého roku, se rozhodla přesídlit do Švýcarska, kde potom žila ještě celých dvacet let mezi námi. Přijela plná energie a jak bylo jejím zvykem, brzy začala organizovat. Spolu s několika přáteli, měla je snad všude, založila ve Švýcarsku pobočku SVU a získala jako prvního předsedu Přemysla Pittra. Sama jako jednatelka SVU se stala duší této organizace a aktivně se podílela na pořádání kongresů a nejrůznějších přednášek. To, že dovedla s velkým nadáním a citem přesvědčit mladší generaci o smyslu své práce, je důvodem, že SVU ve Švýcarsku dodnes úspěšně pracuje. Zorka Černá byla jednou z těch, kteří velice rychle pochopili význam Charty 77 a protože dobře znala situaci některých chartistů, rozhodla se aktivně pomoci. Byla jednou z těch, kteří organizovali finanční sbírky na podporu komunisty stíhaných rodin a díky dlouholetému přátelství s rodiči Václava Havla mohla během svých občasných návštěv v Praze tuto podporu uskutečňovat. Zorka Černá hluboce věřila, že ke konci komunismu dojde vnitřním rozvratem Sovětského svazu. Věřila v to i v době, kdy se to zdálo nepředstavitelné. Byla přesvědčenou demokratkou a víra v to, že demokracie zvítězí, jí dávala sílu ke všemu jejímu konání. Je ironií osudu, že nás opustila na jaře 1989, jen několik měsíců před koncem komunismu v jejím milovaném Československu. Zdeněk Vávra Zdraví Konstantinovy Lázně - lázně Vašeho srdce Lázně leží ve výši 530 m, uprostřed zalesněných výběžků Slavkovského lesa v mírně kopcovitém terénu. Lázeňské budovy jsou obklopeny nádherným starým parkem. Spojení autem: Zürich - Rozvadov - Stříbro, odtud silnicí směrem Mariánské Lázně - celkem 560 km. Jinak jezdí denně autobus přes Plzeň do Prahy. Indikace: choroby srdečního a cévního systému, pohybového ústrojí, dýchacích cest, látkové výměny, diabetes melitus a jiné. Léčebné metody: minerální uhličité vody, koupele, podkožní injekce zřídelního plynu, vodoléčba, masáže, léčebná tělesná výchova, elektroléčba, inhalace, parafinové zábaly. 26 [pageend28]zpravodaj 11/99 Volný čas: Turistiky, cykloturistika (půjčovna horských kol), výuka jízdy na koni, tenis, koupaliště, tanec. Pěší tury do blízkého okolí, např. na Krasikov, trosky starobylého středověkého hradu s novodobým kostelem, který byl za totality úplně zdevastován. Další trasa na hrad Gutštejn, také trosky s bohatou historií, cesta vede krásným lesnatým terénem. Autem do Polžic a Bezdružic, jsou známé podle Krištofa Haranta z Polžic a Bezdružic, popraveného v r. 1621 spolu s dalšími dvaceti českými pány na Staroměstském náměstí po bitvě na Bílé hoře. Kousek dál je kouzelné městečko Úterý, ve kterém se natáčel film „Městečko na dlani“ s Jindřichem Plachtou. Místními autobusy lze konat zájezdy do Mariánských Lázní, kláštera Teplá, do Kladrub, kde je nádherný bývalý benediktinský klášter, po zpustošení z let padesátých nyní obnovován. Byl jsem s léčením absolutně spokojen, lékařská léče znamenitá, ubytování vzorné, strava dle několika diet výborná. Doporučuji krajanům s potížemi shora uvedenými. Já sám jsem po operaci šestinásobného by-pasu našel v lázních potřebné léčení a odpočinek. Miroslav Rostek Poslední pocta Josef Pejskar4.12.1912 - 22.9.1999 PhDr. Josef Pejskař, z vysílání Radia Svobodná Evropa známý pod pseudonymem „Jožka Péro“ se narodil v Malé, dnes České Skalici. Své mládí prožil v Dobrušce jako syn textilních dělníků. Po 1. světové válce, když v textilním průmyslu nastala nezaměstnanost a rodiče ztratili práci, našel si Jožkův otec práci v cihelně v Domašíně, později v Provodově na statku jako depu- tátník. Měli k disposici jednu místnost, spíše menší, psal J. Pejskař, a když byla tuhá zima, vešly se tam ještě husa a koza. Často po škole, ale hlavně o prázdninách a o žních pracoval na statku jako ostatní dospělí. Pana Firbase měl Jožka rád. Mohl s ním totiž diskutovat o politice. Pan Firbas odebíral denně „Venkov“, pan učitel byl legionář a odebíral „Národní obnovu“ a já, jako syn de- putátníka, píše Jožka Pejskař, kupoval denně České slovo. Kupoval si ho z vydělaných peněz: z práce na statku, na jaře prodával fialky, před velikonocemi pletli s bratrem binovačky a prodávali je na nádraží v Náchodě a na Václavicích. Když chodil do 3. a 4. třídy měšťanky v Náchodě, dávala mu maminka kus suchého chleba a jednu korunu na buřta. Šel si ho ale koupit ke koňskému řezníkovi, kde vuřt stál jen padesát haléřů a za takhle ušetřené peníze si kupoval týdeník „Masarykův lid“. Když mu bylo 16 roků (a dva měsíce), bylo to 1. února, odjel do Brna, kde si našel místo kresliče u stavitele Beneše (v Masarykově čtvrti), po krátké době se musel místa vzdát, protože byl krátkozraký. Nové místo dostal v brněnském Melantrichu v administraci. Z nádraží, kam dorazily noviny brzy ráno prvním vlakem, rozvážel „Moravské slovo“ a ostatní periodika do prodejen v celém Brně. Svůj volný čas, Jožka začínal svoji práci na nádraží kolem 4. hodiny ran27 [pageend29]zpravodaj 11/99 ní, věnoval četbě a studiu, aby si co nejrychleji doplnil vzdělání, které mu rodiče pro svoji chudobu nemohli dopřát a které tak nutně potřeboval pro svoje vysněné povolání ve veřejné práci a žurnalistice. Pilného a snaživého chlapce si všiml Jožka Podsedník, funkcionář nár. soc. strany v Brně a později, v letech 1946 až 1948, primátor města Brna. Ten poslal Jožku Pejskara jako mládežnického funkcionáře na obvodní sekretariát nár. soc. strany v Boskovicích. Od roku 1935 zastával už funkci tajemníka nár. soc. strany nejprve v Hustopečích a pak v Novém Městě na Moravě. Od roku 1945 působil Jožka ve Znojmě jako redaktor filiálky brněnského deníku „Slovo národa“, odhodlaně tepal komunistické úsilí o totalitu v jihomoravském pohraničí. Byl proto ve dnech komunistického puče v únoru 1948 zbaven zaměstnání. Ustavil ilegální odbojovou skupinu „Rozvodnění Dyje“, která pomáhala mnoha pronásledovaným vlastencům - byli mezi nimi četní letci a vojáci, účastníci bitvy o Anglii - k útěku do exilu. Když byla tato skupina prozrazena, podařilo se Jožkovi Pejskařovi uniknout zatčení a za dramatických okolností se dostat do Rakouska. Zpočátku žil v uprchlických táborech v Rakousku a Německu. V té době se zapojil do publicistické "činnosti, stal se zpravodajem a autorem mnoha článků v amerických krajanských listech - New Yorské listy, Hlasatel a Cedar Rapidské listy. Když v červenci 1950 zahájila v New Yorku činnost redakce rozhlasové stanice Svobodná Evropa, vysílala 26 týdnů Pejskařův seriál „My to víme“ o utrpení čs. demokratů v komunistických věznicích a koncentrácích. Není divu, že se Jožka Pejskař stal na žádost Ferdinanda Peroutky v únoru 1951 členem redakce Rádia Svobodná Evropa v Mnichově, kde pak působil až do svého odchodu v lednu 1978. Stal se jedním z nejznámějších redaktorů Svodné Evropy v Československu především díky polemickému pořadu „Rub a líc“, v němž se ještě téhož dne odpovídalo na projevy vedoucích představitelů čs. komunistického režimu. Za to jej čs. sdělovací prostředky, tisk a rozhlas často napadaly. V Praze vydali o Pejskařovi publikaci „Spolek černých stínů“ (1976) a v roce 1977 byla Pejskařova rozhlasová a exilová činnost popsána v publikaci „ Hlásatelia falošnej slobody“, kterou vydal novinářský ústav v Bratislavě. Velkou láskou Jožky Pejskara bylo „České slovo“. Byl iniciátorem a spoluzakladatelem tohoto exilového měsíčníku, byl jeho duší a hnací silou až do svého odjezdu do USA v r. 1979. (České slovo vycházelo od r. 1955 do prosince 1990, jeho šéfredaktorem byl Jožka od r. 1964 do r. 1978.) Jožka Pejskař zakládal a podporoval v letech svého exilu každou demokratickou činnost čs. exulantů. Byl u zrodu Sokola Lindau-Zech, kde byl zvolen starostou v r. 1950, u zrodu Jednoty Sokol Mnichov v r. 1952 a znovu v r. 1973. Po několikaměsíčním vyjednávání se podařilo Jožkovi Pejskařovi založit 8. listopadu 1976 „Československý poradní sbor v západní Evropě“ za účelem „požadovat na mezinárodní úrovni právo Čechů, Slováků a Podkarpatských Rusínů na svobodu a nezávislost.“ Svoji publicistickou činnost zakončil Jožka Pejskař svým nejrozsáhlejším a nejdůležitějším čtyřsvazkovým dílem „Poslední pocta“, v němž vzdává poctu význačným exilovým pracovníkům, kteří se nedočkali návratu do vlasti. The International Institute for Advance Studies, Windsor, Canada mu udělil za disertační práci 23. října 1993 doktorát filozofie PhDr. Za svoji činnost, za svoje celoživotní dílo, byl PhDr. Josef Pejskař vyznamenán 28. října 1995 prezidentem Havlem „Medailí za zásluhy 1. stupně“. Čest jeho památce. Alena Benešová / Martin V. Zubatý 28 [pageend30]zpravodaj 11/99 Svaz spolků Při příležitosti státního svátku Slovenské republiky pozval J. E. pan velvyslanec SR Prof. Dr. Juraj Hraško na recepci, která se konala v Bernu 8. září. Účastnil sejí také předseda Svazu spolků Čechů a Slováků ve Švýcarsku. v Předsednictvo Svazu spolků na velvyslanectví CR v Bernu V krásném prostředí českého velvyslanectví přijal J. E. pan velvyslanec Jaroslav Šedivý 10. září členy předsednictva Svazu spolků k pracovní besedě. Jaký to rozdíl proti neblahým časům normalizace, kdy jsme se tomuto místu vyhýbali! Přátelská atmosféra přinesla řadu podnětů do budoucna. Vstřícný postoj velvyslanectví k české diaspoře byl potvrzen pozváním na recepci k oslavě státního svátku České republiky 28. října. A do třetice: Z iniciativy pana velvyslance se koná dne 19. listopadu v 18 hod. setkání u příležitosti 10. výročí založení Občanského fóra. D.S. Schůze předsednictva a výboru Svazu spolků se konala 30. října 1999 v Curychu. Ve složení předsednictva došlo ke změně: Ze zdravotních důvodů se vzdal funkce jednatele Miroslav Rostek, na jeho místo nastoupil Dr. Jaroslav Olšanský, který byl zvolen na posledním sjezdu náhradníkem do předsednictva (adresa je uvedena v oznámeních). Jako jednatel vykonával M. Rostek svoji funkci velmi svědomitě a bylo mu po zásluze poděkováno. K pořadu Sněží, Emigranti anebo Sem a tam, o němž jsme v příspěvcích informovali v č. 7-8 až 10, byl připraven dopis, který bude zaslán účastníkům pořadu a České televizi. Je žádoucí hledat kontakty k mediím a informovat o dosavadní činnosti exilu. Bylo odsouhlaseno zaslání blahopřejného dopisu Václavu Fischerovi ke zvolení senátorem. Text dopisu Svazu spolků ze dne 31. října 1999: Vážený pane senátore, na naší výborové schůzi dne 30. října 1999 v Zůrichu s radostí vítáme Vaše zvolení senátorem. Dovolte, abychom Vám co nejsrdečněji blahopřáli k Vašemu zvolení s přáním hodně síly a zdraví k vykonávání této odpovědné funkce. Velmi jsme ocenili Vaši politickou kulturu, s níž jste vedl předvolební kampaň a těší nás, že jste dokázal, že i slušnost může vésti na stupínek vítěze. Přáli bychom si, aby noblesa, s níž jste odrážel útoky svých protivníků, byla pro příští politiky příkladem. Potěšilo by nás, kdybyste při Vaší cestě Švýcarskem také zavítal mezi nás. Dr. Jaroslav Olšanský, jednatel, Ing. Josef Dvořáček, předseda Vzpomínkovou oslavu 28. října v Curychu hostil v sobotu 30. října jako obvykle v posledních letech Lavaterhaus, navazovala na schůzi výboru Svazu spolků ve stejném sále. Na programu byly klavírní skladby Bedřicha Smetany, které zahrál Ing. Vladimír Šilhánek a proslov Josefa Dvořáčka k 28. říjnu, v němž vzpomněl interview Josefa Balcara s Přemyslem Pittrem a reprodukoval část zvukového záznamu. 29 [pageend31]zpravodaj 11/99 V dalším pořadu rozebral Karel Kukal v historickém exkurzu, jak nepotrestané zločiny plodí další zločiny. Zatím co nacistické zločiny nebyly promlčeny a jsou stihány i po více než padesáti letech, zločiny komunistické až na zanedbatelné výjimky trestány nejsou. A nebylo těch zločinů málo. Nyní se v parlamentě jednalo v prvním čtení o návrhu zákona, aby tyto zločiny nebyly koncem roku 1999 promlčeny. Dr. Jaroslav Anděl, i ve svých 95 letech nesmírně aktivní, vyslovil obavy, že český národ přestal jako opravdový národ existovat, stala se z něho pouhá skupina lidí mluvící stejným jazykem, skutečné povědomí národa, jeho historických kořenů a jeho poslání se vytratilo. Bude zapotřebí nových buditelů, kteří by připomněli, co má národ znamenat, aby si toho jména zasloužil? Zabýval se nevyřízenými restitucemi, podle jeho vědomí a spolku Svazu občanské sebeobrany S.O.S. je jich 35 tisíc. Ačkoliv byly rehabilitačním zákonem zrušeny rozsudky v politických procesech včetně rozhodnutí o zabavení majetku ex tunc - od tehdy, to znamená, že původní vlastníci nikdy nepřestali podle zákona být právoplatnými majiteli, přesto se nemohou ani dlouholetým soudním řízením svého práva domoci. Proto připravil S.O.S. podání na ústřední instituce v Evropské Unii a Evropské radě a ve Spojených státech. Agilnímu exulantovi, jehož aktivitu, preciznost a jasnost myšlení by si značná část mladších také přála mít, blahopřáli všichni přítomní zazpíváním zdravice Happy Birthday to You. Na poslední bod programu o pořadu ČT Emigranti anebo Sem a tam zbylo už málo času. Většina přítomných pořad neviděla. Rudolf Němeček uvedl jména účastníků pořadu, informoval o tom, že ve Zpravodaji byly v č. 7-8 až 10 uveřejněny příspěvky na toto téma. Na několika charakteristických ukázkách z projevů švýcarských reemigrantů ze zvukového záznamu ukázal zkreslené vylíčení poměrů mezi emigranty ve Švýcarsku. Vzpomínková slavnost byla ukončena hymnami. Ještě k pořadu Sněží Česká televize si pro svůj pořad „Sněží“ (o emigrantech) vybrala dva velmi netypické reprezentanty - bývalého velvyslance Dr. Richarda Belcrediho a evangelického faráře Svatopluka Karáska. Oba totiž byli přijati do Švýcarska doslova s otevřenou náručí, jako prominenti a oba zastávali velice lukrativní místa, zatím co několik tisíc českých azylantů si své „místo na slunci“ muselo dobýt. Mnozí z nich přišli při tom existenčním zápase o chuť a energii zajímat se o to, co se děje ve staré vlasti. Ostatně oni to neměli v popisu práce. Přesto však byli i tací, kteří nepouštěli osudy své země se zřetele a dělali (a dělají) pro ni co mohou. Dobrovolně a rádi. Sumu jejich zásluh a příspěvků pro rozkvět republiky lze těžko vyčíslit a zhodnotit a snad to ani není na místě, ale vysloužit si despekt a pohrdání - to je těžké ublížení na duši. Snad si to pánové Belcredi a Karásek neuvědomují, ale ublížili také sami sobě a zatížili své svědomí. Dana Seidlová Žalostně se v pořadu České televize vyjímají proslovy tří švýcarských reemigrantů v porovnání se seriózním přístupem k historii a činnosti krajanských spolků i jejich Svazu ve Švýcarsku, jak ji ve svých studiích zpracovali historikové z Univerzity Palackého v Olomouci. Příspěvky Prof. M. Trapla a Dr. A. Skoupého jsme uveřejnili několikrát ve Zpravodaji v rubrice Z historie krajanských spolků. V poslední den před předáním listopadového čísla 30 [pageend32]zpravodaj 11/99 do tiskárny nám došel od pana Dr. Skoupého příspěvek Časové proměny funkce krajanských spolků; zařadili jsme ho ještě do tohoto čísla (na úkor reportáže z cesty po Burmě, ta bude pokračovat zase v dalším čísle). Tento článek má vlastní hodnotu a je zároveň také určitou reakcí na pořad Emigranti anebo Sem a tam. Red. Handelskammer Schweiz-Mitteleuropa SEC Švýcarsko-středoevropská obchodní komora SEC byla založena 22. června 1999. Vznikla spojením 7 bilaterálních obchodních komor a potvrzuje stoupající význam této oblasti pro švýcarské hospodářství. Zahrnuje Bulharsko, Jugoslávii, Chorvatsko, Slovensko, Slovinsko a Českou republiku. Iniciátoři doufají, že se později připojí také obchodní komory pobaltských států, Polska a Maďarska. Prezidentem této výkonné komory se stal Roger Unterberger, dosavadní prezident Švýcarsko-slovenské obchodní komory a ředitel špeditérské firmy Gondrand v Basileji. Nová obchodní komora počítá asi s 200 zakládajícími členy a bude se soustřeďovat na obchodní kontakty, informace a poradenství, jakož i na přímé kontakty v příslušných zemích a ve Švýcarsku. Střednědobě mají být ve všech zemích vybudovány lokální pobočky. T.č. existuje zatím jediná v Praze. Ředitelem se stal Max Steiner, který dosud vedl odděleně tyto komory a má zkušenosti se zeměmi střední a východní Evropy. Výbory pro jednotlivé země, které budou mít po jednom zástupci v ústředním výboru, budou i v budoucnu dbát na kompetentní hájení zájmů každé země. Založení obchodní komory je také výraz stoupajícího významu této hospodářské oblasti pro Švýcarsko. Zahrnuje bez Ruska a států s ním spojených cca 130 miliónů obyvatel. V r. 1998 exportovalo Švýcarsko do této oblasti zboží a služby v hodnotě 3280 miliónů a dovezlo za 1546 miliónů Fr. To je vzrůst proti r. 1997 u vývozu o 6,5% a u dovozu o 26%. Obchodní komora přispěje k dalšímu zlepšení. Švýcarsko-středoevropská obchodní komora je jedna z asi 50 bilaterálních obchodních komor ve Švýcarsku. Asi polovina z nich má hlavní sídlo v příslušných zemích, ostatní jsou řízeny ze Švýcarska. Nejstarší z nich existují již přes 100 let, prakticky každý rok jsou zakládány nové komory. V posledních letech tyto společnosti zprofesionalizovaly a zlepšily své služby. Spojení sedmi středo- a východoevropských obchodních komor do jediné, mnohem výkonnější organizace potvrzuje tuto tendenci. Adresa: Max Steiner, ředitel SEC, tel. ++41 1 365 55 23, Fax ++41 1 365 54 16, Email msteiner@,osec.ch. www.sec-chamber.ch. Stampferbachstr. 55, Postfach, CH-8035 Zürich Svaz spolků Čechů a Slováků ve Švýcarsku v zastoupení předsedou Josefem Dvořáčkem se stal dne 28. 10. 1999 hostujícím členem této Švýcarsko - středoevropské obchodní komory. Zveme vás na „Tschechischer Wirtschaftstag in Zürich“ ve čtvrtek, 25.11.99 od 9,00 do 17,00 hod., Credit Suisse, Forum St. Peter, St. Peter-Strasse 19. Dopoledne jsou na programu přednášky odborníků z ČR a zástupců švýcarských podnikatelů, odpoledne je vyhrazeno jednání zájemců s českými firmami, zastoupeno jich bude 37. Poplatky na celodenní program vč. oběda pro členy komory 180.- SFr., pro nečleny 240.- SFr. Na odpolední program (kontakt s českými firmami) je vstup zdarma. Den zahájí pan velvyslanec Dr. Jaroslav Šedivý. 31 [pageend33]zpravodaj 11/99 Volejbal v Emmenbrücke. Ne vždy se tváří svätý Petr na pozemšťany přívětivě. Stejně tak i 26. září, kdy nad švýcarským Emmenbrücke pomalu ale jistě obracel jednu konev za druhou Přesně tam, kam se každý rok sjíždějí z různých koutů sokolská i nesokolská družstva a předvádějí své umění ve volejbalu. Turnaj, organizovaný jednotou Luzem, byl jako vždy dobře připravený včetně naplánovaných výletů do hor a přijetí u starosty Emmenu pro sokoly ze Slavkova. V mezinárodní formě již 9.ročník měl letos opět novinku - kategorii juniorek a věkové rozpětí účastníků bylo proto veliké. Od 14 do ... ani nevím, kolik je br. Slavíkovi přes sedmdesát let navíc. V kategorii juniorek zvítězily dorostenky Sokola Pardubice, které si poradily s ostatními třemi velmi dobrými švýcarskými družstvy. Největším ohodnocením asi bylo, když trenér pardubických děvčat Zdeněk Němeček odcházel z haly spokojen s rozzářeným obličejem. Pro děvčata byl odměnou dárkový koš a pohled na putovní pohár za první místo, kterým je asi 18 cm velký horský krystal. Jinonickým seniorům pak trvalo dosti dlouho, než prokoukli hru Sokola Předkláštěří a dlouhé finále mohli zaslouženě ukončit. V kategorii žen zvítězila děvčata ze Sokola Solothurn, která ve finále porazila prvoligový klub TV Frick ve třech setech. Po ukončení si odvážely již několikrát vyhraný putovní pohár. Kategorie mužů je tradičně doménou slavkovských. Letos tomu nebylo jinak. Nelítostný boj, vedený proti družstvu Sokola Prostějov, přece jenom vyhráli. Se zalíbením si prohlíželi nový pohár mužské soutěže, neboť ten starý zdobí od loňského roku jejich sokolovnu. O slavnostní rámec při předávání cen se zasloužily členky rytmické gymnastiky ze Sokola Slavkov pod vedením Marušky Kostíkové. Celý den urputných bojů zanechal následky na hráčích i na divácích. Únava přece jen nebyla tak velká a po skončení soutěže v předhale zazněly při kytaře české a moravské písničky. Nálada byla velice pěkná a závěr většiny účastníků byl jasný. Při jubilejním 10. ročníku 24. září 2000 nesmíme chybět. Protože je Sokol Luzem početně malá jednota, patří všem za práci, kterou pro tento turnaj při jeho přípravě i při turnaji samém vynaložili, velký dík. Zvláště pak sestře Jordánové za organizaci ubytování, výletů, sestře Čamecké za přípravu skvělého bufetu, vedení pokladny i provázení po Luzemu. Dík patří také sestře Springisfeld, která ač není členkou jednoty Luzem, obětavě již několik let celý den v hale organizuje průběh zápasů. Organizace turnaje, atmosféra celého dne, sportovní výkony, to vše bylo velice dobře hodnoceno i švýcarskými družstvy Snad jsme trochu ukázali švýcarské veřejnosti, kdo jsou to sokolové. Starosta Sokola Luzern Georg Jordan 32 [pageend34]zpravodaj 11/99 Z činnosti Tělocvičné jednoty Sokol Baden Blíží se konec roku 1999. To je příležitost ke zhodnocení naší sokolské činnosti. Bohatý plán akcí, který sestavujeme vždy na valné hromadě naší jednoty počátkem roku, se nám podařilo splnit. Pokusím se o stručný přehled. První velká akce v roce, kterou naše jednota organizuje, je ples ve Wettingen. Výborná taneční hudba, dobré české koláče, tombola a příjemné prostředí jistě uspokojilo všechny naše hosty. Počátkem každého roku pořádáme tradiční lyžařský zájezd. Tento rok jsme se vypravili do Pontresiny. „Mladší“ členové naší jednoty se odvážili na sjezdovku, ti ostatní strávili dva krásné dny na běžkách. Jako další akce byla naše účast na volejbalovém turnaji v Basileji a na sokolském setkání v Oetzu. V červnu se nám podařilo uskutečnit dvoudenní válet na kolech v Tessinu: Airolo - Biasca - Bellinzona. Vrchol naší letošní činnosti byl bezesporu (po dlouhá léta plánovaný!) třídenní výlet na vinobraní do Mikulova. Pod vedením naší neúnavné sestry Hanky Dostálové jsme absolvovali bohatý program: prohlídky zámku v Mikulově, v Lednici a ve Valticích, polodenní výlet po hřebenu Pálavských vrchů, exkurze do dvou vinařských závodů a samozřejmě večer návštěva vinného sklípku. Při cikánské muzice, zpěvu národních písní a při dobrém buráku jsem vydrželi až dlouho přes půlnoc. A nyní je už před námi Mikulášská zábava v chatě ve Windischi a opět příprava na náš ples v lednu 2000. Samozřejmě během celého roku pravidelně každý týden cvičíme v tělocvičně, v létě se scházíme u táboráku v lese a rovněž navštěvujeme různé kulturní pořady v Badenu a okolí. A tak - i když věkový průměr členů naší jednoty je již dost vysoký (přesný údaj nesdělíme ani na požádání) - doufáme, že se nám ještě dlouhá léta bude dařit vyvíjet naši sokolskou činnost tak jako dosud. V. Maděr, Sokol Baden Ohlasy čtenářů - našim legionářům Na můj článek 28. říjen - máme se k čemu hlásit ve Zpravodaji 10/99 jsem obdržel zajímavý příspěvek dlouholetého činovníka Jaroslava Hájka z Winterthuru. Malou předmluvou ho uvádím. Mám velkou úctu k vojákům I. a II. odboje, mnohé, co oni prožili, co znám z vyprávění anebo čtením knih, si nedovedu dobře představit. Zde jen dva příklady: v minizápisníku mého dědečka čtu např. ,již tři dny jsme nic nejedli, teplota minus padesát stupňů“. Psáno na Sibiři, kde byl dědeček jako zajatec od r. 1915 do r. 1920. Domů se vrátil přes Vladivostok, Vancouver, Quebec, Hamburg, Prahu, po šesti letech, co odešel do války. Doma na něj čekala žena a tři děti... A co rodiny našich legionářů, vojáků, mnoha skromných hrdinů? Druhý příklad mi vyprávěl generál čs. letectva Antonín Liška s jeho chotí v Plzni. Z jejich vyprávění hluboce zapůsobila morální síla paní Liškové, která v době, kdy očekávala první dítě, řekla svému manželovi: „Ty musíš odejít!“ A on šel. Šťastné bylo shledání s chotí a šestiletým synem, kterého viděl generál Liška v r. 1945 poprvé. Lze si to vůbec představit? J Dvořáček K článku „28. říjen. Máme se k čemu hlásit? Nepatřím sice ke generaci, která pamatuje konec Rakousko-Uherska a zrodu Československého státu v roce 1918, ale pamatuji se na vyprávění mého otce, který prožil I. světovou válku jako legionář 8. pluku čs. zahraniční armády, která se probíjela z ruského zajetí 33 [pageend35]zpravodaj 11/99 přes celou Sibiř až do Vladivostoku a vrátila se do tehdy již svobodné vlasti až v r. 1921. O celé anabázi by měl napsat článek pan Ivan Medek, syn přímého účastníka generála Medka. Naše legie doprovázela ozbrojený vlak s ruským pokladem a s celou carskou rodinou, která prchala před bolševiky a usadila se jen na krátkou dobu v Jekatěrinburgu, kde byla nalezena a popravena. Legionářské jednotky se pak probíjely přes celou Sibiř proti bolševikům. Celou tuto anabázi organizoval tehdy již prezident T. G. Masaryk. Nelze se tedy divit, že po r. 1948 upadli tehdy ještě zbylí ruští legionáři v nemilost komunistickému režimu ve vlasti. Ihned jim byly vzaty výhody, které měli ze zápočtu legionářských let a tehdejší zbylé leg. důstojníky pozavírali, protože bojovali proti bolševické armádě, která „bránila“ ruský národ před buržoazií a bojovala proti tzv. „bílým“ z carské armády. Můj otec strávil na vojně od r. 1914 do r. 1921 7 let, z toho od r. 1917 v ruském zajetí a posléze v trnité cestě přes Sibiř do vlasti. Rodinu neviděl 7 let. Z obrázku je patrno, jak sloužil ve vlaku jako telegrafista a dešifrant. Poslední dopis z této cesty odeslal tajnou poštou a jeho text z. 8. 8. 1917 zněl: „Milá manželko, srdečný pozdrav přijmi ode mne a moji podobenku, myslím, že mne poznáš. Rád bych, kdybys ji dostala, neviděli jsme se již tři roky a děti, aby mne poznaly a aby aspoň něco po mě na památku měly. Buďte zdrávi, líbám Vás a sbohem Váš tatíček Jaroslav.“ Myslím si, že bychom měli tyto poznatky z utrpení našich otců předávat budoucí generaci, aby věděla, že svoboda a ustavení první republiky Československé stály mnoho lidských obětí. Bylo by důstojné, kdyby se na tyto oběti alespoň na den 28. října vždy pietně vzpomnělo. Můj otec mi vždy při vyprávění o této dlouhé cestě a zkušenostech po návratu do vlasti říkával: „Ztratili jsme 7 let života za osvobození naší vlasti a když jsme se vrátili domů, byli u vesla zase ti z Vídně, obrátili kabát a sloužili novému systému a na nás již nic nezbylo, jen vyznamenání a nezaměstnanost, ... chlapče nikdy se neobětuj pro vlast, je to ten největší luxus, kterého se můžeš dopustit“. Často jsem si zde ve Švýcarsku na jeho slova vzpomínal a přesto jsem se toho nedržel. Po příchodu do Švýcarska jsem se začal aktivně podílet v boji proti komunismu ve vlasti, 17 let jsem byl spoluvydavatelem Zpravodaje, členem Sokola Winterthur, 7 let starostou župy Švýcarské. Nikdy jsem nedostal od tehdejšího pana prezidenta milost a nemohl navštívit svoji rodinu, umíral tam jeden člen rodiny za druhým a když jsem se v r. 1990 vrátil na návštěvu do své vlasti, byl jsem tam cizincem a zase vládli ti, proti kterým jsme celý exil bojovali. Podporovali jsme odtud disidenty a žádný z nich se po r. 1989 nepřihlásil, že naši podporu dostal. Nabízeli jsme se k bezplatné pomoci při demokratizaci naší vlasti, naše nabídky nebyly ani slovem odpovězeny. Ze svých soukromých financí jsme podporovali Sokol, Občanské fórum a pod. a posléze zjistili, že tyto příspěvky byly pouhým drobtem oproti miliardám, které naši politici vytunelovali. Na naši exilovou „riskantní práci“ si nikdo již nevzpomněl a naopak stali jsme se terčem posměšků ze strany politických zástupců stávajícího „demokratického“ systému. A opět si vzpomínám na slova mého otce: „Nikdy se 34 [pageend36]zpravodaj 11/99 neobětuj pro vlast, je to ten největší luxus v životě, kterého by ses dopustil.“ Mám obavy, že tato slova nebyla jen frází, ale skutečným varováním, neboť jak lépe byli na tom naši krajné v emigraci, kteří se po celou dobu žádného aktivního „boje“ nezúčastnili, jezdili klidně po zrušení čs. občanství domů a po r. 1989 těžili ze svého „utrpení“ v emigraci. I přes tato zklamání nelituji, že jsem po celou dobu emigrace obětoval svůj čas a peníze a přispěl alespoň trošku do mlýna k osvobození naší vlasti od komunistického režimu, neboť vše bylo pod heslem „Ni zisk - ni slávu“ a to je přece blahý pocit, že jsem v emigraci „nehnil“. Jaroslav Hájek ""............... .................." ' ' w Z historie našich spolků ve Švýcarsku Časové proměny funkce krajanských spolků Arnošt Skoupý Existence a různé formy působení českých krajanských spolků v zahraničí sahají svými počátky, jak je dobře známo, do 2.poloviny minulého století. Můžeme tedy hovořit o jejich více než stoletém vývoji jako trvalém rysu činnosti několika generací, které zachovávaly jeho kontinuitu až do současnosti a utvářely obsah tohoto vývoje. Vyjdeme-li z této faktické premisy, můžeme se ptát, jaké motivy, okolnosti, souvislosti časového i nadčasového charakteru působily, že ve světě, jenž se v průběhu posledních více než sta let dynamicky i dramaticky měnil, uchovala si forma krajanských spolků svou životnost ještě dnes, na konci 20.století. Co znamenaly krajanské spolky pro zakladatelské pokolení v prvních desetiletích tohoto století? Mají stejný smysl, význam i pro současnou moderní generaci? To jsou otázky sotva umělé; mají naopak své místo jednak v poznávání života našich zahraničních krajanských komunit v době dřívější i současné, jednak také ve zkoumání obecnějších problémů dlouhodobější povahy, tj.procesů integračních i asimilačních, jež v sobě krajanská problematika v různých zemích světa zahrnuje. Nechceme tu v této souvislosti příliš teoretizoval, zabývat se odpověďmi na to, co rozumět pojmem integrace a v jakém vztahu k ní chápat termín adaptace. Dosavadní studium našich krajanských spolků ve Švýcarsku, studium jejich minulosti i jejich aktivit v době nedávné a současné, dovoluje vyslovit názor, že existence těchto sdružení byla vždy spíše specifickým projevem adaptace - přizpůsobování, ne tak integrace, která v sobě jistě zahrnuje značně širší spektrum podstatných procesů (tj. otázky existenčně ekonomické povahy, právního zakotvení, občanského postavení, společenského a kulturního sžívání s prostředím zvolené země aj.) V chápání krajanského spolku jako jistého projevu či způsobu adaptace, což se v širším smyslu nijak nevymyká procesům integračním, vycházím z toho, že v blízké či vzdálenější minulosti každá generace, ať máme na mysli dřívější vystěhovalce nebo novější viny politických exulantů či jiných emigrantů, si přinášely z domova do nového prostředí určitou sumu hodnot, kterých se v zahraničí nechtěli případně nedokázali vzdát. Jistý souhrn hodnot, jimiž se cítili nějak vázáni k zemí svého původu, ke své vlasti. Problém pak spočíva v tom, jak uchováni těchto hodnot adaptovali k širšímu integračnímu procesu, tj. podmínkám sžívání se s novým společenským prostředím dané země a státu. 35 [pageend37]zpravodaj 11/99______ Při zpětném pohledu do času je z historie našich krajanských spolků ve Švýcarsku patrné, že struktura těchto uchovávaných i rozvíjených hodnot nebyla konstantní, jak by mohl napovídat povrchní předpoklad (např. mateřský jazyk, určitý typ vzdělání, kulturní vklad národního dědictví, dílčí rysy životního stylu, mentality aj.). Ve smyslu subjektivním nesla taková struktura pečeť té které generace, v obecnějším kontextu byla však viditelně ovlivňována a měnila se ani ne tak z prostředí Švýcarska, jako víc reakcemi na politické změny, kterými procházel český národ i československý stát v dramatech 20.století. Studium konkrétní činnosti spolků umožňuje rozpoznat, že se realizovala hlavně v trojím rámci, rozdílného rozsahu a z části i programové orientace. Základní rámec představovaly různé formy aktivit určených spolkovým členům a v širším ohledu i k působení na ostatní příslušníky krajanských kolonií, kteří do spolků nevstupovali. Pro starší období nelze dost věrohodně zjistit procentuální poměr mezi počtem členů evidovaných v krajanských spolcích a celkovou početností české komunity ve Švýcarsku. Bližší údaj o takovém poměru máme však pro polovinu 70. let, kdy z téměř 14.000 příslušníků naší posrpnové emigrace roku 1968, kteří se usadili ve Švýcarsku, jich přibližně 5 - 10% registrovaly krajanské spolky ve svých řadách (po přechodnou dobu). Podobný údaj může mít ovšem jen orientační hodnotu a jakkoliv je přibližný nebo přesný, není jedinou ani určující výpovědí o vlivu, ohlasu spolkové práce mezi celou krajanskou veřejností (vedle toho nutno např. brát v úvahu působení krajanského tisku, vliv organizovaných akcí na krajanskou veřejnost vůbec aj.). Druhým rámcem, který lze specifikovat, byly různé druhy a formy kontaktů s podobnými krajanskými organizacemi v různých evropských a zámořských zemích a státech. Bližší a syntetizující prozkoumání této problematiky bude patrně ještě dlouho znesnadňováno značnou rozptýleností a obtížnou dostupností potřebných materiálů. Jedinečnými příklady existence a funkce takové spolupráce krajanských spolků v mezinárodním rozsahu byly např. slety Československého Sokola v zahraničí, činnost a komunikace odboček Společnosti pro vědy a umění aj. Třetí sféra pak spočívala a žije v orientaci spolků na rozvíjení i prohlubování vztahů s mateřskou zemí, s jejím společenstvím i státem. Nejde tu přirozeně o vztah jednostranný, neboť hodnototvomou roli v tom sehrávaly a stále mají i problémy vztahu našeho národního společenství a státu ke krajanům v zahraničí a jejich spolkům zvlášť. Takto stručně naznačený diferencovaný rámec aktivit umožňuje, soudím, snadněji klasifikovat výše zmíněnou strukturu uchovávaných nebo rozvíjených hodnot a zejména postihnout její priority v té či oné historické době. V tomto kontextu poskytují dějiny švýcarských spolků nemálo příkladů o prioritách jejich činnosti za obou světových válek, činnosti výrazně motivované politicky ve prospěch národního boje za získání samostatnosti a v průběhu 2.světové války ve prospěch zápasu za její obnovení. Jiný politický podtext pak měly krajanské spolkové aktivity ve Švýcarsku po komunistickém převratu v r.1948 a zejména po okupaci Československa r. 1968. Početná vlna československé emigrace do Švýcarska z konce 60. a počátku 70. let sice navázala na dosavadní spolkovou síť, ale pronikavě změnila její celkovou základnu a vdechla jí hodnoty vlastní generace a nové priority do struktury celkové činnosti spolků. Mezi nimi přední význam měly mj. různé formy úsilí působit aktivně na švýcarskou, evropskou i světovou veřejnost v duchu odmítání komunistického režimu v Československu, pro obnovení demokratického režimu a odchod sovětských vojsk z jeho území. 36 [pageend38]zpravodaj 11/99 V souvislosti s působením našich krajanských spolků na půdě Švýcarska chtěl bych upozornit na ještě jeden specifický rys, kterým příchod početné emigrace po r. 1968 pozměnil dosavadní skladbu tamních spolků. Vyjadřuje jej mnoheťn pestřejší škála různých typů těchto sdružení, celková strukturální skladba značně odlišná od minulosti, kdy převažovaly hlavně spolky společenského charakteru. V měřítku těch jiných evropských zemí, kde rovněž vznikaly a působily organizace našich krajanů, zřejmě nemá uvedený švýcarský příklad zcela adekvátní obdobu (diferenciační proces krajanských spolků ve Vídni je poněkud jiné povahy). Tuto specifiku nepochybně třeba spojovat s velkým množstvím exulantů, kteří na přelomu 60. a 70. let získali švýcarský asyl a v mnoha kantonech vytvořili několika set i tisícičlenné kolonie (Zürich) .Takto početná a relativně kompaktní česko - slovenská společenství skýtala dostatek předpokladů i nejrůznějších motivů pro pestřejší rozvíjení forem organizační práce mezi krajany. A tak typologie spolků, rozbor jejich struktur může vnést zvláštní dílčí úhel pohledu a napomoci zpřesňovat poznávání procesu adaptace. Ve stávající skladbě lze tedy kromě řady spolků společenských odlišit např. spolky sportovní (Sokol), dále sdružení povahy politické (Západoevropská pobočka Konfederace bývalých politických vězňů), kulturní (SVU), křes- ťansko-konfesijní (Communio nova bohemica), nadační (Lvíčata Lausanne) aj. Zvláštní profil nutno uvést v případu dvou spolků odborně - stavovských. Totiž Česko-slovensko- švýcarskou zdravotnickou společnost a rovněž Československo - švýcarskou společnost právníků Curych lze pokládat více za výraz zřetelů integračních, ne pouze adaptačních. V r. 1998 bylo celkem 20 spolků sdruženo ve Svazu českých a slovenských spolků ve Švýcarsku, pouze tři rozvíjely činnost mimo něj. Typologický aspekt má tedy metodický význam i pro poznávání práce a činnosti Svazu jako sdružující i koordinující společné organizace. Z širšího srovnání lze rovněž soudit, že ke studiu problematiky krajanských spolků jako způsobu adaptace je právě jejich švýcarská síť zvláště vhodná , a to vzhledem ke stabilitě a kontinuitě svého téměř již stoletého vývoje. Jeho nepřetržitost, na rozdíl od krajanských spolků v jiných zemích evropského kontinentu (včetně Rakouska), umožnilo mimo jiné mezinárodní postavení Švýcarska a jeho vnitřní demokratické poměry. Z hlediska krajanského subjektu znamenal v tomto vývoji výrazný předěl již zmíněný příchod naší posrpnové emigrace z roku 1968 a let následujících, neboť síť stávajících spolků převzali z rukou odcházející generace noví mladší lidé. Nejenže zachovali jejich existenci, ale výrazně rozšířili jejich členské zázemí a podstatně oživili jejich činnost. A skutečnost, že vedle pěti dosud činných spolků založili téměř čtyřnásobek nových je už sama o sobě nesporným projevem ba dokladem toho, jak je se vznikem a bytím krajanského spolku spojena jeho funkce adaptační. To ovšem platí pouze pro období , než dochází k přirozené generační výměně. Do této zcela jiné fáze, v níž adaptační role evidentně mizí, naše krajanské spolky ve Švýcarsku po 30 letech své bohaté a mnohostranně významné činnosti právě vstupují. Já vůbec jsem veliký nepřítel revoluce se zbraní v ruce a držím hlavně na revoluci ve hlavách a srdcích. Nevěřím, že se nutná reforma dá provést jen hospodářsky. Zároveň se musí provést reforma mravů a názorů. Masarykova slova, nakl. Daniel 1921 /Praha 1990 37 [pageend39]zpravodaj 11 / 99 Oznámení Hospicové hnutí v České republice Před rokem 1989 jsme znali v ČR hospice pouze ze samizdatové literatury. Dnes jich existuje již pět (celkem 136 lůžek): v r. 1995 byl otevřen Hospic Anežky České v Červeném Kostelci (okr. Náchod), v r. 1998 v Praze, Plzni a v Brně a v r. 1999 v Rajhradě u Brna. Další hospic v Litoměřicích začíná nabývat konkrétních forem; k jeho dokončení je však třeba ještě dalších finančních prostředků. Hospic se ujímá smrtelně nemocných lidí vez ohledu na věk, bydliště, náboženské vyznání a pod. Nenabízí nemožné (např. uzdravení z pokročilé rakoviny), ale také nebere nemocnému naději. Garantuje mu, že nebude trpět nesnesitelnou bolestí, vždy bude respektována jeho lidská důstojnost a v posledních chvílích nezůstane osamocen. Hospic se současně ujímá pacientovy rodiny a později, je-li to třeba, i pozůstalých. Část provozních nákladů hradí za nemocného pojišťovna, část sponzoři a dárci. Nemocný sám přispívá podle výše příjmů průměrně 100.- Kč na den, takže hospicová péče je dostupná každému, kdo ji potřebuje. Hospic Anežky České už nejednou dobře posloužil i umírajícím příbuzným řady českých exulantů a dalším jistě ještě poslouží. Bližší informace o něm je možno získat z videokazety a ze tří publikací, které jsou k dispozici u předsedy spolku Beseda Slovan v Zenevě, pana MUDr. Františka Chládka (tel. 022 / 752 25 97 večer). Velmi ráda zodpovím případné dotazy všech, kteří naši pomoc potřebují, i těch, kteří mohou a chtějí pomoc zprostředkovat nebo poskytnout nám. MUDr. Marie Svatošová (odborný garant projektu Hospic Litoměřice), Nevanova 1041,163 00 Praha 6. Tel + Fax 00420 2 301 23 28. Vážení přátelé, Beseda Slovan a Stálá mise při OSN v Ženevě Vás srdečně zvou na Slavnostní koncert k 10. výročí listopadových událostí, který se koná pod záštitou velvyslance CR JUDr. Jaroslava Somola ve středu dne 17. listopadu 1999 ve 20,00 hod. v sále Palais de ľAthénée, rue de l'Athénée 2. České trio z Prahy, které má světovou pověst, předvede skladby Bedřicha Smetany, Antonína Dvořáka a Bohuslava Martinů. Koncert je sponzorován firmou AMAG, která má zastoupení vozů Škoda ve Švýcarsku. Těšíme se na Vaši účast při této významné příležitosti. Přiveďte také své švýcarské přátele. P. Josef Šimčík sděluje v Hlasu misie, že tradiční Kateřinská zábava se koná 20. listopadu 1999 od 19,30 hod. po bohoslužbě (Slavnost Krista Krále) ve farním sále kostela Sv. Ulricha ve Winterthuru, Seuzacherstr. 1. Vstupné 12.- Fr., rezervace Dr. Šrom - tel. 052 / 222 50 96. Je to svátek vašich rodin, přijďte se pobavit a zazpívat. 38 [pageend40]zpravodaj 11/99 Změna v předsednictvu Svazu spolků (adresář uvedený v ě. 7-8/99): jednatel Dr. Jaroslav Horben 8372 Wiezikon tel./fax Olšanský 071/96644 16 Oprava v adresáři spolků:______________________________________________________ Beseda Slovan Dr. František 18, Ch. des Rayes 1222 Vésenaz 022/752 25 97 Ženeva Chládek 076 / 390 22 31 Předplatné na r. 2000 Vážení předplatitelé Zpravodaje, v tomto čísle přikládáme složenky na předplatné na r. 2000. Předplatné je nezměněné: Švýcarsko 42.— Fr., Evropa 45.— Fr., zámoří letecky 50.— Fr. Předplatné nezvyšujeme pro Evropu a zámoří od r. 1992, ve Švýcarsku jsme zvýšili předplatné teprve v roce 1987 po 6 letech o 2 Fr. Bereme ohled na to, že pro některé naše dlouhodobé věrné předplatitele hraje i tato výše předplatného roli. Děkujeme předplatitelům, kteří přispěli dobrovolným příspěvkem navíc a budeme vděčni, jestliže se přidají i další a podpoří tak naši snahu nezvyšovat předplatné. Složenky vkládáme pro předplatitele ve Švýcarsku a pro předplatitele v okolních zemích, kteří mají pravděpodobně možnost platit na území Švýcarska. Ostatní předplatitele prosíme, aby platili nejlépe bankovkou v obyčejném dopise ve SFr. nebo ve vlastní měně, příp. EU-šekem ve Sfr. Pro čtenáře z České republiky přiložíme složenky České spořitelny v dalším čísle. Akce získání nových předplatitelů stále pokračuje. Za získání nového předplatitele, který zaplatí plné předplatné, Vám připíšeme k dobru 20.- Fr., které si odečtete při placení dalšího předplatného. Redakce a administrace Zpravodaje Inzerce SOKOL Baden Vás srdečně zve na 24. sokolský reprezentační ples, který se koná v sobotu 22. ledna 2000 od 20,00 hod. ve sportovním středisku Tägerhard ve Wettingen. K tanci hraje orchestr pana V. Pelce z Plzně. Vstupné Fr. 35.-, důchodci a studenti 15.-. Pro mládež společné stol. Objednávky vstupenek do 15. prosince 1999. Informace, vyžádání pozvánek a složenek: T. Vlčková, tel. 056 / 222 66 63 ve všední dny od 18,00 do 20,30. hod. Pour les fracophones Envie ďapprendre le tschéque? Le Malý most (Petit pont entre nos deux langues) est de nouveau á votre disposition. 14 Fr. (port comprix) pour ce joli manuel d'apprentisage, plein de dessins, blagues, extraits de beaux textes et la grammaire rigoureuse. Editions de Mai, Le Combremonts 6,1510 Moudon 39 [pageend41]zpravodaj 11/99 Prodám rodinný dům o dvou bytových jednotkách s velkou zámečnickou dílnou. Polabí, okr. Mělník. Cena 120.000 SFr. Zn.: „20 km od Prahy 11/99“ do red. Zpr. Praha - kvalitní ubytování. Garáž. Tel/Fax:00420/2/ 72742433 nebo 9942395 Češka s pedag. vzděláním, 49 r., momentálně pracující ve Švýcarsku, hledá práci v domácnosti s dětmi, eventl. ošetřování starších lidí. Zn. „Kdekoliv 11/99“ do red. Zpr. Vaše staré nebo nemohoucí rodiče v jejich bytě všestranně zaopatříme. Nová seriózní sociální a ortopedická služba (pouze) v Praze. Tel.+fax: ČR: 02/312 20 98, CH: 061 / 741 12 31 - večer._____________ Prodám nový rod. dům Plzeň (dostavěný r. 93) 2-3 byty komf., ústř. top., garáž, volný. Zn.:“Cena dohodou 10/99“ do red. Zpr._____ Jezdím do termálních lázní v Zurzachu 1x týdně s mým autem. Kdo by se chtěl při- dat? Tel. 01 /831 11 42.________________ Vyhotovím rychle překlady, které potřebujete pro české úřady. Studentka germanistiky, adr: L. Škopíkova, Bernoullistr. 16, 4056 Basel, tel.: 061 / 267 28 88 Nově: TV NOVA od 20. září. Česká televize na satelitu Kopernikus II: ČT1, ČT2, kabel, TV Prima, TV Nova, Rádio Vltava, Radiožurnál, Rádio Svobodná Evropa. Informace o možnosti příjmu včetně montáže: tel. 052 - 366 02 00, mobil 078 - 600 02 02. Pronajmu dlouhodobě řadový domek, Praha 10, zeleň, klid, 7 min. od metra. 500.- SFr měsíčné, tel 031 / 332 47 68 (večer). Hledáme Au-pair dívku min. 18 let, část. znalost němčiny nutná, do švýcarsko-české rodiny, kantón Curych 2 děti 1 a 2 1/2 roční. Nabídky s adresou a telefonem event, foto. Zn. „Od ledna 2000 11/99 do redakce Zpr. Hledám rodinu v Zürichu, která potřebuje někoho na hlídání. Domluva osobně. Volejte tel. 076 / 541 80 49. Prodám zařízenou chalupu 3+1, 15 km od Č. Budějovic, v uzavřeném dvorci se stod. + stájí 680 m2, rozbud. možné. Za- hr. 660 m2, louka 1430 m2, vodovod, WC + sept., tel. příp., 380/220V, téměř samota, chr. obl., krásná přír., klid. Vhodné pro rekr. i podnikání. Cena 145.000 Fr. Info: 056 / 441 29 91 (18-19 hod.), nebo pod zn. „Pod Kletí 10/99“ do red. Zpr. (Doplnění inzerátu v č. 10/99). Kožešník Král likviduje celý sklad kožešin vč. materiálu na různé opravy, látkové podšívky, kožešiny, strojové vybavení atd. až za 25 % z původní ceny. Volejte večer mezi 18 - 22 hod. Král Jiří, Feldstr. 17, 8904 Aesch / ZH, tel. 01 / 737 35 73 (večer). Sokol Zürich si Vás dovoluje pozvat na 29. REPREZENTAČNÍ PLES, který pořádá v sobotu 26. února 2000 ve velkém sále KONGRESSHAUS Zürich Claridenstr. 5 (vchod K). Otevření sálu 19.30 hodin. Zahájení 20.00 hodin, 22.00 Folklor 75 převede národní tance. K tanci a'poslechu hraje taneční orchestr Vlastimila Pelce z Plzně Vstupné: CHF 40.--, studenti, učni, důchodci (s průkazem) CHF 20.- Úbor večerní společenský. Informace: 01 / 841 05 97 nebo 01 I463 61 32 40 [pageend42]zpravodaj 11/99 Čechošvýcar 54 let, 164/62, Kt. Zürich, hledá sympatickou, prijemnou partnerku do 50 let pro společnou cestu životem. Prosím pouze vážné a seriózní nabídky. Zn. „Čekám na Tebe 11/99“ do red. Zpr. !!! Kdo se nezná, ať se pozná !!! Zpocený na parketu či nad koláčkem u stolu, při kytaře kolem krbu neb nad drinkem u baru! Letošní podzimní večírek pro mladší generaci se koná v sobotu 20.11 1999 v 19,30 hod. v Gemeinschaftszentrum Zürich - Affoltern, Bodenacker 25 Přijď taky!!! Těší se skupina mladých Folklor 75 Zveme tímto všechny přátele dobré zábavy na českou a slovenskou Mikulášskou která se koná dne 4. prosince 1999 od 19,00 hod.v Kirchgemeindehaus na Limmatstrasse 114 v Curychu (stanice Limmatplatz, tram č. 4 a 13, bus 32) Ceká na Vás bohatá tombola, nápoje všecho druhu jakož i rozmanité občerstvení. K tanci a poslechu hrají: Vitruosi di Moravia Vstupné 10.- Fr. Oděv dle libosti. Informace a reservace na tel. č. 01 / 321 68 75 nebo 01 / 322 98 34 (večer). ŠPANĚLSKO - BÍLÉ POBŘEŽÍ "PLÁŽ A LÁZNĚ EVROPY" Dopřejte si odpočinek ve zdravém prostředí u moře v jedné z nejmalebnějších oblastí španělského Středomoří: DENIA AOKOLÍ 2835 hodin slunečního svitu za rok. BÁJEČNÉ BYDLENÍ PRO BÁJEČNÉ LIDI Apartmá, bungalovy, rodinné domky, vily a pozemky. Novostavby a starší objekty. "KOROUHVIČKA" roste do krásy. Vyžádejte si katalog v češtině. Kontakt: PLASS & BELTRÁN S. L REALITNÍ SLUŽBY. V češtině, němčině a španělštině C./Cop 14, E - 03700 Penia (Alicante) Telefon a fax: 0034-965 785 836 mobilní tel. +34 - 619 41 31 56 E-mail: veraplassova@ctv.es PŘEKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého lie. phil. I. Markéta KARASOVÁ Höfliweg 7, 8055 Zürich telefon 01 / 463 96 10 Výhodné ubytování ve Vídni Vám poskytne Miroslav Seďa A - 1070 Wien, Westbahnhofstrasse 18 Telefon ze Švýcarska: 0043-1-524 38 73 nebo 617 27 06 AUTODOPRAVA ČR - CH nákladů (až 1,6 tun) rychle, spolehlivě, levně informace tel. 026 / 402 74 10 41 [pageend43]zpravodaj AZB 8048 ZÜRICH PP / Journal CH - 8048 ZÜRICH Postretouren an: ZPRAVODAJ, Postfach 12, CH-5233 STILLI, Switzerland Zeitschrift der Tschechen und Slowaken in der Schweiz. Monatszeitschrift. Časopis Čechů a Slováků ve Švýcarsku. Časopis Čechov a Slovákov vo Švajčiarsku. Vychází měsíčně. Vychádza mesačne. Celoroční předplatné: ve Švýcarsku SFr. 42.- v Evropě SFr. 45.- zámoří (letecky) SFr. 50.- Česká republika, Slovensko: SFr. 20.- pň placeni z ciziny příbuzným, známým v ČR, SR. Objednávky přímo z ČR a SR: Možnost placení v Kč, výše předplatného v dohodě s administrací Ceny inserátů: celá strana SFr. 380.- 1/2 strany SFr. 190.- 1/3 strany SFr. 130.- 1/4strany SFr. 100.- 1/6 strany SFr. 70.- 1/ 8 strany SFr. 55.- Malý oznamovatel 1 řádek SFr. 7.- Texty inzerátů zašlete do 20. v měsíci redakci Slevy při opakování. Objednávky Zpravodaje zasílejte na adresu: Zpravodaj, Parkstr. 2, CH 5313 Klingnau Podepsané články nemusí vyjadřovat názor redakce. Nevyžádané rukopisy se nevracejí. Vydavateľ Svaz spolků Čechů a Slováků ve Švýcarsku. Zväz spolkov Čechov a Slovákov vo Švajčiarsku. Redakce, inzeráty : Adresa: Zpravodaj, Postfach 12, CH-5233 Stilli E-mail: zpravodaj@pop.agri.ch Redaktor: Rudolf Němeček Telefon: 056/284 25 15 Administrace: Adresa:Zpravodaj, Parkstr.2, CH 5313 Klingnau Administrátorka: Jarmila Schifferle Telefon: 056 / 245 11 48 Tiskárna: Druckerei Milan Cimburek Badenerstrasse 698, CH - 8048 Zürich telefon 01 / 43168 78, fax 01 / 432 95 92 mobilní telefon 079 446 40 51 Postcheck-Konto: Zpravodaj, 80 - 70357 -1 Bankovní konto: Credit Suisse, CH - 8022 Zürich - Rathausplatz, 7nro\/oHoi _ 71 Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, © 01 - 932 32 22, Fax 01 - 932 52 03 Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny [pageend44]