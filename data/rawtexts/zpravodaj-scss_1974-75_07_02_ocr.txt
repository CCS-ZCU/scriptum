2 časopis čechů a slováků ve Švýcarsku ročník 7 1974 zpravodaj [pageend1]Dr. med. Jaroslav BOČAN odborný lékař chirurgie FMH oznamuje, že otevřel 21.1.1974 všeobecnou a chirurgickou praxi v Oltenu Aarauerstrasse 55 (Bifanggeschäftshaus, 7. poschodí) Lékařský diplom Karlovy university Plzeň/Praha 1965, Eidg. Diplom Universität Basel 1973. Praxe: 1965—1968 Okres, nemocnice v Písku, ortopedie a traumatologie (Dr. Hořák), chirurgie (Dr. Macháček) 1968—1973 Kantonsspital Olten, chirurgie (Dr. Laube), vnitřní lékařství (prof. Dr. Fankhauser), anestesiologie (Dr. Stefanický) ORDINACE DLE ÚMLUVY Telefon praxe: 062 - 22 42 72 byt: 062 - 21 60 35 502 MUDr. Helena Mílková-Grantová, CSc., odborná lékařa chorob dětských a infekčních, bývala asistentka fakulty dětského lékařství Karlovy university v Praze otvírá 1. února 1974 praxi ve Volketswilu, Im Zentrum 19. Ordinace dle telefonické domluvy Telefon 01 / 86 81 48 503 Dienstleistungsunternehmen in der Nähe des Zürcher Hauptbahnhofes sucht kaufmännische Angestellte mit perfekten Deutsch- und Maschinenschreibkenntnissen. Slawische Sprachen können angewendet werden. Offerten an Postfach 2932, 8023 Zürich 504 Stella bio l o g is c h-n at u r w is s en s c h af t l ic h es FORSCHUNGS-LABOR 8006 ZÜRICH, Möhrlistrasse 90, Tel 01 -60 35 16 Majitel František A. Némec Nervy — oběh krevní — únava — žlázy reumatismus — chron. rýma — horečka angina — srdce atd....................... všestranné NEMÁ SCHÁZET V ŽÁDNÉ DOMÁCÍ LÉKÁRNIČCE ! ! ! K dostání: BELLEVUE-APOTHEKE 8001 Zürich, Theaterplatz 14 Tel.: 01 - 24 44 11 501 [pageend2]Přemysl Pitter Poprvé v dějinách křesťanstva Bylo to 2. února 1948, kdy nejen budova na pražském Slovanském ostrově, ale i celý ostrov a nábřeží byly zaplněny lidmi, kteří po dvě hodiny sledovali s napětím jednání, které bylo přenášeno tlampači. Ve velké dvoraně zasedli představitelé veškerých křesťanských církví a společností za týmž stolem jako rovnoprávní členové, s arcibiskupem Dr. Josefem Beranem v čele. Též vrchní rabín sedí mezi zástupci vlády, parlamentu a mnohými čestnými hosty. Dlouhotrvajícím potleskem přivítán Jan Masaryk jako nositel jména všem nám drahého otce a jeho velkých humanitních idejí. Vedle dr. Berana usedl arcibiskup moskevského patriarchátu Jelev- ferej, s druhé strany biskup starokatolické církve a dále patriarcha Církve československé a představitelé všech protestantských církví a směrů z Čech, Moravy, Slezska a Slovenska. Některé církve měly společného mluvčího na důkaz svého bratrského společenství. Arcibiskup dr. Beran zahájil shromáždění jménem církve své i řecko-katolické připomínkou jednoty prvních křesťanů, jež vyvěrala z pravé křesťanské lásky. Vytyčil trojí největší úkoly všech křesťanů: burcovat, pracovat a modlit se za uchování míru. Slovenský luterský biskup Dr. Ruppelt promluvil za evangelíky všeho druhu v zemích českých a na Slovensku. Zdůraznil nutnost úcty ke každému národu kteréhokoli jazyka a ke každé složce národa kteréhokoli vyznání. V závěru přečetl arcibiskup Beran společný manifest. Byla to výzva k udržení humanitních a demokratických zásad v naší zemi. Nemám, bohužel, originál manifestu a mohu citovat jen z překladu, podle něhož vyvrcholil manifest ve slovech: «Jakkoli různé jsou politické a hospodářské názory v lidské společnosti a mocenské zájmy, žádná z těchto otázek nemůže být vyřešena násilním. Válka vede nevyhnutelně k ještě větší nejednotě a zhoubě.» Manifest se nespokojuje zjištěním, že vyvolání války — ať mezistátní nebo občanské — znamená neodpovědný zločin, nýbrž zatracuje i takovou situaci, v níž se lidé rozdělují do nepřátelských táborů a odmítají spolupráci. Takovéto rozpolcení vede k válce. V dalším se vyzývají církve k návratu ke vzoru prvokřesťanské obce, která se vyznačovala poslušností Božích přikázání a nelekala se žádných protivenství. Manifest připomíná státníkům a vládám, že jsou povinni dbát vůle lidu, který si přeje uchování míru, i když řešení vzájemných rozporů je sebetěžší. Takto se stala Praha dějištěm události, kdy skutečně poprvé v dějinách se věřící všech odrůd spojili v demonstraci za mír a náboženskou svobodu. Ta Praha, v níž — také poprvé v dějinách — vzplanul žár křesťanské reformace a jež byla svědkem urputných náboženských bojů, po více než šesti stech letech zahořela novým nadšením, jež rozdělené bratry spojilo. Podnětem k tomu bylo nebezpečí bolševismu, který se stále více zmocňoval všech pozic ve státě a hrozil násilím udusit i svobodu ducha. Bohužel, demonstrace a manifest přišly pozdě — nepodařilo se již zabránit tomu, co komunisté mnoho let promyšleně připravovali. Nicméně tato dnes zpola zapomenutá manifestace bude jednou znovu oživena a stane se historickým mezníkem v dějinách národa i křesťanstva. Manifestace měla být i povelem k množství praktických podniků, které měly jednotlivé církve a organizace zahájit. Tak např. jsem byl Kostnickou jednotou pověřen úkolem, vypracovat spolu s katolíky pořad společných vysílání v pražském rozhlase. Nevěda, na koho se obrátit, napsal jsem přímo arcibiskupovi Beranovi a ten ke mně poslal svého zástupce prof. dr. Alexandra Heidlera. Dr. Heidler mne navštívil v našem žižkovském «Milí- čově domě». Předložil jsem mu návrh, podle něhož se měli stanovit řečníci z jednotlivých církví a boženských společností, kteří by se střídali v prase měli stanovit řečníci z jednotlivých církví a ná- videlných proslovech. Počítal jsem s tím, že katolíci jako početně nejsilnější složka budou zastoupeni častěji. K mému překvapení P. Heidler neuplatňoval početnost své církve, nýbrž zdůrazňoval jakost proslovů. Měli se tedy volit řečníci ne podle jejich náboženské příslušnosti, ani církevní početnosti, nýbrž podle obsahu jejich poselství. Toto bylo pro mne nečekané gesto opravdu náboženské snášelivosti, na něž nikdy nezapomenu a které se bohdá stane pro nás nebo naše nástupce vůdčí směrnicí. Žel, k provedení našeho plánu již nedošlo — komunistický převrat 25. února všecko zmařil. Nebyli jsme připraveni. Budeme stát opět nepřipraveni, až nám dá Bůh novou příležitost k společným úkolům? 1 [pageend3]Masarykův fond a Čeští a slovenští uprchlíci v Itálii V čísle 9/10 min. ročníku zmínili jsme se o neocenitelných službách, které koná krajanka dr. Maria Millerová v Římě pro naše uprchlíky v italských táborech. Dne 5. ledna t. r. dostali jsme telefonickou zprávu, že dr. Millerová zemřela toho dne ráno v nemocnici po úrazu, který utrpěla na schodišti. Velmi trpěla tím, že její intervence u úřadů a pří- slušních institucí za urychlení emigračního řízení zůstávaly bez výsledků. Budeme na ni vzpomínat s obdivem nad její vytrvalostí a sebezapíráním. President Amerického fondu pro čs. uprchlíky dr. Ján Papánek v New Yorku jednal s americkou vládou o urychlení emigrace, a ředitel kanceláře AFCR v Mnichově dr. B. Syrový pojede v únoru do Říma a Terstu, aby zajistil nástupce po dr. Millerové. Bez vyšetření jednotlivých případů a doporučení zkušeného sociálního pracovníka nemohl by Masarykův fond spolehlivě a účinně plnit svou funkci. Zajisté nejsou to jen uprchlíci v italských táborech, kdo potřebují rady a pomoci. Ve Švýcarsku jsou to však jen ojedinělé případy. Velké většině našich krajanů ve Švýcarsku se daří dobře, ba velmi dobře. Měli by z vděčnosti pamatovat na ty krajany, kteří strádají. Doufáme, že si všimnou a zapíší číslo šekového účtu Masarykova fondu a nezapomenou pravidelně zasílat své příspěvky. Předem jim za to upřímně děkujeme. Uvádíme úryvky z dopisů našich krajanů. Jsou obrazem a dokladem zároveň. Capua 14. 11. 1973 . . . Letos v září jsme uprchli do Itálie, ale kdybychom byli tušili, co nás zde čeká, zdaleka bychom se této zemi vyhnuli. Jako umělci jsme přicházeli do Itálie a chtěli jsme jí dát všechno, co jsme se doma naučili, i naše schopnosti v budoucnosti. Setkali jsme se s nezájmem, leností, uvolněnými mravy. Co se děje v táborech, je mimo meze lidskosti. Nikdo nemá právo na nic. Nemáme právo na práci, bydlíme jako dobytek ve zpuchřelých barácích, nikdo nám nedá sebemenší informaci, kam můžeme emigrovat a kdy. Lež tady kraluje nad pravdou a prostituce nad poctivostí a charakterem. Nikoho nezajímá, že nemáme peníze ani na známky, nadtož pak na barvy a štětce, abychom mohli malovat o- brazy a tajně je prodávat. . . Capua 27. 11. 1973 . . . Obdrželi jsme dnes Váš dopis a příspěvek. Za obojí velmi děkujeme, zvlášť za to, že náš osud Vám není lhostejný. Po několikaměsíčním pobytu zde přestávali jsme věřit, že vůbec existuje někdo, kdo by nám byl ochoten pomoci radou nebo dokonce hmotně . . . Latina 30. 12. 1973 . . .V létě v Padricianu (u Terstu) bylo o nás postaráno celkem lépe. Ale tady v Latině nám správa tábora nepřispěla ani kapesním ani oblečením na zimní období, kromě 3000 lir. (16 Fr.) na osobu na vánoce, oč se pak značně zhoršila strava. Mnohdy se některá jídla nedají jíst. Nikdo z nás nemá právo na pracovní povolení a nemůže se ucházet legálně o práci, které je tu i tak málo. Pokud se pracuje, tedy na černo. V říjnu se nám i jiným Čechům podařilo něco si vydělat prací na vinici. Díky tomu, mohli jsme si koupit svetry ... Je možné nechat uprchlíky bez jediné liry kapesného, bez zimních oděvů a při špatné stravě čekat mnoho měsíců na vyemigro- vání? Je možné či spíše účelné, udržovat všechny v neinformovanosti? Je to takové i v jiných zemích? Latina 20. 12. 1973 . . . Jsme tu už přes čtyři dlouhé měsíce, a jak tu ještě dlouho budeme, nikdo neví. Nikdo nám nic neřekne. Lidé propadají nakonec netečnosti... Již samotná informace pro nás znamená mnoho. Snad víte, v jaké nevědomosti jsou tu lidé úmyslně drženi.. . Latina 20. 1. 1974 . . . Přijměte díky za rychlou a účinnou pomoc. Vytrhlo nás to opravdu z nouze. Masarykův fond je patrně jediná instituce, která pracuje v křesťanském duchu, bereme-li toto slovo v jeho přesném významu. Jinak nevíme o ničem podobném. To není jen náš názor . . . Latina 30. 11. 1973 . . . Som 20 ročný študent, zotrvávajúci 4 mesiace tu v Itálii. Sociálna sprava tu neposkytuje absolútne nič, čo i k tomu minimálnemu žitia je potreba. Udržujem sa pri živote študovaním angličtiny . . . 14. 1. 1974 . . . Chcel by som sa Masarykovu fondu pocfakovat za ludskost, pochopenie a dôveru, ktorá ma velmi povzbudila a duševne posmelila v týchto ťažkých začiatkoch života ... Západní Německo, 30. 12. 1973 . . . Snad si na nás ještě vzpomenete, na naše zoufalé dopisy z tábora Capua a na náš útěk přes Švýcarsko do Německa s dítětem před rokem. Nezapomněli jsme na Vaši pomocnou ruku i přátelskou radu, jen jsme neměli ještě žádnou jistotu, ani pevnou adresu. Teprve začátkem tohoto měsíce se nám život ukázal trochu veselejší. Po kurse němčiny se mi 2 [pageend4]podařilo získat trvalé zaměstnání, odpovídající mé kvalifikaci. Naše dokumenty jsou už všechny v pořádku, jsme tedy zase lidmi jak se patří. Dnes tedy bychom Vám chtěli poděkovat a říci, že jsme nezapomněli na peněžní pomoc, kterou vrátíme ihned, jakmile si to nejnutnější zařídíme . . . A nakonec ještě zvláštní dík paní Ruth Petříčkové a Ženskému odboru Čs. národního sdružení v Kanadě za opětovnou vydatnou pomoc pro nové uprchlíky. Spolu s Klubem Nových v Torontě a Miroslavem Janečkem podnikají kroky u kanadské vlády, aby příslušný úřad usnadnil a uspíšil emigraci našim krajanům v italských táborech. Za Masarykův fond ve Švýcarsku : Přemysl Pitter Jiří Sochor Ctibor Bohanes předseda jednatel pokladník Postcheckrechnung 80 - 34305 Zürich (Verband der Tschechoslowakischen Vereine, Masarykův Fond) Šest dnů Wladimir Šetina Velkosovětské Stalinovo imperium nebylo po druhé světové válce na jeho jihovýchodním předpolí strategicky uzavřeno: vhodný geografický útvar ČSR, ovládaný podle Košického programu z 5. dubna 1945 režimem Národní fronty, vrážel do komunistického těla SSSR klín, vzbuzující v Kremlu pocit ideologického nedokončení. Bylo jen otázkou času, kdy Kreml provede za asistence pražské komunistické centrály chirurgickou amputaci od svobodného světa. V poslední dekádě měsíce února 1948 se čas navršil. Sociální demokrati a liberálové v Gottwaldově vládě se nechtěli smířit s opatřením ministra vnitra Noska, který se snažil jednak krýt osnovatele odhalených pokusů o atentáty na nekomunistické členy vlády a jednak přeřazením velitelů SNB, resp. jejich nahražením komunisty. Gottwald se chopil příležitosti a ve svých projevech vyvolával v národě nejistotu a možnost občanské války. Během šesti dalších dnů byla partie skončena podle komunistického scénáře. Jak bylo možné, že soc. demokratičtí, národně socialističtí, lidovečtí poslanci a slovenští demokrati tak žalostně zklamali? Jak bylo možné, že se komunisté dostali tak snadno a lacinými triky k moci? KSČ byla mezi oběma válkami v ČSR legálně připuštěnou stranou a měla 30 zástupců v parlamentě. Centrála komunistické internacionály (Kominterna) vydala v létě 1935 v Moskvě směrnice ke zřizování Národních front. Od té doby nebyli již soc. demokrati nazývání komunistickou propagandou sociál- fašisty, ale «socialistickými soudruhy v boji proti kapitalistickým vykořisťovatelům». Gottwald v roli Kecala jim sliboval v případě «společného volebního vítězství» velkoryse daleko více ministerských křesel, než by obsadila jeho strana. Když ptáčka lapají, pěkně mu zpívají. Lapaný ptáček Zdeněk Fierlinger, superlevě orientovaný soc. demokrat, zásoboval již tehdy Gottwalda důvěrnými zprávami z min. zahraničí, což komunistům dodávalo stále a stále větší drzosti a troufalosti, až to konečně jednou Gottwald nevydržel a prořekl v parlamentě, neovládaje se vzteky: ano, jezdíme se do Moskvy učit, jak vám všem zakroutit krky! Citát sice vyvolal v řadách poslanců bouři nevole, ale pak si každý pomyslel něco o nedostatečnosti Gottwaldova intelektu a byl klid. Ale zpět k Fierlingerovi. Po rozdělení Československa na Česko-Slovensko se mu dostalo odměny. Byl poslán do Moskvy jako velvyslanec. Ale již 14. prosince 1939 mu bylo s netaktností jen sovětské diplomacii vlastní doporučeno, aby si sbalil všech svých pět švestek a aby koukal zmizet. Stalo se tak po podepsání paktu Hitler-Stalin. Ale Fierlinger se nedal. Kolaboroval s londýnskou ZA SVOBODU VĚDY A UMĚNÍ «Běda tomu národu, jehož literaturu přeruší zásah moci; to není pouhé porušení «svobody tisku», to je uvěznění jeho srdce, to je přetnutí jeho paměti. Národ si nepamatuje sám sebe, národ ztrácí duchovní jednotu a přes domněle společný jazyk si příslušníci národa přestanou navzájem rozumět.» Tato slova byla částí neproslovené slavnostní řečí Alexandra Solženicyna, laureáta Nobelovy ceny. Popisují vhodným způsobem situaci převládající nyní v Československu, která je odrazem poměrů v Sovětském svazu. Kdyby tento dnešní vývoj pokračoval i nadále, výsledek by mohl být jedině podle předpovědi Solženicynovy. Členové Společnosti pro vědy a umění, kteří se sešli v městě Torontě u příležitosti svého výročního valného shromáždění, důrazně protestovali proti nové vlně persekucí namířených nejen proti českým a slovenským spisovatelům, ale proti všem umělcům, vědcům, vědeckým pracovníkům a vzdělancům všeobecně. Schůze SVU se konala dne 17. listopadu 1973, ve výročí onoho dne v roce 1939, kdy nacistické úřady uzavřely české university v Čechách a na Moravě, deportovaly studenty do koncentračních táborů a popravily jejich činitele. Podobnost událostí tehdy a dnes nám připomíná naléhavost úkolu, aby všichni lidé dobré vůle učinili vše, aby umožnili nový svobodný rozkvět vědy a umění v Československu. J. Lexa 3 [pageend5]vládou Beneš/Šrámek a Kominterna pod vedením Dimitrova byla skvěle informována o práci a úmyslech v Londýně. Společně s Gottwaldovým aparátem v Moskvě se podařilo Beneše dostatečně prepa- rovat pro podepsání čs.-sovětské smlouvy. A Beneš 12. 12. 1943 skutečně, i přes Churchillovo varování, podepsal. Ve volbách 26. května 1946 dosáhla komunistická strana úspěchu za svoji kosmetickou aktivitu a soc. demokraté se museli spokojit s pouhými 39 křesly, proti 114 komunistickým. Teprve koncem 1947 se sociální demokrati poněkud vzchopili k větší aktivitě. Na sjezdu své strany byly konečně odhaleny Fierlingerovy pikle proti vlastním soudruhům a při hlasování byl zrádce a osnovatel spojení strany s komunistickou poražen 182 : 283 ve prospěch Laušmana. «Zázrak z Berlína», kde si ještě 1. května 1946 soc. demokrati zachovali i přes nátlak z Moskvy a pokusům fierlin- gerovského Otty Grotewohla nezávislost, zapůsobil v Praze příliš pozdě. Po odstranění Fierlingera musel Gottwald počítat se všemi politickými aktivy soc. demokratů a proto přešel ihned ke generálním útoku. Nejdříve «zostřil třídní boj». To se dělá vždycky, když je partaj v úzkých. Demagogicky se snažil namluvit národu, že v zemi začíná vládnout anarchie, že v zemi nabývají na vlivu milionáři, kterých prezentoval na oltář propagandy hned 35000 (za milionáře byl považován každý, jehož majetek přesahoval 5000 dolarů — dolar se tehdy počítal v kursu 1 : 175). Pomohla i neúroda po žních 1947 v důsledku katastrofálního sucha. SSSR dodal promptně 700000 tun obilí a krmiv. Pod heslem «Chléb ze SSSR» a «Vyvlastnění majetku kapitalistických příživníků» mobilizoval Gottwald 2 miliony odborářů. Nechal ozbrojit «dělnické milice» puškami a samopaly. Stačilo jen stisknout knoflík, aby se dalo do protiústavního pochodu oněch dva milionů zfanatizovaných odborářů a 1,3 mil. oblbených členů KSČ. Když je nouze nejvyšší, pomoc ze SSSR nejbližší. Objevil se znenadání Valerij Zorin (v Praze se mu říkalo Pozorin) a pod jeho dohledem probíhaly poslední fáze pokusu o puč jako na drátkách. Sociální demokrati a liberálové vystoupili z vlády a věřili, jak se ukázalo bláhově, že Beneš použije jejich demise k přetvoření vlády a k vypsání nových voleb. Gottwald, odkojený moskevskou matkou, manévr prohlédl a nechal nastoupit masy. Laušman se nezachoval v době vládní krise právě nejlépe: vpadl koaličním partnerům do zad. Později provedl sice sebekritiku, ale i přes to byl zbaven předsednictví a konečně i vyloučen ze strany. Toho využil Gottwald, vyzval veřejně soc. demokraty ke spolupráci na «vytvoření pevného jádra konsolidace státu», k čemuž Fierlinger a Erban zašeptali svoje sladké ano. Beneš na vrcholu vládní krise prohlásil: «Pokud se mne týká, neustoupím. Se mnou můžete počítat.» Leč armáda zůstala v kasárnách a min. národní obrany, kryptokomunista Svoboda v úloze šedé eminence zastrašoval Beneše hlášením, že v případě povolání čs. armády vtrhnou do země chrabří sověti. Nemocný Beneš se dal zastrašit a zmalomoc- něl. Vítězství se klonilo na stranu Gottwalda. Když bylo dokonáno, požádal Gottwald Beneše, aby odstoupil. Stalo se 7. června 1948 a Gottwald ulehl po boji v královských komnatách pražského Hradu k presidentskému odpočinku. Šest dnů rozhodlo o osudu Československa na další desetiletí a jeho návratu do hlubokých temnot nesvobody. Komu dávat vinu? Faktem je, že se to stalo a že se to stát nemuselo. Protokol slušnosti podlehl K. o. hrubosti a vydě- račství. Komunisté jiné zbraně neznají a to by si měli všichni konečně již jednou zapsat za uši. Marx před 120 léty napsal: jedinou zbraní proti Rusku je — nemít strach. Ve dnech únorového puče byly hlavní role obránců demokracie a svobody obsazeny strašpytli. Ve dnech srpnové okupace se strašpytlismus v plné míře opakoval. Blaničtí rytíři spí sice neklidně, ale zato trvale. Reči nám jdou dobře, ale skutek útek. Snad tedy do třetice všeho . . . ČTVRTSTOLETÍ Pavel Javor Jak je to dávno. Čtvrtstoletí, co odešli jsme z rodných vrat, ne dospělí, a ne už děti. Dnes chtělo by se žalovat — Vysoký strom — však bez kořene. Tomu je život podoben. A zdálky vichřice se žene — Obstojí strom, strom bez kořene, jemuž náš život podoben? Sirény lodí, všech hvězd třpyt jsme nestačili zachytit. V přístavech vítaly nás lodě snem nesmírným, snem o svobodě, a musili jsme odejít — Než padne hrouda na rakev, ať ještě chvíli zní můj zpěv. Než rozmělní se chudé věno, tvé jméno budiž pochváleno, sne nesmírný, sne o svobodě. My často o chlebu a vodě sen svůj jsme snili nesmírný. A ze snů zbyly jenom sny — 4 [pageend6]kULTURNÍ zpravodajství JAN BENEŠ: DRUHÝ DECH První román Jana Beneše, autora proslulého moderní krátkou povídkou, několika scénáři, žurnalisty, a muže, který vešel do dějin své země přinejmenším tím, že jeho uvěznění na přání presidenta Novotného vedlo k rozporu mezi Novotným a dru- Jhým nejmocnějším mužem strany Hendrychem, zapříčinilo Hendrychovo hlasování proti Antonínu Novotnému na rozhodujícím zasedání komunistického předsednictva v prosinci roku 1967, a tak vlastně celé Pražské jaro a čs. liberalisaci. Jako v Bneešových povídkách, i v jeho románě, který byl v Československu dvakrát povolen a třikrát zakázán, a který vychází vůbec poprvé až v USA, setkáváme se zde s muži pátrajícími po polaritě bytí, dostávající nárazy tam kde je neočekávali, ale vždy tušili. Dostáváme se do prostředí pracovního tábora komunistické země, ve kterém se setkávají dva muži, dva vojenští letci. Starý čs. pilot RAF, veterán Druhé světové války, a mladý komunista, uvězněný za dopravní nehodu, zaviněnou v opilosti. Mladý komunistický pilot má ovšem krátkodobý trest, pilot RAF tráví v lágru již mnoho let. Podle všech pravidel politických šablon měli by stát na opačných pólech životního názoru, ale v mezní situaci, jež v táboře nastane po násilnosti stráží na jednom z vězňů, pouštějí se náhle oba společně do marného boje, do předem prohraného boje za lidskou slušnost, a mladý pilot se pouští po boku starého veterána RAF do boje se společností, které až do nedávna věřil a sloužil, a kterou měl za ideální a jedině dobrou. Kniha je harmonisujícím celkem sensibility a sarkasmu, knihou lidských otázek a neuzavřených odpovědí, koncipovanou přitom do stylu čtivého westernu. Anglický autor Graham Greene o ní prohlásil: «Každá kniha o vězeňských táborech stojí ve stínu Solženicynova Jednoho dne Ivana Denisoviče; podle mého názoru je však Druhý dech lepší než Ivan Denisovič.» Z kritiky Saturday Review MEDAILE SV. VÁCLAVA Ph. Dr. Schwarzenberg K miléniu založení pražského biskupství vydala státní mincovna v Paříži dvě pamětní medaile: svátého Václava a svátého Vojtěcha, které navrhl malíř a sochař Jiří Hejna. Zde uvádíme vysvětlující text k medailím. V křesťanském kalendáři Svatí zaujímají místa zástupců svého národa. Den 28. září, kde zemřel mučednickou smrtí svátý Václav, vzpomínaný českým národem již více než tisíc let, je zapsán v novém kalendáři Katolické církve mezi svátky národních svátých. To plně odpovídá představě středověkého člověka o posmrtném životě Svatých. Sbor Svatých nebyl totiž pro věřícího křesťana jen «shromážděním zasloužilých lidí o vlast», toho kterého národa, ale bylo to bratské společenství žijících s «dvojnásobně žijícími», t. j. s nesmrtelnými. Proto v českých zemích byl národním Svatým dáván titul patronů, doslova znamenající «vlastníci země», kteří se takto stávali nesmrtelnými ochránci rodné země. Sv. Václav je Čechy plným právem považován za předního ochránce země. Je z vládnoucího rodu, je zakladatelem katedrály. A připomeňme, že pražský hrad, který je vybudován kolem katedrály a hrobu sv. Vaclava, je více než tisíc let sídlem českých vladařů. Když rod pražských knížat připojil pod svou nadvládu i ostatní kraje obdylené Čechy, t. j. Moravu a Slezsko, vznikla myšlenka, ve středověku všeobecně rozšířená, najít společný vládnoucí symbol moci králů; tímto symbolem se stala královská koruna. Tato koruna, zhotovená ve 13. století, jejímž vzorem byla koruna francouzských králů v Remeši, byla zasvěcena sv. Václavu. Staří Čechové do té míry byli přesvědčeni, že sv. Václav je nesmrtelným ochráncem svého národa, že v rozhodných bitvách 11. a 13. stol, si ho představovali jako rytíře jedoucího na koni v oparu nad hlavami svých bojovníků. V 19. stol., v době národního obrození, sochař Mysl- bek vytvořil jezdeckou sochu svátého ve zbroji a s přilbicí, která je umístěna na jednom z největších náměstí Prahy. V ponurých historických chvílích národa vyvolává tento bronzový světec s českým praporcem v ruce, vznášející se nad hlavami Pražanů, pocit společného osudu i společné naděje. Malíř a sochař Jiří Hejna, autor medaile sv. Václava, zaměřil svoji pozornost zejména na obličej svátého, jemuž jeho národ vložil svůj osud do rukou. Líc medaile znázorňuje sv. Václava, jehož hlava je ozdobena korunou, ozbrojeného mečem a s korouhví v ruce, druhá strana medaile jej zpodobuje tak, jak ho vidí legenda, t. j. jedoucího na pomoc ohroženým Čechům. Anděl na nebi nese palmu jeho utrpení i ohnivý meč, který připomíná dědictví západního křesťanství, které Češi přijali před tisíci lety, i boje, které během této doby sváděli za svou nezávislost. MEDAILE SV. VOJTĚCHA České dějiny již od středověku byly formovány skutečností, že pražské biskupství bylo založeno západní latinskou církví a nikoliv východní, byzantskou. Toto založení bylo logickým důsledkem politické reality konce 10. stol.: rozhodující mocností ve střední Evropě již nebylo císařství východní a 5 [pageend7]Carihrad, ale západní, založené Karlem Velikým. Bylo to právě v době sv. Vojtěcha, kdy jedna část tohoto panství přecházela do rukou východních Franků — z nichž se později stali Němci, zatímco Hugo Capet zakládal nový královský rod, který ze západní části francké říše měl vytvořit pozdější Francii. Ideje z Francie a zejména řeholní společenství v Cluny byly v té době hybnými pákami Církve — také druhým pražským biskupem se stal benediktin. První pražské biskup, zcela logicky, byl mnich německý, mluvící samozřejmě i jazykem slovanským. Když se však mladá Církev ujala života, bylo na místě vybrat si biskupa z obyvatelů země. Üzemi Čech bylo v té době ještě rozděleno mezi různé zemské kmeny. Sv. Vojtěch nepatřil k rodu knížat českých, kteří vlastnili Prahu a střední Čechy (obdobně jako Capetovci Ile de France). Náležel k rodu knížat s Čechy soupeřícími a jeho otec byl jejich hlavou. Pražská knížata ve svém boji o sjednocení země pod svou nadvládou považovala za své právo vyhubit tento rod. Není divu, že Vojtěch za těchto okolností zatoužil odejít do cizí země a věnovat se řeholním životu. Ale papež i císař si přáli vidět v Praze toho, který byl tak výborně připraven pro svůj úkol. Sv. Vojtěch totiž slučoval ve své osobě tradice benediktinských mnichů německých a vědomosti získané u mnichů v Monte Cassinu. Stejně tak čerpal, za svého pobytu v Itálii, z pramenů duchovních společenství východních řeckých mnichů, v Itálii tehdy početných. Navíc vykonal pouť ke hrobům velkých Svatých západní Francie — sv. Martinovi v Tours a sv. Divišovi v Paříži (sv. Denis) a poklonil se i u sv. Benedikta ve Fleury. Kromě toho byl obeznámen se slovanskou tradicí, která přežívala v Čechách od dob byzantské misie. Celé toto mimořádné duchovní bohatství předával první biskup — Čech, sobě svěřenému lidu. Koncem svého života odešel jako misionář do daleké země pohanských Prusů a dne 23. dbuna 997 tam našel mučednickou smrt. Jiří Hejna, autor medaile, představil na její zadní straně sv. Vojtěcha inspirován krásnými díly středověku. V několika symbolech se mu podařilo vyjádřit celou obdivuhodnou osobnost sv. Vojtěcha. Jeho biskupská hodnost je znázorněna mitrou, ale řeholní šat současně připomíná jeho pokoru. Kniha Písma sv. jeho touhu po skutečné duchovní pravdě. Přední strana znázorňuje pražskou katedrálu tak, jak ji známe dnes: dvě novogotické věže převyšuje věž stará, korunovaná renesancí střechou ze ló.stol., která je tak chariakteristická pro panorama Prahy. (Medaile si můžete objednat přímo u: Administration des Monnaies, 11 Quai de Conti, Paris 6e — cena v bronzu 50 Fr., ve stříbře 250 Fr. anebo u P. T. Bernáček, Rue du Prieuré 15, 1202 Genf, iniciátora vydání medailí. Barry Goldwater: Promarněné možnosti Po druhé světové válce jsme byli pány nejen nad vlastním osudem, nýbrž nad celým světem. S monopolem na atomické zbraně a konvenčním vojenským aparátem lepším než kterýkoli jiný na světě, Amerika byla — absolutně i relativně — nejmocnějším národem, jaký kdy svět znal. Svoboda Ameriky byla zajištěna tak jako nikdy jindy v naší historii. Nyní po patnácti letech, naše národní existence je ohrožena. Stojíme tváři v tvář světovému revolučnímu hnutí, které je nejen rozhodnuto ovládnout každou píď celé zeměkoule, ale co více, má k tomu víc a více možností: vojenskou moc, která může soutěžit s naší, politickou a propagační zručnost a výcvik, který je lepší než náš vlastní, mezinárodní «pátou kolonu», která pracuje přímo v srdci naší národní obrany, ideologii, která dává jejím zástupcům pocit historického poslání; a všechny tyto prameny jsou pod kontrolou despotické moci, která ani o milimetr nevybočí ze svého revolučního směru. Co víc, tato hrozba roste den ode dne. A nyní dosáhla bodu, kdy jak političtí tak intelektuální vůdcové Ameriky zoufale hledají prostředky k tomu, jak «uklidnit» nebo usmířit Sovětský svaz za cenu zachování národního života. Říkají americkému národu, že nechť jim je svoboda sebedražší, že ještě důležitější je zůstat naživu. Hlodající strach ze smrti vstoupil do amerického vědomí. Tento strach je již tak zakořeněn, že mnozí se nedávno domnívali, že je třeba uctít samotného náčelníka despotické diktatury a že to byla cena, kterou bylo třeba zaplatit za to, aby se zabránilo nukleární válce. Mnozí jsou v pokušení věřit tomu, že důvodem zhoršení americké prestiže je zlepšení posice Sovětského svazu, pokud se týče nahromadění nukleárních zbraní v jeho rukou. Toto je sebeklam. Tento hnilobný proces začal už dávno před tím, než mohla Sovětský svaz provést výbuch své první atomické bomby. Už na začátku roku 1950, kdy jsme ještě měli naprosté prvenství, pokud se týká nukleárních zbraní, bylo zřejmé, že «studenou válku» prohráváme. Během předvolební kampaně v r. 1952 jsem ve svých proslovech opět varoval spoluobčany, že nás naše zahraniční politika během krátké doby sedmi let přivedla z postavení nepopiratelné velmoci na pokraj propasti a možné záhuby. A během dalších sedmi let tento směr jen pokračoval. Proč? Protože náš nepřítel si byl dobře vědom, co je podstatou konfliktu a my ne. Oni jsou pevně rozhodnuti zvítězit a my ne. Jsem na rozpacích, mám — li konstatovat jednu skutečnost a říci, co už bylo tolikrát řečeno přede mnou tolika jinými: že cílem komunistů je ovládnutí světa. Opakuji to jen proto, že toto je alfou a omegou veškerého našeho vědomí o existujícím 6 [pageend8]konfliktu mezi Západem a Východem. Opakuji to, poněvadž se obávám, že ačkoli jsme se o tomto ústředním politickém faktu často zmiňovali, jenom málo z nás tomu opravdu věřilo. Kdyby tomu bylo jinak, celý náš postoj k zahraniční politice by byl býval za posledních čtrnáct let zcela jiný a běh světových událostí by se byl podstatně změnil. Jestliže se nepřátelská moc rozhodla vás porazit a užívá k tomu cíli všech svých prostředků, které má po ruce, pak tato moc je s vámi ve válce. A vy, pakli jste se nerozhodli vzdát, jste ve válce s ní. Co víc, jestliže nezamýšlíte spáchat velezradu, vaším cílem stejně jako jejich cílem musí být vítězství. Nikoli mír, nýbrž vítězství! Jinými slovy: mír musí přijít teprve po našem vítězství nad komunismem . . V naší zahraniční politice je několik bodů. Zkoumejme každý zvlášť a klaďme si vždy tutéž otázku: Pomáhá nám to porazit nepřítele? Citováno z knihy «Svědomí konservativce» z r. 1960. Jakpak je tam u nás doma Navrátilec Zátopek vypovídá Vvsílal Čs. rozhlas, Praha, dne 3. 2. 1974. Reportér: Richard Podhorský. Odpovídal Vladimír Zátopek, který žil jako emigrant v Basileji. ž (red.) Pane Zátopku, vy jste odešel v r. 1970 do Švýcarska. Jaké m te zkušenosti z pobytu v této zemi? (Zátopek) No, zkušenosti ze Švýcarska, mohu říct, mám růz- mé. Na začátek jsem měl spousty potíží, a to byly hlavně jazykové, kdy jsem ovládal velmi špatné německý jazyk, to znamená, že jako ekonom jsem měl velké problémy s uplatněním, takže zpočátku jsem se věnoval studiu jazyka. Nastoupil jsem u jedné firmy, kde jsem pracoval jako technický úředník no asi po 8 měsících, když jsem zvládl německý jazyk, jsem se snažil dostat se ke své profesi, k organi- saci řízení. To se mi také podařilo, pracoval jsem u jedné firmy BUSS v normalisačním oddělení, o- všem tam jsem narážel na mnoho nepochopení, zejména ze strany vedoucího, jehož názory na organi- saci byly trochu jiné a svoje znalosti, které jsem získal během 10ti leté praxe, jsem v podstatě uplatnit nemohl. Z toho důvodu jsem dal výpověď a odešel jsem k další firmě, kde jsem pracoval na kontrole, to už bylo lepší, tam jsem v podstatě pracoval jako technik, a tam ty výsledky práce byly také dobré. (red.) Jaké byly vaše sociální podmínky a jaké byly soc. podmínky vůbec ve Švýcarsku? (Zátopek) No tak ve Švýcarsku jsou soc. podmínky zhruba asi takové, že každý si dobrovolně může, anebo nemusí platit pojištění, že to znamená lékaře, nemocnici atd., u malých firem jsou zhruba 3 neděle dovolené, mimoto je v době nemoci 2—3 měsíce plat, ovšem potom, když je nemoc delší, tak vznikají problémy kde vzít peníze, jak vůbec žít. (red.) A s jakými jste se sešel problémy? (Zátopek) No, problémů bylo spousty, zejména byt. Sehnat byt v Basileji byl problém a zejména sehnat byt vhodný, který by odpovídal taky platu. Byt jsem měl drahý, asi za 630 franků, což znamenalo, že víc jak 3O°/o výdělku šlo na bydlení. Další problémy, já myslím, že takový hlavní problém byl, že jsme nenašli nebo jsem nenašel vztah ke Švýcarům, a nedá se mluvit vo nějakejch přátel- skejch vztazích. No, ale pokud můžu mluvit ze zkušenosti, tak takový upřímnější vztah k cizincům Švýcaři těžko, těžko nacházejí. (red.) Zmínil jste se o tom, že jste působil v Basileji, tam také působí z těch známějších emigrantských špiček např. ŠIK — slyšel jste o něm něco bližšího? (Zátopek) No, za dobu mého pobytu v Basileji pouze jednou jsem viděl Otu Šika v televizi, když obhajoval tu jeho «Třetí cestu», no dojem z této diskuse jsme měl ten, že ty švýcarští ekonomové se brání jeho obhajobě a vůbec tuto knihu berou s velkou reservou. (red.) ]ak podle vašich zkušeností žijí občana českého a slovenského původu ve Švýcarsku? (Zátopek) No tak já se domnívám, že nežijí nijak moc šťastně. Většinou, alespoň jak já jsem těch málo rodin poznal, žijou dost izolovaně, jak vod Čechů tak i vod Švýcarů a vod ostatních cizinců. No jako co je tam 7 [pageend9]hlavní, tak se těší na dovolenou, že si někam zajedou, v tom já vidím asi takový základní cíl života emigrantů a vůbec Čechů, kteří tam žijí. Já bych se chtěl ještě zmínit k životní úrovní. Tak když jsme někdy s cizinci hovořili vo životní úrovni na Západě a v ČSSR, tak tomu, nechtěli věřit. Např. spousta cizinců vůbec neví, že v ČSSR jdou lidi do důchodu v 60ti letech, a když jsme tak uvažovali a počítali, že těch 5 let života v důchodu by stálo Švýcara nebo kteréhokoli jiného pracovníka na Západě minimálně těch 50 — 60 000 franků, a kdyby tyto prostředky měl ušetřit v průběhu své pracovní činnosti, takže by ta jeho životní úroveň podstatně klesla. Narazil jsem tam na velké problémy, pokud jde třeba vo zubaře, např. někteří Češi tam zaplatili za zuby 10. — 15.000 franků. A tyto výdaje, které prakticky v ČSSR neexistují, podstatně pak snižují tu životní úroveň, která se zdá podle výplaty vysoká. Na to jsme v různých diskusích narazili. No mě překvapila skutečná velká neinformovanost lidí žijících na Západě, voni nevědí, jak to v ČSSR vypadá, co všechno také tady pracující dostanou ze společenských zdrojů. Např. v ČSSR průměrná činže je 200 - 250 korun, kdežto ve Švýcarsku za slušný byt 600-650 franků. Tak je velmi problematické provnávat potom, že třeba frank je 8,— korun, když jsme porovnávali platby za byt ve Švýcarsku a v ČSSR, tak by frank byl vobráceně míň než koruna. A je právě velmi obtížné porovnat ty rozdílné systémy, rozdílné životní úrovně, jo, v přepočtu na peníze. (red.) Četl jste ve Švýcarsku také nějaké emigrantské listy, které tam vycházejí? (Zátopek) No tak já jsem odebíral časopis ZPRAVODAJ, a mohu říct, že bohužel některé články byly tak nenávistný vůči ČSSR a domnívám se, že ti pisatelé, kteří ze píšou a kteří se snaží vostatní emigranty tak nějak na podobnou cestu zlákat, že jsou lidé, kteří se už nikdy do ČSSR vrátit nechtějí nebo nemohou a snaží se za každou cenu ty vostatní emigranty odradit vod návratu domů. (red.) Pane Zátopku, jaké jste měl pocity, když se letadlo, v kterém jste, letěl blížilo k ruzýňskému letišti v Praze? (Zátopek) No měl jsem strach, a bylo mi do pláče. Byl jsem si vědom, že jednou jsem z ČSSR vodešel, že jsem přece jenom porušil čs. zákony, a očekával jsem, že přestože amnestie na základě těch informací ze Švýcarska, a to musím podotknout — informaci vod českých emigrantů, nikoli vod Švýcarů, tak jsem vočekával, že budu muset do vyšetřovací vazby nebo do vězení. Ovšem byl jsem nesmírně mile překvapen, když na letišti jednali se mnou velmi slušně, a všechny formality spojené s příjezdem ve velmi krátké době vyřídili. (red.) Kdo vás tady čeká v ČSSR? (Zátopek) Manželka, dcera, a několik velmi dobrých kamarádů. Věřím, že během velmi krátký doby budu zase pracovat a budu žít jako předtím. Spokojen, mezi svými přáteli v naší rodné zemi, na kterou jsem po celou dobu pobytu ve Švýcarsku vzpomínal. Švýcarsko je krásná země, ovšem je to jenom cizina, Švýcaři jsou vůči sobě hodný, ovšem málo platné, cizinec je cizinec, a jsem přesvědčen, že pro každého, který žije v cizině, je možná jediná cesta, a to vrátit se domů. Bez komentáře Ve čtvrtek 10. ledna zařadilo pražské vysílání do svého «kulturního zpravodajství» neobyčejně zajímavou poznámku o exilových nakladatelstvích, která vznikla po roce 1968. Autor této poznámky Jan Souček říká: «Posrpnová emigrace a především emigranti — spisovatelé pokračují na západě ve svých výpadech proti socialismu. Nestačí jim k tomu dosavadní nakladatelství, známá svým antikomunistickým zaměřením, a tak hledají další cesty, jak šířit své výtvory. Tito lidé jsou pro potřeby antikomunistických centrál zvlášť cenní. Vedoucí činitelé antikomunistických institucí počítají totiž s jejich pomocí při o- vlivňování těch občanů, kteří snad dosud chovají sympatie k obrodnému procesu . . . Zatím tedy výkvět této kulturní elity naši nepřátelé potřebují. A za služby, které tito lidé poskytují, dostávají dobře zaplaceno. Jen pro srovnání: poúnorová emigrace nedokázala za celých 25 let své existence vybudovat v cizině vlastní nakladatelství. Posrpnová emigrace však vytvořila v průběhu posledních tří let hned čtyři nakladatelství, která produkují tvorbu zkrachovaných politiků a literátů pražského jara. Jsou to: nakladatelství INDEX v Kolíně nad Rýnem, CCC-Books v Mnichově, 68 PUBLISHERS v Torontě, které založil Josef Škvorecký, a konečně nedávno vzniklé nakladatelství KONFRONTACE v Curychu ve Švýcarsku. Tato čtyři nakladatelství 8 [pageend10]vydala dosud 36 titulu. Z toho dobrá polovina pochází z produkce INDEXr. Kromě toho ve stejné době vydalo 36 autorů — emigrantů 51 titulů v řadě velkých západních nakladatelství, která jsou známa vydáváním antikomunistické literatury, jako např. PREGER v New Yorku, Galimard v Paříži, McMillan v Londýně. Většina této literatury jsou pomlouvačně pamflety očerňující náš socialistický vývoj a život v ostatních socialistických zemích, zejména v SSSR. Naštěstí zájem o tyto knihy pomalu ochabuje. Přece jen uplynulo již několik let a je nenávratně pryč ona doba, kdy si náš zrádný měšťák žijící na západě, s radostí přečetl senzační trháky o roce 1968 v ČSSR. Dnes už chce, aby se mu servírovalo něco docela jiného. Nehledě na to, že prognózy autorů o brzkém zhroucení socialismu — nevyšly. Hlubo- komyslným úvahám těchto pisálků už nevěří ani ostatní emigrace. A tak časopisy, kde tisknou své články, se mnoho nečtou. Doplatil na to i časopis s tak velkou tradicí, jako Tigridovo SVĚDECTVÍ. Přišel čas, kdy Tigrid má platit své. Jeho čísla jsou neaktuální.. . ... je to věcná otázka, co dělat, když jsou doma ztraceni přímí spojenci z řad buržoazie i spojenci nepřímí, elitáři v uměleckých svazech a stranických orgánech. Podpora, kterou soudobý antikomunis- mus poskytuje čs. posrpnovým emigrantům, rene- gátům v jejich diverzním působení, je však dosud značná a zřejmě ještě dlouhou dobu potrvá. Nakladatelství 68 PUBLISHERS je prakticky rodinným podnikem Josefa Škvoreckého, a tomu také odpovídá jeho ediční plán. A konečně nedávno založené nakladatelství KONFRONTACE se zřejmě snaží dohonit své starší partnery, a tak i tam vychází vedle česky píšících autorů — emigrantů — díla předních renegátů a šiřitelů antikomunismu a antisovětismu ve světě, například Bruce Lockhart: «Britský agent». Renegáti z řad spisovatelů, působící v těchto institucích, už dávno odložili veškerou přetvářku, předstírající dojemnou starost a zájem o osud socialismu v ČSSR. Vystupují a píší stále častěji jako otevření nepřátelé našeho zřízení a politiky komunistické strany . . . . . . někteří z nich už přímo přešli do služeb západních zpravodajsko-špionážních centrál, kterým pomáhají jako experti v působení proti ČSSR. Na nich samých se pak nejprůkazněji odhalují logické a třídní důsledky tzv. demokratického socialismu a celé pravičácké demagogie roku 1968. Jejich působení ve služnách světové reakce, jejich renegátství a zrada jsou důkazem toho, k jakým důsledkům vedla ideologie a politika, s jejíž pomoci v roce 1968 a 1969 klamali část naší veřejnosti.» Potud pražský rozhlas. Redakce Nového domova poskytuje touto reprodukcí našim exulantům připomenout si slovník bolševické frazeologie. A také chce připomenout, že Praha je informovanější, než by se mohlo zdát na první pohled. Nemůžeme sami odhadnout, zda souhlasí udaná čísla, uvedená v tomto nikterak krátkém elaborátu, který se podobá tiskovým analýzám v roce 1969 a 1970; jedno je jisté, že se zase vrací ona stará doba «studené války», i když dnes se jí tak zdaleka neříká, a že každý spisovatel, jenž odešel z domova, je zase špiónem, a dobře placeným, a je také jisté, že naši doma si o tom určitě myslí své, tak jako si myslili své do roku 1968. Redakce Nového domova uveřejnila nedávno článek, týkající se nakladatelství KONFRONTACE v Curychu; dnes uveřejňuje tento dost informovaný materiál z Prahy — a podle nás by bylo nutné v zájmu věci, aby jednotlivé redakce nakladatelství zaujala své stanovisko k tomu, že je pražský rozhlas představuje jako bankrotáře, pamfletáře a špióny ve službách cizích západních mocností . . . Každému, kdo nám k tomuto říkání pražského rozhlasu poskytne nějaké informace, poskytneme pro odpověď rádi místo; sem patří i exilové noviny a časopisy, které by se zřejmě ve svém nejvlastnějším zájmu měli rozhlédnout po své nejbližším okolí — a především v zájmu svých čtenářů chránit jejich adresy před jakýmkoli zneužitím. Víme totiž, že v Československu, když v roce 1969 zastavovali jeden časopis po druhém, vyvíjela čs. státní bezpečnost z příkazu sovětské státní bezpečnosti maximální úsilí zmocnit se adresářů některých politických časopisů — a tady nehrály roli důvody obchodní, jak se to mnohdy vysvětluje u nás v exilu. jih Převzato z Nového domova, Toronto PŘÍPAD OŠETŘOVATELSKY, KTERÁ SE NAVRÁTILA Z AUSTRÁLIE Zlín, bat Z Austrálie se vrátila po 5 letech na amnestii 261etá dívka — ošetřovatelka v nemocnici. Měla se tam prý dobře, ale stýskalo se jí. Na zpáteční cestě projela půl světa, hodně viděla, ale těšila se domů — k rodičům a sourozencům. Nic jí neudělali, ale po řadu měsíců je bez práce. Jakmile napíše do kádrového dotazníku, že byla 5 let ošetřovatelkou v Austrálii, není asi pro českého nemocného dost kvalifikovaná, i když je v nemocnicích stále zoufalý nedostatek ošetřujícího personálu. Naštěstí si dovezla nějaké ty «valuty», tak mohla z čeho žít. Povídat o dalekém světě se jí už nechce. Ještě tak ze začátku, ale nyní po těch zkušenostech s hledáním práce zmlkla. V tyto dny se pokusila získat práci na Slovensku. A byla ihned přijata jako sestra do nemocnice. Asi jsou na Slovensku pořád jiná kádrová hlediska — ani nevyplňovala ty sáhodlouhé dotazníky jako zde na Moravě. 9 [pageend11]PRAŽSKÝ REŽIM VYDAL DALŠÍ FALSIFIKÁTY PROTI ČS. EXILU Mnichov — SBOR INF. Šachový velmistr Luděk Pachman vydal prohlášení, ve kterém oznamuje, že z místa jeho bydliště v Solingenu v Nemecké spolkové republice byly několika osobnostem v exilu zaslány dopisy s jeho padělaným podpisem a s padělaným adresním razítkem. Dopisy obsahují pomluvy o matce Jana Palacha a pražském duchovním českobratrsko-evangelické církve Trojanovi. Zřejmým účelem podvrhu je pošpinit památku Jana Palacha a mystifikovat a rozeštvávat československou emigraci. Luděk Pachman se ve svém prohlášení zmiňuje též o tom, že několik jeho přátel v Československu obdrželo ze zahraničí fingované dopisy s jeho falešným podpisem, ve kterých L. Pachman prohlašuje, že jde vesměs o podvrhy a že celou záležitost předal bezpečnostním orgánům. Netřeba se ptát, kdo jsou anonymní autoři podvrhů. Stačí připomenout knížku, již loni vydal na Západě někdejší pracovník československé rozvědky Ladislav Bittman, ve které referuje o zvláštním oddělení pro desinformace při pražském ministerstvu vnitra. Letošní výročí smrti Jana Palacha se zřejmě stalo anonymům z pražského ministerstva vnitra další lákavou příležitostí k podvrhům. Není vyloučeno, že i v budoucnosti se pokusí o další falsifikáty. Doporučujeme čs. exulantům, aby v případech, v nichž mají určité pochybnosti, pokud jde o pravost akcí anebo dopisů, se informovali v sekretariátě Československého poradního sboru v západní Evropě, 8 München 86, Postfach 86 07 32. VOJENSKÁ ZBROJNICE SSSR Obchody s vojenském materiálem se provádějí většinou skrytou formou. Přesto však je dostatečně známo, že Sovětský svaz v tomto «kšeftu» vydělává miliardy a že patří vůbec k nejpilnějším dodavatelům tohoto «zboží». Komunistické země Východního bloku jsou zásobovány zbraněmi výlučně z SSSR. Jen Československo se může zčásti zásobovat z vlastní výroby. Na těchto dodávkách vydělává Kreml pěkné zisky, neboť «bratrské» země musí své odběry zbraní a munice zaplatit do haléře. Moskva však dodává své zbraně i do rozvojových zemí, zde je tento business pro ně již méně výnosnější, neboť jako platidlo jim mohou být nabídnuty většinou — nepotřebné suroviny. Je známo, že arabské země pokryly své materiálové vojenské ztráty z podzimního válečného konfliktu s Izraelem okamžitě se sovětských zásob. Za tyto dodávky zaplatily hotově dolary ze svých naftových příjmů, z menší části pak dodávkami levné nafty, kterou Sověty ještě na cestě předisponovaly a dráže prodaly do Araby bojkotovaných zemí Západu. Hanoj dostávala a dostává své zbraně z Moskvy v rámci tzv. «přátelské pomoci». Jejich zaplacení však zůstává pochybné, neboť rozbitý Severní Vietnam dnes může SSSR sotva co nabídnout. I Indie patří mezi vojenské zákazníky Kremlu. Od roku 1972 staví dokonce válečné letouny v sovětské licenci. Bangladéš je zásobována zbraněmi z SSSR od roku 1971 ; s jejich zaplacením však mohou v Moskvě asi sotva počítat. Rovněž Afgánistán patři k odběratelům sovětského vojenského materiálu. V Latinské Americe je Kuba zcela závislá na dodávkách zbraní z SSSR. S jejich zaplacením jsou však stále potíže, neboť jen cukrem nelze všechno splatit. Těžko se lze dopátrat, kolik zbraní a munice je dodáváno z Východního bloku tzv. «osvobozeneckým hnutím» v rozvojových zemích. V Chile byly např. nalezeny velké počty střelných zbraní z SSSR a ČSSR. V Angole vystupuje Východní blok taktéž jako štědrý dodavatel zbraní a střeliva. Samozřejmě se s placením nepočítá. Všechny tyto dodávky jdou na bedra daňových poplatníků, dodávajících zemí a na úkor rozvoje výroby investičních a spotřebních výrobků. Komunisté se však domnívají, že jim je dobře zaplaceno, když přes své dodávky získávají v rozvojových zemích stále větší politický vliv. Pro tento rok se očekává ještě větší proud komunistických vojenských dodávek do těchto zemí. -yz- TĚCH SE VYVARUJ Daniel Strož Těch, co přicházejí k večeři Páně s pohledy beránků a úmysly postranními Těch, jimž slova sladce plynou z dršek rozežraných Co jim při každém pohybu měšce zrady z kapes zvoní Těch se vyvaruj Svůj kříž si nes a mysli na ty co v půli cesty klesli obludnou dálkou světla přemoženi (Na ty, co s tebou ještě jdou) A těch, kdož ti už teď věnce nosí Těch, kdož i ty nejkásnější nápisy vymýšlejí na náhrobní kameny nám Těch se vyvaruj A těch pak ještě taky co víno naše mešní by rovnou z žil nám vychlastali 10 [pageend12]Stránka pro čs. spolky SEDMDESÁTINY ŘEDITELKY ČS. DOPLŇOVACÍ ŠKOLY V CURYCHU VALERIE MACHULKOVÉ. Naše drahá Váli! Byla mně svěřena úloha, abych Ti k Tvým narozeninám popřála za nás vyučující, za rodičovské sdružení a za naše děti. Děkujeme Ti za všechnu Tvou obětavost a lásku, s kterou se věnuješ vedení československé školy v exilu. Není to maličkost v našich mimořádných poměrech starat se o školu, a Ty to děláš celým srdcem a všemi silami. Stále něco vymýšlíš, aby děti nejen slyšely o naší kultuře, ale aby vše poznaly názorně. Snažíš se jim jejich vlast plně přiblížit a do jejich duší vložit nejen národní cítění, ale aby se jim škola stala dílnou lidskosti, jak si to přál Jan Amos Komenský. Nám všem jsi rádkyní a příkladem. Když jsem uvažovala o celém Tvém životě a práci, uvědomila jsem si, že Tvoje kroky jsou vedeny výš- ší mocí. Vlastně už Tvým rozhodnutím, stát se učitelkou, byla naše škola předurčena. Snad proto jsi musela před 26 roky emigrovat, abys nejprve ve švýcarských domovech a školách svou pilnou činností připravila půdu pro naši československou školu. Tvoje zkušenosti a známosti nám usnadnily uskutečnění této školy. Myslím si, že jsi zde celá ta léta na nás čekala. Vždyť jsi už hned po okupaci, kdy byly zmařeny naše naděje na svobodu a návrat do vlasti, patřila mezi krajany, kteří všemožně pomáhali našim lidem. Bylas první a jedinou českou učitelkou, která zde vyučovala naše děti němčině, abys jim usnadnila rychlejší zařádění do švýcarských škol. Velké množství dětí na Tebe a Tvé vyučování vděčně vzpomíná. Říká se, že se mezi mladými lidmi nestárne. A tak Ti přejeme, abys mezi dětmi zůstala věčně mladá a duševně tak svěží, jak jsi! Marie Mařasová. SCHŮZKA LÉKAŘŮ se bude konat v malém salónku restaurace Zur Waage v Zurzach 24. března (v neděli) v 16,00 hodin. Dr. Buxbaum. SEJDE-LI SE dostatečný počet zájemců z řad Čechů a Slováků, SPOLEK HELVETO-ČESKOSLOVENSKÉHO PŘÁTELSTVÍ zorganizuje ve dnech 7 až 20. července 1974 INTENZÍVNÍ KURS FRANCOUZŠTINY NA NĚKOLIKA STUPNÍCH. Kursy budou probíhat v nerušeném prostředí někde na venkově nebo v horách. Přihlásit se mohou všich- ni Česi a Slováci ve veku nad 18 let. Zájemci nechť se okamžitě ohlásí na adresu Case Postale 137, 1000 Lausanne 4, odkud v brzké době obdrží potřebné informace. Čs. odborový svaz křesťanských pracujících a Tělocvičná jednota SOKOL ve Winterthuru pořádají v neděli 10. března 1974 od 14 do 18 hod. v sále hotelu Römertor, Oberwinterthur, Guggenbühlstrasse 6 II. ČŠ. DETSKY KARNEVAL Ráz: Veselý rej v říši pohádek. Bohatý program, různé atrakce, soutěž o nejlepší masku a další soutěže o ceny. Pořadatelé prosí maminky o skladkosti do bezplatného buffetu pro dětské návštěvníky. Po loňském velkém úspěchu této akce se pořadatelé těší na opětné krajanské setkání s dětmi a rodiči. SOKOL WINTERTHUR pořádá pod heslen JARO JE TADY II. SOKOLSKÉ ŠIBRINKY 9. března 1974 od 20,00 do 03,00 hodin v hotelu Römertor, Oberwinterthur, Guggenbühlstrasse. Hraje: Zürcher-Prager-Musik, kapelník pan Rytíř. Elektrofonické varhany: pan Svoboda. Vstupné: 14,40 Sfr, studenti 9,90 Sfr. Vstupenky si rezervujte na tel. čísle 052 - 29 65 60 po 19,00 hodině. Na shledanou s Vámi se těší výbor Sokola, Winterthur. Letos vzpomene Československá beseda «Svatopluk Čech» v Curychu již 64. výročí svého založení. Její členové spolu s dalšími přáteli zhodnotili svoji činnost za období 1972 — 74 na výročním shromáždění, které se konalo 16. ledna 1974 v krajanském středisku ve Wipkingen. Pro další vedení byl zvolen nový výbor, v jehož čele jako předseda je Přemysl P i 11 e r . Naše řady opustili odchodem na věčnost dva nejstarší členové Besedy, Karel Čtveráček (zemřel 2.7. 1972) a František Volek (zemřel 23.1. 1974). Oba naši krajané, kteří se dožili požehnaného stáří — kr. K. Čtveráček 93 let a kr. F. Volek 86 let — vstoupili do Besedy na začátku I. světové války, svou prací na poli národním, přes mimořádnou skromnost, kterou projevovali, byli vzorem všem. Hřivna, která jim byla svěřena, nebyla promarněna. Budou v naší trvalé vzpomínce. V rámci pravidelných střed v krajanském středisku ve Wipkingen budou od 13. březnem 1974 přátelská utkání ve stolním tenisu. 11 [pageend13]Budou dvakrát v měsíci, a to 13. a 27. března, 10. a 24. dubna, 8. a 22. května a 5. a 19. června t. r. Zveme Vás všechny na tyto dny, ale na další středy v měsíci k přátelským setkáním s programem i volnou zábavou. Používejte možnosti informací o životě krajanů jinde, v čítárně zahraničních československých časopisů, které jsou při těchto večerech Vám k disposici. Přiveďte s sebou i své přátele. Spojení se střediskem elektr. drahou č. 13 a troley- busem č. 33 a 72 — stanice Wipkingen. Adresa střediska : Freizeitanlage Wipkingen, Amperestr. 4, Zürich. Možnost parkování vozů přímo u střediska. Provoz do 10 i více hodin. Československá beseda «Svatopluk Čech» v Cury- chu vzpomene výročí narození prvního presidenta Československé republiky T. G . Masaryka večerem, na kterém se zamyslíme nad velkou postavou našich dějin úvahou dipl. Ing. J. Vlčka na téma: «Ako sa -pamätám na prezidenta T. G. Masaryka» V rámci večera bude při malém pohoštění rozprava a výměna názorů ve vztahu k tématu. Večer se bude konati ve středu 6. března 1974 v krajanském středisku ve Wipkingen, Amperestrasse 4, v 19,30 h. Zveme Vás a Vaše přátele, budete srdečně vítáni. Spojení el. drahou č. 13 — stanice Wipkingen, nebo troleybusem č. 33 a č. 72. Parkoviště aut přímo na hřišti Freizeitanlage. LETNÍ KURS FRANCOUZŠTINY 1974 Spolek čs.-švýcarského přátelství uspořádá od 7. — 20. července 1974 čtrnáctidenní intensivní kurs francouzštiny pro Čechoslováky. Kromě francouzštiny pro začátečníky a francouzštiny pro pokročilé bude možné se zúčastnit vyučování švýcarskému dialektu, němčiny pro značně pokročilé a přednášek o švýcarské historii a kulturním dědictví. Nejen výuka, kterou povedou zkušení učitelé, ale ani společenský život, zpěv a sport nepřijdou během kursu zkrátka. Aby kursovné bylo co nejnižší, budou ubytování a stravování jednoduché, ale naprosto dostačující. Počet účastníků je omezen. Předběžné přihlášky zašlete nejpozději do konce února 1974 na adresu: Amitiés Helvéto-Tchécoslovaques Case postale 137 1000 LAUSANNE 4 Zájemci obdrží podrobné informace týkající se výloh a místa, dále formulář závazné přihlášky. Již potřetí uspořádala TJ Sokol Curych pro naše krajany a uvedené holsty reprezentační ples. K tanci a přátelskému sejití přišlo 9. února do sálu Spirgarten, Curych-Altstetten, 800 osob. V krátkých kulturních vložkách vystoupila známá taneční krojovaná skupina Sokola Curych zavedení bratrě Petra Horwatha a Jiřího Skláře a operní pěvkyně paní Alena Bílková zazpívala několik písní za klavírního doprovodu p. Dr. Chládka. Jak vystoupení taneční skupiny, tak paní Bílkové se neobešlo bez přídavků a přivedlo účastníky plesu do výborné nálady. K tanci hrál taneční orchestr Zürcher Prager Musik za vedení Josefa Rytíře, který byl v půlnoční přestávce vystřídán skupinou Dixilandu, vedenou Zdeňkem Kučerou. Nad očekávání ani při tomto třetím plese jsme nemohli uspokojit všechny zájemce. S politováním musíme konstatovat, že taneční plocha neodpovídala počtu tancechtivých. Plesový odbor se proto rozhodl pokusit se získat pro příště ještě větší taneční sál, pravděpodobně velký sál Kongresshausu. Rozcházeli jsme se s pocitem, že jsme ztrávili hezký večer mezi krajany, mnozí se dokonce sešli s přáteli, o kterých ani nevěděli, že jsou zde s námi. Rádi bychom uvítali alespoň část z návštěvníků plesu v tělocvičně. Scházíme se pravidelně každý čtvrtek ve dvou skupinách od 18,30 a 19,30 v tělocvičně školní budovy «Manegg» (Wolishofen, Tannenrauchstrasse 10, příjezd po Mutschellenstr., nebo tramvají č. 7, stanice Morgental, škola je přímo proti «Jugendherberg). Jaroslava Fialová SETKÁNI SOCIÁLNÍCH DEMOKRATŮ Prvá schůzka československých sociálních demokratů ve Švýcarsku a krajanů, kteří se o čsl. sociální demokracii zajímají, se bude konat v sobotu, dne 9. března 1974 v 15.00 hodin v restauraci Rechberg, Seilergraben 20, Curych. (Nedaleko nádraží u Ústřední knihovny.) ZULASSUNG VON FLÜCHTLINGEN ZU MEDIZINALPRÜFUNGEN Die Schweizerische Zentralstelle für Flüchtlingshilfe teilt mit : Durch Verfügung des Eidgenössischen Departements des Innern vom 21. Dezember 1973 können Medizinalpersonen, die vor dem 1. Januar 1974 als Flüchtlinge anerkannt wurden, zu den eidgenössischen Prüfungen für Ärzte, Zahnärzte, Apotheker und Tierärzte zugelassen werden. Die Interessenten werden ersucht, sich zwecks Beschaffung eingehender Informationen direkt an ihre Hilfswerke zu wenden. Schweizerische Zentralstelle für Flüchtlingshilfe Der Leiter: Dr. F. Hirt 12 [pageend14]Jára Cimrman rozmlouvá s Janem Benešem Sotva bylo kdy kolem kterého z českých autorů naší generace tolik dohadů a tajností, jako kolem JANA BENEŠE. Na přání Antonína Novotného to začalo tajným procesem. V atmosféře tajnosti pak nebylo pro StB nesnadné rozřířit fámu, že proces s Janem Benešem je Hendrychova odplata za Benešův poměr s jeho dcerou, nemluvě o stranických dokumentech, které prý dotyčná dcerunka otci Hendrychovi uzmula a Benešovi předala ... A tak se známý český velikán Jára Cimrman zeptal Jana Beneše přímo: Co o tom víte pane Beneši? Pane Cimrmane, málo. Že těmihle fámami kdosi krmil Antonína Novotného, podobně jako tvrzením, že jsem mu spílal, jak píše RP, nejhrubšími slovy. A já se o něm zmínil jednou, a to slovem tatka, který mi vůbec nepřipadá hrozný. A že skutečnost těch fám pak přivodila Novotného pád, protože Hendrych se na rozhodujícím zasedání ÚV KSČ zesrabil, a hlasoval proti Antonínovi. A zesrabil se, protože mu Novotný vyčítal spojení s Benešem. Takže jsem otcem pražského jara, třebas jsem v době zasedání na Borech brousil šatony. Ty legrácky s mladou Hendrychovou, to je ovšem fantasmagorie, byť ta fantasmagorie už vyšla z pera nejrůznějších autorů asi ve dvaceti jazycích světa. Vypadá to krásně, cejtíte se s tím krásně, ale jen do okamžiku, kdy se na mne podíváte, a zjistíte, že nejsem žádná Mata Hari. Slečnu Hendrychovou jsem v životě neviděl. Znal jsem sice jiné dvě slečny Hendry- chové, ale ty zas neměly tatíčka tajemníkem ÚV. A nevěřím, že by páni od policie byli tak na hlavu padlí, jak občas rádi přestírají, zvláště když se na ně hrne průlom. Holt to soudruzi tenkrát poněkud zpařili, a pak se z toho zesrabili, ale vycouvat už z policajtskýho principu nešlo. A tak se zavíralo. To je celý. J.C. Jak moc jste se nám v tom exilu zesrabil vy, pane Beneši? J.B. Ale to víte, že dost, život holt nejní peříčko, a má- te-li takový nanicovatý řemeslo jako je spisování, pak jste bez svý mateřštiny v háji, když už to chcete říci slušně. Jenže 99% amerických spisovatelů je na tom celkem stejně i bez exilu, protože žijou ve vlastní zemi a spisování je, tak či onak, neuživí. A jestliže ano, pak nijak extra. No a to jednoho zesrabí, dokud se nenaučí vrčet, štěkat a třeba i kousat v místním nářečí. A dokud nezačne odebírat místní magazíny a sosat z nich víc než jen nahatý slečny. Což mi vzalo přibližně pět let. Ale nemyslím, že je to ztracenejch pět let. J. c Poslyšte, ale v Americe je přece spousta Čechoslováků. Americký Češi, to byl přece pojem. J.B. To je docela správný, byl. Jenže nezapomeňte, že naposledy takhle za války, což už je taky nějakej pátek. Čechoslováků je v Americe tak říkajíc opravdu za korunu arch na vystřihování. Když se podíváte do loňský statistiky národností dětí naroze- nejch v USA, tak zjistíte, že například na Hawaii se narodilo 916 dětí z rodičů české či slovenské národnosti. Na 916 dětí připadá 1832 rodičů, rodičů v produktivním věku. A v takové Pensylvánii, Illinois či Texasu dosahuje to číslo narozenejch Česko- slovenskoameričánků ke 100 000. Celkem vám to vydá na nějaké tři milióny Čechoslováčků na půdě Spojených Obcí Amerických, jak se USA dřív říkávalo, a jak se jim dosud v některých krajanských tiskovinách říká. A takový číslíčko vás přiměje k zadumání. Ty tři milióny lidiček tady sice jsou, z piety hlásí sami sebe i svoje dětičky k původní národnosti, ale už jen zřídka kdy hovoří jejím jazykem. Zvláště ve městech. V lowě, Wisconsinu a Texasu není výjimkou, naleznete-li na farmách českou rodinu, která žije v Americe už třeba pátou či šestou generaci, a mluví bezvadně česky. Ačkoli do USA přišel pra-pra-prapředek s prapředkyní, utíkající před robotou. J.C. Počkejte, ale co to má co dělat s pojmem zesrabení? J-B. Ale to víte, že má, pane Cimrmane. Zesrabit se, to znamená vzdát se čehosi, v co věříme ze strachu. A my jsme, jako generace, či jako generace emigrace velice dokonalou ukázkou zesrabenosti. Zesrabili jsme se jako stát v roce 38, prosím, to byla generace tatínků. Ale mnozí přece šli a snažili se to tak či onak odsrabit, pod tím tak či onak myslím formu boje. Ale nemyslím tu formu boje, propagovanou pod heslem: — Někdo musí zůstat doma, — která skončila u dobrodružství s husím sádlem prováženým na černo do Prahy. Já vím, že národ doma taky dostal zabrat, ale přece si jaksi musím víc vážit mladíků lítajících u RAF, či beroucích si z války podíl nevyznačený skuhrající obětí. — Vidíte, a tehdy ze sebe vydala všecko ona skupina Američanů, které se dnes říká: — Naše krajanská veřejnost. — Stejně jako za války prvé. Podívejte se, bez ekonomického podkladu vám bude viset každá myšlenka ve vzduchu. A krajani, většinou vůbec ne bohatí, a setření hospodářskou depresí let třicátých, vrazili na věčnou oplátku kapitál do myšlenky Republiky. Celkem dvakrát, za dvacet let. Jediný, co můžeme 13 [pageend15]udělat my, je smeknout před tím. Kolik škol, sokoloven, kostelů, tělocvičen, etc. postavily generace exulantů? Nevím ani o jedné. A krajani, kteří přijížděli do Ameriky doslova s holým zadkem, to dokázali. Ergo, jsme proti nim zesrabení, příteli Cimrmane. Osumašedesátníci, jestli si nefandím, snad trošku méně než ti, co je předcházeli. Protože zatím běží čtyři exilová nakladatelství, všecka vypučela z exilu roku 68. A běží, tuším, dobře. Takže vy si v Americe medíte? J.B. Medíte? Co to je? Pane, já si sem nepřišel mědit. Já sem přišel ze dvou důvodů. Jednak mi takhle v roce 69 jeden pán od tajnejch poradil, že by bylo lépe na nějaký čas vystřelit, a já teda odejel do Ameriky, a ten nějakej čas se z různých důvodů protáhnul. A jestli pod výrazem mediti si míníte to, že sám sebe nelituju, protože musím žít v Americe, tak to je taky správný. Pane, to je země, o jejíž velikosti nabudete představu teprve potom, co se jí pokusíte trochu procestovat. A až zjistíte, že vám cesta od pobřeží k pobřeží vezme, i když se střídáte za volantem a jedete jako blázni a máte káru o 180 HP, teda když při tomhle všem zjistíte, že to nestihnete dřív než za čtyři dny a pět nocí, protože věčně se nedá jen jet a případně i za jízdy spát, tak si zjistíte, že Amerika je větší země než jak vás o tom kuse informuje mapa. A musíte si k tomu uvědomit, že historie týhle země ne sahá ještě ani 200 let nazpátek, že po celou tu dobu tam platí a funguje jedna a tatáž ústava, a že kromě technický civilisace, který se dneska po světě už říká i amerikanisace, toho není vůbec málo, co dale Amerika světu i v kultuře. Uvědomte si, že roku 57 hvízdal v Kosmu jistej Sputnik, a Rusko přálo, že Měsíc bude jejich. A že si Amerika plivla do dlaní, a dnes už je jasný, komu patří prvenství v Kosmu. A vzpomeňte si, pane Cimrmane, na týdeníky o US neúspěších v pražských a moskevských kinech? No vidíte, a Amíci jsou natolik slušný pražský frajeři, že se s tím jak to Rusákům nandali, vůbec nevytahujou. A to musí samosebou bojovat s myšlením daňového poplatníka, zesrabeného proruskou propagandou, která mu vykládá, že průzkum kosmu je zbytečnej, že to jen vláda vyhazuje jeho prachy. Cimrman: Pane Beneši, z vás se stal hotovej advokát pro USA. To děláte za peníze? J.B. Já nevím, možná že to dělám z blbosti. Ale strašně mne štve, že nadávat Americe je taková intelektuální móda. Ve světě, i v Evropě. Většinou je to tím, že spousta lidí musí mít a má vůči Americe špatný svědomí. Půlka Evropy by po válce tak říkajíc vychcípala hlady, nebejt UNRY a jiných amerických akcí a je možný vyjmenovat dalších 5000 případů, kdy Amerika pomohla. Kdo kdy pomohl Americe? Cimrman: Abysme to zabalili, ne, pane Beneši? Co vzkážete do Švýcar? Totéž co do Moskvy, pane Cimrmane. Pokud jsou na příjmu kamarádi: Nedejme se zesrabit! Cimrman: Vy myslíte, že máme v Rusku nějaké kamarády? J.B. To víte, že ano. Víte, jak se třeba v Moskvě říká te- levisi? JAŠČIK DLJA DURAKOV. A nepleťte si Jaščik a jamščik. Jamščik je vozka, zatímco jaščik je bedna, bedýnka, tak velikosti TV aparátu. Rudyard Kipling: KDYŽ... Přeložil O. Fischer Když bezhlavost svým okem klidně měříš, ač tupen, sám že nejsi bezhlavý, když podezříván, pevně v sebe věříš, však neviníš svých soků z bezpráví, když čekat znáš, ba čekat beze mdloby, jsa obelháván, neupadat v lež, když nenáviděn, sám jsi beze zloby, slov ctnosti nadarmo však nebereš, když umíš snít a nepodlehnout snění, když hloubat znáš a dovedeš přec žít, když proti triumfu i ponížení, jak proti svůdcům spolčeným jsi kryt, když nezoufáš, nechť pravdivá tvá slova lstí bídáků jsou pošlapána v kal, když hroutí se tvé stavení a znova jako dělník v potu lopotíš se dál, když spočítat znáš hromadu svých zisků, a na jediný hod vše riskovat, zas po prohře se vracet k východisku, a nezavzdychnout nad hořem svých ztrát, když přinutit znáš srdce své i čivy, by s tebou vytrvaly nejvěrněj, ač tep a pohyb uniká ti živý a jen tvá vůle káže, «Vytrvej!», když něhu sneseš přílišnou i tvrdost, když svůj jsi, všem nechť druhem jsi se stal, když sbratřen s davem, uchováš si hrdost a nezpyšníš, byť mluvil s tebou král, když řekneš : «Svými vteřinami všemi mně, čase, jak bych závodník byl, služ!» pak pán, pak vítěz na živé jsi zemi a co je víc: pak, synu můj, jsi muž! 14 [pageend16]Adolf F. J. Karlovský, člen-korespondent Mezinárodní heraldické akademie Pasování českých rytířů Řádu sv. Lazara Jeruzalemského Sotva bychom asi našli Pražáka, který by neznal Lazarskou ulici, ale asi málokterý ví, že její název připomíná Rytířský řád špitálníků sv. Lazara, který míval na tomto místě svou kapli a nemocniční dům. Stejně jako ostatní rytířské řády byli i Laza- riáni založeni v době křížových výprav a protože kromě boje za udržení posvátných míst v Palestině v křesťanských rukou se věnovali i péči o raněné a nemocné, stal se během staletí název lazaret mezinárodním označením pro nemocnici, především vojenskou polní nemocnici, a udržel se v tomto smyslu až do našich dob. Na území nynějšího Československa byly řádové nemocniční domy doloženy kromě Prahy ještě podél Zemské stezky, v Kutné Hoře (kde jsou dosud zachovány nepatrné zbytky) a ve slovenské Nitře. V průběhu velké renesance řádu počátkem našeho století a hlavně v době mezi oběma válkami, bylo v roce 1937 obnoveno České Velkopřevorství, v jehož čele je od té doby dr. Karel kníže Schwarzenberg, a rytíři se stala řada předních osobností našeho předválečného kulturního, náboženského i politického života. Čtyři z nich, dr. Hruban, mjr. Kříž, škpt. Pilz a svatovítský kanovník msgr. hrabě Bo- řek-Dohalský položili své životy za svobodu vlasti během německé okupace, další se významně zúčastnili zahraničního i domácího odboje, včetně pražského povstání. Po únoru 1948 bylo sídlo Českého Velkopřevorství přeneseno do exilu, neboť doma byla jakákoliv činnost řádu zakázána. Počet zahraničních rytířů se však během čtvrtstoletí v důsledku úmrtí natolik snížil, že se jejich činnost zvláště v posledních letech omezila opravdu na minimum. Teprve v roce 1972, kdy byla ustavena evropská delegace, přeměněná dnes na generální sekretariát Českého Velkopřevorství (Ordre Militaire et Hospitalier de Saint- Lazare de Jérusalem, Grand Prieuré de Bohême, B. P. 2127, Lund 2, Suède) nastalo rychlé oživení. Delegace vydala «Zelenou knížku», obsahující m. j. stručné dějiny řádu vůbec a v našich zemích zvláště a připravuje další publikace. V nich budou postupně uveřejněna pojednání o organisaci a statutech řádu, o jeho charitativní práci zaměřené dnes převážně na boj s malomocenstvím v rozvojových zemích a o jeho ekumenické činnosti. V duchu řádové tradice bude věnována i pozornost základním historickým vědám, zejména heraldice, rodopisu, ve- xillologii (nauka o praporech a vlajkách) a faleristi- ce (nauka o řádech a vyznamenáních), jak to vyplývá i z pěstování rytířských ideálů, které si řád od svých začátků ve středověku vytkl. Veřejnosti se noví členové české větve řádu představili poprvé 9. září 1973, při zakončení československého akademického týdne «Opus bonům» v Hůn- feldu. Pontifikální mše, celebrovaná v katedrále ve Fuldě tamním biskupem dr. Boltem za asistence českých duchovních v čele s břevnovským opatem dr. Opaskem, byla ve znamení oslav tisíciletí pražského biskupství. Msgr. Bolte, který se ve svém kázání vyslovil s velikou znalostí věci jak o historii křesťanství, tak i o současném postoji oficiálních míst naší vlasti k náboženskému životu vůbec, posvětil potom řádové insignie a odevzdal je řádovému rytíři dr. Seulovi, delegovanému k provedení obřadu Rakouským Velkopřevorstvím, jako historicky a teritoriálně našim zemím nejbližším. Jím pak byli před hlavním katedrálním oltářem pasováni čtyři noví rytíři a udělen jim zároveň náhrdel- ní řádový kříž. Osm dalších členů, mezi nimi tři dámy, bylo pak dekorováno řádovou insignií, která je nošena na hrudi. Slavnostní obřad, v Českém Velkopřevorství první zase po čtvtstoletí, vzbudil v naší veřejnosti značný zájem o členství v řádu a tak v současné době probíhá v Paříži, kde je světové centrum řádu a sídlo velkokancléřství, řízení o jmenování dalších českých rytířů a členů z řad krajanů v celém světě. Hlásí se dokonce uchazeči až z Austrálie. Vojenský řád špitálníků sv. Lazara Jeruzalemského (Obr. 1) 15 [pageend17]Řád sv. Lazara, i když je dnes v ekumenickém duchu otevřen křesťanům všech vyznání a mužům, stejně jako ženám, je ovšem, jako všechny historické rytířské řády, zároveň organisací výběrovou, která chce shromažďovat, v nejlepším slova smyslu, ari- stokracii ducha i rodu. Vždyť řádovým komturem byl stejně třeba dr. Albert Schweitzer (a jeho pověstná nemocnice v Lambaréné v Gabunu je dodnes řádem podporována), jako je členem řádu kardinal Mindszenty, žijící dnes ve vídeňském exilu. Je samozřejmé, že aby mohli plnit charitativní a ekumenické úkoly, které si vytkli, požadují lazariáni od svých rytířů a členů i určité oběti, ať už pracovní, nebo i hmotné. A protože má řád svá převorství, bailiviky a komturie skoro po celém svobodném světě, mají tak jeho členové možnost rychlého navázání osobních a společenských styků v kterékoliv zemi. Řádovým erbovním znamením je zelený kříž ve stříbrném štítě, položeném na černém plášti převýšeném orientální knížecí korunou, na pamět založení řádu ve Svaté zemi, jakož i toho, že řecko- melchitský patriarcha jerusalemský je podnes jeho duchovním protektorem. (Obr. 1) Odznakem je zelený smaltovaný osmihrotý kříž maltského typu, mezi jehož rameny jsou zlatá písmena SJI — iniciály sv. Lazara Jerusalemského. Čeští členové mají právo mít tato písmena stylisována do tvaru lipových lístků. Všichni členové řádu smějí připojovat ke svému erbu řádovou insignii, která je odznakem jejich postavení v bratrstvu. Rytíři mohou kromě toho vložit přímo do znaku stříbrnou «hlavu štítu» se zeleným křížem a celek umístit na osmihrotý zelený kříž ovinutý stuhou, na které je jejich náhrdelní insignie zavěšena. (Obr. 2, znak jednoho z rytířů pasovaných ve Fuldě). Ti, kdož při přijetí do řádu nemají zděděný rodový erb, mohou jej, za přísného respektování heraldických zásad, svobodně přijmout. Takový znak, jehož platnost je mezinárodně uznávána, je pak zanešen do řádového erbovníku a herold příslušného velkopřevorství o tom vystaví oficiální potvrzení. (Ilustrace © Adolf F. J. Karlovský) Rodový znak jednoho z českých rytířů pasovaných 9 - 9 - 73 ve Fuldě (Obr. 2) KONTEMPLACE Michal Racek Říká se že když je někdo autor veršů (Básník ne To zní jak čpavé rouhání) má prý všude vlast a vidí všude krásu Já však myslím že se cítí jak v bludišti zrcadlovém Všude vidí jen svůj stesk a jeho bludný odraz zlořečený stín A vlast je někde v dáli Jak jsem utíkal vypadla mi z kapsy jako smutný šátek Už jej sotva najdu Říká se že když má někdo skrojek štěstí takže občas něco hodí na papír ženy za ním jdou jak plamen po větru sletují se k němu jako létavice Já však myslím že láska má jen dvojí podobu Jedna přijde poštou hýří barvami a sliby jako kraslice a znenadání pukne vypláče své střepy a zbudou jizvy jak se člověk pořezal A druhá ta se kmitne vzduchem jako anděl strážný zjeví se jak dívka vedle na sedadle sedící ty letíš letadlem a ona se pak ztratí na letišti než jí stačíš sejmout jméno s adresou jak závoj s líce Pak ti říkají že žádná neexistovala Kdoví cos to viděl A v mysli zbude sen Snad se ti někdy zahojí 16 [pageend18]To vás bude také zajímat Konečně, podle Frolíka, SSSR předem upozornil někdejšího presidenta L.B. Johnsona na invazi do ČSSR. Čs. velvyslanectví ve Washingtonu se o tom dovědělo a poslalo depeši do Prahy. Tam ji obdrželo Dubčekovo vedení těsně před jednáním v Čierné nad Tisou. Odpovídá-li výpověď pravdě — a Frolík tvrdil, že depeši «viděl na vlastní oči» — byl tedy SSSR rozhodnut řešit československý problém vojensky už předtím, než zasedl k jednacímu stolu v Čierné a v Bratislavě. Tak bychom si to představovali! Izraelská televize nedávno vysílala program o sbratřování izraelských a egyptských vojáků západně od Suezu: vojáci obou front se setkávají, ukazují si fotografie manželek a dětí, vyměňují si adresy a slibují vzájemné návštěvy «až přijde mír». Na jiném šotu bylo vidět Izraelce s husou v jedné a se slepicí v druhé ruce. Kuchyně se dělala, za účasti Egypťanů, pod stanem OSN. Došlo jen k menšímu sporu — má-li být drůbež upravena po izraelskú či à la égyptienne. Za «nešťastnou» mohou polské úřady označit okružní plavbu lodi «Štefan Batory» po Baltském moři: při prvním zakotvení v Oslu zůstalo na břehu pět Poláků, při druhém, v Kodani, už dvanáct, při třetím, v Hamburku, dokonce pětadvacet. Při čtvrtém už nikdo: loď totiž zakotvila opět v Gdynii. Všech 42 Poláků — velkou většinou dělníků a havířů — označilo jako důvod útěku nespokojenost s politikou Gierekova vedení a neuspokojivou situaci ve vlasti. (Pozn. red. v době, kdy nám tato zpráva došla, oznámila hamburská policie, že dalších 39 polských turistů se asi hodinu před odplutím «Štefana Batoryho» ještě nedostavilo k orazítkování svých pasů.) Housle, které byly patrně zhotoveny před třemi stoletími slavným Stradivarim, byly nedávno objeveny v malém jihokorejském městečku Nanwon. Nástroj nese kromě písmen A. L. též iniciály dvou slavných houslistů Vivaldiho a Paganiniho. Majitel této drahocennosti je mladý korejský rolník, ochotný prodat ji za — půldruhého miliónu dolarů. Prohlásil, že nástroj koupil jeho dědeček, koncem minulého století, od jistého francouzského misionáře za sbírku starého porcelánu. Ugandský president Amin navrhl vytvoření «sebevražedného komanda», složeného z dobrovolných «kamikaze», jehož cílem by bylo přenést vojenské operace ze Suezu a z Golanu na území Izraele. (Sám se do komanda nepřihlásil). Generál Amin se dále dotkl britských hospodářských potíží. «Až nebudou mít Angličané co jíst», řekl, «Uganda je ochotna poslat jim své banány . . . Nadešel čas, aby Afrika kontrolovala imperialisty. Přijdou-li k nám s prosíkem, budou muset hezky pokleknout!» (Máme dojem, že Amin by měl mít jiné starosti: podle OSN činí roční důchod na jednoho Uganďana jen necelých 80 dolarů!) Čína objednala v Dánsku osm moderních lodí pro naftový výzkum mořského dna. Jak bylo oznámeno v Pekingu, není tato objednávka — ve výši asi 20 mil. dolarů — poslední. Válka v éteru nejen že pokračuje, ale v posledních letech se ještě vystupňovala. Tak SSSR odvysílá denně 341 hodin v 82 jazycích (mj. též v hebrejštině, jiddiš, kreolštině a řeči guarani pro jihoamerické Indiány) s pomocí 13 hlavních vysílaček, umístěných zejména v pobaltských a kavkazských republikách a na rumunském území; největší pozornost věnuje Číně, dále propůjčuje mikrofon turecké KS, «řeckým demokratům»» íránským komunistům, «svobodnému Portugalsku» a «nezávislému Špaěl- sku». Pokud jde o jazykovou pestrost, ČSSR a NDR přispívají do společné mlýnice svahilštinou, Polsko esperantem. Peking vysílá 191 hodin denně v 39 řečech, též japonsky, hindský, malajský a arabsky. Zvláštní pozornost věnuje «Ukrajinské frontě osvobození» a SSSR vůbec, dále «Malajské revoluci» a «Hlasu thajského lidu». Třetí místo mezi komunistickými zeměmi obsadila Radio-Tirana. Komunistecké státy včetně Číny odvysílají celkem asi 5250 hodin týdně, západní státy 3980 hodin. Na Západě je pořadí prvních tří toto: USA 1832 hod., Deutsche Welle 796 a BBC 711. Za významný dokument o nedávné izraelsko-arab- ské válce lze pokládat interview, uveřejněný 18. listopadu v egyptském deníku Al-Ahrám. Uspořádal ho hlavní komentátor a šéfredaktor listu Husanajn Hajkal s ministrem války generálem Ahmedem Is- mailem. Připomeňme, že Hajkal byl kdysi důvěrníkem presidenta Násira a nyní patří k nejbližím spolupracovníkům Sadatovým. Z interview přinášíme podstatný výtah, který jistě není třeba komentovat. «Jen dva lidé, president Sadat a já, jsme již měsíc před 6. říjnem věděli, kdy a kde konflikt vypukne. Utajení bylo střeženo tak přísně, že i některé jednotky v první linii se o útoku dověděly až 48 hodin před vypuknutím nepřátelství a jiné dokonce teprve 6. října ráno ... O datu války jsme se až do po17 [pageend19]slední chvíle radili se Syřany. 6. říjen byl vybrán proto, že poskytoval řadu výhod: předcházela mu jasná noc, v průplavu byl příznivý proud pro vylodění na východním břehu, konečně Izraelci v den svátku a v období ramadánu útok nečekali, byli zaměstnáni blížícími se všeobecnými volbami. Sy- řané si přáli zahájit útok v ranních hodinách, kvůli poloze slunce, my až večer, ze stejných důvodů. Už 30. září jsem sdělil syrskému velení kód, znamenající zahájení útoku. Jeho jméno bylo «Badr», což připomíná první bitvu, kterou před 1400 lety svedl prorok Mohamed se svými protivníky. Než jsme zaútočili, zvážili jsme pečlivě situaci a prostudovali slabiny nepřítele. Proto jsem otevřel frontu v délce 180 kilometrů — abych donutil Izrael rozptýlit letecké protiútoky a znemožnil jim zasáhnout hlavní průnikové osy, po nichž postupovali egyptské jednotky . . . Hodina H byla stanovena po poradě s presidentem Asádem v Damašku. Ve 14. hodin místního času 200 egyptských a 100 syrských letadel podniklo nálet na nevralgická izraelská postavení. Ve stejnou chvíli zahřmělo na dva tisíce děl a první egyptští vojáci překročili Suez: asi 8000 mužů se čluny dostalo přes průplav na druhý břeh. Druhá a třetí armáda začaly budovat východně od Suezu předmostí. Za 24 hodin jsme dostali na druhou stranu plných pět divizí. Nepostupovali jsme vpřed, abychom se nevzdálili od ochranného raketového deštníku. A čekali jsme na reakci nepřítele ... Pokud jde o izraelský průlom západně od kanálu, nebyla zprvu situace dosti přehledná. Podle prvních informací, které jsem obdržel, šlo údajně o nepočetnou tankovou jednotku a příslušní egyptští velitelé na onom úseku soudili, že ji snadno zlikvidují nasazením jednoho úderného praporu. Také spojení mezi velením nefungovalo v té chvíli bezvadně. Nepřítel vrhl do operace značné síly . . . Izraelci zanechali na bojišti asi 3000 mrtvých a 20000 raněných, 970 zničených tanků a 150 sestřelených letadel, ve skutečnosti budou tato čísla ještě vyšší. Naše ztráty jsou nižší než v r. 196% čísla jsou mi známa, ale nebudu o nich mluvit. . . Konflikt skončil pro nás dvojnásobným vítězstvím: moji vojáci drží pevně pozice východně od průplavu a podařilo se mi uchránit je přes zjevnou intervenci Američanů. Říjnová válka vyvedla Egypt ze slepé uličky, změnila jeho obraz v očích světa a dokázala, že izraelská teze o spolehlivých hranicích má své mezery. Izrael všechny tyto změny nechápe a proto nové vzplanutí bojů pokládám za velmi pravděpodobné ...» -smk- Podle statistické ročenky, uveřejněné v New Yorku, žije na světě něco přes 14,300.00 židů. Z toho připadá na USA 43% (6,115.000 osob). Druhou největší židovskou obec tvoří stát Izrael (2,723.000), následují SSSR (přes 2,5 mil.), Francie (550.000), Argentina (0,5 mil.), Británie (přes 0,4 mil.) a Kanada (přes 0,3 mil.) V sobotu 2. února se ohlásil západoberlníské policii kapitán sovětské armády a prý požádal o politický azyl. Do západního sektoru se dostal jako průvodce sovětských vojáků po zámku Charlottenburg. Čs. špionáž ve Velké Británii podplatila tři poslance, kteří po řadu let vyzrazovali Praze vojenská a politická tajemství bývalé labouristické vlády. Napsaly to londýnské «Times» podle interview s Josefem Frolíkem, bývalým majorem čs. rozvědky, který před lety uprchl na Západ a nyní žije pod krycím jménem v USA. Frolík rovněž označil bývalého důstojníka čs. armády Karla Zbytka, který v šedesátých letech požádal o azyl v Anglii, za «agenta dvojí tváře»; Zbytek prý systematicky vyzrazoval čs. rozvědce — za 40.000 liber — vše, co významného se dověděl jako britský, americký a západoněmecký agent. Zbytek zemřel v r. 1962. Naše mikro povídka O HODNÉM KROKODÝLOVI Jitka Henryková Za devatero horami a devatero moři žil jednou jeden krokodýl. Byl mladý a spokojený, rád pil a jedl, samozřejmě maso jako každý pořádný krokodýl. A taky měl rád lidi. Jejich maso mu chutnalo nejvíc. Čas utíkal a krokodýl příjemně stárnul. Lidi se ho už tolik nebáli. Spíš z něho měli legraci. Jednou jim řekl: «Ode dneška nebudu žrát maso. Dávejte mi jen zeleninu a ovoce. Ale musíte ke mně mít důvěru a u- znávat mou převahu.» Lidi se ptali: «Co se to s naším krokodýlem děje? Buď ho bolí zub nebo si zkazil žaludek.» Házeli mu zbytky ovoce a zeleniny, sem tam dostal shnilým vajíčkem do hlavy. Už z něho měly legraci i děti. Zařval tak úzkostlivě, že mu přispěchali na pomoc druzi ze sousední říše. Moc mladí už taky nebyli, ale nebolely je zuby, bylo jich hodně a měli chuť žrát. Náš krokodýl věděl, že s jeho převahou je jednou provždycky konec. Ale už nemusel držet dietu. Trochu kostí na něho přece jen zbylo. 18 [pageend20]Knižní novinky KNIHA, NA KTEROU JSME ČEKALI Dr. Antonín Kratochvil: ŽALUJI (I. díl) Vydalo CCC-Books, 8, München 86, Postfach 860 207, Germany, v listopadu 1973, jako svou sedmnáctou publikaci. Stran 366, cena DM 20. Nebývá zvykem, aby se autorova práce hodnotila už po vydání prvého dílu. V případě knihy dr. Kratochvíla je to nutné, protože si to zasluhuje. Předem je nutno říci, ačkoli autor je znám jako zběhlý beletrista a literární vědec, že tentokrát nejde ani o beletrii, ani o literární vědu, ale o prvé souhrnné zaznamenání zločinů stalinské justice v Československu (jež běžela spolehlivě ještě v době, kdy tělo Josefa Stalina už bylo v Moskvě dávno odstraněno z Mausolea). Máme několik knih, jež zachytily jednotlivý úsek, jednotlivý příběh a jednotlivé příběhy drcených. Máme až příliš mnoho knih, jež nám zaznamenávají, jak trpěli ti, kteří kolotoč utrpení roztáčeli, ve chvíli, kdy zachytil je samé. Skoro méně než mlčenlivá vzpomínka byla věnována nekomunistům. A přece teror smetl celé společenské vrstvy našich národů, jež ke komunistům nikdy nepatřily. Vojáci, Sokol, Skaut, Církev, zemědělci. Ačkoli zatím zná- me jen prvý díl, je už dnes možno bez nadsázky říci, že jde o dílo, které bylo očekáváno. O knihu, která musila někde mezi námi vypučet, a je více než potěšitelné, že vypučela z pera tak erudovaného a neotřesitelně objektivního, jako bylo a je autorovo. Neboť psát o komunistické justici a zachovat si o- bjektivitu je úkol hodný titána. Těžko knihu vítat jásotem, je smutné, že musila být napsána, tak jako je smutná doba, kterou historicky zachytila výčtem trpkých a smutných osudů. Několika desítek ze statisíců. V letech padesátých? Jen od 7. září do 8. října 1948 bylo odsouzeno k trestům na svobodě 276 osob, a vyneseny a provedeny tři rozsudky smrti. Statistika zachycuje pouze rozsudky, oznámené centrálním tiskem. Nikoli soudy místní a pochopitelně ani procesy tajné. Byla to doba, kdy Rei- cin likvidoval čs. důstojnický sbor, a Čepička Sokol za X. Slet. ( V uvedené době byl například odsouzen ke 20 letům i akrobat, autor a vydavatel Míla Komínek). ŽALUJI je prvým dílem otřesného sborníku. Je pi- tavalem, jehož obsah je třeba znát proto, abychom věděli. Neboť dokumentem pravdy je zejména znalost konkrétního detailu. Troufám si říci, že je to kniha, na kterou jsme čekali, a kterou exil potřeboval. Protože, ačkoli se to mnohým nelíbí, a mnozí by rádi zapomněli, anebo vystoupili stranou, jsme dosud ve hře. Ještě ji neodpískali. Proto je dobré číst žalobu vypracovanou dr. Antonínem Kratochvílem. Vedenou v duchu hesla: Nenávidím fašismus, nikoli jména, která si dává. KIS Takové zamyšení Nejpřesvědčivějším důkazem morální bídy normalizovaného režimu v ČSSR a jeho naprosté poplatnosti Kremlu (oficiálně se tomu říká «věrnost SSSR- záruce naší bezpečnosti», lidově vlezdoprdelismus) je skutečnost, že se pražské vedení hrdě hlásí k únoru 1948. Tedy k datu, kdy na zápěstí svobodné země, zjizvené válečnými ranami, nasadili pouta. A pak to začalo: Jan Masaryk «v depresi» vypadl z okna, Beneš musel uvolnit místo Gottwaldovi. Padly tisíce hlav. Gottwald měl pravdu, když na sklonku první republiky tvrdil, že se komunisté jezdí do SSSR učit, jak zakroutit krkem buržoazii. Jenže, za monstrprocesů i mimo ně se tak často hmátlo vedle a zakroutilo krkem lidem, kteří únor pomáhali připravit. To nestačilo. Přijeli sovětští experti, aby našince naučili, jak vyrazit z lidí přiznání ke zločinům, jichž se nedopustili. Jiní experti z východu organizovali brakování uranových dolů. Propaganda se rozjela na plné obrátky, aby z černého udělala bílé a z bílého černé . .. Ale nač opakovat tyhle smutné episody? Brzy po počátečním nadšení nadešel čas pochyb a po něm kruté vystřízlivění. Velmi mnozí z těch, kteří tenkrát pochodovali pražskými ulicemi v uniformách milicí, se už nevrátili z koncentračních táborů, jimž se v režimu eufemisticky říká «nápravná zařízení». Jiní, kteří onoho 25. února v extázi provolávali slávu KSČ na Staroměstském náměstí, záhy poznali hloubku propasti mezi slovy a skutky, mezi zásadami a praxí, mezi sliby a skutečností. Bylo však pozdě, želízka se zemi zadřela do kůže. Tenkrát před 26 lety tomu mnozí ještě věřili a jejich nadšení bylo poctivé. Po srpnu 1968 se k odkazu února přihlásili už jen kariéristé, prospěcháři, naivkové a primitivové a pochopitelně lidé angažovaní v poúnorových deformacích, strachující se o ztrátu pozic. Je jich zoufale málo, přesto, že poslední volby dopadly zase na více než 99 procent. Však známe tu mašinérii, která uvolnila zaťaté pěsti z osmašedesátého a změnila je v ohebné prsty, schopné vynucené křivopřísahy! Taky jsem volil. Sotva jsem vstoupil do volební místnosti, dali mi do ruky obálku, s lístky jednotné kandidátky a řekli «soudruhu, támhle je urna», a odškrtli moje jméno. No, a teď chlapče dokaž sám sobě, že jsi statečný! Nebyl jsem a tím jsem se zařadil do té devětadeva- 19 [pageend21]desetiprocentní masy «souhlasících». Za plentu jsem nešel. Chtěl jsem dostudovat. Takový je obraz dnešní doby. Tenkrát, ano, mnozí tomu věřili. Uvnitř. Dnes už souhlas s politikou strany a vlády je jen škraboškou. A hlásí-li se Husákův režim k «vítěznému» únoru, je to vpravdě symbolické. Proto se také v zájmu «nerozborné jednoty» evokuje heslo krvavého presidenta «čelem k masám». Je jisté, že zdrcující většina našich lidí by s opravdovým nadšením uvítala menší sémantickou korekturu — «Masy — k únoru čelem vzad!» Josef L. Brejcha Ze země okupantů ZÁPADNÍ PENÍZE PRO SOVĚTSKOU NAFTU? V současné energetické krizi Západu vystává aktuální otázka, jak se v této krizi zachová Sovětský svaz — který je po USA druhým největším producentem nafty a zemního plynu na světě — a zdali se může stát pro západní průmyslové státy spolehlivým dodavatelem energie. Je známé, že SSSR ma ohromné zásoby nafty a zemního plynu, které dle jeho vlastních informací prý leží pod polovinou jeho území. Tato velká ložiska dovolila také v průběhu posledních let rapidně zvýšit těžbu těchto důležitých zdrojů energie. Od roku 1960 stoupla v SSSR roční nafty z 148 milionu tun na 423 milionů tun a roční těžba zemního plynu ze 40 miliard kubických metrů na zhruba 238 miliard kub. metrů v roce 1973. Dle probíhajícího pětiletého plánu mají tato roční množství dosáhnout do konce roku 1975 u nafty 496 milionů tun a u zemního plynu 230 miliard kubických metrů. Vyvezeno bylo v roce 1960 pouze 8 mio. tun nafty, v roce 1975 to však bude již 140- 150 mio. tun. Export sovětské nafty tak za 15 let vzroste o 1800 procent. Sovětské perspektivní plány do roku 1980 vyžadují roční těžbu nafty 625-645 mio. tun a roční těžbu zemního plynu 550-600 mia. kub. metrů. Export nafty ma dosáhnout 180-210 mio. tun za rok. Dosažení těchto naplánovaných cílů však bude spojeno s velkými obtížemi. To proto, že 80-85 procent nových naftových a plynových ložisek leží v západní Sibiři v tjumenské a tomské oblasti. Tyto oblasti jsou velmi těžko přístupné a v jarním a v letním čase většinou zatopené. Musí být proto vyvinuty zcela nové metody těžby, neboť zkušenosti z těžby v Baškirsku, Tatarsku, a v Povolží jsou zde sotva použitelné. Musí zde být vybudovány cesty, sídliště, elektrická vedení atd. Především chybí spojovací cesty. Teprve v prosinci minulého roku hlásil sovětský tisk dokončení první železniční linky, spojující novou naftovou oblast Tjumenu s transibiř- skou magistrálou. Nepříznivé sibiřské poměry a s tím spojená nutnost nákladných investic podstatně zdraží cenu nafty, těženou v tamních bohatých ložiscích, vždyť těžební náklady pro tunu této nafty činí ca. 10.20 rublů oproti 4.15 rublů u nafty v Povolží. U zemního plynu činí tento poměr zhruba 4.35 rublů proti 1.85 rublů v evropské části SSSR. Přes uvedené těžkosti jsou však sovětští odborníci optimističtí, že se jim naplánované úkoly podaří splnit. Pro tento jejich optimismus hovoří ta skutečnost že na dosavadním velkém vzrůstu produkce sovětské nafty a zemního plynu se podílí naftové ložisko u Tjumenu 80 procenty. Sověty však budou pro další zvýšení produkce potřebovat velké investice, pro které však ve Východním bloku není dostatek kapitálu. Není proto divu, že chtějí vydělat i na současné energetické krizi v průmyslových zemích Západu. «Z praktických důvodů» — jak uvedl jejich náměstek ministra zahraničního obchodu — však nemo- zou v současné době zvýšit své dodávky nafty do těchto zemí. Na tom nic nemění ani ta skutečnost, že i nadále pravidelně přistávají sovětské tankové lodě v Rotterdamu s naftou, o jejímž množství však Holanďané nepodávají žádné informace. Sověty jsou dnes v prvé řadě zainteresovány na finanční pomoci Západu pro rozšíření těžby nafty a plynu na Sibiři. Již začátkem minulého roku vedly jednání na toto téma a americkými a japonskými firmami, při kterých dosáhly uzavření předběžné smlouvy s jednou americkou firmou. Podle této smlouvy obdrží sovětský plynový průmysl americký úvěr ve výši 3 miliard dolarů, který bude od roku 1980 po 25 let splácet dodávkami plynu do USA. Nedávno zahájily Sověty podobné rozhovory se západními Němci a některými skandinávskými zeměmi. Jde jim vždy o uzavření dlouhodobých dodavatelských smluv a úvěrování. Západ je však po zkušenostech s Araby vůči sovětským nabídkám dlouhodobé spolupráce dosti obezřelý a opatrný. Jsou zde totiž dobře známá politická a hospodářská rizika takové spolupráce, vyžadující ohromných kapitálových investic. Vždyť nelze vyloučit, že Sověty, které od počátku své vlády nikdy nepřestali usilovat o zvrácení západního hospodářského a společenského systému, by od jistého momentu nevyužily závislosti západních zemí na dodávkách nafty a plynu ze Sovětského svazu pro prosazení svých politických cílů a jako prostředek vydírání a nátlaku; západní firmy, jednající s ko20 [pageend22]munisty, by se neměly slepě držet hesla «obchod je obchod», neboť by se mohlo stát, že by jim tak dodaly provaz, na kterém by byly později samy oběšeny. -yz- Ze světa medicíny... V Jihoafrické republice provedli třináctou transplantaci srdce na 46 letém J. Olivierovi, kterou osobně řídil známý Dr. Chris Barnard. Byla to již jeho desátá operace tohoto druhu. První transplantaci provedl Dr. Barnard před šesti lety, v prosinci 1967, na pacientu Luisu Washkanském. Když mluvíme o transplantacích: «Kolegium amerických chirurgů» vyslovilo přesvědčení, že všechny operace podobného druhu, prováděné na lidských bytostech, musejí být pokládány pouze za experimentální. Příčinou je vysoká úmrtnost transplantovaných. Celkem se daří voperování nových ledvin: za poslední dvě dekády podstoupilo takovou operaci celkem 10.357 osob a přežilo ji 47,6%. Pokud jde o srdce, z 202 případů v r. 1972 zůstalo naživu jen 26 osob, z 32 transplantací slinivky břišní pouze dva. Naproti tomu voperování nových plic (32 osob v poslední dekádě) a transplantaci jater (178 případů v r. 1972) nepřežil nikdo. Skupině amerických lékařů se podařilo izolovat virus, vyvolávající nebezpečnou formu zánětu jater. Je nesmírně malý, má kulovitý tvar a byl detektován ve stolici i v krvi nemocných. Díky elektronickému mikroskop byl virus poprvé i vyfotografován. Zůstaňme ještě v USA, které v medicíně bezpečně vedou: lékaři Bernstein a Saranchak ze státu Connecticut oznámili, že lze rozborem moče zjistit blížící se srdečný mrtvici. Obsahuje-li moč protein zvaný myoglobin, který v normálních podmínkách zůstává vázán na srdeční sval, je to známka nadcházející krize. Americká firma «General Electric» vyvinula a u- vedla do výroby chemickou baterii pro regulátory srdeční činnosti. Tyto baterie jsou schopné pracovat stejně dlouho jako nukleární a jejich výroba přijde o mnoho levněji. Zatím se provádějí experimenty na zvířatech, k implantaci do lidských organismů se přistoupí asi za dva roky. Dosud používané regulátory vyžadují nabíjení každých 24-28 měsíců. V r. 1873 Nor Hansen objevil bacil lepry a umožnil tak boj proti této tak obávané chorobě. Malomocenství ze západní Evropy vymizelo počátkem našeho století, avšak v rozvojových zemích jím trpí ještě asi 10-15 miliónů lidí, zejména v rovníkové Africe a v jižní Americe. Spolehlivé sérum nebylo dosud vyrobeno, avšak právě Švýcaři uvedli v r. 1969 do výroby velmi účinný lék. Na bonnské universitní klinice provedli lékaři týmu profesora Hanse Denglera zajímavou operaci: 22 tileté ženě, které po akutním zánětu přestala pracovat játra, zapojili provizorně krevní oběh na játra dvouletého paviána z kolínské ZOO. Mezitím byl vadný orgán uveden opět do chodu. Operace trvala plných dvanáct hodin. Podle Světové zdravotnické organizace 95 procent obyvatel vyspělých zemí světa trpí vadným chrupem, zejména zubními kazy, paradentózou a záněty dásní. Mladí lidé kolem dvaceti let mají průměrně 10-15 vadných zubů, zejména mládež ve městech. Na venkově je situace podstatně lepší, zejména díky přirozené a vyrovnané stravě. Podle SZO působí v současné době na světě asi půl miliónu dentistů, avšak jsou nerovnoměrně dislokováni: v osmi zemích připadá na milión obyvatel jen jediný dentista. Podle Světové zdravotnické organizace v r. 1973 onemocnělo cholerou přes 57.000 osob, z toho 51.399 v Asii (hlavně v Indii, Indonézii a státě Bangladéš), 5.670 ve třinácti zemích Afriky (zejména ve státech, postižených katastrofálním suchem), a 290 případů podchytili v Evropě (265 v Itálii). Jediný záhadný případ se vyskytl na americkém kontinentu, a to v Texasu: cholerou tam onemocněl muž, žijící v naprosté izolaci od všech ohnisek nákazy. (Poslední epidemie cholery v USA se datuje z r. 1911). Výzkumný tým lékařů z Kolumbijské university vyloučil dědičné nabývání rakoviny. Podobně jako chřipku, i rakovinu vyvolává infekce. V organismech, stižených leukémií, podařilo se badatelům objevit velmi malé částice, podobné virům; nenašli je v krvi zdravých osob. Podle názoru Dr. Shawa z nemocnice v Houstonu jsou však rakovinné viry přítomny i v mnoha zdravých tělech, zůstávají však «netečné», dokud neblahou reakci — přebujelý a neorganizovaný růst buněk — nevyvolají některé vnější vlivy jako kupř. kouření (rakovina plic) anebo, u žen, hormonální změny (rakovina prsů). ... a z astronomie Dva holandští astronomové utrechtské university propočítali pravděpodobnou povrchovou teplotu Venuše, Merkuru a Marsu. De Graauw a van de Stadt soudí, že i když je Venuše blíže Slunci než Země, je na jejím povrchu chladněji (—43° st. C), protože hustá clona mraků poměrně málo propouští sluneční paprsky. Na Merkuru by naproti tomu te- 21 [pageend23]STŘEDEČNÍ TRH Jiří Gruša Ach pane mečů masa mého pane je středa jdu si koupit tkaničky a ty tam sekáš med a ptám se tě zdali mě ještě podaruješ Chtěl bych to všecko znova za slovo pozdravení a pozdravení za slovo ale vy jste moji milí vy jste mi tu podražili jedno slovo rána z milosti Jiří Gruša (nar. 10. 11. 1938) začínal s vlnou «mladé poesie» po boku Josefa Hanzlíka a Václava Honse v letech šedesátých. Bylať tehdá vlna nové a mladé poesie, representovaná dvacítkou nových jmen a neméně tolika novými knížkami, jež neříkaly tuze mnoho nového. Jenže zatímco oba další veršotepci se změnili, jeden otevřeně, druhý zaka- muflovaněji, v partajní hlásné trouby, Jiří Gruša, tak jako většina ostatních, dal přednost tomu zůstat věrný myšlenkám, se kterými do poesie vstoupil. A dal tedy přednost tomu mlčet. Redakce Zpravodaje vití publikaci jeho veršů, tiskneme je bez básníkova souhlasu. Mistrovství světa ve sjezdových disciplinách Ve sjezdu mužů startovali jen Sochor a Pažout. Sochor se umístil na 47, místě 9,40 vt. za vítězem a Pažout byl jako 59. 12,21 vt. za vítězem. Je zde vidět naprostý nedostatek tréningu na opravdových sjezdových tratích. Ve slalomu mužů byly výsledky už lepší. Jan Hečko byl celkově 14. a 7,75 vt. za vítězem, Sochor skončil jako 17. a Zeman jako 18. Pažout neštastným pádem v druhém kole vypadl, když v prvním kole byl dokonce na 13. místě. Ve slalomu se pouze kvalifikovala Soňa Kuzmano- vá, a to na 30. místě časem 105,58 vt. Vítězka Hanni Wenzel z Liechtensteinu měla čas 94,63 vt. Bohužel také již v prvním kole pádem se vyřadila Elena Matoušová ze San Marino. Poměrně dobhré umístění získal v trojkombinaci mužů (sjezd, obří slalom a slalom) Miloslav Sochor. Ze 14 klasifikovaných se umístil na poměrně dobrém 4. místě. ploměr vystoupal až na plus 170 st. ale na Marsu zase klesl na —49 st. V Gorkém a v dalších sovětských městech zachytili záhadné rádiové signály, opkaující se v pravidelných intervalech několikrát za den, pokaždé po několik minut. Podle názoru profesora S. Kaplana není vyloučeno, že signály jsou vysílány bytostmi technicky velmi vyspělé a nám naprosto neznámé civilizace kdesi v kosmu. Mars je Zemi geologicky bližší než Měsíc a jiné planety sluneční soustavy. Výška jeho sopečných pohoří asi trojnásobně převyšuje Mt. Everest a obrovský kaňon je dlouhý ca 4.000 km, čtyřikrát víc než pověstný Grand Canyon řeky Kolorada: k těmto závěrům dospěl profesor Raymond Wilson z utah- ské university po prostudování asi 7.000 fotografií, pořízených sondami «Mariner» v letech 1969 a 1971. Sonda «Mariner 10» letí k Venuší a k Merkuru. Její mise, která, mimochodem, stála «pakatel» asi 120 miliónů dolarů, spočívá ve výzkumu obou planet a zejména jejich plynného obalu. 29. března 1974 bude «Mariner 10» vzdálen od Merkuru jen zhruba 1000 km. Vědci doufají, že 8.000 fotografií, které sonda «pošle» na Zem, vrhnou také světlo na záhadu šedých a žlutých skvrn, pozorovaných na Merkuru obřími dalekohledy. «Mariner» bude též měřit intenzitu magnetického pole a povrchové teploty. Američtí badatelé už loni vyslovili hypotézu, podle níž Mars, Země a Venuše jsou utvořeny ze stejné základní hmoty, avšak v rozdílnou kosmickou dobu: Venuše je prý nejstarší, Země prostřední a Mars je v té trojici benjamínkem. Ještě k sondě «Pioneer 10» (viz Zpravodaj č. 12, 1973): její detekční přístroje zjistily, že planeta Jupiter vydává své vlastní teplo, a to dvaapůlkrát intenzivnější, než které přijímá od Slunce. Sonda také sdělila na Zemi, že jeden ze satelitů Jupitera, nazvaný «Io» (podle starořecké Zeovy milenky, sokyně bohyně Héry), má pravděpodobně strukturu velmi blízkou naší planetě a dokonce i podobný vzdušný obal. «Io» měří v průměru asi 4.000 km a obíhá kolem Jupitera ve vzdálenosti 40.000 km. Pokud jde o sondu, směřuje vytrvale k Saturnu. Kolektivní halucinace, dosud neprozkoumaný atmosférický jev či meteorit, americké (nebo jiné) tajné družice s vojenským posláním anebo konečně záhadné létající talíře? Poblíž italského Turina koncem listopadu a znovu koncem prosince pozorovali podivné předměty na obloze, které prý dosti dlouho setrvaly na místě, otáčely se kolem vlastní osy a vydávaly silné žluté, slabě narůžovělé světlo. Jistý novinář z listu «La Stampa» právě filmoval na 22 [pageend24]s humorem i bez humoru Žena jednoho hotelového vrátného v Mnichově si zajistila pravidelný zdroj vlastních příjmů v rámci rodiny — od svého manžela: za každou splněnou manželskou povinnost musel muž vyklopit 40 marek; jednou týdně prý mu však poskytovala padesátiprocentní slevu. O příjmech si vedla pokladní výkaz. Věc došla nakonec k rozvodovému řízení. Soud rozhodl o vině obou partnerů, u ženy za rodinnou prostituci, u muže za šťavnaté nadávky, jimiž prý manželku častoval, kdykoli musel sáhnout do peněženky. Bývalý sanľranciský číšník Larry Lewis zemřel počátkem to- hoto roku ve věku 106 let. Aby zůstal tak dlouho ve formě, pil denně dvanáct litrů vody a běhal deset kilometrů — podle rady svého přítele, který se dožil 131 let. V New Yorku se v poslední době objevil úzkoprofilový druh zboží — toaletní papír. Nedostatek vyvolala panika — že prý docházejí suroviny — a tak křečkové skoupili, co se dalo. Je pravděpodobné, že USA vyšlou své experty na stáž do ČSSR, aby se tam naučili čelit tomuto druhu krize. 115 svobodných dívek v čínské obci Ren-ho (Han-čan) se sdružilo ve spolek a dalo na vědomí všem chlapcům v okolí, že jsou rozhodnuty odmítnout veškeré zásnubní i svatební dary a přejí si co nejjednodušší sňatek. Jak napsal čínský tisk, tato kampaň proti tradici začíná nést své plody: jen v Ren-ho se tímto způsobem ušetřilo pro stát 46 vepřů, kteří by jinak byli skončili v žaludcích svatebčanů. Sovětský důstojník má odjet do Káhiry. Zavolá si ho nadřízený a poučuje: «A hlavně buď, soudruhu, zdvořilý a mluv, až na tebe přijde řada. Kdyby ti tam snad tvrdili, že egyptská kultura je starší než naše, v žádném případě neprotestuj!» «Je pravda, že československý lid požádal statečnou sovětskou armádu o pomoc?» ptá se pražský posluchač jerevanského rozhlasu. Odpověď: «Ano, žádost je už z r. 1938, mohla však být splněna až 1968.» zahradě kočku, požírající myš: když zaslechl podivný zvuk, pohlédl vzhůru a duchapřítomně namířil objektiv kamery na oválný objekt, vznášející se asi 2000 metrů nad zemí. Na vyvolaném filmu bylo skutečně vidět předmět podobný talíři, vypouštějící nahnědlý dým. Styčný důstojník NATO v Římě, kterému film promítli, vyslovil názor, že jde o tajné, vysoce specializované špionážní družice USA. Přítomnost «neidentifikovaných objektů» potvrdily i obsluhy radarů. Nad torinským letištěm je «pronásledoval» pilot letounu DC 9 a nad Francií francuzské vojenské stíhačky: v obojím případě se předměty, vydávající rudé a fialové zábelsky, okamžitě vzdálily rychlostí, převyšující Mach 5. Připomeňme ještě, že koncem minulého roku pozorovali podobné úkazy na obloze nad středoameric- kou Guatemalou, dále v severní Anglii a poblíž bretaňského přístavu Carteret: v posledním případě prý «talíř» přistál na pláži, kde ho v půl šesté ráno spatřili dva rybáři při kladení sítí, ale, zkamenělí strachem, báli se jít blíž. Později byly na pláži nalezeny ochranné oděvy proti atomovému záření a tabulka se značkami, jaké používají ponorky — v anglickém jazyce. Policie však prohlásila, že není důvod ke znepokojení — «dnes se prý na plážích najde už ledacos...» 23 [pageend25]PRO KOHO JSEM NA SVĚTĚ? když musím žít potopen v sobě, obklopen svým dílem, sám, nikomu k užitku. Jsem v izolaci a existuji pro sebe. Snad pro pár přátel, kteří jsou smutnější, abych je potěšil, že doufám, i když vědí, že východisko pro žádného z nás není. Tyto myšlenky podhlodávají sílu lidem v naší vlasti, kterým nedá stagující život spát a z vůle své a boží naplňují svůj osud umělce. V komunistickém Československu je silně přítomen Bůh, i když si to mnozí neuvědomují, protože bez něj by dávno malíři odhodili štětce, a šli malovat pokoje, sochaři by zuřivě stavěli chaty a básníci snad umřeli. Ikdyž se to stává, i když beznaděj je často hostem, děje se stálý nepozorovatelný zázrak. Proti všem výpočtům vládního systému je podzemní proud umění stejně krásný a bohatý jak býval v minulosti, zdobený smutkem a tichou nevyřčenou slávou. Jak daleko jsou vyhlášení umělci a jejich díla za mistrovskými poklady, které jsou ukryty v malém Československu. Obrazy, které by byly chloubou světových galerií smí satřit jen několik desítek párů očí, vystaveny ani prodány být nemohou, protože nenesou punc socialistického realismu. Umělecká komise, kromě angažovaných prací, přijme nanejvýš nic neříkající zátiší a krajiny, kde nesmí duch a myšlenka zanechat ani stín. Obraz Kristovy tváře v jemných akvarelových barvách, na čele se stopami po zásahu samopalu, by se brněnský malíř ani neodvážil předložit členu komise Díla národnímu umělci Foltýnovi. Ani ten však ve své funkci a se svým řádem spokojen není, když musí přihlížet závratné a přitom pofiderní kariéře svého kolegy prof. Axmana, jenž produkuje jednu sochu Lenina za druhou. Zanedlouho bude v Brně odhalen další jeho několikametrový Lenin, výhružná a zrůdná modla, jejímž úkolem je omračovat občany a hypnotizovat je rudou mocí. A zatím kamsi na půdu se stěhuje Harfa mrtvých, ještě čerstvý obraz jiného malíře. A na druhém konci města knihař váže novou sbírku veršů, kterou redakce odmítly vydat, ale neodmítl ji tajně otisknout odvážlivec, protože i nejpřísnější kontroly rozmnožovacích strojů nevyčerpají všechny možnosti lidské vynalézavosti. Redaktoři vrátili sbírku, poněvadž jméno básnika už není žádoucí, nebo vní našli větu pro níž by jeden z nich mohl po cenzuře při jít o místo. Není divu když kniha nese podobný název jako před léty M. Topinková «Krysní hnízdo», nebo se v ní vyskytne verš Nenávidí vás. Samokněží! Ruští samozvanci, kteří rozšířili své panství o kus Evropy by nebyli spokojeni s takovými poddanými a naši služební vládcové by upadli v nemilost. Z velké horlivosti byly proto zrušeny «Večery poezie» na Lesné a «Jazz club». Básnířka Zuzana Renčová, dcera spisovatele Dr. Václava Renče, smí svoje knihy podepisovat pouze Nováková. Na výčet křivd by nestačil tento časopis a na jejich odstranění by bylo zapotřebí přinejmenším takové houževnatosti jakou se honoší komunismus a pak, aby každého člověka bolely útrapy jeho bližního jako by se děly jemu. Běla Wernerová PĚSTNÍ PRÁVO platí i v kulturních zemích. To je třeba vzít na vědomí. Stane-li se Vám, že někdo s Vámi bude jednat dle tohoto «práva», nemusíte si to dát líbit. Jenže ... je mnohdy velice obtížné vyznat se za takových okolností v právních předpisech 22 kan- tonů a půlkantonů — a pro exulanta je to ještě horší. Redakce časopisu ZPRAVODAJ by chtěla začít publikovat v příštích číslech pravidelnou «Právní rubriku, v níž by naši čs. právníci (kteří budou spolupracovat) odpovídali na právní otázky. Zásadně se chceme věnovat švýcarskému právu. Má-li však rubrika splnit své poslání, potřebuje dvojí: spolupráci krajanů — právníků, zejména těch, kteří v některém právním oboru pracují i zde, a pak je třeba ovšem, aby čtenáři posílali své dopisy (prosíme: dotazy pište pokud možná na stroji, jinak přinejmenším čitelně); upozorňujeme: mnohdy jde o choulostivé záležitosti, a tak dotazy mohou být i anonymní. Přesto, že lékařská komise ještě loni uznala bývalého generála Pjotra Grigorenka duševně zdravým, letos mu prodloužila pobyt v psychiatrickém útulku o dalších šest měsíců. Jediná výhoda: Grigorenko přejde z «kriminálního» do «normálního» blázince poblíž Moskvy. Grigorenko, jemuž je dnes 66 let, byl prohlášen cvokem proto, že mluvil ve prospěch návratu krymských Tatarů na poloostrov, z něhož byli za Stalina pro údajnou kolaboraci s Němci vyhnáni. aZ účast na schůzkách disidentů byl Grigorenko už v r. 1964 degradován a propuštěn z armády. Vedoucí redaktorkou vydání 2. čísla ZPRAVODAJE (ročník 7, 1974) je Běla Vernerová z Liechtensteinu, která je připravila společně s redakční radou časopisu. Datum vydání : ve výroční den neblahého února 1948 - tedy v exilu, a 25. února 1974. 24 [pageend26]Malý oznamovatel ■ «Čechoameričan žijící v N. Yorku, dobře situovaný, repres. vzhledu, hledá životni partnerku do 35 let, štíhlou, inteligentní, bez závazku. Zn. «Samota». ZH 7406 ■ Vysokoškoláčka 30/165 hledá seznámení s krajanem. Zn.: Švýcarsko. ZS 7407 ■ Čech žijící ve Švýcarsku 30/180 hledá seznámení s příjemnou sportovně založenou dívkou do 22/165. ZS 7408 ■ Mladý, český lékař, klidné, špíše nesmělé povahy, štíhlé postavy, aktivní sportovec, hledá seznámení s dívkou. Všechny dopisy děvčat od 18 do 30 let budou zodpovězeny. ZS 7409 ■ Pischinger Karel — zubní laboratoř, 2560 Nidau, Lysstrasse 43. Oznámení změny telefonního čísla od 8. března 1974. Laboratoř a byt 032-25 24 42. 7410 ■ Hledám společníka pro čtrnáctidenní letní prázdniny na kole. Zn.: «Pryč od aut!» Jiři Kozelka, stud., Ifangweg 9, 8610 Uster. Spěchá!» 7411 FOTO ŠPIČKA ZÜRICH Fotografie technická, módní, portrétní, reprodukce, Tonbildschau, velkozvětšeniny, reportáže, sítotisk a jiné speciální práce na dotaz. Vlastní barevná fotolaboratoř pro profesionální a amatérské fotopráce — zásilková služba. Fotopřístroje, diaprojektory, filmové kamery, Opravy foto-, a filmových přístrojů, dalekohledů a pod. 8045 Zürich, Uetlibergstrasse 40, Tel. 01 - 33 50 25 — 01 - 85 90 15 F 404 Máte zájem koupit si nový či zánovní klavír/or- gel světoznámých značek? Pro Čechy a Slováky za velmi výhodných platovných podmínek. Transport po celém Švýcarsku zdarma. Podrobnosti zájemcům podá na požádání krajanka z Bernu. Tel. 031 - 55 48 62 večer. Značka: «Co Čech, to muzikant.» PIANO+FLÜGEL-HALLE Tel. 44 10 47 BERN Sprünglistr. 2 F 414 Váš hodinář — s oficiálním zastoupením značky OMEGA a TISSOT. Velký výběr zlatnických výrobků a bižuterie. Opravy všeho druhu. V. ŠVEC Rennweg 3 8580 Amriswil, tel. 071 - 67 31 13 F 419 1000 MÍST K PARKOVÁNÍ!! 33 zajímavých výloh s novinkami. «Dětský ráj» Při koupi od Fr. 500,— Vám zaplatíme benzin nebo jízdné drahou. Z nádraží Aarau Vás odveze taxi Möbel-Pfister. Telefon (064) 3311 33. Ve všední dny vč.pondělí je otevřeno od 8.hodiny. Ve středu večerní prodej do 21. hodiny. 600 místnostní zařízených na ukázku. 20 000 koberců! Na přáni budete obslouženi našimi českými spolupracovníky. Za výhodným nákupem přímo do továrny Möbel-PfIster SUHR AARAU [pageend27]A. Z. 8021 Zürich 1 Postretouren an: Administration Zpravodaj Postfach 638, 8027 Zürich zpravodaj Čechů a Slováků ve Švýcarsku Čechov a Slovákov vo Švajčiarsku Tiskový orgán Svazu československých spolků ve Švýcarsku Presseorgan des Verbandes der tschechoslowakischen Vereine der Schweiz Zeitschrift der Tschechen und Slowaken in der Schweiz Journal informatif des Tchèques et Slovaques en Suisse Giornale per Cechi e Slovacchi in Svizzera Vychází měsíčně Číslo účtu pošt. šek. úřadu: Redakce neručí za obsah inserce. 80-70357 Podepsané články nemusí vždy Bankovní spojení: vyjadřovat názor redakce. Nevy- Schweizerische Kreditanstalt, žádané rukopisy se nevracejí. Stadtfiliale Rathausplatz, Zürich Zahraniční odběratelé mohou předplatné uhradit mezinárodní Tisk: poštovní poukázkou, cenným do- Buchdruckerei Guido Sager Svaz československých spolků ve Švýcarsku Řídi Petr Pasek s redakční radou Adresa redakce Postf. 352, 8025 Zürich, Schweiz pisem anebo bankovním šekem. Rankstrasse 9, 8280 Kreuzlingen Předplatné pro 7. ročník: celý ročník půl ročníku ve Švýcarsku SFr. 24.- SFr. 13.- v ostatní Evropě SFr. 30.— SFr. 16.— v zámoří (letecky) SFr. 39.— SFr. 20.— [pageend28]