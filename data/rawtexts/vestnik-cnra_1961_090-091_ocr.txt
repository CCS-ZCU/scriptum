V Ě S T N Í K ČESKOSLOVENSKÉ NÁRODNÍ RADY AMERICKÉ. Číslo 90 a 91 Červenec - srpen 1961 VRATISLAV BUŠEK: DO VÁŽNÝCH DOB. Vratislav Bušek. Nikdo na světě si nepřeje válku. Největší komunistické pokrytectví je v tom, že sami o sobě po leta do světa vykřikují, že jenom komunistické státy — oni říkají národy — jsou mírumilovné. V těchto dnech zase Chruščov vyvolal světovou krisi, která hrozí se zvrhnout ve strašlivé atomické zničení, ve kterém by bylo jen málo vítězů, kteří by to přežili. Tváří se, jakoby toto zničení hrozilo jenom n e k o m u n istickým národům a drze obviňuje “ty druhé” z válečného štvaní a ohrožování míru. Doufá, že rozvrátí svobodný svět tak, aby před jeho hrozbami vzdal se bez boje. Staré úsloví, “lepší živý pes, než mrtvý lev” opět slyšíme z úst ustrašených. Tato ústa ovšem mohou mluvit jenom ve svobodných demokraciích, kde ještě panuje svoboda slova i svoboda omylu, zatím co za porobené národy mluví pouze jejich cyničtí diktátoři. Krise berlínská, N. Chruščovem uměle vyvolaná, je pouze symbolickým výrazem hluboké krise světové, konfliktu světa svobody a totality. Konflikt ten se odehrává po celém světě i uvnitř všech národů. Naši američtí krajané, lidé mírumilovní, tvrdou celoživotní prací unavení, nikdy nemilovali tak zvanou “politiku”, na jejíž řešení ostatně, jako nepočetná minorita, neměli rozhodujícího vlivu. Složité problémy světové dnešní krise jsou jim většinou nepochopitelné a nejraději by se jim vyhnuli. Náš život krajanský se vyvíjel po generace v obvyklých polohách života spolkového a starostech sociálních a v udržování tradičních hodnot kulturních ze staré vlasti přinesených, vzpomínkami a ušlechtilými city udržovanými. Komunističtí našeptavači tuto pochopitelnou krajanskou reakci podchycují a namlouvají jim, že politika nepatří do krajanských spolků a do krajanského tisku a jejich pokrytecká slova často padají na půdu úrodnou. Často slýcháme, že naši krajané by se zase dovedli vzchopit ke společné velké akci, kdyby přišla k tomu chvíle. Myslí při tom na zapalující chvíle nadšení, kdy se zdrcující většina krajanské větve postavila za tatíčka T. G. Masaryka v jeho boji za osvobození staré vlasti z habsburského poddanství. Myslí při tom na podobnou otřesnou událost, jako byl zrádný útok na jejich Ameriku na Pearl Harbor a na boj za osvobození Československa z Hitlerovy poroby. Čekají, jistě upřímně, na takovou velkou chvíli a nevidí, že tato velká chvíle už přišla. Nevidí to naši dobří krajané, nevidí to dosud plně ani ostatní američtí naši spoluobčané. Nevidí, že současný Pearl Harbor nepozorovaně a potutelně je skryt v nejrůznějších formách studené války, kterou po roce 1945 světový komunismus proti svobodnému světu rozpoutal a vede. Komunistická infiltrace a subverse rozvrací už řadu let mysl a oslabuje srdce svobodného světa, volá o míru a vede válku neúprosnou, cynickou a na ovládnutí světa vypočítanou. Hrůza studené války spočívá především v tom, že zabíjí ducha. Odpovědní naši presidenti prohlédli pokrytecké metody světového komunismu a burcují náš lid z lidsky pochopitelné lhostejnosti a touhy po nečinnosti, po míru bez obětí, které i naši krajané propadají. Nechceme od našich krajanů nic zvláštního. Nechceme od nich žádnou zvláštní politickou krajanskou činnost. Chceme od nich jen, aby byli dobrými americkými občany. Být dobrým americkým občanem znamená poslouchat slovům našich presidentů a politických amerických vůdců. Říkáme našim americkým československým krajanům jen jedno: Nevěřte, že si můžete svůj poměr ke komunismu vyřešit každý po svém. Je vaší povinností věřit svému presidentovi. O komunismu hlásal Harry S. Truman, Dwight D. Eisenhower i John F. [pageend1]VĚSTNÍK ČERVENEC - SRPEN 1961 Orgán Československé národní rady americké Vychází měsíčně. Předplatné $2.00 ročně. Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ 4125 West 26th Street, Chicago 23, Illinois VESTNIK JULY-AUGUST 1961 Organ of the Czechoslovak National Council of America Published monthly Subscription $2.00 a year Outside U.S.A. $3.00 Editor: VLASTA VRAZ Office: 4125 West 26th Street, Chicago 23, Illinois Second class postage paid at Chicago, Illinois. Kennedy jedno a totéž: světový komunismus je nepřítel amerických svobod a amerického způsobu života. Totéž říkají naši senátoři i kongresmeni, dokazujíce tak, že naše zahraniční politika je schvalována oběma stranami. Totéž nám říká náš americký tisk, pokud to není nepatrný tisk komunistický a z komunistických peněz podporovaný. Totéž nám říká J. Edgar Hoover, který zná podlé taktiky komunistických agentů. Nikdo se nemůže vydávat za dobrého občana Spojených států, kdo nedbá svých odpovědných vůdců. Ti všichni mu dnes říkají: Amerika je ve smrtelném nebezpečí. Berlínská krise je poslední symbol tohoto trvalého nebezpečí. Nikdo vás nevolá do boje za daleké země evropské, africké nebo asijské. Dnes už jde o nás , o Ameriku, o naše americké svobody. Nevměšujeme se do cizích vnitřních záležitostí, nechceme cizí území a nechceme se obohacovat na cizí útraty. My sami, tady v Americe jsme dnes ohroženi a nemůžeme vyloučit, že budeme ohroženi ještě bezprostředněji a viditelněji. Kolikráte jsme slyšeli ve staré vlasti naší a v jiných zemích evropských sebevědomá slova: u nás se nic takového nemůže stát. A stalo se. Zvítězil tam na čas fašismus, nacismus i komunismus. I u nás se to může stát, nebudemeli připraveni bránit svou svobodu všemi prostředky, které si okamžik vynutí. Krajané, buďte připraveni, buďte dobrými americkými občany. ŽIVOT V MRAVENIŠTI. Nálada za železnou oponou byla popsána v úvodním článku “The Mood Inside Russian Satellites” známým spisovatelem Louis Fischerem, profesorem na Institute for Advanced Study na Princeton universitě, uveřejněném v literárním týdeníku Saturday Review. Autor, autorita v oboru zahraniční politiky, popisuje ve svém článku náladu hlavně v Polsku, Maďarsku a Československu. V Polsku lid platí výkupné za trošku osobní svobody, dává Gomulkovi “hlasy, pochodování v průvodech a práci a za to mu stát dovoluje určitou dávku soukromí. Výsledek toho je nezájem občanů o politiku, cynism, karty, pití a nuda u komunistů, zoufalství intelektuálů, kteří si uchovali ještě něco ze svých ideálů (částečně socialistických) a proto trpí; mezi dělníky a rolníky způsobuje to rostoucí materialismus zmírněný jedině jejich věrností ke katolické církvi, která též žije s Gomulkou v bezmocném hněvu. Ale v Polsku má pozorovatel aspoň pocit, že člověk není mrtvý ... za to Československo je tiché a bezduché.” V Československu pozorovatel má ten dojem, že celá země je obrovským automatem řízeným na “push button” z Moskvy. Ač českoslovenští občané těžce pracují v továrnách, ceny jsou nepřiměřené. Velký nedostatek masa se projevuje sedm měsíců a bytová krise se horší, což přiznává i tajemník Ústředního plánovacího výboru Alexander Dubček. “Poměry v Československu by byly mnohem lepší,” soudí americký návštěvník, “kdyby Československo nepomáhalo tolik zaostalým zemím, kdyby nebylo znárodnilo zemědělství a kdyby nevydržovalo tak velkou brannou moc. Nízká životní úroveň při vysoké tovární výrobě pouze zdůrazňuje beznadějnost politické situace Čechoslováků a jejich trpnost.” Ve svém pojednání autor popisuje změny v obrovské sovětské říši, které porobené národy jen slouží a slouží a končí svou úvahu: “Ať se namáhají sebevíc, pro satelity není místa na výsluní. Zůstanou jen a jen mravenci.” Skutečně Československo je velkým mraveništěm, každý pracuje, ale životní úroveň neodpovídá jejich velké dřině. Nejde to “z fleku”, loda do díry. Z dopisů víme, že zásobování je mizerné, zvláště na venkově. Šestnáct let po válce zase stojí ženy od časného rána dlouhé hodiny před znárodnělým řeznickým krámem pro půl libry masa pro rodinu zatím co všechny západní země mají stále stoupající životní úroveň, všeho je dostatek, jenom v Československu, kde lid se dře od časného rána do večera a kde lid dovede vyrábět výborné zboží na světový trh, jenom v Československu je stále nedosta2 • VĚSTNÍK [pageend2]tek spotrebného zboží, potravin, šatstva, stavebního materiálu a různých potřeb. Komunistické časopisy přiznávají se k špatnému zásobování a ovšem hned vysvětlují a vymlouvají. “Práce” dne 8. července v Praze napsala: “Masa je více nežli dříve, ale přece málo . . . Před fakty nutno zůstat stát, i když zdravý rozum nechce jen tak ustoupit: proč bylo v obchodech stále masa méně, než je zapotřebí? . . .Stoupá životní úroveň, přibylo mnoho spotřebitelů a také v dovozu všechno neklape.” Neklape to rozhodně v znárodněném zemědělství. Ranné třešně shnily na stromech, ač je ve městech velký nedostatek ovoce, kde jindy se každé noci přivážely vagony čerstvého načesaného krásného ovoce na městské trhy a do obchodů. Jak to všechno vázne dočteme se v komunistických časopisech: jedna výzva za druhou na obyvatelstvo, aby občané přišli zachraňovat sklizeň sena, aby přišli na žně, aby přišli pomoci s česáním ovoce. Komunistické organisace mládeže, tovární správy a různé podniky oznamují kolik dobrovolných hodin bylo jejich osazenstvem věnováno státu v bezplatných brigádách. “Večerní Praha” se chlubila, že téměř všichni žáci v Praze-Holešovicích prožijí letošní léto zajímavě a užitečně. Napřed je poslali na sklizeň sena, v polovině srpna půjdou na chmelovou brigádu; maturanti si odslouží měsíční brigádu, která již patří do jejich povinností vysokoškoláků. Vláda se přiznává na velký nedostatek pracovních sil v zemědělství a tak to hledí nahradit školáky a měšťany. Bývaly časy, kdy každý rolník a sedlák si dovedl sklidit sám, nepřipustil, aby mu shnily třešně na stromech, když byla o úrodu velká nouze ve městech, nepřipustil, aby nesklidil seno, když nebylo mléka a krávy málo dojily atd. Při tom zaměstnavatel stát prohání lid jako v dobách temna za nejhorší roboty. Co Američan nepochopí — rozhodně autor Louis Fischer to nepochopil — že československý občan je bezmocný. Nezbývá mu dnes nic jiného než snažit se udržet rodinu pohromadě. Chodí na brigády, průvody — ač k smrti nerad — poněvadž se nesmí dostat na černou listinu svého nadřízeného, jinak by bylo zle. Na všechno musí dostat povolení, na nákup cementu a cihel, když se mu bortí stěna starého domku, na povolení pracovat, měnit zaměstnání. Není-li ve straně, zbytečně se namáhá dostat byt, na který marně čekají novomanželé deset let. Pravidlem je, že ženatý syn nebo provdaná dcera se nastěhují k rodičům, i když jim původní větší byt byl zmenšen na tři světnice. KLAPOKLIDEZ ROZHODUJE. Nejdůležitější je komunistické vysvědčení; nemáli občan “klapoklidez”, všechno namáhání je marné. Občan si pět let dostavuje světnici, nemá klapoklidez, nedostane od úřadu povolení na cement. Co je to klapoklidez, ptáte se? To je lidová zkratka; v komunistické terminologii je to KLAdný POměr K LIdovému DEmokratickému Zřízení. Tak jako komunisté mají svůj nový slovník, nám nesrozumitelný, československý občan si vytvořil vlastní slova: na př. JZD (Jednota zemědělských družstev) znamená v lidové mluvě “Jedou zloději dědinou”. Komunistický odznak na klopě kabátu je “musílek”. S tím spojeno je “jablko”, což znamená “já blbý komunista” atd. Komunistické noviny se sice chlubí svými zahraničními styky s Afrikou a Asií, ale obyvatelstvo z toho žádnou radost nemá, poněvadž předem ví, že na každou návštěvu a obchod bude doplácet. Tak na př. byly pořádány nedávno “Dny přátelství československého a afrického lidu”. Kdyby byli komunisté raději pořádali “Dny přátelství s americkým lidem”, dne 4. července, u Wilsonova pomníku v Praze, smutná nálada lidu by se rázem proměnila v jásot. Místo toho, přijede v těchto dnech ghanský president Nkrumah, na cestě ze Sovětského Ruska. “Rudé právo“ o tom napsalo: “Jeho návštěva je výrazem vzájemných přátelských vztahů mezi oběmi zeměmi jak v oblasti politické, tak hospodářské a kulturní.” Co může mít československý lid společného s ghanskou kulturou ? Před tisíci lety byl na vyšší kulturní úrovni než dnešní obyvatele černé Afriky, kde kejkle čarodějů a zaklínačů budou teď vyměněny za kejkle komunistických pohlavárů. Československý občan dobře ví, že na tyto africké a asijské styky strašně doplácí, že dodává těmto zemím výrobky své zkušenosti, dovednosti, svého potu, se ztrátou, na komando z Moskvy, za ceny určené Moskvou. Proto je zamlklý, znechucený a nešťastný, když každý den čte v novinách zprávu o nových dodávkách do zaostalých zemí: na př. Pražský rozhlas oznámí, že Československo zařizuje asijské cementárny. “Právě byla uvedena do provozu nová cementárna v Indii, dvě byly již postaveny v Afghánistánu a další tam začne pracovat příští rok.” Když však československý občan nutně potřebuje cement, napíše si do Ameriky příbuzným o Tuzex. Uvažte, jaké je to úžasně důmyslné ždímání, jaký je to hospodářský gangsterism Moskvy! Donucuje československý lid, aby se dřel na imperialistické plány Sovětů k uchvácení celého světa. Současně vynucuje si tlakem, aby Američané dávali příbuzným v Československu dolary na zakoupení československého zboží. Vyhrávají to dvakráte: dostanou zdarma zboží od porobené země ke kupování přízně afrických a asijských národů a současně dostanou z Ameriky dolary k podvratné práci proti dárcům samým, směřující k vlastní záhubě. Bylo by východisko ze začarovaného kruhu, ale vyžadovalo by to rázného zakročení a pevné vůle v západním světě, jinak si vykopeme vlastní hrob. V jednom komunisté nelžou: není nezaměstnanost. Továrny běží naplno, hlavně se pracuje na VĚSTNÍK • 3 [pageend3]vývozu do Sovětského svazu. V českých loděnicích v Praze na př. byl zhotoven další obrovský bagr a “Rudé právo” se chlubí, že “těchto plovoucích kolosů Sovětský svaz odebere během pěti let několik desítek.” Nové a nové tovární projekty se budují, na Ostravsku, na Slovensku atd., je> to však vesměs těžký průmysl pro vývoz, na obyvatelstvo se nebere ohledu. Proto se stále projevuje větší nedostatek základních věcí za přijatelné ceny, které by mohli platit i nekomunisté. Proto je nedostatek šatstva, látek atd. a proto naše americké dárkové balíčky obnošeného šatstva byly tak vděčně přijímány. Svým zákazem od 1. srpna přiznávají se komunisté, že americké balíky je usvědčovaly ze lži: jak je možné, že Spojené státy, “kde lid trpí strašným nedostatkem, dokonce hladem,” jak říkají dnes komunisté, může posílat na miliony liber odloženého šatstva “do země tak vysoké životní úrovně jako je Československo za komunistů.” Zastánci československé komunistické vlády mezi námi vysvětlují zákaz amerických dárkových balíčků tak, že českoslovenští občané nemohou potřebovat americké hadříky a že se s americkými dárky šmelinaří. Jak mohou současně šmelinařit s něčím, co nikdo nechce? Šmelinaří se přece jenom tehdy, když se něčeho nedostává, když je poptávka mnohem větší než dodávka. Šmelinaří se, to je sice pravda, ale hlavně s kupony Tuzexu, což je všeobecně známo. Komunistům však záleží jenom na dolarech, aby mohli z amerických občanů vytěžit co nejvíce dolarů na svou podvrátnou práci, na zakládání revolucí na Kubě a v celé latinské Americe a k tomu jim má sloužit americká štědrost. Čtyři roky od smrti Zdeňka Němečka. Řeknu-li, že bychom neměli zapomínat na Zdeňka Němečka, neříkám to jen z úcty k vzácnému kolegovi v zahraničním ministerstvu, v exilu a v lásce k českému písemnictví. Nutí mě k tomu spíše potřeba připomenout si vždycky v červenci, v době výročí jeho smrti v Mnichově, čeho všeho byl Zdeněk Němeček představitelem: hrdinnosti našich legií, svobody československé zahraniční politiky a věrnosti k tradičnímu písmáctví české literatury. Tato trojice ctností, která Němečkovi znemožnila žít, pracovat a umřít ve vlasti, učinila ho zářivým typem exulanta, který opouští svůj domov z pohnutek nejčistějších a nejméně sobeckých. Němeček byl nositelem státní ceny za literaturu v době, kdy se ještě udělovala za bouřliváctví, za jakost a charakter, a nikoliv za poslušnost a hrbení hřbetu. A je jistě strašnou obžalobou režimu, který se jako páv chvástá svou sociálností a lidumilstvím, že Němeček, milující jako člověk všechny trpící, uražené a ponížené, a líčící jako spisovatel lidi vystěhovavší se a vykořeněné, z domova odejít musel. Už proto, aby zachránil čest českých spisovatelů, tvořících za Masarykovy republiky. Všichni jsme Zdeňkovi Němečkovi mnoho dlužni: nestačí mu dát jen čestné členství in memoriam Společnosti pro vědy a umění, nutno také pamatovat na vydání jeho neuveřejněných spisů; nestačí naň občas vzpomenout, nutno jeho světovost a zanícenost konfrontovat s vlastní nezásadovitostí a malostí. Vždyť boj, pro který Němeček odešel z vlasti, nebyl dobojován: nepokračovat v něm bylo by zradou na jeho památce, na památce muže, který ve svém životě i ve svých knihách dovedl sloučit světoobčanství s češstvím nejryzejším. Petr Den. Prof. Hlavatý se vrátil. Prof. Václav Hlavatý se vrátil se svou ženou Olgou z cesty kolem světa, očekáván členy Společnosti věd a umění a ČSNRA v Chicagu, jeho poslední zastávce. Byla svolána narychlo schůzka ve “Staré Praze”, kde po uvítání prof. Josefem Čadou rozhovořil se o svých dojmech. Na své cestě měl prof. Hlavatý na 80 přednášek na světových universitách a vědeckých institucích. Ani se nepřiznal kolik vyznamenání a pocty se mu dostalo, ale tušíme, že to byla cesta zcela výjimečná, ke cti československého národa, ke kterému se vždy hrdě hlásí. První zastávka byla universita Stanford v Kalifornii. Po krátkém pobytu na krásných Havajských ostrovech působil dva měsíce v Japonsku, které procestoval celé. Země chudá, přelidněná, kde lid musí přetěžce pracovat. Je velice otužilý, skromný, má docela jiný pojem svobody než západní svět, což ostatně je pravda pro celou Asii. Co je důležité v Asii, není důležité zde a obráceně. Svoboda v Indii na př. znamená osvobodit se od tělesných potřeb. V Japonsku je nezdravá politická situace, poněvadž tam není žádná střední třída, jenom silné levé křídlo mládeže a intelektuálů a pravice staré generace. Mladí opustili náboženství a mají sklon ke komunismu, nevěří vůdcům, poněvadž byli oklamáni, bylo jim před válkou namlouváno, že jsou nepřemožitelní, po porážce přirozeně nastalo rozčarování. Z Japonska jeli manželé Hlavatých do Hong Kongu, odtud na dva měsíce do Indie. Tradice má zde ohromný vliv na život obyvatelstva, s kterou ani Nehru si neví rady. V Indii na př. posvátné krávy a opice mohou zastavit dopravu velkoměsta, nikdo je nesmí odehnat, mohou sežrat 30 procent úrody a nikdo je neodežene, ač děti umírají hlady. Z Indie jel do Afghánistánu, do Iranu, do Israele, kde zdolávání pouště a budování moderního státu udělalo na něho velký dojem, pak do Evropy. První zastávka byla v Italii, na universitě v Parmě a Římě, odtud letěl do Paříže, Londýna a Dublinu. 4 • VĚSTNÍK [pageend4]Jeho líčení bylo tak poutavé a jeho postřehy politického rázu tak zajímavé, že se těšíme nedočkavě na jeho slíbenou přednášku koncem září, kterou uspořádají společně SVU a ČSNRA v Chicagu. Z o bl a st í a o dbo č ek . TGM LOS ANGELES, CALIFORNIA. I když horké, kalifornské léto způsobilo, že schůzová činnost zdejší ČSNRA — Odbočky Tomáše Garrigue Masaryka v Los Angeles, Calif., na kratší přechodnou dobu ustala a řada našich členů se rozejela na zasloužené dovolené, činnost organisačního vedení nijak nepolevila. Život už je takový, lidé se rodí a umírají, a tak jsme bolestně dojati musili vzít na vědomí, že zemřela sestra Klamicerová, naše obětavá, dlouholetá členka z Long Beach, Calif., pokusili jsme se aspoň upřímným slovem soustrasti a účastí na pohřbu zmírnit vědomí ztráty jejímu manželu br. Stanley Klamicerovi, věrnému členu naší odbočky. Zachováme jí vděčnou vzpomínku. Na druhé straně noví lidé přicházejí a usazují se v slunné Kalifornii. Naše přesně a spolehlivě pracující sestry z chicagského ústředí ČSNRA nás vždy včas informují, kdo z našich členů z jejich obvodu k nám přesídlil. A tak jsme vzali rádi na vědomí, že se v Burbanku usadil br. Milouš Pele, činný ve zdejším filmovém průmyslu, někdejší člen odbočky v Owosso, Mích., a v Manhattan Beach sestra Emily Dongresová, dlouholetá členka Sokola a ČSNRA. Těšíme se, že jak naše odbočka tak ostatní krajanské organisace v Kalifornii v nich získají své nové členy a spolupracovníky. Stejně nás potěšila návštěva br. Jiřího Špánka, člena předsednictva ČSNRA, který přesídlil služebně do San Franciska. Br.Špánek se sešel s tajemníkem zdejší odbočky a v plodném rozhovoru projednal řadu důležitých organisačních otázek týkajících se naší příští organisační práce jak v jižní tak severní Kalifornii, tolik potřebné v neklidných a napjatých poměrech ve světě. Abychom se navzájem ani v době letních veder jeden druhému neodcizili a druh druha nezapomněli, sejdou se členové České Besedy dne 6. srpna v Pasadeně spolu s členy odbočky ČSNRA-TGM v Los Angeles na společném výletu (pikniku) ve stinném parku Verdugo, nesoucím jméno pionýrské rodiny, jejichž potomci stále ještě žijí, nedaleko města Glendale na obvodu L. A. Tam pobesedují, porozpráví si, zahrají taroky a jiné rodinné zábavy a utvrdí se navzájem v rozhodnutí, že jakmile horké dny letní pominou, vrátí se zase k práci organisační a oživí místnosti zdejší Sokolovny. Jednatel zdejší odbočky tlumočil naše stanovisko před návštěvou presidenta Spojených států J. F. Kennedyho v Evropě pokud šlo o jeho setkání se s předsedou sovětské vlády Chruščovem a zařídil, aby Attorney General Robert Kennedy byl i naší odbočkou informován o našem stanovisku pokud jde o opatření vlády zaměřených proti komunistické straně ve Spojených státech. Z iniciativy sester Smeadové a Trčkové a za vzorné spolupráce ČSNRA v Chicagu, došlo k uskutečnění projektu, jenž nepochybně víc než cokoliv jiného nám v Kalifornii pomůže propagovat světovou někdejší slavnou pověst našeho národa. Na poctu 120. narozenin slavného českého hudebního skladatele Antonína Dvořáka zdejší symfonický orchestr sehraje ve zdejším obrovském Hollywood Bowl v rámci letních koncertů pod širým nebem “Symphonies Under the Stars” Dvořákovu Čtvrtou Symfonii ve čtvrtek, dne 17. srpna 1961, za řízení Howarda Mitchella, jak nám oznámil gen. ředitel George Kuyper prostřednictvím sestry Vlasty Vrázové. Pozvali jsme všechny naše krajany — zblízka i z daleka — aby si přišli a přijeli poslechnout tento koncert a tím nám pomohli zařídit, aby tento večer byl skutečnou naší národní manifestací v Kalifornii. Patrně my, kteří jsme prožívali svá mladá léta v rakousko-uherské monarchii, nebo později v těžké atmosféře národní poroby po nacistické okupaci a delší nebo kratší čas v rudém sovětském protektorátě, víme o něco výrazněji, čím nám v našem národě byla hudba českých skladatelů. Divadlem a hudbou, když nám slovem bylo znemožněno bojovat za své národní ideály, jsme ve zlých časech promlouvali k národu, jehož ústa byla umlčena, ale jenž hudbou dovedl vyjádřit své cítění, svou věrnost k národu a odhodlání k boji za svobodu, česká hudba tehdy jako nyní mluvila za nás jasnou řečí. Před koncem letošního školního roku v Los Angeles víc než padesát tisíc žáků a žákyň zdejších středních škol mělo možnost uvidět a poslechnout si krásnou skladbu Bedřicha Smetany, naši národní operu “Prodanou nevěstu”. Projekt, připravený na dva týdny, se rozrostl na řadu týdnů a jistě vykonal své poslání. Vzpomínám si jak jsme kdysi v Rabatě, Casablance a jinde v Maroku v severní Africe poslouchali dojatě poprvé po odchodu z domova, jak marocko-francouzská rozhlasová stanice vysílala celou nejčeštější národní operu Bedřicha Smetany “Prodanou nevěstu” nahranou a nazpívanou německy berlínským symfonickým orchestrem v dobrém obsazení. Teď si poslechneme v Los Angeles v Kalifornii Antonína Dvořáka, vedle Smetany hlavního tvůrce české novodobé hudební kultury. Ohlasem jeho pobytu v Americe je ovšem jeho Devátá Symfonie E-Moll, nazvaná “Z nového světa”. Abychom účast dobře připravili sešli se zástupci zdejších krajanských organisací na společné schůzi, na níž byly vypracovány podrobnosti spolupráce, nově zvolený starosta L. A. Sam Yorty bude požádán, aby den koncertu, event. týden, v němž se koncert bude konat, byl v Los Angeles prohlášen Dnem Antonína Dvořáka a jak věci vypadají, naše národní kroje ať v té nebo oné formě, zpestří jinak už samu o VĚSTNÍK • 5 [pageend5]sobě krásnou podívanou, již vždy v létě poskytují koncerty pod širým nebem v Hollywood Bowl v Kalifornii. Bohumil Smutník. DETROIT, MICHIGAN. Captive Nations Week. Týden od 16. do 23. července byl prohlášen starostou města Detroit, Louis C. Miriani, týdnem porobených národů. Bude dovršen programem v neděli odpoledne, dne 23. července, v Civíc Center Amphitheatre na Woodward ul. Program zahrnuje proslovy známých řečníků. Budou čteny proklamace guvernéra státu John B. Swainsona a mayora města, dále resoluce za porobené národy předsedou výboru Paul Carnahanem. Hlavní proslov má kongresník Edw. J. Derwinski z Chicaga. Shromáždění budou představeni zástupci národnostních složek (ČSNRA zastoupí tajemník odb. Rudolf Heřman). Každý obyvatel, každá národnostní organisace je zvána k účasti. Možno-li přijďte v krojích a s národními vlajkami. Spolupráce s národnostními složkami je vedena p. Mitchell Jachimskim, známým polským pracovníkem. Věříme, že pozvání na tento význačný projev přijme i naše československá krajanská složka, i naše organisace. Buďte svědky aktu vyjadřujícího touhu nás všech pomoci národům v nesvobodě — ke svobodě. (Ze zprávy A. B.) Spojené státy a porobené národy. Dne 13. března 1948 leželo tělo mrtvého Jana Masaryka, ministra zahraničních věcí, na chodníku pod oknem jeho bytu. Svět rázem poznal, že jeho smrt znamená smrt svobody jeho národa. Tragedie Jana Masaryka probudila svědomí západu, opožděné to probuzení, instinktem sebezachování. Západní svět tehdy uznal, že je nejvyšší čas jednat, protože pražská tragedie nebyla osamělým případem, nýbrž kulminačním bodem v celé řadě vážných událostí, které zmařily naděje, že bude možné spolužití s komunistickou mocí. Sovětský velvyslanec v Praze, Valerian Zorin, nyní hlavním zástupcem Sovětského svazu ve Spojených národech, dirigoval puč v Praze. Československo bylo poslední z evropských států, které ztratilo svobodu. Do roku 1949 počet třiceti sovětských vet zmařil naděje, které ještě některé svobodné národy v Evropě měly, že Spojené národy, tato velká mezinárodní organisace, bude s to sovětskému útoku zabránit. Bezmocnost Organisace Spojených národů a impakt pražské tragedie postrašily západní národy. Spojené státy americké, Kanada a třináct evropských států spojily se v novou mohutnou organisaci NATO. Od té doby svobodná Evropa neztratila ani coul půdy a zachovala si svobodné instituce. Dnes hrozí berlínská krise. Problém západního Berlína a příštího osudu Německa, vyvolán Chruščovem, uvrhl svět do nebezpečné situace. Zde nejde pouze o osud Berlína a Německa, zde jde o svobodu vůbec. Jak tenkráte tragická smrt Jana Masaryka vyvolala historický zázrak utvořením NATO, tak i tentokráte vyžaduje situace sebeochranu západu společným úsilím. V této křísí byla americká vláda opět upozorněna, že právě před dvěma lety kongres ustanovil třetí týden v červenci jako Captive Nations Week. President Kennedy, vědom si, že v nynější době každý politický zákrok, který dráždí odpůrce, musí být opatrně zvážen, rozhodl se teprve dne 14. července večer, že prohlásí opět týden “porobených národů”. Přesvědčení, že morální síla a spravedlnost nároků porobených národů musí ovlivňovat víc americkou zahraniční politiku než taktické úvahy o udržení politické “rovnováhy”, rozhodlo o novém slavném prohlášení: “Vyzývám lid Spojených států amerických oslaviti tento týden vhodnými obřady a žádám, aby opět podporoval spravedlivou snahu všech národů k získáni státní neodvislosti a svobody.” Rudolf Heřman. CHICAGSKÁ OBLAST Mayor Richard Daley ustavil výbor porobených národů, na kterém ses. Vrázová a Welclová zastupovaly československou národnostní skupinu. Zúčastnil se též br. Adolf Cierný za Slovenský Sokol. Guvernér Otto Kemer a starosta města Chicaga vydali proklamace. Manifestace Captive Nations konala se v neděli, dne 23. července v krásném Grant parku za velké účasti. Nejpočetněji byli zastoupeni Poláci, Ukrajinci a Litevci. Hlavními řečníky byli prof. Lev Dobriansky z Georgetown university, Washington, D. C., kongresman Madden z Ohio a kongresman Derwinski z Chicaga. Z úřadovny ČSNRA byl vypraven bus a jako loňského roku vyzvala ČSNRA k účasti jak v tisku, tak dopisy na organisace a jednotlivce. Žel, mnozí nepochopili skutečný význam Captive Nations Week a jak je důležité, abychom odpověděli svou přítomností na proklamaci presidenta Spojených států a na resoluci kongresu. ČESKOSLOVENSKÝ DEN. V neděli, 13. srpna, bude den naší největší událostí, od které si mnoho slibujeme. Záleží nám vždy na tom, aby náš program byl časový, zajímavý a vlastenecký, aby jednoduše řečeno, tlumočil poslání Rady. Každým rokem představíme krajanské veřejnosti významné osobnosti, na př. prof. Václava Hlavatého, hlavu velké U.S. Information Agency (Voice of America) p. Buttona, guvernéra Ottu Kernera atd. Letos k nám promluví senátor Paul H. Douglas, který již několikráte působil v Plzeňském parku ve velmi vážné chvíli, na př. za Mnichova, za války a před komunistickým pučem, kdy varoval krajany, co se v Moskvě chystá. Bude mu udělena plaketa “Jana Masaryka” v uznání za jeho přátelství a zastání československého národa. 6 • VĚSTNÍK [pageend6]Českým řečníkem bude prof. Vratislav Bušek z New Yorku, bývalý rektor Komenského university v Bratislavě, kterému se podařilo uprchnout z Československa po komunistickém puči. V roce 1938- 1939, tedy za mnichovské krise, byl profesorem na právnické fakultě Masarykovy university v Brně. Po uzavření vysokých škol českých byl nacisty r. 1941 zatčen a vězněn na Pankráci v Praze a v Kaunicových kolejích v Brně a od 1942 až do května 1945 byl v koncentračním táboře Mauthausenu. Po únorovém převratu 1948 byl zbaven akčním výborem fakulty a ministerstvem školství profesury a již počátkem dubna 1948 podařilo se mu uprchnout přes hranice. V nepřítomnosti byl odsouzen komunisty k smrti. Po svém útěku působil v Paříži jako badatel v Centre National de la Recherche Scientífique. V lednu 1950 přijel do Spojených států, kde učil nejprve na Seton Hall College v South Orange, N. J. a od 1950 až do července 1981 působil ve Free Europe Committee v československém rozhlase a v badatelském oddělení. Od r. 1955 je občanem Spojených států amerických. Od prvopočátku se upřímně zajímal o krajanský život v New Yorku, kterého se živě zúčastňuje. Je spoluzakladatelem a předsedou naší odbočky na Long Island od jejího založení. Našel si k nám velice upřímný poměr a při každé příležitosti projevuje svůj zájem a pochopení o krajanské povinnosti. Chce, abychom ho považovali “za svého” — one of us — a také mnozí ho znají osobně ze sjezdů a konferencí ČSNRA, kterých se živě zúčastňuje. Další znají br. Buška z jeho výstižných článků a politických úvah v New Yorských Listech a čtenáři Věstníku se již dávno zajímají o jeho cenné příspěvky v našem orgánu. Jsme proto rádi, že krajanské Chicago pozná ho osobně na Československém dnu. Slovenským řečníkem bude Juraj Červeň, člen Spolku Slovákov exulantov, který se zúčastnil Slovenského povstání za války a který odjel do Spojených států ještě před pučem. Všichni tři řečníci, jak anglický, český a slovenský jsou za jedno ve svém stoprocentním protikomunistickém postoji. Hymny zazpívá známý baritonista Miloš Nekolný, jehož vystoupení ve Washingtoně na slavnosti TGM známky bylo nadšeně přijato krajany z celých Spojených států. Uvítáme radostně velkou taneční skupinu dětí a mládeže z Owosso a Flint, Mích., kterou nacvičila ses. Štěpánka Čechová. Se svým mužem Antonem Čechem (předsedou naší odbočky v Owosso) vykonala mnoho k povzbuzení zájmu o lidový zpěv a tanec. Loňská “koláčková” soutěž se setkala s mimořádným úspěchem. Přes 60 druhů různého cukroví, závinů, bábovek a koláčů udivilo zvláště americké hosty. Letos doufáme úspěch opakovat. Prosíme naše obětavé sestry, i ty, které by se snad nemínily zúčastnit přímo soutěže, aby na nás paPí. Marie Tomanová z Oak Park, Illinois, členka odbočky “Milada Horáková”, zhotovila a darovala velkou krojovanou panenku. Komu bude štěstěna přát v Plzeňském parku? matovaly darovaným domácím pečivem do stánků a kavárny, kde se vše dobře zpeněží. Byla rozeslaná výzva, která bude uveřejněna v novinách. Stánek s pečivem má na starosti Čsl. národní rada žen v exilu, která každého roku se obětavě zúčastní Československého dne. Malou jídelničku v parku má opět odbočka “Západní předměstí”. Ostatní práce bude rozdělena mezi odb. “Jan Hus”, “Česká Kalifornie” a “Milada Horáková”. Výstavu a prodejnu knih a publikací řídí členové Klubu Masaryk při Chicagské universitě a Společnosti věd a umění. Obědy budou podávány od 12:30 do pozdního večera. Program bude zahájen ve 3 hod. odp. Po programu ve 4:30 budou ohlášeny vítězky soutěže. Večer je tanec. Piknik u Welclů. V neděli, dne 30. července, laskavostí manželů Welclových se pořádá piknik všech odboček v jejich pěkné zahradě v Hinsdale. Je to malý projev díků pracovníkům a pracovnicím Československého dne. OBLAST NEW YORK. Mayor Wagner města New Yorku vydal proklamaci k týdnu porobených národů a stal se čestným členem pořadatelského výboru a hlavním řečníkem v pondělí, dne 17. července, na radnici. Členové ČSNRA se zúčastňují manifestace. V New Yorku br. Pavel Kabzan zhotovuje plaketu “Jana Masaryka”, která bude odevzdána senátoru Paul Douglasovi v Chicagu. Návštěvou v ČSA v Chicagu. Br. předseda Andrej Valúšek, návštěvou v Chicagu ve sletových dnech, přijal pozvání br. Franka VĚSTNÍK • 7 [pageend7]Vodrážky, předsedy ČSA, a tajemníka br. James V. Krákory, aby oslovil výroční schůzi výkonného výboru Jednoty Československých Spolků v Americe. Pravil: “Považuji to za svou povinnost pozvat vás na slet Slovenského Sokola v Pittsburghu r. 1962 a poděkovat Vám za spolupráci s Československou národní radou americkou. Je sice pravda, že se ještě dnes najdou lidé, kteří říkají, že boj proti komunismu je “politika”. Musíme si však uvědomit, že by zanikly naše bratrské podpůrné jednoty, naše svoboda, náš způsob života, kdyby komunisté zápas vyhráli.” “Všichni jsme plně zaměstnáni vlastními záležitostmi, ale všichni bychom měli věnovat aspoň trochu času k osvobození Československa. Jsme povinni tak učinit nejen svým předkům za jejich velký odkaz, ale i jako američtí občané. Boj za československou svobodu je tentýž jako boj za americkou demokracii.” “Československo je jedno ze ztracených posic, kterých svobodný svět musí znovu získat, má-li být vyhrán boj proti komunismu.” Br. Valúšek též ocenil velkou práci, kterou ČSA koná a projevil přání, že jednou budou československé organisace sloučeny, pak bychom vykonali lepší práci nejen na poli podpůrném, ale i pro americkou demokracii. Slovenský Sokol. Slovenský Sokol (Slovak Gymnastic Union Sokol) je členem ČSNRA od založení. Výkonný výbor se sešel v hotelu Congress v Chicagu. Přítomni byli: předseda Andrew Valúšek z N. Y., gen. taj. John Babuška z Perth Amboy, N. J., pokladník Jos. P. Kurčina, předseda finančního výboru Jos. P. Benedikt a dva členové výboru Anna Bukva a Betty Klimerowá. Z naší pošty. Československá Národní Rada Americká 4125 West 26th Street Chicago 23, Illinois Vážení bratři a sestry: Probíráme krásné dny našeho X. sletu a opakujeme si jména všech, kdož byli nám povzbuzením a pomocí. A tu je jenom přirozené, že vyslovujeme si znovu a znovu jméno Československé Národní Rady Americké. Nejen ale opakujeme, leč chceme Vám projevit upřímný dík za všechno, čím jste ku zdaru velkého díla pomohli. Ať to bylo účastí na podnicích, jakým byl náš banket a hlavní sletové vystoupení, kde jste ukázali tak pěkně pochopení poslání sokolského; ať to bylo účastí Vašeho rozhlasu, ať to bylo třeba jen vřelým slovem. Za všechno jsme nevýslovně vděčni. Doufáme, že celý průběh sletu byl i Vám povzbuzením a rozjásáním srdcí. Přijmete naše sesterské a bratrské pozdravy a sokolské Nazdar! Za výbor X. sletu Americké Obce Sokolské, Karel M. Prchal, předseda, Bláža J. Čiháková, místopředsedkyně. JAZYKOVÝ KOUTEK koleno, kolénko i kolínko, kolenní kolikadenní, kolikátý, kolikerý, kolikpak, kolikrát, koliksetkrát Kolín, kolínský kolna i kůlna, kolnička i kůlnička kolonie, koloniální, kolonisa- ce i kolonizace, kolonizační i kolonisační, kolonisovati i kolonizovat! kóma (bezvědomí), kómatu komandant, komandantura, komandér kombiné, kombinéza komediant, komedie kominforma, kominterna komité, stř., i komitét, muž. kompensace i kompenzace, kompensovati i kompenzovat! kompetence, kompetenční, kompetentní komposice i kompozice, kompoziční komprese, kompresor, kompresní kompromitovat! komuna, Pařížská komuna, Komuna komunalisovati i komunali- zovati, komunální komunista, komunismus, komunistický, Komunistická strana Československa (KSČ) koncese, koncesní koncesionár koncil, koncil basilejský koncisní i koncízní konexe konference, postupimská konference konfese, konfesní, konfesijní, konfesionálni konfuse i konfúze, konfusní i konfúzní Kongo, Belgické Kongo, kongský i konžský, kongští i konžští kongres, kongresista konjunktura, konjunkturní, konjunkturální konkluse i konkluze konkrétní i konkrétnost konkurent, konkurenční konserva i konzerva konservativní i konzervativní konservátor i konzervátor konservatoř i konzervatoř konsilium i konzilium konskribovati konsolidovat! konspirace, konšpirační, konšpiratívni Konstantin i Konstantýn konstituce, konštituční, konstituovat! konstrukce, konstrukční, konstruktér, konstruktér- ský, konstruktivní, konstruovat! konsul i konzul, konsulární i konzulární konsulent i konzulent, konsultace i konzultace, konsultant i konzultant, konsultovat! konsum i konzum, konsument i konzument, konsumovati i konzumova- ti, konsumpce, konsumpční kontura, konturový, konturní konversace i konverzace konverse i konverze konvulse i konvulze, konvulsní i konvulzní BERWYN PRESS 3212-14 S. GROVE AVE. BERWYN, ILL. STanley 8-0204 LAD MEJDRICH majitel ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY PŘIJĎTE NA ČESKOSLOVENSKÝ DEN DO PLZENŇSKÉHO PARKU, DNE 13. SRPNA! 8 • VĚSTNÍK [pageend8]DĚKUJEME. ČSNRA uděluje čestné uznání, diplom s československou ornamentikou a českým textem za zvláštní dary a anglický certifikát za dar $10.00 výše. Certifikáty byly zaslány s našim projevem diků těmto dárcům: Radím Balcar, Belcamp, Maryland ..................................................... $ 10.00 Mrs. Rose Smetanka, River Forest, Ill....................... 20.00 Jerry Brož, Lake Worth, Florida ............................... 10.00 Pí. Olga M. Revilliodová, St. Paul 5, Minn............... 15.00 Břetislav Jelinek, Seattle, Washington ....................... 10.00 Frank Absolon, Everson, Pa.......................................... 10.00 Pí. Ant. Kubátová k uct. pam. p. Vojty a p. Charváta 50.00 District Nitra, Slovak Gym. Union Sokol, Johnson City, N. Y....................................................................... 23.25 Marina Beauty Salon, Chicago .................................... 10.00 Prof. Julius Kuchynka, Chicago, Ill............................ 10.00 Jerry Macháček, Dresden, Ont., Canada................... 10.00 Antonín Filipi, New York, N. Y.................................... 10.00 Mrs. Sophie Hradecky, El Campo, Texas ................. 10.00 Albert Mráček, Ottawa, Ont., Canada ....................... 10.00 Mr. & Mrs. W. Svoboda, Miami Beach, Fla............. 19.00 Mrs. Minnie Repetný, Chicago, Ill............................... 10.00 D. E. E. Novak, New Prague, Minn............................ 10.00 Tatra Slovak Travel Bureau, N. Y.............................. 10.00 Frank Simon, New York, N. Y.................................... 25.00 Dr. Ervin Neufeld, New York, N. Y............................ 10.00 Marie Vítek, Cedar Rapids, Iowa ............................... 10.00 K uctění památky pí. Barbory Vojtové, obětavé členky odb. “Milada Horáková” a matky ses. Emilie Welclové, taj. ČSNRA: Břetislav Vaněk se ženou ..................................................$ 10.00 Martha Peppel, Woodside, N. Y.................................... 10.00 Frank Kratochvil, Berwyn, Ill........................................ 10.00 Vlasta Vrázová s dcerou a Aug. Pšenková .............. 30.00 Anna Kubáčová, Los Angeles, Calif.............................. 10.00 Ella Karníková-Mazačová .............................................. 10.00 Mae Červenková, Berwyn, Ill........................................ 15.00 Emilie Welclová ............................................................. 50.00 Rodina Franka a Barbory Vojtových z pozůstalosti. . 100.00 Dále byla uctěna památka br. Franka Vojty těmito dary: Augusta Pšenková a V. Vrázová ................................. 20.00 Frank Kratochvil, Berwyn, Ill....................................... 10.00 Zdenka Pikal, Berwyn, Ill.............................................. 10.00 Děkujeme svým příznivcům za jejich dary. Naše díky patří všem, není nám však možno tentokráte pro nedostatek místa uveřejnit jména všech, kteří ke svým členským příspěvkům přiložili peníze na tiskový fond neb jinou akci. Všechno bylo s díkem přijato. NABÍZÍME VÁM KNIHY: Dětství a mládí—napsala Dr. Alice Masaryková...........$2.50 Podepsaný výtisk ................................... 3.50 Hovory s T. G. Masarykem—Karel Čapek ...................... 1.50 Hovory s Janem Masarykem—Viktor Fischl .................. 1.25 Desať Rokov — Československá otázka ve Spojených národech—Dr. Jan Papánek .......................................... 1.00 Masarykova Československá Republika—Dr. Petr Zenkl .55 Anglicko-český a česko-anglický slovník—Jindřich Procházka ............................................................................... 5.00 Masaryk a Slovensko—Dr. Juraj Slávik .................................25 Stručná učebnice jazyka vyučovacího ..................................... 85 Má vlast, čítanka—Dr. Josef Kratochvil ........................ 2,50 Obrázky ze dvou světů—Prof. Otakar Odložilík ........... 3.00 Nová třída—Milovan Džilas .................................................. 2.00 Demokratický Manifest—Ferdinand Peroutka ............... 2.50 Sklizeň svobodné tvorby, sborník—červ. říjen ’58 ......... 2.00 Mosaika Amalie Posse Brázdové—uspořádal Robert Vlach ........................................................................ ............................. 2.00 Babička—Božena Němcová ..................................................... 1-25 Veselé pohádky o psu Muďulovi—Robert Vlach ........... 2.00 Bloudění v exilu—Zděnek Němeček ................................... 2.25 Evropan na Manhattanu—Petr Den ................................... 2.75 Mrtví chodí po světě, humoresky a grotesky—Alfa... 2.75 Půlnoční pacient—Egon Hostovský ...................................... 2.50 Kouř z Itaky—Pavel Javor ................................................... 2.50 “My vás pohřbíme”—Komunistický zvěřinec v obrazech s angl. a českým textem ................................................ .......................... 2.00 Do Bílého domu. Na pravidelné předsednické schůzi ČSNRA v úterý dne 1. srpna br. Dr. František Schwarzenberg předloží za politický výbor k schválení dopis presidentu John F. Kennedymu. Ve svém nesmírně důležitém proslovu president Spojených států vyložil americkému národu dnešní hrozivou situaci a vysvětlil, jaké kroky budou podniknuty. Dovolává se morální podpory amerického lidu a pochopení. V tom smyslu mu ČSNRA odpoví. FRATERNAL INSURANCE AND THE HOME . . . When a man marries he usually makes the wife dependent upon himself. His children come into the world helpless financially. The family must look to him for protection against the material needs.By every obligation which can appeal to unselfish affection, honor and conscience, the husband and father is duty bound to furnish such protection. While he lives he works and earns, but his life is not certain for an hour. His family is under the constant risk of losing the support and maintenance he provides and often are liable to be left destitute. Against this situation it is his solemn duty to guard them to the best of his ability. He should provide at once to have ready at all times a sufficient substitute for his earnings after he is gone. A bank account alone cannot accomplish this. The family needs immediate and full protection against this constant risk. There is but one sure way to attain this result— LIFE INSURANCE. It provides instantly and constantly the protection the family needs and to which they are entitled. That need is the chief purpose of fraternal insurance. You can get the BEST LIFE INSURANCE in the CZECHOSLOVAK SOCIETY OF AMERICA —GET IT NOW! Obnovili jste si předplatné Věstníku? — Oznámili jste změnu adresy? — Prosíme o adresy Američanů, kteří by se zajímali o náš “American Bulletin”. Rádi pošleme zdarma několik výtisků na ukázku. VĚSTNÍK • 9 [pageend9]SECOND CLASS POSTAGE PAID at Chicago, Illinois V Ě S T N Í K 4125 West 26th Street Chicago 23, Illinois CAPITOL FEDERAL SAVINGS AND LOAN ASSOCIATION 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj. států do $10,000. Ústav Capitol Federal Savings and Loan Assn. byl založen r. 1907. Předseda Salák by! v těchto dnech vyznamenán za 50 let vynikající služby na slavnostní schůzi Cook County Council of Insured Savings Associations. CHARLES T. SALAK, předseda (Advertisement) V E S T N Í K Czechoslovak National Council of America JULY - AUGUST 1961 436 C Z E C H O S L O V A K D A Y Sunday, August 13th, 1961 Pilsen Park - Albany Ave. & 24th St., Chicago Large dance group from Owosso and Flint, Mich., led by Mrs. Stephanie Cech, w ill take part in a very interesting program. Guest Speaker: SENATOR PAUL H. DOUGLAS [pageend10]