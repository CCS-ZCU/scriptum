rtpvi> živo t Z OBSAHI ČEP: VELKONOČiNÍ • POLC: HROB METODĚJŮV • STŘEDA: V Ý KLAD V ČAS VELIKONOČNÍ • PETR: MAJÍ BYT TUČNÍ, NEBO LIBOVÍ? • KRAMÁŘ : PRAVOSLAVNÁ CÍRKEV A DUCHOVENSTVO • ZÁMECKY: JAN KŘTITEL A JÍCHO VZTAHY K ESÉNLM# JAVOR: MEDITACE • PETRŮ : ZEMŘEL P. PAVEL ŠKRABAL# PRINCEZNA PODRUHÉ POKŘTĚNÁ# PROMĚNY — NOVÁ KULTURNÍ REVUE# Z DOPISŮ# STALO SE VE VATIKÁNŮ, DOMA, V EXILU A JINDE VE SVĚTĚ • NAŠE POVÍDKA: POKORNÝ, NAŠE ŽUZKA ROVNÍK X V I • R I M . DUBEN [pageend1]m Es íCn í k c y r i l o m e t o d ě j s k é l i g y p r o k u l t u r u a ž iv o t z v i r y • VYDÁVÁ KŘESŤANSKÁ AKADEMIE V Ř ÍM Ě * ADRESA REDAKCE A ADMINISTRACE : NOVÝ ŽIVOT, VIA DELLA CONCILIAZIONE, 1. ROMA-ITALI A. Řídí redakční krnh. Vychází 20. s označením následujícího mčsíce. • Předplatné na rok 1964: V Itálii 1800 lir (podporné 2500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itálii: pošt. slož.: C. c, post. 1-33428 Accademia Cristiana Ceco- slovacca - Via della Conciliazione, 1. Roma (617) s pozn. NŽ 1964. • Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na pošt. úiadé 1800 lir na : Nový život - Accademia Cristiana Cecoslovaeea, Roma. Via della Conei- liazione 1. - Italia. • Z ostatních zemí mezinár. pošt. poukázkou, Šekem, peněžním dopisem římské administraci (na jméno Mons. Irancesco Planner), nebo našim zástupcům v jednotlivých zemích: Anglie: CML (P. Jan Lang S. .1.), 114, Mount Street, LONDON, W. 1. — Francie : zasláním 15,— NF poštovní složenkou na adresu : Jaroslav Jáchym, 4, rue General Chappuis, Belfort ; c>v 1724-81 Dijon. •— Německo : zasláním 12 DM poštovní složenkou na : Karl Fořt, Konto München (13b), Nr. 151283. — Austrálie : CMC (Dr. Stanislav líoíírek), 519, Dryburgh Str., North Melbourne, Vic. — Kanada : Zemská CML (Václav Vostřez), Box 541 Main P. <)., Hamilton, Ont., nebo Czech Jesuit Fatliers (Rev. V. F. Feřt, S. J.), 4605 West Broadway, Montréal 28, P. Qué. — USA : Rev. Jaroslav Tománek, Veseleyville, P. O. Grafton, No. Dakota. Vita Nuova. - Mensile. • Con approvazione ecclesiastica. • Autorizzazione Tribunale Roma N. 3779 del 16-3-54. • Direttore respons ibtle : P. Vincenzo I n SO L E R A S. J. ž iv o t JAN ČEP V E L K O N O Č N Í Čas našeho života míjí den za dnem, rok za rokem ; naše pozornost je většinou obrácena k věcem a událostem mimo nás, k jednotvárným úkolům, dobrovolným i nedobrovolným, které nečekají. Uvědomujeme si někdy svou vnitřní rozptýlenost, ale bojíme se takřka ohlédnout nazpět, aby nás nepojala závrať ze vzdálenosti, která se za námi stále prodlužuje. Občas se pokoušíme přijít k sobě, navázat přerušené a zanedbané vnitřní souvislosti, stanout tváří v tvář tomu, co nepomíjí, kde je přítomno všechno najednou. Ale potom se zase dáváme unášet proudem, odkládáme na později ono rozhodující setkání. A tuše octneme po boku člověka, kterého jmenují evangelia Šimonem z Kyrény. Nevíme, kdo to vlastně byl ; » otec Alexan- dera a Rufa«, praví jenom evangelista Marek. Sel toho dne právě z pole, možná s nějakou motykou na rameni. Možná, že uslyšel zdálky, v zatáčce cesty, nějaký podezřelý hluk, a zašel zbytečně trochu dál, aby viděl, co se děje. Litoval toho vzápětí, aspoň v první chvíli. Ten odsouzený, který právě padl pod křížem, byl samá krev, do čela se mu zarývaly trny spletené v potupný věnec. Nepoznal v něm hned Ježíše z Nazareta, o kterém bylo v poslední době všude plno řečí, který prý uzdravoval nemocné, ba křísil i mrtvé ; jedni ho pokládali za Pomazaného Božího, druzí ho prohlašovali za blázna, ba za podvodníka. Bud jak buď, nebylo příliš příjemné, poslechnout výzvy žoldnéřů a ucítit na rameni ten potupný trám. Sotva však udělal několik kroků za nešťastníkem, který vrávoral pod svým břemenem — v prachu cesty zůstávaly krvavé stopy jeho bosých nohou — měnil se jeho pocit hanby v cosi nevýslovného : byl rád, že mu může pomoci, byl by mu chtěl pomoci ještě víc. Cítil, že ho ten vpředu miluje, že mu dává místo vedle sebe z lásky. Přišla chvíle, že by už nebyl mohl říci, čí kdo břímě nese : nevzal ten druhý na sebe celou tíhu jeho vlastního života, jeho nevěr, zklamání a nejistot, ba tajemnou tíhu všech lidí a celého světa ? Není tento trám smrti tajemným mostem, který překlene tragickou trhlinu, rozevřenou až k samým základům země a lidských dějin ? Není ona krev, která zůstává v jeho šlépějích, léčivou rosou lásky ? Zatímco se vlekl popravčí průvod k nízkému pahorku za hradbami, na kterém měly být vztyčeny tři kříže, nekladl si římský prokurátor, který podepsal rozsudek, stejné otázky jako kyrénský Šimon. Opakoval si však stále tu, kterou položil podivnému obžalovanému : » Co je pravda?« Ten vypadal, že to ví, ba tvářil se, jako by byl sám pravdou vtělenou. Pilát si nadarmo umýval ruce znovu a znovu : ačkoli se ho vůbec nedotkl, ani když bylo jeho tělo rozdrásáno bičováním, přece měl ustavičně pocit, 78 [pageend2]že na nich ulpěla jeho krev. A co horšího : měl před sebou ustavičně pohled jeho očí, které jako by viděly až na dno jeho duše a svědomí, v kterých uhadoval záři jakéhosi záhadného soucitu. Byl sám přesvědčen, že je to člověk nevinný : proč neměl odvahu setrvat na svém původním rozhodnutí ? Byl by se možná navždy dověděl, co je to pravda. On dal přednost své politické kariéře, svému pohodlí. Nemohl se však zbavit předtuchy, že to bylo nadarmo; že ztratil všecko, když vydal toho spravedlivého. Zdálo se mu najednou, že jeho život pozbyl smyslu. Kéž by mohl zapomenout; ale není naopak jeho záchrana právě v tom, že nezapomene nikdy, že položí svou vinu k nohám toho, kterého teď přibíjejí na kříž ? Učedníci Ježíšovi se rozutekli — kromě jednoho, který stál pod křížem až do poslední chvíle, celé tři hodiny. Přijal do svého srdce jeho » Dokonáno « a jeho Matku za svou vlastní. Kde se zatím skrýval se svým pláčem Petr, ten, který se kdysi dušoval, že ho neopustí, i kdyby ho opustili všichni ostatní ? Co se to s ním stalo na dvoře veleknězově ? Jak se mohl sám v sobě tak rozdvojit? Teprve potom si uvědomil, že ten, kterého zapíral, v něm byl přítomen více než on sám... Stačilo, aby se Ježíš po něm obrátil, když kohout zakokrhal. Vrátil mu rázem jeho víru, a jeho láska vzplanula dvojnásob, živená vědomím jeho viny, viny odpuštěné. Proč nemohl následovat jeho příkladu ten, který přece hodil pod nohy velekněží zrádných třicet stříbrných ? Proč nemohl opakovat prosbu lotra na pravici ? Pocítil hnus sám k sobě, ale tento hnus nebyl skutečnou lítostí. Byl to znovu akt vzpoury, akt pýchy a zoufalství. Co zabránilo Jidášovi, aby nepadl na kolena a nepro- pukl v pláč jako Petr ? Odmítl sám sebe, ale odmítl zároveň milosrdný pohled Toho, proti kterému se provinil. Věděl, že poslouchá ještě jiného hlasu, jiného vnuknutí ? Ze volí svobodně a pyšně věčnou samotu, věčné odloučení ? Setrval v něm až do posledního záchvěvu svého vědomí — nebo se vzdal před samou hranicí Božímu milosrdenství ? Byl ještě v poslední chvíli schopen, upustit sám od sebe a dát přednost Tomu, který ho ještě v zahradě Getseman- ské, když ho označil žoldnéřům velerady zrádným políbením, nazval » přítelem « ? Třetího dne se rozsvítilo první velkonoční ráno, a Ten, jehož smrtelný výkřik slyšeli na MAX ŠVABINSKÝ: »Tak Bůli miloval svět...« Kalvárii a jehož tělo pomáhali uložit do hrobu, stál uprostřed nich. Promluvil na ně známým hlasem, ukázal jim jizvy od hřebů v rukou a nohou a ránu v boku, probodeném kopím. Smrt byla přemožena navždy; nejprve smrt duše a potom smrt těla, které bude účastno jeho vlastního vzkříšení. Bůh sám překlenul aktem své lásky a svého vtělení propast, kterou mezi Ním a mezi osudem celého svého rodu vyhloubil člověk svou vzpourou. Bůh a člověk se octli navzájem blíž, než byli před oním tragickým rozdělením. Do celého vesmíru, do všech věcí stvořených bylo zaseto símě, které má proniknout všecek čas, celé lidské dějiny, a rozzářit se osluňující přítomností věčné slávy, přímou účastí na nepředstavitelné plnosti Božího bytí. Proč nenastala tato úžasná proměna hned to první velkonoční ráno, proč nezasáhla rázem celý tehdejší svět ? Bylo by to bývalo možné, kdyby byl Bůh chtěl. Ale i naší lidské představě stačí, řekneme-li si, že kvas potřebuje jisté doby, aby pronikl a zúrodnil všechno těsto shromážděné v díži. A čím se nahromadí více těsta 79 [pageend3]během lidských dějin, tím větší bude na konci časů nikoli sláva Boží, která je nezávislá na časových a kosmických prostorech, ale množství těch, kteří budou moci být účastni Boží štědrosti a lásky. Kdyby se byl skončil čas už to první velkonoční ráno, bylo by se to stalo bez nás a bez těch, kteří přijdou za námi. Lidský čas a lidské dějiny se měly nejprve rozrůst podle své stvořené přirozenosti ; mělo se v jejich prostoru otevřít a rozvinout co nejvíce jednotlivých lidských svobod a osudů, a každé lidské vědomí se mělo setkat se svou svrchovanou vlohou. Jak málo bylo těch prvních a jak se zdáli ohromeni, že se vyplnilo to, co jim přece předpovídal, než umřel ! Jak málo a špatně tomu tenkrát rozuměli ! Zjevoval se jim ještě nějaký čas, snad čtyřicet dní ; potom se od nich vzdálil po druhé, ale jinak, než když ho viděli přibitého na dřevě. Řekl jim, že přijde opět, a zatím že jim pošle Ducha světla a lásky, který v nich oživí všecko a dá jim sílu, aby mohli vydávat svědectví. Svědectví, které bude moci každý člověk přijmout, nebo kterému se bude moci vzepřít. Nebude z člověka rázem sňata tíha těla, nebude docela zbaven přitažlivosti k vlastnímu sobeckému středu ; bude si chtít uhájit pýchu rozumu, ptát se dále jako Pilát: Co je to pravda ? Neujde ani pokušení Jidášovu : říci ne, i když ví, že JAROSLAV POLC HROB Touha po objevení tělesných pozůstatků prvního moravského arcibiskupa někde mezi základy velkomoravského chrámu je dávným a zbožným přáním. Naděje na jeho splnění však byla až do nedávných let pranepatrná. Dnes, po tolika skvělých nálezech, by byl tento objev, už ne tak nemožný, opravdu důstojným vyvrcholením dlouholeté mravenčí práce řady odborníků a archeologů. Mnohokrát již tato možnost byla přetřásána i v odborných publikacích. Kolikrát už proběhla tiskem předčasná zpráva, že se nalezl hrob sv. Metoděje, když se odkrývaly zbytky základů nějakého významnějšího chrámu. K naději se však vždy mísí skepse, neboť i nyní by bylo obtížné spolehlivě dokázat, že je to skutečně místo posledního odpočinku Meto- je vinen, a když se cítí rozpolcen v samém jádře své bytosti. Tíha jeho přirozenosti zůstane jeho pozemským údělem, látkou, s kterou bude musit něco počít. Zůstane mu úzkost ze smrti tělesné, nežli pochopí, že i ona se pro něho může stát obohacením, bude-li ji schopen přinést jako dar, jako odpověď na pozvání Boží lásky. Každý z nás se jednou octne na místě Šimona z Ky- rény: jeho kříž bude zároveň křížem Toho, který jej nesl první za nás za všechny : jakmile svolí, aby na sebe vzal jeho břímě, ucítí, že jej ve skutečnosti nese ten Druhý... Víme, že Kristus vstal z mrtvých, a věříme, že jednou vstaneme i my. Dokud však žijeme v tomto čase, ukládá se na nás ustavičná tíha dní, jednotvárných úkolů, dobrovolných i nedobrovolných. Unikáme ustavičně sami sobě, ztrácíme se v rozptýlenosti. Cítíme na sobě čísi upřený pohled, ale sami nezvedáme oči, odkládáme setkání s Ním napodruhé. Jednou do roka nás vyburcují velkonoční zvony, zaplaví nás vlna slavného Resurrexit. Toto světlo v nás všech nezůstane jako ustavičná záloha, jako nevysychající vnitřní míza, nebu- deme-li mu sami stále otevřeni obnovovaným úsilím celé své bytosti. Jenom tak budeme moci jednou vzít důvěrně za ruku » sestřičku smrt tělesnou « a překročit s ní tajemný práh. METODĚJŮV děje, a ne někoho jiného. Dosavadní vykopávky přinesly mnoho poučení, ale zároveň celý problém dále zkomplikovaly. Psané zprávy Svatý Metoděj je jediná ze známých historických osobností Velké Moravy, o níž se s jistotou ví, že na Velké Moravě byla pochována, a dokonce je známo i určité místo. Autor staroslověnské legendy o tom napsal: »Jeho (Metodějovi) učedníci ho uložili do rakve a učinili mu důstojné pocty : smuteční obřady vykonali latinsky, řecký a slovansky a pochovali ho v stoličním chrámu. « Jeden z Metodějových žáků, který sepsal tzv. Proložní legendu cyrilometodějskou, sice až v Bulharsku, ale na základě svých vlastních zkušeností, praví, že sv. Metoděj byl pohřben ve velkém chrámu moravském na levé straně ve stěně za oltářem svaté Bohorodičky. 80 [pageend4]Kde stávala Metodějova katedrála ? Odborníci nejsou zajedno, kde by bylo třeba tuto katedrálu velkomoravského metropolity hledat. Stará lidová tradice označuje za středisko Velké Moravy oblast velehradskou v prostoru Starého Města na dnešní Moravě. V novější době však byly vysloveny i další domněnky: Svatoplukův hrad a sídlo Metodějovo bylo snad na Děvíně ; zástánci Nitry se vyskytují ještě i dnes, a ojediněle bylo poukazováno i na vzdálený Blatnohrad; konečně po objevech v Mikulčicích, kde se na silně opevněném hradišti a na předhradích našlo dosud na 10 kostelů, hledala se velkomoravská katedrála i tam. Nedávný průzkum Děvína i písemný záznam Fuld- ských letopisů k roku 864, který rozlišuje Děvín a hlavní sídlo Rastislavovo, přivedly slovenského archeologa J. Děkana k závěru, že tam nebylo hlavní sídlo velkomoravských knížat, nýbrž jen opevněná pohraniční tvrz. Podobně není sídlem Metodějovým ani Nitra, protože tamním sídelním biskupem byl Viching, jak vyplývá z papežských listin oné doby, jež vylučují možnost, že byl pouze tzv. chorepiskopem. A pak v Nitře, kde sídlil Viching, by nebylo možno pohřbít Metoděje s takovou okázalostí, především obřady ve třech jazycích, poněvadž Viching byl zarytým nepřítelem slovanské bohoslužby. V listinách papežských a jiných pramenech byl sv. Metoděj nazýván střídavě arcibiskupem sirmijským, podle svého starobylého titulu Sir- mia (Srěm), města v Ilýrii, jindy arcibiskupem panonským, podle území, jež mu bylo dáno pod pravomoc, a konečně i arcibiskupem svaté moravské Církve, jež byla jeho hlavním působištěm, jak vyplývá z psaných zpráv a dokladů, a východiskem pro jeho apoštolské cesty. Nic tedy neodporuje tomu hledat jeho katedrálu (nebo chrám k tomu, účelu prozatímně adaptovaný) někde v povodí řeky Moravy. Co přinesly nové nálezy ? Před patnácti lety nebylo nutkavého důvodu pátrat po hlavním středisku velkomoravském mimo oblast tradičního Velehradu, na který ukazovala nejen ústní tradice, hluboce zakořeněná v místním obyvatelstvu od nepaměti a písemně stvrzená od konce XIII. století, nýbrž i sama jména Velehrad a Staré Město. Nejen náhodné nálezy staršího data, nýbrž i nejnovější výsledky odkryvných prací jí dodaly dalšího odůvodnění. Zároveň však vynesly na světlo i jiná střediska I. Srovnání velikosti velkomoravských kostelů. 1. Kostel » Na valách « ve Starém Městě. 2. Kostel » Na špitálkách « ve Starém Městě. 3. Kostel Na pohansku u Břeclavě. 4. Trojlodní bazilika v Mikulčicích, dosud největší nalezený chrám. Podle J. Cibulky. doby velkomoravské, jejichž důležitost nikdo netušil, a dokázaly, že sídliště staroměstské nebylo střediskem jediným. Mikulčický systém hradišť a kostelů, jež svým počtem dosud předčí počet chrámů nalezených v oblasti staroměstské, opevnění daleko mohutnější než staroměstské, hroby tolika velmožů a členů jejich rodin a dvora, otřásl tedy domněnkou, že hlavní sídlo velkomoravských knížat bylo pouze někde v oblasti Starého Města. Bylo sídlo Metodějovo mimo Staré Město ? Nejednou byla položena otázka, je-li nutno spojovat sídlo Metodějovo se Starým Městem, a zda například není stejně pravděpodobné, že sídlil na mohutném hradišti mikulčickém. Spolehlivě na tuto otázku nelze odpovědět, neboť není známo, do jaké míry sídlo Metodějovo bylo vázáno na sídlo Svatoplukovo, a pak dosud nikdo nedokázal, že mikulčické hradiště bylo vskutku sídlem Svatoplukovým. V Metodějově životopise jsou narážky na to, že byl s velkomoravským panovníkem v těsném styku. Z toho však není možno vyvozovat takovou závislost, jaká se teprve později vyvinula na Západě, kde biskupové byli přímo královými úředníky a dvořany. Stačí jen pomyslit na Metodějovy 81 [pageend5]dlouhé apoštolské cesty, jež ovšem neměly ráz diplomatický. Také není vyloučeno, že kníže mohl sídlet na hradišti mikulčickém, a arcibiskup že měl svou katedrálu ve Starém Městě nebo jinde. Archeologické výzkumy se zdají naznačovat, že na mikulčickém hradišti nastalo jakési stavební ochabnutí v druhé polovině IX. století, zatím co sídliště staroměstské bylo na vrcholu svého rozkvětu a v té době se nejvíce rozrostlo. Tzv. Bavorský geograf z IX. století však píše, že Moravané měli jedenáct sídlišť- měst (civitates). Na kterém z nich žil Metoděj se svými žáky ? Poučení z archeologických výzkumů Dosud byla prozkoumána, třebas ne úplně, přece celkem dost dobře, tři velkomoravská střediska : Staré Město, Mikulčice a Pohansko u Břeclavi. Odtud bylo možno načerpat takové znalosti o velkomoravských chrámech, o nichž předtím nebylo potuchy. Který z nich mohl být katedrálou ? Legenda jasně hovoří, že to byl chrám veliký. Již to napovídá, že stával někde v hustěji obydlené oblasti. Tím už však vylučuje malé chrámy v týchž oblastech. Teprve dnes je možno si učinit představu o velikosti menších a větších kostelů, a co autor legendy mohl mínit slovem velký chrám. T o dostatečně objasnily vykopávky. Chrámy blížící se rozměrům 8 X 9 metrů (Staré Město-Valy, Modrá, většina kostelů mikulčických) jsou běžné. Rozměry nad ně vynikají především tři z dosud nalezených kostelů: trojlodní bazilika v Sadech-Derflích, dlouhá celkem 23 metrů, kostel na Pohansku u Břeclavi, téměř 19 metrů, a rovněž trojlodní bazilika na hlavním hradišti mikulčickém, dlouhá 35 metrů (viz obr. I). Pozoruhodná je na těchto stavbách, z nichž se nalezly jen zbytky základového zdivá, jejich členitost a výzdoba. Všechny byly uvnitř vymalovány a rozděleny : mikulčická bazilika měla dokonce tři části; odborníci se domnívají, že k vlastní bazilice byl připojen narthex a atrium. Hrob ve zdi Život Metodějův hovoří o jeho hrobě ve zdi chrámu. Když byly odkryty první velkomoravské chrámy v Modré, Na valách a Na špitálkách, zjistilo se, že jejich stěny nebyly ani zdaleka tak široké, aby mohly pojmout rakev. Jak si tedy představovat Metodějův hrob ? Další nálezy, mezi nimi první dva chrámy na mikulčickém hradišti, vnesly do probl ému více světla (viz obr. II): zed vlevo od oltáře byla rozšířena tak, že vznikl uvnitř jakýsi malý výklenek a zvenku přístavek, v němž byly skutečně nalezeny hroby, bud ojedinělé, nebo i několik. Ze tří svými roz- II. Půdorys kostela s hrobem. » ve stěně«, Druhý kostel v Mikulčicích. 1. Původní budova. 2. Přestavba. měry ,, velkých “ chrámů mají takové přístavky, jež vsak tvoří téměř samostatnou kapli nebo místnost, dva : bazilika v Sadech a chrám na Pohansku u Břeclavi. Bazilika v Sadech má na levé straně lodi, na severu, malý přístavek velikosti 2.25 X 2.50 metrů se zvláštním vchodem zvenku a k němu je připojena prostorr ější kaple s apsidou, obrácenou k východu, velkou 3,50 X 4,40 metrů. V obou místech bylo nalezeno po jednom hrobu. Větší kaple sloužila zároveň i pro bohoslužby — v její apsidě stával oltář, a uprostřed lodi byl nalezen jediný hrob jakési urozené ženy. I v malém přístavku byl odkryt jediný hrob. Také bazilika sama obsahuje řadu hrobek ; značná část byla vyloupena a porušena už počátkem X. století. Kostel Na pohansku má podobný přístavek jako bazilika v Sadech ; je však na pravé straně chrámu — na jihu, a nebyly v něm nalezeny stopy po nějaké hrobce. Mimoto do přístavku se vcházelo i zvláštním vchodem zvenku, takže mohl sloužit za předsíň, sakristii, snad i křestní kapli. Největší z velkomoravských chrámů — trojlodní bazilika na hradišti mikulčickém — nemá po stranách pozůstatky po přístavcích nebo výklencích (viz obr. III). III. Pokus o rekonstrukci druhého kostela v Mikulčicích s hrobem » ve stěně « podle J. Poulíka. 82 [pageend6]Měla katedrála velkomoravská také křestní kapli ? Někteří badatelé soudí,- že křestní kaple — baptisterium, bud oddělená, nebo spojená s hlavní stavbou, náležela ke katedrále čili chrámu, při němž sídlel biskup, a proto její zbytky by mohly usnadnit jeho identifikaci. Bylo to zvykem na Východě i Západě, a baptisterium měly i kostely farní. Taky u velkomoravských kostelů se našly zbytky staveb, jež opravňují k závěru, že to byla křestní kaple. Asi deset metrů na východ od rotundy se čtyřmi výklenky u Mikulčic se našly zbytky jakési menší kruhovité stavby, v jejímž středu byla kdysi kruhová nádrž, postavená na způsob studně velmi pečlivě z lomového kamene. Podobně i na severní straně apsidy kněžiště staroměstského chrámu » Na špi- tálkách« našli jámu hlubokou přes tři metry, zasypanou sutí. V době velkomoravské však nebyla křestní kaple ani u farních chrámů nutná, protože ke křtu dospělých sloužily kamenné kádě nebo kamenné křtitelnice, někdy značných rozměrů. Několik takových, o nichž tradice tvrdí, že pocházejí z doby cyrilometodějské, se zachovalo porůznu v starých kostelích na M oravě, ale jejich skutečné stáří je těžko ověřit. Také o » druhém « chrámě v Sadech, který byl prodloužením původní třílodní baziliky a jehož apsida je obrácena k západu, převládala domněnka, že to nebyl druhý kostel, poněvadž v samé apsidě byl nalezen hrob, a v kněžišti, jež mimoto nebylo nikdy obráceno k západu, ale k východu, se nikdy nepochovávalo : sloužilo k přípravě katechumenů a křty že se konaly v apsidě (viz obr. IV). Dr. Cibulka to považuje za pravdě- IV, Půdorys chrámových budov v Sadech-Derflích : a) Původní chrám, b) Křestní kaple (Cibulka), nebo síň pro vyučování žáků (Vavřínek)? c) Apsida s křtitelnicí (?). d) Místnost s hrobkou, e) Náhrobní kaple s hrobkou vysoce postavené ženy. — 1. Začátek 9. století. 2. Po roce 863. 3. Konec 9. století (V. Hrubý). V. Pokus J. Pošmourného (nahoře) a J. Poulíka (dole) o rekonstrukci trojlodní baziliky na mikuliickém hradišti. podobné řešení. Vladimír Vavřínek uvažuje ještě o druhé možnosti, že v té části mohla být i škola nebo místnost pro výuku katechumenů, tím spíše, že v samém sousedství celého chrámového komplexu v Sadech se našly obytné budovy, jež svým odlišným tvarem a podle předmětů při nich nalezených — olověný křížek s řeckým nápisem, rydla ke psaní — byl pravděpodobně jeden z velkomoravských klášterů a kulturněnáboženské středisko. Dr. Cibulka se zamyslil i nad výrazem životopisce Metodějova, že byl pohřben ve stěně na levé straně za oltářem mariánským. Podle dosud zjištěných přístavků, obsahujících hrobky » ve zdi «, by tento popis zcela neodpovídal skutečnosti, protože byl-li oltář na konci apsidy nedaleko jej í stěny, pak by hrob sice mohl být po levé straně, ale před oltářem. Zdá se tedy, že v onom velkém katedrálním neboli synodálním chrámě oltář stál uprostřed kněžiště, a dr. Cibulka z toho vyvozuje další možnost, že (podobně jako na příklad v starobylých římských a italských bazilikách) na konci apsidy mohl stát biskupský Metodějův trůn. Jak si možno představit katedrálu Metodějovu Podle údajů psaných, doplněných nedávnými nálezy, je možno očekávat, že katedrální chrám a místo pohřbu sv. Metoděje byla trojlodní bazilika přibližně 30 nebo více metrů dlouhá, nesoucí na levé straně (třeba ji chápat vzhledem 83 [pageend7]k lidu, nebo vzhledem ke knězi a kléru shromážděnému v kněžišti v apsidě ?) stopy po vestavěné hrobce, oltář uprostřed kněžiště, popřípadě stopy po někdejším biskupském trůnu v apsidě a s chrámem souvisící, ať oddělené, nebo přičleněné ke křestní kapli. Který z nalezených chrámů mohl být katedrálou ? Pozornost na sebe v této souvislosti upoutaly dva chrámy : bazilika mikulčická (viz obr. V) a bazilika v Sadech. Bazilika mikulčická je největším dosud nalezeným kostelem, ale schází v ní jakákoliv stopa po hrobu » ve stěně « i další znaky vyjmenované, jež by pomohly při identifikaci. Bazilika v Sadech, také trojlodní, je prostranná a nejsložitější ze všech církevních staveb (viz obr. VI). VI. Rekonstrukce skupiny budov spojených s chrámem v Sadech-Derjlích u Uherského Hradiště (podle J. Pošmourného). Zbytky výzdoby dokazují, že byla kdysi velmi honosná ; svědčí o tom nejen nalezené pozůstatky maleb, nýbrž i zbytky vkusné střešní krytiny — ozdobných tašek starořímského typu a vzácný kámen, jenž sloužil k výzdobě. Na levé straně kněžiště byl i prostor s jediným hrobem. Západní část chrámu připomíná baptisterium nebo školu. Kolem stavby byl rozsáhlý hřbitov s bohatými nálezy, známka, že chrám hrál významnou úlohu. Ani zbytky rakví dřevěných s kovovými kováními nescházejí. Tělo svátého Metoděje bylo také vloženo do rakve. Byl však chrám v Sadech jeho katedrálou ? Stál mimo hlavní centrum — Staré Město — i mimo mikulčické hradiště, a hrob, nalezený v malé místnosti vlevo od chrámu, nemůže být nazván hrobem » ve zdi «, neboť přístavek stojí mimo chrám, měl svůj zvláštní vchod a nebyl asi přímo s hlavní stavbou spojen. Hrob sám byl porušen. Je tedy možno dovodit, že ani bazilika v Sadech, ani jiný dosud nalezený chrám nebyl hlavní velkomoravskou katedrálou. Pokud nebude odkryto celé staroměstské sídliště, dokud nebudou důkladněji prozkoumána i ostatní velkomoravská centra, která mohou přinést nová překvapení a novou pomoc, bude značně obtížné určit místo Metodějova hrobu. Je sice pravda, že starobylá tradice, jež se během výzkumů často osvědčila a leccos napověděla, ho kladla přímo do oblasti staroměstské. Není však možno zjistit, zda vznikla ze starého věrohodného podání, nebo zda až později spojila to, co se vědělo o době velkomoravské, s troskami tohoto mohutného vyvráceného sídliště. Ani jediný z nalezených kostelů v Starém Městě se nemůže ucházet o titul katedrály: chrám » Na valách« byl kostel, jak se zdá, převážně hřbitovní, a jeho rozměry byly skrovné. Kostel » Na špitálkách « byl jen o málo větší, i když honosnější ; nebyl to sice chrám hřbitovní a bylo ho užíváno asi pro běžné bohoslužby. Malý počet poměrně bohatých hrobů kolem něho může ukazovat na nějakou velmožskou rodinu, které snad náležel. Třetí kostel staroměstský, nedávno nalezená rotunda sv, Michala, také si nemůže činit, z toho, co víme, nárok na titul katedrály. Nutno tedy vyčkat, podaří-li se najít a odkrýt jinde i zbytky této jistě nejzajímavější stavby, jejíž základy se mohou skrývat pod dnešní zastavěnou částí Starého Města. Mimo chrám Panny Marie tam prý stály i jiné církevní stavby. Najde-li se, co zbylo z katedrály, bude přesto nesmírně obtížné s jistotou určit hrob Metodějův anebo jeho ostatky : velkomoravské hroby a hrobky, i knížecí, jsou bez určujících nápisů, a v případě sv. Metoděje, kde nějaký nápis nemusí být a priori vyloučen, se otvírá další možnost, že jeho ostatky mohly být v době nebezpečí odneseny a uschovány jinde, nebo že jeho hrob byl, jak je tomu u tolika jiných, otevřen a vyloupen za maďarských vpádů, už proto, že byl umístěn v samé katedrále na tak významném místě, a že nějaké předměty v hrobě, jež by napomáhaly jeho určení, byly přinejmenším odneseny z původního místa. Pravděpodobnost není tedy veliká po uvážení všech těchto okolností a možností. Nebylo však obtížné znovu objevit i pozůstatky Cyrilovy? Jistě je vroucím přáním všech věrných duchovních synů obou 84 [pageend8]VÝKLAD V ČAS VELIKONOČNÍ » ... A my už jsme mysleli, že je to on, který má osvobodit Izraele! A při tom při všem už je to dnes třetí den, co se tohle všecko stalo... « Písmo, ve své nádherné psychologické názornosti, živé nám staví před oči drtivý otřes, propastný vnitřní pád, který zasáhl nadějné židovské vlastence v ony dny velikonoc. Na hradě Antonii pořád strměla k nebi rouhavá znamení — modly, římští orlové; na Lebečném kopci dodýchal ten, v němž byli viděli Pomazaného, Krále-Osvoboditele. A neznámý pocestný jim povídá : » Ó pošetilí a zpozdilí srdcem ku věření všemu, co promluvili proroci! « I co promluvil on sám, Davidovec z Nazareta. Řekl věc velmi pozoruhodnou. » Zbořte chrám tento a já ve třech dnech ho postavím! « Zbořte chrám tento... Slova, která sama stačí vysvětlit, že ho popravili. Jeruzalémský chrám byl pravým srdcem židovského náboženství ; nebylo Žida, není podnes nábožného žida, jenž by neopakoval celou svou bytostí slova žalmistova : » Hospodine, zamiloval jsem si zdobu domu tvého a místo přebývání Slávy tvé! « Je málo dojemnějších skladeb nežli židovská mythická poezie o té chvíli, kdy chrám ten opravdu byl zbořen — kdy se Sláva přítomného Boha, Šechina, loučí se svým příbytkem a zarmoucena opouští pohořelou velesvatyni. » Zbořte chrám tento ! « — nezůstalo zajisté při slovech, Přemoudrostí bylo stanoveno, že bylo usmrceno tělo Bohočlověka, i nějakých 35 let po tom zbořeno obrovité ono veledílo Šalomounovo a Herodovo. Než praví apoštol, že všechno Písmo je k našemu poučení sepsáno ; a také říká, že těm, kdo milují Boha, všecko spolupůsobí ke spáse. Co nám tedy říká ona nepochopitelná výzva Spasitelova ? O jakém našem zážitku mluví? K čemu nám má onen zážitek napomáhat ? Myslím, že není docela těžko to uhodnout. M ezi bolestné chvíle v životě dnešního českého katolického člověka patří okamžiky, kdy si uvědomuje zánik staroslavných, dějinných českých církevních zřízení, ztrátu církevních uměleckých svátých bratří, aby aspoň nyní, po více než tisíciletí zapomenutí, se i ostatkům Metodějovým dostalo opět místa důstojného tak velikého učitele, biskupa a světce. pokladů, odsvěcení či prostě znesvěcení věkopa- mátných svatyní. Když věrní napodobitelé Himm- lerových Národních svatyní mění tisíciletou baziliku svatojirskou v archeologickou podívanou, královský Strahov ve státní knihosklad, pak se nám z hrudi dere výkřik proroka Izaiáše : » Zdaliž je vám to málo, obtížní býti lidem, že obtížní jste i Bohu mému ? ! « A když tento režim, zrušiv nějaký klášter či odsvětiv nějaký chrám, potom s neobyčejnou pa- mátkářskou péčí, se značnou útratou veřejných peněz uchovává všecky pozůstatky po něm ; když pracně udržuje všechny připomínky a výtvory a hmotné součástky něčeho, co sám usmrtil — pak nás napadají ještě méně lichotivé představy. Jsou zajisté, jsou milenci, kteří chtějí, aby jim krásné děvče patřilo, a postarají se o to svým způsobem : stalo se už, že takový milenec krasavici zavraždí, pak její mrtvé tělo uloží do rakve a tam je chemikáliemi konzervuje ve stejné kráse jako za živa. Jsou takoví milenci, ale nazýváme je zvrácenými, nepříčetnými, nelidskými. Jindy ovšem nepřichází udržení odsvěcené svatyně v úvahu, nýbrž mrtvé tělo kostela je přestavěno, pobořeno, případně také vyhozeno do vzduchu třaskavinami. Známe plno těch jpřípadů, kdy »jako v lese na dřevách sekyrami vysekali brány jeho ; sekyrou a Širočinou porazili jej. « (Zl 73) Případně také buldozerem — když ho nemá JZD, vojsko ministerstva vnitra ho má určitě. A to se děje nerušeně. Těžko věru pochopit, kterak má toto přispívat někomu ku spáse... Ale stačí si připomenout onu výzvu: » Zbořte chrám tento ! « Nějaký účel to mít musí, nějaké naučení si z toho vzít musíme. A pochopíme snad, když si představíme, že by všecky ty ústavy ještě trvaly, jak je naši zbožní otcové postavili. Pak by průvodce ukazoval na množství památek katolického středověku. Zde chrám svatojirský, jak ho založil Vratislav I., tam Strahov Vladislava I., tu svatovítský velechrám knížete Václava, onde Loreta Lobkoviců, dole klášter karmelitský, jesuitský, augustiniánský, udržely se jak byly založeny — udržely se, protože je nikdo nezrušil. Je to pěkné, je to památné, jako když dosud mají angličtí staromilci v londýnské Věži krkavce a v gibral- tarské pevnosti kočkodany — ale není na tom nic 85 [pageend9]divného. Tak by bylo možno mluvit, kdyby nikoho nebylo napadlo chrámy rušit a bourat. Místo toho zní v uších českých katolíků i bezbožníků zcela jiná a velmi nápadná naučení, která vesměs vyplývají z oné výzvy: » Zbořte chrám tento!« Výzva ta má zajisté dodatek : » A já jej ve třech dnech postavím. « Jak ? I o tom obsahuje Písmo zcela přesné údaje. » Chrám Boží jste vy, « praví svátý P avel; tento chrám, vysvětluje apoštol, je zbudován z kamenů živých. Kamenné kostely nejsou než uměleckým vyobrazením tohoto živého chrámu. Je nabíledni, že zničení obrazu je poměrně bezvýznamné, když trvá, když žije, když působí vyobrazená osobnost. Chápeme ovšem, že odsvěcení nebo znesvěcení chrámu rmoutí pobožnou duši a těší bezbožníka. To věděl už psychologicky jasnozřivý svatopisec, a líčí obojí duševní stav. » A není v době této knížete, ani vojevody, ani proroka, ani celopalu, ani obětiny, ani kadidla, ani místa prvotin před tebou, abychom mohli nalézti milosrdenství tv é; ale v mysli zkormoucené a v duchu pokory budeme přijati. « A spravedlivec hned se těší: » Jako při celopalu beranů a býků, a jako při tisících tučných beránků : tak se staň naše oběť před tváří tvou dnes, aby se ti zalíbila ; nebot nebude zahanbení pro ty, kteříž v tebe důvěřují. « Ba věřícího, který by spoléhal na vlastní úsilí, nebo který by klesal na mysli při nezdaru své námahy — toho upozorňuje slovo Boží přímo posupně: » Zlač- ním-li, tobě to nepovím ; vždyť moje je všecka zvěř v lesích... «, a podobně svátý Pavel upozorňuje Athéňany, že »pán nebes a země nepřebývá ve chrámech lidskýma rukama udělaných a nedává se obsluhovat, jako by něčeho potřeboval. « Není tedy dáno lidem, aby z vůle jejich bytového úřadu Tvůrce byl bez přístřeší. Ba zcela něco jiného nám ukazují některé kraje, kde byla před dávnými časy katolická bohoslužba soustavně vykořeněna. Myslíme Anglii. Tam staroslavné katolické kostely byly kdysi zčásti zbourány, zčásti předány státní protestantské církvi — a té patří pořád. Rmoutí se proto dnešní katolíci? Ano — pokud litují toho, že překrásné gotické chrámy neslouží účelu, pro který byly zřízeny. Ne — pokud mají před očima podívanou mnohem působivější. To jsou nové katolické kostely, které se jeden po druhém stavějí ; to jsou v nich oltáře právě svátých mučedníků a vyznavačů, kterými doba reformace katolickou Církev obohatila. Dalekosáhlý význam tedy mají ona slova, která ve chvíli závratné zkoušky promluvil duchovní předek nás všech, patriarcha Abrahám: » Hospodin si opatří obětinu, synu můj ! « To je odpověď těm, kdo myslí, že když svým obhospodařováním dovedou vyhladovět národy, tím spíše vyhladovějí Boha ; těm všem, kdo s netajenou a vítězoslavnou radostí hledí na řídnoucí hlouček starců a stařen v chátrajících zbylých kostelich. Žurnalistické zájemce, kteří potřásají hlavou nad takovým ošumělým prostředím věřících, nutno upozornit, že se dívají na věc dávno konstatovanou, dávno takto zamýšlenou. » Pojďte ke mně, kdož jste obtíženi, « řekl Tentýž, který dobře věděl, že » kdo nosí obleky z jemných látek, bývají ve vládních budovách. « Nepochybný a samozřejmý tento stav věcí tedy nebude tomu na překážku, že v dochovaných budovách budou zřízeny oltáře nových svátých, a na místo scházejících kostelů že budou zbudovány nové. A opět, jako když Izraelité uprchli z kraje obrovitých chrámů a zlatoskvoucích paláců egyptských, tak i naši vnuci v nových a snad chudobných a možná ošklivých kostelich, ale žasnouce před novými relikviáři, překvapenému posluchač- stvu zazpívají: » Kdo jako Hospodin Bůh náš, jenž na ponížené shlíží v nebi i na zemi ? Kterýž mění skaliska v prameny vod, kterýž dává neplodné přebývati v domácnosti jakožto radostné matce dětí ! « Jindřich Středa Bůh je stále s námi v tomto světě plném nových idejí a možností, kde každý objev odhaluje jeho moc a moudrost. Je naší povinností přijmout ovoce techniky a nalézt způsob, jak jich užít k dobru celého lidského pokolení. Technika je jeden z nástrojů, které dat Bůh člověkovi, aby splnil příkaz : » Podrobte si zemi a vládněte j í ! « Techniky třeba užít k službě člověku, aby ho těsněji spojovala s Bohem a s ostatními lidmi. Často nás to svádí, abychom myslili jen na hrůzy, které mohou následovat ze zneužití energií nedávno odhalených ; je však nutné obrátit zraky k údivným obzorům, které se před námi otvírají, dovedeme-li sloučit vědecké a technické objevy s požadavky spravedlnosti a lásky. Pavel VI. k obyvatelům Velké Británie M ěj stále péči o to, aby ses klonil více k nesnadnému než k snadnému, více k nepříjemnému než k libému, více k protivné a odporné stránce v práci než k tomu, co je v ní libého a příjemného, a nevolil si to, v čem je méně kříže. Vždyť kříž je břímě lehké ; a čím více tíží, tím je lehčí, když se nese pro Boha. Sv. Jan od Kříže 86 [pageend10]Naše povídka MIREK POKORNÝ N A Š E ) Z U Z K A První kamarád, kterého jsem měl od chvíle, kdy jsem se začal stavět na tlusťoučké nožky a uvědomovat si okolí, byla naše Žužka. Tenkrát, kdy jsme si spolu začínali hrát, či spíše pokoušeli se o to, byla jen o pár týdnů starší než já. Čistokrevný pes ušlechtilé rasy nebyla, byl to takový hezký » voříšek «, ale nám se líbila a měli jsme ji rádi. Jak už jsem se zmínil, byla sice jen o pár týdnů starší, ale pohybovala se na směšných buclatých nožkách psího mláděte s mnohem větší jistotou než já, který jsem teprve zkoušel první krůčky. Žužčina oháňka bývala častou záchranou před pádem a moje nemotorné tělíčko přistálo mnohokrát v měkké srsti Žužčina bělavého kožíšku. Jinak by těch boulí na hlavě a rozbitých kolen bylo jistě víc. Tahal jsem ji za uši, vozil se na hřbetě, vláčel ji za ocas, a Žužka nic, nezlobila se, neZa- vrčela, ba ani se na mne nikdy nevlídně nepodívala. Maminka někdy spínala ruce a říkala : » Já se divím trpělivosti toho dobráka ! Nesmíš, Mirečku, dělat pejskovi takovou bolest, tahat ho za uši a všelijak trápit. « » Bolest, bolest, « kýval jsem prý náramně moudře hlavou, ale za pět minut jsme se kočkovali se Žužkou stejně jako předtím. Byl to velmi, velmi pěkný obrázek, když nás maminka vezla na procházku. V naparáděných opentlených polštářích jsem seděl já a dole v nožkách Žužka. Náramně důležitá a spokojená. Tak jsme pomalu vyrůstali spolu. Nepamatuji se, že by Žužka byla někdy bita. Ani okřiknout ji nebylo nikdy zapotřebí. Byla vychovávána s láskou, a vedena navíc přirozenými pudy, dospívala a vyvíjela se ve zvíře tak milé, bystré a dobrovolně poslušné, že byla k radosti všem. Nejvíc mně 1 Vstávali jsme současně a já jsem nevzal dříve do úst, dokud také Žužka neměla mističku plnou. Jednou nás maminka překvapila při vzájemné výměně talířků. Já jsem na všech čtyřech vyli- zoval misku Žužčinu a ona na oplátku čistila talířek můj. O maminku se v té chvíli pokoušely mdloby, » protože pes přece jen na ulici leccos očichá, a co kdyby se tomu dítěli něco stalo ?« Jak budoucnost ukázala, » nestalo« se mi nic, byl jsem zdráv jako buk. Život psa je podle zákonů přírody značně kratší než normální život lidský. Když já jsem vyspěl tak dalece, že jsem trefil lžičkou do pusy, a když už nebylo nutno obalovat spodní část těla gumovnými kalhotkami, byla Žužka slečna na vdávání, učiněná nevěsta. Však také nemívala o nápadníky nouzi. Pamatuji se, že za předjarních vlahých večerů bývala vrátka naší zahrádky obléhána námluv chtivými krasavci, kteří se všelijakými úskoky snažili přivábit pozornost půvabné nevěsty. Poštěkávali, kvičeli, na vrátka vyskakovali, někdy se i mezi sebou servali, ale nic naplat, Žužka je nevzala ani v nejmenším na vědomí. Byla stále se mnou a ani na chvíli mě neopouštěla. Hráli jsme si všelijak. Pohádky, které mi večer před spaním maminka vyprávěla, žily v dětské fantazii dál. Vžíval jsem.se do bytostí princů, kteří jedou na bujném oři vysvobodit zakletou princeznu ze spárů líté saně nebo z moci ukrutného kouzelníka. Zakletou princeznou bývala Žužka a bujným ořem tatínkova hůl. Protože v pohádkách byly princezny vždycky zlatovlasé, tajně jsem si vypůjčil maminčiny příčesky, kterými si tehdy dámy přizdobovaly účes, když šly do divadla nebo do plesu, a upevnil je Žužce k uším, aby byla taky jako ta zlatovlasá princezna. Maminka byla na stěstí také »zlatovláska«. Potom jsem chudáka Žužku vysadil na střechu slepičárny a jel jsem vysvobodit princeznu Liběnu nebo Krasavu, podle toho, jak se právě Žužka jmenovala. Tak jsme si hráli a bavili se my sami dva. Někdy se k našim hrám připojil i tatínek, a tu bylo teprve veselo ! Pamatuji se, že jednu zimu hráli v našem městečku »Tři mušketýry«. Chodili jsme pilně každou neděli odpoledne. Film měl několik dílů a každou neděli bylo předváděno pokračování. [pageend11]Byl jsem zcela uchvácen ďArtagnanovými hrdinnými souboji, obdivoval moudrého Athose, smál se dobromyslnému Porthosovi a nenáviděl zrovna tak, jako moji milí mušketýři, milady de Winter. Každou neděli, když jsme se k večeru vrátili z biografu, přehrávali jsme si s tátou ty scény, které se nám nejvíc líbily. MuŠketýrské úlohy jsme štědře rozdělili celé rodině. Já jsem byl vždy ďArtagnan, táta Athos, maminka Aramis, protože byla taková štíhlá a jemná blondýnka jako ten krasavec Aramis, a teta byla Porthos. Naše milá Žužka představovala milady de Winter. Maminka říkávala, že když ten malý, tedy jako já, blázní, tomu že se nediví, ale že ten starý nemá za mák rozumu— jako táta — to že už je trochu moc ! Obyčejně ve hře zklamala a šla se raději postarat o večeři. Když už jsme » Mušketýry« zhlédli celé, hráli jsme si nejraději na popravu milady de Winter. Žužce jsme oblékli černou kuchyňskou zástěru, protože milady byla ve filmu také v černém, a vlekli jsme ji k » popravčímu špalku «. Byla to obyčejná kuchyňská židle, ale to nám ani v nejmenším nevadilo. Citovali jsme při tom pasáže, které jsme si zapamatovali, a táta, co by výkonné rameno spravedlnosti, sťal — vycházkovou holí — milady - Žužce hlavu ! Ohromně nás s tátou tyhle » tyátry «, jak maminka říkala, bavily, a obávám se, že z té naší kratochvíle velkou radost nemívala, ale co se dalo dělat, když ta » milady « byla taková zlá intrikánka ? ! Děti mívají neobyčejně silně vyvinutý smysl pro spravedlnost, a paní de Winter byla pro mne tehdá to, čemu se říká » symbol zla « ! Když nové jaro rozvonělo šeříky v naší milé zahrádce a psí nápadníci znovu, zblízka i zdáli, začali obcházet mřížoví, Žužka poprvé — zmizela ! Nikdo z nás nevěděl kdy a jak ! To bylo pláče a nářku, to bylo volání a hledání ! Po milé, jindy tak poslušné a přítulné Žužce, ani vidu, ani slechu. Jako když se po ní zem slehne. Nikdo z rodiny ani nejedl ani nespal. Tatínek, unavený po celodenní práci, místo aby se řádně navečeřel a odpočinul, šel hledat Žužku. — Marně ! Najednou se vrátila ! ! Špinavá, pohublá, unavená, k nenasycení hladová ! Nedal jsem jinak a museli mi čistě vykoupanou Žužku položit do postýlky. Dlouho, předlouho jsem vyšeptával závojem slziček všechen ten strach a trápení, která mi způsobila tím, že zmizela. Tulila se ke mně, chvílemi mě něžně olízla a potom jsme oba usnuli. Co byly platný všechny námitky, že pes do postele nepatří, když nám bylo pod společnou pokrývkou tak dobře ! Kdo nám rozuměl ? ! ? Dospělí byli asi příliš moudří nebo neschopní chápat lásku dítěte k psovi — kamarádovi. Po nějakém čase řekla maminka, že musím být na Žužku opatrný, bude mít štěňátka. Těch několik týdnů, nežli se mláďata vylíhla, nebylo se mnou k vydržení ! Nedovolil jsem Žužce, aby běhala po schodech, a pečlivě ji nosil jak nahoru, tak dolů. Jednoho dne snesla maminka s půdy veliký prádelní koš, vystlala čerstvými hoblovačkami a pytlovinou a uložila ho do kůlny. Žužka, jakoby věděla, že košík patří jí, běhala několikrát za den do kůlny přesvědčit se, že koš je na starém místě. Potom jsme zjistili, že si do koše schovávala kostičky a kůrky chleba. Jednoho podvečera Žužka zmizela. Volal a hledal jsem svou kamarádku, až jsem ji nalezl v kůlně v koši. Lákal jsem ji ven a volal ji těmi nejlíběžnějšími jmény, ale nic plátno, ani se nepohnula, jen se na mne dívala. Její krásné tmavé oči byly snad ještě větší a temnější než obvykle a navíc v nich bylo něco nového, pro mne neznámého, čemu jsem nerozuměl a co mi nahánělo strach, nejen o ní, mou věrnou Žužku, ale strach vůbec. Prostě jsem se najednou bál, a nevěděl jsem proč. Šel jsem za maminkou a prosil ji, aby šla se mnou za Žužkou, že je nějaká divná, že jí nerozumím. Maminka se na mne usmála, pohladila mě a řekla : » Máš-li Žužku opravdu rád, nech ji v klidu! Žužka bude maminkou a čeká jí kus těžké a bolestné práce ! Jdi pěkně spát, a zítra ráno, když Žuža dovolí, budeš si moci pohladit Štěňátka.« Pane, to se lehce řekne »jdi si lehnout«, ale proč tedy maminka říkala, že Žužku čeká kus bolestné práce ! ? Já jsem nechtěl, aby ji něco bolelo. I vkradl jsem se tajně k Žužce, přinesl jí misku čerstvé vody a hladil ji tak dlouho, dokud jsem nemusel na kutě. Zdály se mi hrozné sny ! Ráno, sotva jsem oči proloupl, první cesta vedla k Žužce. Ležela v koši usměvavá a spokojená. Tři slepá, černobílá štěňátka se tiskla k Žužčinu 88 [pageend12]mateřskému bříšku. Bral jsem je nesmírně opatrně jedno po druhém do roztřesených dlaní. Pokaždé, když jsem jedno z dětí vrátil do mateřského » náručí«, maminka Žužka je pečlivě očichala a olízala růžovým jazýčkem. Bylo po našich hrách ! Trvalo to celou řadu dní, než štěňátka prohlédla. Po celou tu dobu od nich Žužka odcházela jen aby se najedla a napila. Trávil jsem většinu času u košíku v kůlně, donášel Žužce a jejím dětem všelijaké pamlsky a povídal té sle- poučké psí drobotině pohádky. Aby pěkně spaly a maminku nezlobily — jako je to v té písničce. Když štěňátka konečně prohlédla, pane, to bylo radosti ! Za chvíli byl těch maličkých nemotorně lezoucích tvorečků plný dům. Byli všude ! Na zahradě, v kuchyni, v jídelně, v ložnici a kamkoliv vťapali, všude zanechávali neomylná znamení: malounké, zato však přečetné loužičky. Později jsme pomalu začali přemýšlet o tom, co s nimi, s těmi malými čertíky ? Čekali jsme tak dlouho, až štěňátka vyspěla natolik, že dovedla nejen vlastním čumáčkem vyprázdnit mističku s jídlem a pochodovat pěkně rovně na všech čtyřech, aniž si pletla pravou zadní s levou přední. To je přece kus umění, mít čtyři nohy a nesplést si je při chůzi. Nebo ne ? Potom, když dovedla i vlastní ocásek honit pěkně dokolečka dokola, tehdy se rodina rozhodla, že už je nejvyšší čas, aby byla z domu. Dali jsme se tedy do usilovného hledání teplého mísetčka pro Žužčiny ratolesti. Nejagilnějším sháněčem byla naše pomocnice Anežka. Protože to byla opravdu roztomilá štěňátka, netrvalo dlouho a mateřský koš i kůlna osaměly. Maminka, Žužka, sice nějaký čas truchlila a hledala zmizelé děti, ale potom zapomněla a byla právě tak veselá a hravá jako dřív. Košíkem plným rozkošných štěňátek nás Žužka obdařila ještě několikrát. Když byla Žužka pyšnou mámou asi po deváté, byl jsem já ustrašeným gymnasistou. Blahé, překouzelné dětství ! ★ * * Ba, čas nestojí, někdy se zdá, že přímo letí ! Ty, Žužko, jsi dále žila v naší milé zahrádce, hlídala skrovný majeteček, chodila na toulky k naší milované řece a snívala na zápraží. A já ? ! Já jsem musel pryč do hlavního města, abych se naučil » moudrým býti«, jako by se něco takového mohl člověk naučit ve škole ! Často se mi stýskalo po maminčině úsměvu a po tobě, Žužko ! Byl jsem teprve na začátku své cesty — pobledlý vytáhlý student — když ty jsi byla moudrou psí stařenkou. Dávno, pradávno skončily naše hry. Přicházívala jsi mi sice stále naproti, když jsem občas zajížděl domů, ale tvůj kdysi tak pružný krok se zpomaloval úměrně s mým dospíváním. Y tom létě, kdy jsem přinesl domů vysvědčení dospělosti, tenkrát jsi mi poprvé nepřišla naproti. Ležela jsi v pelíšku a jen slabým pohnutím oháňky jsi mi dala najevo, že mě poznáváš. - Pochovali jsme tě pod jabloní, v jejímž stínu jsi tak ráda lehávala. JARNÍ Květ tvého dechu nejčistším políbením zavál ke mně na křižovatce města Se mnou jsou oblaka, vody, květiny, ach, trsy zlaté záře, zlaté trsy světla Již odcházíš, již odcházíš do nenávratna, vrávorám sama na chodníku svého utrpení A tam v dálce již praská, již praská ta tajemná stříbrná nit, jaro M .G. 89 [pageend13]rozhledy MAJÍ B Ý T T U Č N Í , NEBO L IB O V Í? (Mezinárodní přehled) Běží o komunisty a otázku jejich tukové prorostlosti, podotkl britský ministerský předseda sir Alec Douglas Home při své nedávné návštěvě u presidenta Spojených států. Hlavním předmětem jejich jednání byla otázka, zda a do jaké míry má Západ přispět komunistickým zemím k řešení jejich hospodářské krize, zejména v oblasti zemědělství. Oba státníci přetřásali tuto otázku dlouho, nepodařilo se jim však dosáhnout dohody. T o je nepochybně výsledek neuspokojivý ; je však jim třeba přiznat polehčující okolnosti. Oba stojí před volbami, které se budou konat letos, a pro oba mají tyto volby životní důležitost. President Johnson bude zápolit o své presidentské křeslo, na které ho před několika měsíci náhle vynesla tragická smrt jeho předchůdce, a sir Alec Douglas Home bude zápasit, poprvé jako ministerský předseda, o přízeň britského voličstva v obecných volbách, plánovaných na letošní červen. Pro oba státníky jsou tudíž trumfy všeho druhu, jež by jim mohly přispět k vyhrání voleb, velmi žádoucí, a v otázce dodávek Sovětům se takové trumfy skrývají. Jejich podstata však se v očích voličstva britského a voličstva amerického krajně rozchází. Krátce řečeno : Angličané se kloní k nespoutanému rozvíjení obchodu s komunisty, kdežto americké veřejné mínění je proti tomu. Britská Konservativní strana by ráda šla do voleb s vlajícími prapory plné zaměstnanosti, kvetoucího obchodu, stoupajícího blahobytu a všeho toho, co předchozí ministerský předseda Macmillan mínil, když před třemi lety volal k anglickým voličům : »Ještě nikdy jste se neměli tak dobře jako dnes!« Každá barva volebních trumfů se hodí do této vidiny trvalého blahobytu, kterou sir Alec Douglas Home hodlá přidržovat před očima voličstva — a to i barva rudá. Sovětské kolchoznictví se hroutí a Chruščov potřebuje nutně chemické továrny na výrobu umělého hnojivá ? Proč bychom mu je nedodali, a nemá-li právě v kapse hotové, aby platil obratem, proč bychom mu neposkytli úvěr, třeba i dlouhodobý ? -— ptá se britská Konservativní strana anglických voličů. » Namítá se nám, « dodává k tomu sir Alec Douglas Home, » že tak podporujeme světový komunismus. Já však soudím, že je výhodné, pomůžeme-li komunistům, aby se lépe najedli. Tlustý komunista je méně nebezpečný než komunista hubený. « Anglickým podnikatelům se tato argumentace líbí, neboť naznačuje dobré obchody nejen v umělých hnojivech, ale snad i ve všem možném, v čem je v komunistických zemích trvalý nedostatek. Tak na příklad na Kubě Fidel Castro nutně potřebuje autobusy a jeho přítel Chruščov mu je zřejmě nemůže dodat, ani ne výměnou za kubánský cukr. Proč mu je neprodat ? Britský průmysl mu jich už dodal na sta a vesele je dodává dále přes všechno napětí mezi Kubou a Spojenými státy a nelibost, kterou washingtonská vláda v této věci vládě britské projevila. Sir Alec Douglas Home o tom měl s presidentem Johnsonem mimořádně živou debatu. Američané totiž s anglickou ochotou — obchodovat se sovětským blokem v jakékoliv míře —- zásadně nesouhlasí. Mají vážné pochybnosti o rozdílu mezi komunistou tučným a libovým. Jejich odpovědnost za obranu svobodného světa proti bolševické rozpínavosti je těžší než odpovědnost britská, a listina jejich potíží v současné mezinárodní politice, v nichž komunisté mají přímo nebo nepřímo své prsty, je znepokojivá : je na ní Kuba, Panama, Vietnam, Ghana, Kypr, Malajsie a jiné. Není tudíž divu, že americké veřejné mínění volá po politice silné ruky, zejména v poměru k drzým diktátorům, jako je kubánský Castro a ghanský Nkrumah, kteří uvádějí komunismus do Ameriky a do Afriky s pomocí britských a jiných obchodnických kruhů, ochotných podporovat je dodávkami a úvěry všeho druhu. Proto president Johnson, chce-li vyhrát presidentské volby, musí si zjednat v očích amerického lidu prestiž vůdce silné ruky. Musí si ji zjednat tím spíše, že v samém okruhu amerických spojenců, v obvodu členů Atlantického paktu, se proti vůdcovství Spojených států zdvihá jiná opozice, neméně nesympatická pro americké veřejné mínění, jež plyne z grandiózní ctižádosti francouzského presidenta De Gaulla. Také generál de Gaulle stojí letos před volbami. Presidentské volby mu mají obnovit na několik dalších let pověření k vládě nad Francií, a není divu, že i on chce zapůsobit na své voliče. Ti už vědí hodně o jeho dalekosáhlých ambicích, o tom, že chce mít co nejdříve vodíkovou bombu, že chce ovládat Společný trh, že chce být vůdcem západní Evropy, že chce udělat z Francie zemi nejvyšší evropské prosperity, která má mít koncem tohoto století 100 milionů obyvatel, atd. Nevěděli však až do nedávná, že ctižádost generála de Gaulla zasahuje i do daleké Asie, kde jejich president by chtěl v usměrňování tamního politického vývoje soutěžit s vládou Spojených států. Začátek k tomu byl učiněn před několika týdny, když Francie najednou, k nemalému překvapení celého světa, a hlavně vedoucích kruhů washingtinských, navázala diplomatické styky s rudou Čínou a přerušila styky s Čínou národní. Co z toho vzejde, nikdo si dosud nedovede představit. Dva rebelové proti nejvyšším politickým autoritám současného světa se tu zdají sbližovat v oposici proti nim : rudá Čína proti Moskvě a de Gaullova Francie proti Washingtonu. Sblíží-li se skutečně a dostane-li se komunistická Čína s francouzskou pomocí do Spojených národů, kde na ni čeká stálé křeslo v Radě bezpečnosti, není nadsázkou říci, že studená válka vejde do zcela nového a zcela nevypočitatelného období. Zdeněk Petr Modleme se za nová kněžská povolání ve vlasti i v exilu 90 [pageend14]PRAVOSLAVNÁ CÍRKEV A D U C H O V E N STVO Dr. Karel Kramář patří U největším znalcům Ruska na Západě. Roku 1921 vydal nepředstižené dílo » Ruská kříse «, v němž analysuje její důvody a příčiny a zabývá se souhrnně bolševickou revolucí, její historií a následky. Kramář znal nejen carské Rusko za jeho poslední čtvrtstoletí, ale jel do Ruska — z pověření francouzské vlády — ještě na podzim 1919, kdy byl na Donu a v Roštově. Na II. vatikánském koncilu jsou také zástupci ruské pravoslavné církve, jíž věnoval dr. Kramář v » Ruské křísí« obsáhlou kapitolu, zabývající se její situací v carismu i po Říjnové revoluci. Je to velmi kritická a hodně informativní stať. Protože originál českého vydání není v exilu po ruce, přeložil jsem ji, silně zkrácenou, ale plně zachovávající linii, z jejího německého vydání, které v překladu Alfreda Schebka vydal 1925 » Verlag von Dunckner — Humblot«, Mnichov — Lipsko, 689 stran. Kramář zde dokumentuje rozdíl mezi západním a východním křesťanstvím, ukazuje na zvláštní povahu, strukturu i poslání ruské církve a předvídá její znovuzrození a nové poslání. — Jaromír Měšťan Každý, kdo se zamyslí nad událostmi v Rusku, je překvapen, že církev a duchovenstvo až do chvíle, kdy bolševici zahájili otevřený a systematický boj proti církvi a náboženství, neměli žádný vliv na průběh událostí. Církev je národní, všichni Rusové jsou pravoslavní, tedy j e d n é víry. Částečné vysvětlení, že se za revoluce nic nestalo, najdeme ve státním rázu církve a z toho ve zvláštním poměru mezi pravoslavným duchovenstvem a věřícími, stejně jako v hospodářském a sociálním postavení duchovních. Pravoslavná církev dovoluje velmi málo v náboženském bádání a uvažování, zato dbá velmi přísně na tradiční rity a formy. Náboženství se tam vrací na nejnižší stupeň antiky a duchovní víra na širokém poli řeckoortodoxního, východního křesťanství, je ritualismem téměř udušena. Platí tam stará věta : » Náboženství není nic více než kult. « Taková náboženská forma není s to ruskému intelektuálovi, který celou svou povahou je zapřisáhlým nepřítelem každé tradiční formy a každého druhu ritualismu, dát vnitřní uspokojení. Po čem touží jeho neklidná duše, nemůže mu dát toto náboženství. Nábožensky cítící intelektuál v minulosti nenašel tu žádný vývoj, žádné obohacení duchovního života, jeví se mu jako zbytnění, tradice, byzantinské otroctví ve službách caristického absolutismu, a v přítomnosti opět tentýž ritualismus, věčně stejné formule, nekonečné křižování a klanění. Přitom vidí, jak duchovenstvo je ve stálých hádkách a sporech. To je tragický moment v duchovním životě Ruska, roz- kol-schisma. Milióny hluboce věřících opustili církev proto, že patriarcha Nikon chtěl uskutečnit konkordát mezi učením a ritem a lidé se nemohli naprosto sjednotit, zda se má věřící křižovat dvěma nebo třemi prsty. Pro tyto maličkosti byly tisíce Nikonovou církví pronásledovány, mučeny, vyloučeny a tisíce fanatických věřících volilo smrt. Pro tyto formality byl celý národ v hrozivém roztrpčení jako smrtelní nepřátelé, a patriarcha Nikon byl přesvědčen, že rity jsou přinejmenším tak důležité jako dogma a musejí být zachovány, jak je Rusové převzali z Byzance, nezměněny, nedotčeny, uchovány před všemi moderními » národními ch tíči«. Od té doby schismatici hledají náboženství a víru, a tím se blíží evangelickému bádání, a je možno vysvětliti neslýchaný vliv tolsto- jismu, který se mnohým zdál jako nové objevení Ameriky. Ale nesmí být zapomenuto : Tolstoj se postavil proti státnímu rázu církve a proti církví posvěcenému absolutismu. Ruská inteligence přijímala s otevřenou náručí jeho učení, ale s jeho positivní částí, s vírou v evangelium, nešla. Proces odklonu od církve byl u ruské inteligence dokonán odpadem od víry. Už od dnů Herzena, Bakunina, Pisareva byla pro ruského intelektuála jen jedna důstojná, skutečná víra, a to byl ateismus. Protože ruská církev nepřinášela vnitřní uspokojení a protože ortodoxie a absolutismus nejen prakticky byly spojeny, ale představovány jako nedělitelný celek, ateismus ruské inteligence nás nemůže překvapit. Následky byly ovšem zlé. Bez víry se inteligence odcizila širokým vrstvám a podporovala mravní rozklad národa nevědomky významným způsobem. Prostému ruskému lidu chyběly všechny předpoklady uvažovat o smyslu náboženství, neznal pochyby moderního člověka o dogmatech. U jednotlivců to neznamenalo ztrátu víry v Boha ; upadli v sektářství, které bylo v základě hlubší než strnulá ortodoxie a muselo skončit pohrdáním morálkou a zhroucením tradice, které měly největší zásluhu na orgiích 1905 a které Říjnovou revolucí našly tragickou apotheosu... Ruská inteligence vyrvala z duše lidu jeho hlubokou víru ; těžký hřích, protože z jejího bezbožectví nevzrostlo žádné jiné přesvědčení, jenom módní revolucionářství za každou cenu. Inteligence i lid se staly obětí ruských poměrů. Od církce přejal intelekt jen staré, řecké a dalšího vývoje neschopné učení, jak vyšlo z prvních sedmi ekumenických koncilů, což nemohlo uspokojit hledajícího ducha. Řecká církev uzavřela dávno údobí duchovní tvořivosti. » Naše církev nepotřebuje už žádného vývoje, « psal metropolita Serafim anglickému theologovi Palme- rovi. Celý náboženský život nesl znamení byzantského ustrnutí. Ruský národ nechápal svoji církev jako všeobecnou ; pro lid byla národní, a proto ji hájil žárlivě před každým cizím vlivem. Mužik také miluje své národní svaté více než božskou T rojici, před Bohem se uklání jen lehce, ale padá na kolena před obrazem sv. Mikuláše a zapaluje mu svíce. Dokonce duchovní byli dlouho zcela nevzdělaní, schopní jen s námahou číst v liturgických knihách. Jejich prostředky, jak působit na věřící, vyčerpávaly se mysticismem, v strhujících obřadech a náboženských písních. Řecký východ neměl žádného Inocence III. a žádného Bonifáce VIII., kteří by obhajovali církev nezávislou na státě nebo dokonce svrchovanost nad státem a císařem. Tu byla vždy 91 [pageend15]M E D IT A C E Od břehu k břehu vlna pospíchá — jednou tě sevře — sevře do ticha, že nezvíS už, co život je, co sněni. Světlu jsme jenom chvíli propůjčeni, mé naděje, ach, verše mé! Do věčné Noci míříme. Ach, verše mé, vy slova chvatná, strašná je pravda, neúplatná, ta pravda, o níž nevíme a kterou jednou pohřbíme s bolestmi, s láskou, s nadějemi. Strašná je pravda mrtvých v zemi. Dřív než tu pravdu dáš mi znát, v očistných deštích nech mě stát, ať se mé srdce u Pramene na Tvoji lásku rozpomene, ať umím zase čistým být a proti špíně zdvihnout štít. Od břehu k břehu vlna pospíchá — náhle tě sevře — sevře do ticha. Poslední verš, čistý jak doušek v poušti, poslední nenávist, která již neodpouští, poslední modlitba, s níž večer k loži klekneš, poslední lež, kterou už nedořekneš — zřítíš se v Noc, s bolestmi, s nadějemi. Strašná je síla mrtvých v zemi ... Pavel Javor církev carovi podřízena a nejednou císařové zasahovali přímo do jednání koncilů. Rusko dokonce i formálně nastoupilo dědictví Byzance. Jednotu církve a státu potvrzuje skutečnost, že otec prvního Romanovce Michaela, metropolita Filaret, byl spolucarem a vlastně založil organizaci státu. Co mohla být církev pro lid, kdyby si zachovala význam ochránce lidu a nebyla vydána carově vůli! Jak jinak tomu bylo na Západě, kde universalismus nutil k boji o samostatnost jejích služebníků. V Rusku nebyl duchovní ani učitelem, ani vůdcem, on při bohoslužbě mystickým způsobem zprostředkoval lidu Boží milost. T o bylo vše..., a tajemný akt ruské bohoslužby se děje za zavřenými dveřmi. Na Západě byla církev dlouhou, dlouhou dobu jedinou nositelkou civilisace a kultury, pramen poesie, věd a umění, silou, která posilovala duchovní život. V Rusku neměla církev vliv na poesii, vědu a kulturu. Církev byla tu příliš státní institucí, nesamostatnou a závislou, než aby měla vliv na své okolí. Absolutismus potřeboval naprosto poslušný a podřízený lid. Tragédií Ruska bylo, že církev, s celou byzantinskou povahou, se ztotožnila s absolutismem : bylo to více než jednota zájmů, oba byly plody téhož stromu, byzantinismu. V 16. stol. za Alexeje Michailoviče patřily duchovenstvu dvě třetiny půdy, a v zacházení s poddanými se nelišili od světského panstva : mužik dostal až 500 ran, byl dáván do želez, byl mučen a hladověl; že se to projevilo v jeho náboženském čnění, je samozřejmé. Když bratři Lichudové koncem 17. stol. po návratu z Itálie chtěli zavést na moskevské Akademii vyučování latině, byli rychle vypuzeni. Ke školení duchovenstva bylo přikročeno prvně r. 1808. Duchovní stav byl ale dědičný, dynastický, dokonce majorát, jaký v takové míře nebyl ani u šlechty. Duchovní se ženil opět s dcerou popa. V těchto poměrech zrodily rodiny popů nejlepší revolucionáře a semináře byly semeniště revolučních myšlenek. Lze si^těžko představit horší úděl než popa v chudé ruské vsi. Pobiedonosev jich dokonce používal pro špiclování a pozorování pochybných osob ; stalo se všechno, co církev pode- mílalo a bralo jí vliv v lidu : dokonce diecéze nemohly volit vlastní biskupy. Teprve zákon o svobodě víry z 11. března 1903 učinil tomu konec. Revoluce 1905 nezůstala bez vlivu na církev, určitý moderní duch byl zřejmý, jeho nositelé byli arcibiskupové Antonij a Sergijej, theologové Tenjejev a Světlov. Ať byl vliv dumy jakkoliv oklešťován, panovník už nebyl úplným samovládcem a jeho moc nepramenila z božského pramene, jak to učil Pobje- donosev. Theokratický ráz ruského státu tím byl zlomen. Prokurátor církve se stal členem vlády a musel brát zřetel na Národní shromáždění. Duchovenstvo volalo po svolání sněmu, po nastolení patriarchy a po uznání za nezávislou hlavu církve. Dokud Mikuláš II., proti dumě a zákonům, lpěl na fikci, že je samovládcem, bylo vše zbytečné. Nové Rusko bez svobody víry a církví není myslitelné. Bolševické hrůzy a pronásledování posílily náboženské cítění lidu. Dosavadní postavení popa je také neudržitelné. Není nemožno církev odloůčit od státu, ujme-li se stát duchovenstva, aby nemuselo žebrat u věřících. Nesmíme zapomenout, že církev v Rusku ještě nadlouho bude důležitou kulturní silou, obzvláště, bude-li se umět přizpůsobit požadavkům doby. Padl absolutismus, zmizel car, nic není věčné a nezměnitelné. Nové Rusko bude muset jednou sjednotit všechny síly, aby regenerovalo svůj lid mravně a duchovně. Liberalismus, který by chtěl cítění lidu přehlížet, byl by velmi pochybné ceny. Církev, k níž se dosud stále hlásí nepřehledné zástupy, má ještě významnou úlohu v životě země. Stát má a bude mít nej vyšší zájem na tom, aby měla zaručenou úměrnou existenci. Ačkoliv ruská církev byla národní církev, zůstala úplně bez vlivu na masy. Ukládala lidu jako náboženskou povinnost posvěcenému carovi poslušnost, ale lid cara svrhl a zabil, panská půda ho zajímala více než posvěcený car. Dokonaleji se nemůže zřítit žádná theokratická moc a učení o jednotě církve a státu. Půda, na níž stála, pohltilo ruské zemětřesení. Církev na vlastním těle je nucena provádět revoluci, zbývá jí jen obětovat byzantskou tradici a volit si patriarchu. Bude-li to trvalé, bude to pro ni nejvýznamnější výsledek revoluce. Není pochyb, že na postupu církve bude záležet mnoho v dalším vývoji v Rusku ; od nejtěžší spoluviny na národní katastrofě nemůže být nikdy osvobozena. Nepro92 [pageend16]jevila autoritu, dokud byl ještě čas, aby se Rusko reformami, jako jiné státy, mohlo svobodně vyvinout, když odpudila od sebe všechny, kteří chtěli budovat lepší, nové Rusko, a jiné hnala do náručí bezbožectví. Pravoslavná církev neprochází menší krizí než stát. Také ona stojí před otázkou : » Bude jiná a lepší, bude mít dosti vnitřních sil osvobodit se od trosek minulosti — k novému, čistšímu, skutečně náboženskému životu ? Přestane být služebníkem těch, kdo jsou právě u moci, a sloužit jen Bohu a lidu ? Bude po zhroucení naivní víry v sociální revoluci, po hrůzách, kterými prošla, hledat novou pravdu, být vytouženým a povolaným pastýřem ?« Zde leží osudová otázka Ruska. Nebylo by divu, kdyby nyní duše ruského národa byla tak otřesena, že jí křižování, klanění a svíčky už neznamenají žádnou útěchu, která pronikne hlouběji, až k živým pramenům pravé víry. Znovuzrozená a nezatížená může církev dostat velký význam nejen pro Rusko, Staré zlo ortodoxní víry, neživotnost, strnulost, může se stát dokonce dobrodiním. Je-li odstraněn absolutismus a služebníčkování, je uvolněna cesta k čestné a čisté, státních a politických zájmů zbavené víře. Z Byzance zpět na Golgatu... Karel Kramář JAN K Ř T I T E L A ESÉNI Mnoho se již napsalo a stále ještě píše o podobnostech křesťanské nauky s naukou mnichů, kteří žili v Judské poušti, blízko Mrtvého moře. Někteří spisovatelé a učenci dokonce tvrdí, že křesťanství vzniklo z této židovská sekty. Je ovšem pravda, že existuje mnoho podobností mezi těmito dvěma náboženskými společnostmi. Jan Křtitel kázal na poušti, nedaleko místa, kde měli klášter esenští mniši. Kristus se narodil v Betlémě a po svém křtu v řece Jordáně pokračoval v díle započatém Janem Křtitelem. Možná, že i někteří apoštolově vyšli z esenského prostředí. Mnoho podobností najdeme i na poli kultickém. Středem křesťanského kultu je večeře, tak jako u esénů ; křest a přijetí do Církve nám připomíná rituální umývání esenských mnichů, kterým se čekatel stával Členem jejich společenství. Srovná- váme-li spisy Nového zákona s rukopisy kumránské sekty, najdeme i tam mnoho podobných výrazů, jako např. protiklad mezi tmou a světlem aj. Avšak i když tyto podobnosti jsou veliké a nápadné, nemůžeme esény a první křesťany klást na jednu rovinu. Už i proto ne, že ještě nebyly uveřejněny a rozluštěny všechny rukopisy, které se našly v jeskyních blízko Mrtvého moře a které patřily esénům. Rukopisy, které byly doposud vydány, představují jen nepatrnou část. Avšak i z těch rukopisů, které máme po ruce, můžeme dokázat, že přes všechny podobnosti křesťanství je na nauce esénů nezávislé. Začněme postavou sv. Jana Křtitele. Byl sv. Jan vychován v esenském prostředí, nebo dokonce byl jedním z mnichů, kteří žili v Kumránu ? Sv. Jan, jak čteme v evangeliích, začal svou Činnost na poušti, kde kázal křest pokání. Sv. Lukáš píše : » ... dostalo se výroku Páně Janovi, Zachariášovu synu, na poušti« (Lk 3, 2). Nejde tady o nějakou poušť všeobecně, ale o poušť přesně určenou, protože sv. Matouš výslovně praví, že Jan » kázal v judské poušti« (Mt 3, 1), a to v krajině kolem řeky Jordánu : » A chodil po celé jordánské krajině a kázal křest pokání na odpuštění hříchů « (Lk 3, 3). Tedy území, v kterém Jan křtil, je území jordánské, Judská poušť, a to právě tam, kde se Jordán vlévá do Mrtvého moře, nedaleko města Jericha. V Judské poušti se však nacházelo i sídliště esenských mnichů, na západním pobřeží Mrtvého moře. Že to je Judská poušť, na to máme ještě jiný důkaz. Je známo, že evangelisté vztahují na sv. Jana Křtitele slova proroka Izaiáše : » Hle, já posílám svého posla před tebou, aby ti připravil cestu. Hlas volajícího na poušti : Připravte cestu Páně, vyrovnejte mu stezky!« (Mk 1 ,2 -4 ; Mt 3, 1-3 ; Lk 3, 1-4) Tato slova proroka Izaiáše znali velmi dobře i eséni a vztahovali je na sebe a na svoje poslání. Shledáváme se s nimi dvakrát v Řádu (Pravidla společnosti): » A když se tyto věci uskuteční ve společnosti Izraele, v témž okamžiku se vzdálí ze společnosti mužů zla a odejdou do pouště připravovat cestu Tomu, jak je psáno : Na poušti připravte cestu..., vyrovnejte v poušti stezku našemu Bohu« (IQS 8, 12-14 a 9, 20). Tato shoda je překvapující. Jak eséni, tak i sv. Jan žili na poušti, nedaleko od sebe, a měli stejný ú kol: připravit cestu tomu, který má přijít. Je tedy možné, že sv. Jan skutečně znal esény i jejich nauku. Další podobnosti Jan Křtitel pocházel z rodiny kněžské, protože jeho otec Zachariáš b y l» z Abiášovy třídy ; jeho manželka byla z Arénových dcer« (Lk 1, 5). Avšak i eséni byli z kněžského rodu, neboť rukopisy je nazývají » synové Sadokovi« (Sadok byl veleknězem za krále Šalomouna). Proto není nemožné, že se rodina Zachariášova s kumránskými mnichy stýkala. Jan Křtitel, jako dítě, bydlel rovněž na poušti : » Dítě pak rostlo a sílelo na duchu a bylo na poušti až do dne, kdy se ukázalo Izraeli« (Lk 1, 80). Malé dítě, bezbranné a vystavené různým nebezpečím, nemohlo žít na poušti samo. V kumránských rukopisech, tak jako u Josefa Flavia, čteme, že eséni přijímali i malé hochy a vychovávali je. Je tedy možné, že jim Zachariáš svěřil svého synka, aby ho vychovali v bázni Boží. Proti tomu ovšem snad mluví jiná skutečnost. Zachariáš vykonával svůj kněžský úřad v jeruzalémském Chrámě. Kumránští mniši však přerušili jakékoli styky s jeruzalémským chrámem a hlavními představiteli židovského národa. Pokládali své jeruzalémské kolegy za rozkolníky, protože užívali kalendáře měsíčního, ne slunečního. Čteme-li však pozorně » Benedictus «, chvalozpěv, který Zachariáš pronesl po narození svého dítěte, nacházíme tam mnoho výrazů, které jsou podobné básnickým výrazům esénů. N apř.: » navštívil svůj 93 [pageend17]stalo se doma, v exilu a jinde ve svété VE VATIKÁNĚ Na Popeleční středu sv. Otec Pavel udělil — podobně jak to dělali jeho předchůdci Pius X II. a Jan X X III. — audienci římským faiářům a postním kazatelům. Svými kázáními mají hledět bojovat proti ideologické nejasnosti a mravní unave- nosti, která mnohdy vládne ve světě, tak aby se věřící pro slabost ducha a nesprávnou vypočítavost ne octli na ústupu před protináboženskými názory. Na začátku audience sv. Otec posvětil popel a dal si jím poznamenat hlavu od kardinála Tragli, zástupce gen. vikáře pro římskou diecézi. Sv. Otec pak udělil popelec kard. Tragliovi, římským světícím biskupům a několika farářům. — V odpoledních hodinách kráčel v kajícím průvodě náměstím před basilikou sv. Sabiny. V krátkém proslovu zval věřící k modlitbě a pokání v duchu postní doby. — O každé z postních nedělí zavítal do některé z předměstských farností, většinou zřízených v posledních letech. Zvláši dojemná byla návštěva ve farnosti P. Marie Těšitelky; do této čtvrti, za římským hřbitovem a bazilikou sv. Vavřince, bolestně postižené bombardováním, provázel 19. července 1943 papeže Pia X II. několik hodin poté, co se vzdálila letadla. V audienci sv. Otec přijal mj. kráče hokejového mužstva Kanady spolu s jejich trenérem P. Bauerem, belgického ministerského předsedu Theo Lefévra, Členy italsko-nemecké parlamen- tární komise, kteří konali v Římě své zasedání — zval je, aby přispívali k uskutečnění celoevropské spolupráce a k míru ve světě — , členy Italské biskupské komise pro pomoc zemím Latinské Ameriky — v proslovu chválil všechny podniky, jimiž Evropa a Sev. Amerika pomáhá jihoamerickému světadílu překonat nedostatek knězi a ubránit se proti náporu bezbo- žectví a komunismu — a ústředí Mezinárodního vjboru pro katolické školství. Při Ústředí jsou zastoupeny národní organizace pro katolické školství z 80 zemí; do katolických škol chodí na 30 miliónů žáků a studentů. V 25. výroční den smrti papeže Pia X I. — bylo to 10. únoTa — sv. Otec sloužil mši svátou za pokoj jeho duše. Výročí zvolení kard. Pacelliho papežem — 2. března — bylo vzpomenuto až ve výroční den jeho korunovace 12. března : v bazilice sv. Petra byla odhalena jeho socha, dílo to sochaře Františka Messiny. Are. z Kabgaje v Ruande mons. Perraudinovi sv. Otec poslal telegram, v kterém vyslovuje bolest nad zprávami o krvavých vnitřních nepokojích, které propukly v Ruandě ; nabádá k úctě k životu spolubližních a k pokojnému soužití v bratrské lásce. Postiženým poslal hmotnou pomoc. V posledních dnech únorových konalo několik sněmovních komisí valné zasedání, např. sekretariát pro jednotu křesťanů a komise pro laický apoštolát. Na toto zasedání přijel též nitranský pan biskup Eduard Nécsey se svým sekretářem dp. E. Fillem. Polští tři biskupovi, též členové komise, přijet nemohli. Na svátek P. Marie lurdské byla sloužena v bazilice Santa Maria Maggiore mše svátá za umlčenou Církev. Celebrant domi- nikán kard. Browne v kázání vzpomněl ostřihomského arcibiskupa kard. Mindszentyho, který právě před 15 lety byl v nastrojeném procesu odsouzen k doživotnímu žaláři. Vatikánské pošty vydaly čtyři známky, jejichž výtěžek je věnován organizaci UNESCO na záchranu nubijských památek v Egyptě. Mezi památkami, z velké části pohanskými, které jsou ohroženy pozdvižením hladiny Nilu po postavení Asuán- ské přehrady, je též několik památek z prvních dob křesian- ských, např. obraz sv. Petra ve výklenku faraónského chrámu z Voadi-es-Sebua ; nahoře a po stranách Ramses II. se klaní zlaté lodičce boha Slunce a obětuje květy místnímu bohu; tato scéna je znázorněna na dvou známkách. Dne 5. března jmenoval papež Pavel komisi na provádění konstituce » O posvátné liturgii«. Tuto komisi tvoří 42 sněmovních Otců z 26 zemí. V půli února se objevilo na stránkách tisku znění ústní odpovědi, kterou sv. Otec odpověděl na poselství min. předsedy Chruščova; Chruščov je poslal 31. prosince všem hlavám států, a Pavlu VI. jako hlavě Vatikánského státu bylo odevzdáno sovětským velvyslancem v Itálii prostřednictvím apoštolského nuncia v Itálii. Pavel VI. připomíná své nedávné provolání k míru a k pokojnému vyřešení rozdílů, připomíná též, co pro udržení míru ve světě vykonali jeho předchůdcové na papežském stolci; Svatá stolice konečně příznivě hodnotí a podporuje každý počin, který si klade za cíl chránit a upevňovat spravedlivý mír mezi zeměmi na základě upřímného jednání. Katoličtí Bulhaři v Pímě vzpomněli 12. ledna 1100. výročí pokřesianění své země sv. Cyrilem a Metodějem a jejich žáky. Slavnou mši svátou byzantskoslovanského obřadu sloužil mons. Cyril Kurtěv, exarcha pro bulharské katolíky vých. obřadu, za koncelebrace dalších slovanských biskupů a kněží. K pokřes.anění Bulharska došlo pokřtěním krále Borisa I. r. 864, pravil bulharský pasionista P. Ivan Sofranov ve slavnostním kázání. Dílo sv. bratří dokončili jejich žáci Kliment, Naum, Angelár aj., kteří po pádu Velké Moravy našli pohostinství v Bulharsku. 15. února vzpomněli v kostele opatství Monte Cassino truchlivého výročí : právě před dvaceti lety při válečných operacích začalo bombardování památného kláštera, který pak byl úplně zničen. Při bitvě padlo mnoho polských vojáků z armády gen. Andersa ; na hoře blízko kláštera je jich pochováno na tisíc. Vzpomínkové bohoslužby začaly o půl desáté, v hodinu, kdy začalo bombardování. lid «; »a ty, dítě, ... předejdeš Pána připravit mu cesty«; » pro něž nás navštíví Vycházející z výsosti « ; » aby osvítil ty, kteří dlejí ve tmě a stínu smrti « ; » zařídil naše kroky na cestu pokoje « (Lk 1, 68. 76. 78-80). Jsou to všechno výrazy, které byly běžné u esénů a které nacházíme často i v jejich spisech. Že by Zachariáš znal nauku esénů a jim tajně přál, aniž veřejně přerušil styky s jeruzalémským chrámem? Je tedy možné, že jim svěřil alespoň malého Jana. Pozorujeme-li postavu a způsob života sv. Jana, shoduje se se způsobem života esénů. Jan »měl šat z velbloudí srsti a kožený pás kolem beder ; pokrmem mu byly kobylky a lesní m ed« (Mt 3, 4) ; nepil víno a opojné nápoje. Evangelia nám ho líčí jako pravého asketu, a i Kristus ho tak představil židům (Lk 7, 33). Podobně žili eséni : i oni se živili kobylkami, zdržovali se vína a r.eženili se. (Příště dokončení) Karel Zámecký 94 [pageend18]NAŠE KOLEJ Nepomucenum měla 14. března novokněze : byl vysvěcen dp. Royce William Hughes, American z diecéze pana biskupa Jana L. Mořkovského, po matce — Zofii Marákové — Cech. Dp. Hughesovi je 40 le t: před svými bohosloveckými studiemi byl vojákem v americkém námořnictvu a pak studoval a také učil na několika universitách. V Nepomucenu studoval od r. 1960, aby se naučil česky a připravil pro budoucí apoštolát mezi našimi krajany. K jeho primici, kterou slavil v bazilice sv. Kříže, mu plejeme v se nejlepsí od nejvyílího Velekněze, který ho už v dospělém věku zvolil ke své výhradní službě. V Č E SK O SL O V E N SK U NÁBOŽENSKÉ ZPRÁVY V neděli 16. února bylo čteno v kostelích poselství sv. Otce č$. velícím a kneiím. Kdežto KN podávají jen třířádkový obsah — že sv. Otec je ujištuje svou otcovskou blahosklonností, přeje zemi rozkvět a pokoj a posílá své apoštolské požehnání — na Západě přinesli daleko víc podrobností : Sv. Otec zdraví kromě knězi a věřících též všechny, kdo svůj život zasvětili Bohu (tj. řeholníky a řeholní sestry), pak mládež a všechny, kdo trpí na duchu i na těle. )> S velkou otcovskou láskou je všechny v duchu objímám a modlím se k božskému Spasiteli, aby slavnému a mnou tak milovanému lidu vašeho státu udělil dary nebeské milosti a křesťanské radosti, blahobyt, pokoj a vše, co může přispět k dobru svaté Církve a vaší vlasti. « Svatý Otec zve všechny, aby ze svaté víry čerpali sílu k nezdolné vytrvalosti. Poselství je datováno 3. prosince m.r. Přinesli je s sebou biskupové přítomní na koncilu. Teprve po dvou měsících je mohli sdělit věřícím, kdežto v Madarsku a vých. Německu tak udělali biskupové už o vánocích, » Cyrilometodějská literární cena«, kterou založila tisková komise Kněžského mírového výboru, byla udělena dr. Václavu Bartůňkovi, proděkanovi bohoslovecké fakulty v Litoměřicích, za jeho dva životopisy slovanských apoštolů. Jeden tvořil část sborníku » Soluňští bratři« a druhý, více lidový, je podán v knize » Dar nad zlato «. — Sborník byl přeložen do cizích jazyků s názvem » Svatí Cyril a Metoděj — život a dílo «. Z letmého pohledu do německého a italského překladu vidíme, že např. v Doslovu tajemníka Mírového výboru kanovníka Beneše je vynecháno, co by mohlo v zahraničí vzbudit podiv : slova o dvou táborech, » z nichž náš mluví řečí míru..., kdežto druhý mluví řečí atomové smrti a žije životem sociální bídy většiny lidí, které hrstka privilegované třídy nemilosrdně vykořisiuje «. Katolíci v CSSR prý mají to štěstí, že patří k táboru míru a blahobytu. V Katolických novinách z 9. února čteme kritiku knížky Vladimíra Vavřínka » Církevní misie v dějinách Velké Moravy z. Kniha je psána v duchu marxistickém, takže recenzent » -lp-« autorovi právem vytýká, že činnost sv. bratří Cyrila a Metoděje vykládá politicky a záměry výhradně pozemskými, že přehlíží jejich stránku duchovní a neoceňuje jejich dílo liturgické. Třeba však Vavřínkovi přiznat, že dobře zhodnotil význam vykopávek na místech spojovaných s působením slovanských apoštolů. Kniha patří k nej zdařilejším dílům vydaným v CSSR k cyrilometodějskému jubileu. Doma si sami fotograficky rozmnožují obrázky a pohlednice bl. Jana Neumanna a přimalovali k tomu ěeský nápis: Blah. Jan Nep. Neumann C.SS.R. (1811-1860). Pomáhají si tak, když náboženské obrázky se vydávat nesmějí. • 21. ledna zemřela v Havlíčkově Brodě ve věku 74 let básnířka Suzanne Renaudová, žena Bohuslava Reynka. Od let okupace, kdy byl jejich dům v Petrkově konfiskován a oni našli útočiště ve Staré Říši u Floriana, vlast svého muže neopustila. • Český pěvecký sbor pod taktovkou J. Veselky provedl poprvé v CSR kantátu Bohuslava Martinů » Proroctví Izáiásovo « pro mužský sbor, soprán, alt, baryton, violu, trubku, klavír a bicí nástroje. RÍM. Ještě za dnů druhého sněmovního údobí bylo prohlášeno za blahoslavené pět hrdinů Církve, kteří žili v minulém století. Bl. Janu Nep. Neumannovi jsme věnovali pozornost zvláši. Ostatní čtyři noví blahoslavená jsou : Dominik od Matky Boží (1792-1849), italský kněz z řeh. společnosti pasionistů, který ale zemřel v Anglii a tam právě přijal do Církve pozdějšího slavného kardinála Newmana; Leonard Murialdo (1828-1900), apoštol dělnické mládeže v začátcích průmyslového převratu v Itálii; farář v Torre del Greco u Neapole Vincenc Romano (1751-1831), a devatenáctiletý jinoch Nuncius Sulprizio (1817-1836), který došel svatosti v trpělivém snášení příkoří a utrpení. Na obrázku vidíme bl. Leonarda Murialda uprostřed Beminiho oltáře Katedry sv. Petra v den beatifikace. Je to poslední dílo autorovo, dokončené krátce před jeho smrtí. Na tomto koncertu byly též předvedeny Verdiho Chvály na P. Marii a Palestrinova Mše papeže Marcela. • V Katolických novinách 16. února čteme o trenéru kanadských hokejistů dp. Bauerovi, že » svědomité plnil své kněžské povinnosti « ; hned po příletu z Moskvy do Prahy — bylo to už k poledni — se odebral do kostela sv. Mikuláše na Malé Straně, aby celebroval; podobně v Brně každé ráno byl v kostele sv. Jakuba a na památku si odnesl obraz P. Marie z Veveří. — Uvědomila si redakce, že touto poznámkou postavila do špatného světla některé » mírové « kněze, např. ministra Plojhara, který se jednou v rozhovoru v zahraničí prořekl, že na mši svátou nemá čas? • 5. února zasedal v Praze Mírový vjbor kniží; politické projevy pronesli ministr Plojhar a tajemník Výboru kanovník Beneš. O druhém zasedání sněmu mluvil litoměřický kapitulní vikář Oliva. Nečteme, že by byl přítomen některý z biskupů. • V Lidové demokracii z 6. února čteme o odsouzení nejmenovaného bývalého vojáka na osm měsíců odnětí svobody podmíněně : loni v lednu se vloupal oknem do kostela P. Marie ve Staré Boleslavi; přitom strhl drahocenný závěs se zlatém vyšívanou malbou Boleslavské madony. ■ V posledních měsících byli propuštěni z vezení další kněží, podle soukromých zpráv snad i františkán P. Urban, odsouzený v procesu proti řehol- níkům r. 1950, pražský dp. Mandl, diecézní ředitel Katolické akce, aj. Ale je to jen výjimka, když někomu bylo dovoleno jít do duchovní správy. Ve vězení je ještě asi 30 kněží. • V Litoměřicích je 57 bohoslovců, z toho dvacet v prvním ročníku. • Ve Vlastivědném muzeu v Litoměřicích je vystaven 95 [pageend19]» Litoměřický kancionál <i, zpěvník literátakého »boru na chóru v kostelích kališnické církve a vyznavačů učení mistra Jana Husa. Pochází pravděpodobně z let 1520-1530. Na jeho iniciály bylo spotřebováno přes 2 kg zlata. Kniha s 250 pergamenovými listy váží 65 kg. (Pergamen se zhotovuje z jehněčí kůže, takže na zhotovení kancionálu bylo třeba 250 jehňat.) Dosud byl Kancionál uložen v trezorové místnosti litoměřického muzea. • S radostí píše LD, že loni se znatelně zvýšil počet narozených dití — 235 871, tj. až o 19 tisíc víc než v letech po zavedení zákona o přerušení mateřství; počet potratů klesl na 99 631, tj. o 16 000 méně než v r. 1962, nejméně od zavedení zmíněného zákona. Přirozený přírůstek obyvatelstva překročil poprvé po 4 letech 100 000. Naproti tomu zase vzrostl počet rozvodů nad 17 000, dosud nejvíc ; 14 702 bylo v českých zemích. Kněžské hroby : V lednu zemřelý staroboleslavský kapitulní děkan a zemský prelát dr. Ignác Veselý byl uznávaný odborník v jazykovědě semitské. R. 1913 vydal v Orientální bibliotéce » Korán, islámský zákon Mohameda, syna Abdulla- hova «, první úplný a kritický překlad slovanský této památky. V češtině psal o Koránu už r. 1614 Václav Budovec z Budova v knize Antialkorán (proti Mohamedovu učení). Dále zemřeli : P. Prokop Alois Vostal, benediktin z Rajhradu ; František Boštík, býv. profesor na gymnasiu v Chotěboři; Franti šek Čermák, křižovník, farář v Tursku ; křižovník Eduard Janitzký, administrátor u Sv. Petra v Praze Na poříčí ; Josef Mysliveček, katecheta v ústavě hluchoněmých v Ivančicích; František Beneš, farář v Mor. Krumlově a Želešicích ; Josef Matoušek, farář v Rudě ; Jan Vladislavský, farář v Nosislavi; Arnold Zemánek, děkan ve Svitávce ; Oskar Praxi, katecheta v Prachaticích ; Václav Boštík, děkan v Ústí n. Orl. ; Theobald Otto Birke OSB, děkan v Broumově ; Alois Zamazal v Ústí n. Orl. ; Josef Dusák, pohřben v Majdaléně u Třeboně ; Jan Padrta, děkan v Českém Dubě ; Alois Stoniš, děkan v Bzenci; Rudolf Kvapil, farář v Radslavicích; Josef Absolon, farář v Lešni ; mons. Jan Fiirst, děkan v Ostravě-Mar. Horách; Jan Vážansky, arcikněz v Hradci u Opavy ; Jan Sovka, » kněz mimo duchovní službu «, bytem v rodných Vnorovech. — R.i.p. RŮZNÉ ZPRÁVY 26. února schválilo Národní shromáždění nový zákon o volbách do NS ; budou se konat 14. června. Zákon dává možnost navrhovat pro každý volební obvod víc kandidátů, z kterých by voliči mohli vybírat. Očekává se tuhý boj uvnitř komisí pro jmenování kandidátů, protože poslanci na podzim mají zvolit nového presidenta republiky ; bude to boj mezi starými stalinisty a mladou generací. — NS dále přijalo zákon o hospodaření s byly : za nadměrný se počítá takový byt, jehož obytná plocha je jeden a půlnásobek stanovené výměry, ne dvojnásobek, jak tomu bylo doposud. Pro dvoučlennou rodinu 42 čtverečních metrů je už nad míru. — Nezastavěné pozemky se mohou prodávat jen NV a ten je po zaplacení určité částky poskytne zájemci do osobního užívání — neprodá je tedy. Nemovitý majetek pozvolna přejde také do » socialistického sektoru «. • Rehabilitace se dostalo několika českým komunistům, kteří se stali obě (mi stalinských represálií v Sovětském svazu v letech třicátých. Tak byl rehabilitován Nej vyšším vojenským soudem »bojovný ateista« Zdeněk Lahůlek-Faltys, dnes už mrtvý, Jaroslav Strombach, který zemřel ve vězení r. 1933 ve věku 37 let, a dnes 611etý Adolf Šípek ; krátce před X X . sjezdem KSSS byl propuštěn z vězení, kde trpěl od r. 1935. Strombach a Šípek byli odsouzeni k smrti pro protisovětskou špionáž, ale jejich rozsudek byl změněn v žalář. • V CSR byli velmi rozhořčeni nad slabým výkonem národního hokejového mužstva na Olympiádě v Innsbrucku ; především si lámali hlavu nad tajemnou prohrou proti Sovětům ; v noci po zápase došlo k demonstracím v Brně před bytem rodiny trenéra Antona a lidé mu kameny vytloukli okna. Před zápasem prý bylo hráčům řečeno, aby byli opatrní, jinak prý budou těžkosti... Trenér Kanadanú dp. David Bauer dostal cenu nejlepšího trenéra mistrovství; byla udělena poprvé v dějinách Světového hokejového svazu. Čís. účastníci Olympiády měli na útratu 60 šilinků. • Ideologická komise ÚV KSČ v rokování o stavu a poslání hlavních kulturních časopisů odmítla jejich tendenci zlehčovat boj strany proti revizionismu a liberalismu, nekritickou jednostrannost při přejímání západní kultury a neuvážené nastolování některých diskusí, k jejichž vedení jim chybějí nezbytné politické a odborné předpoklady. • Od 1. února možno koupit za zlaté předměty luzexové poukázky : za 1 gr ryzího zlata 8 tuzexových korun. Při koupi se zachovává anonymita. • Mezi Madarskem a CSSR byly zjednodušeny celní předpisy : turisté z ČSSR mohou vyvézt dárky a přivézt věci v ceně 300 Kčs ; předměty koupené v Tuzexu možno vyvážet podle předloženého účtu bez vývozního povolení; cizinci při návštěvě příbuzných v CSSR mohou dovézt dary až do 1500 Kčs. Autostop byl v CSSR » organizován« Svazem čs. mládeže, Československým svazem pro tělesnou výchovu a Svazarmem, Každý autostopař — chlapci i děvčata ve věku od 16 do 27 let — si požádá o legitimaci, a ta mu dá právo ujet 3000 km v době od 22. března do 31. října. Legitimace s fotografií, takže je nepřenosná, stojí 40 Kčs. Řád autostopu vyjmenovává auta, s kterými se smí jet (diplomatická vozidla jsou vyloučena). Řidiči auta, s kterým jel, musejí dát kupón a b kupóny se dělají soutěže. Autostopu, podle plánu, využije na 40 000 chlapců nebo děvčat. • Na rok 1964 jsou zvýšeny dodávkové úkoly státních statků i družstev o 6,5% ; na neštěstí ale už v lednu se nakoupilo o milión litrů mléka méně. Průměrný věk pracovníků v zemědělství je nad 50 roků ; z třetiny jsou 50 až 601etí. • V rozhlase odpovídali, proč v obchodech byl nedostatek vlněných ponožek : lidé si je nakupovali pro párání a pak z nich pletli svetry. • Ostravsko-karvinsky revír má o jednu důlní jámu méně ; byla zasypána 600 m hluboká jáma dosloužilé šachty Hlubina a bude se těžit v místech, na kterých stojí její povrchové objekty. Přístup bude z Dolu čs. armády. V Pobeskydí vyrůstá nový důlní kolos v katastru obce Staříci. Začne se tam těžit v r. 1969. Zásoby uhlí jsou tak rozsáhlé, že se počítá s těžbou na 110-150 let. Ve Vysílání pro ženy, v kterém chválili znovuzavedení sňat- kových inzerátů, pověděli mj., že loni se do pohraničních okresů přistěhovalo 63 000 osob a zároveň se vystěhovalo 69 000 osob ; že od Toku 1955 do roku 1962 se snížil počet žen pracujících v zemědělství o víc než 300 000. Od inzerátů očekávají tedy stabilizaci pracovních sil v zemědělství v pohraničí. • Na zasedání ÚV KSC dne 21. a 22. ledna mluvil tajemník Kolder o opatřeních k rozvoji národního hospodářství a k zabezpečení životní úrovně. V letošním roce bude likvidováno 162 zastaralých provozů v místech silné koncentrace průmyslu a na 15 000 pracovníků bude přesunuto do závodů, jejichž možností není využito. • Po poslední výměně peněz je nejvyšší bankovka v ČSSR stokoruna. • Čs. pošty vydaly příležitostné známky se sportovní tématikou : tři jsou věnovány Zimním olympijským hrám v Innsbrucku (znázorňují lyžaře-skokana, sáňkaře a hokejovou scénu) a tři Uni- versiádě 1964 a mistrovství světa v házené, které bude v Praze od 6. do 15. března — Lidová demokracie tuto sérii příliš nechválí; zajímavou nazývá vatikánskou emisi k 1100. výročí sv. Cyrila a Metoděje. • V půli ledna se konal v Ostravě seminář o problematice druhého televizního programu a o vysílání barevné televize. Druhý program i barevný obraz jsou v plánu až příští léta. Od 9. února byla v ČSSR zvýšena cena masa a masných výrobků, především dovážených, snížena cena vajec a různých rybích produktů — asi ležících na skladě. Nebude už zcela zdarma lékařské ošetření a také školáci si budou muset některé školní potřeby kupovat sami. • Loni přibylo v ČSSR 96 [pageend20]90 000 nových telefonních stanic. V ČSSR je 1 250 000 telefonů. • Na podzim začne pracovat poloautomatická telefonní ústředna mezi ČSSR, NDR, Polskem a Sov. svazem, • Československo bude sídlem provozního vozového byra společného parku nákladních železničních vagonů zemí Rady vzájemné hospodářské pomoci. Do parku, který má zkratku OPV (z ruského), CSR vloží 20 000 svých vozů. • Turistické zájezdy čs. občanů do kapitalistických zemí budou výběrové. Může se jet navštívit příbuzné všech stupňů a také přátele a známé. Správní poplatek při podávání žádosti o cestu trvající do čtyř dnů je 100 K čs, při delší cestě 300 Kčs. Vyřízení pasových formalit trvá šest týdnů. Předpokladem je, že náklady hradí příbuzný nebo přítel, který zve, KULTURNÍ ZPRÁVY Při rozdávání pololetních vysvědčení v tisku kritizovali podzimní zemědělské brigády, které způsobily ve vyšších třídách zpoždění. S narušováním plynulé práce se má skoncovat. Sám ministr školství a kultury dr. Čestmír Císař pověděl, že je na čase doptát školám klid. Podle něho vysoké školy trpí nedostatkem skutečně vědecky založených profesorů. • Počet pedagogických institutů — učitelských ústavů — bude snížen z 20 na 12 ; v Praze se zřídí pedagogická fakulta Karlovy university. • Na besedě s posluchači pražské fakulty jaderné fyziky se ozvala též otázka : » Proč není ve veřejných knihovnách volně vystaven západní, kapitalistický tisk, a proč si ho nemůžeme koupit v novinových Stáncích? « Dostávají prý ho do rukou lidé zralí, názorově vyspělí, kteří kapitalistický tisk pro své služební povinnosti musí sledovat. Pro ostatní platí: nesmíme se tříštit v šarvátkách, ve výchově lidu musí být jednota. Zakázané ovoce láká, přiznávali v Mladé frontě, je těžké přesvědčit člověka, že určité poznatky, vědomosti a informace mu nejsou ku prospěchu, ale ke škodě. • Na festivalu televizních filmů v Montecarlu získal cenu nejlepsího díla pro diti čs. televizní film » Podivuhodný pan Rarabášek« režiséra Ladislava Ráži. • Nakladatelství Cs. akademie věd vydá letos 145 publikací a knih, především z oborů technických, chemie a biologie. • Příští rok připadá 500 let od založení Academia Istropolitana v Bratislavě. Bylo to třetí nejstarší vysoké učení v býv. Uhrách, které mělo učinit Horní Uhry nezávislé na pražské Karlově universitě. Akademii založil r. 1465 král Matyáš Korvín, avšak po jeho smrti r. 1490 zanikla. • Dantovu Božskou komedii máme v úplném českém překladu třikrát : od Jaroslava Vrchlického (vycházel 1879-1882), Karla Vrátného (1929) a O.F. Bablera (1949-1950, II. vydání 1958), Ale ještě před Vrchlickým uveřejnil r. 1854 několik zpěvů František Doucha, a v novější době jednotlivé zpěvy básně otiskli Karel Dostál Lutinov, František Pokorný, Jaroslav Haasz, J.R. Marek a J. Martin. Nejstarsí české vyobrazení Husova upálení je v latinské Mar- tinické bibli z doby kolem r. 1434. Hus je namalován bez vousů, jak bylo tehdy u kněží všeobecně zvykem. • Nakladatelství ČSAV prodává v šesti svázaných knihách klasické dílo Zdeňka Nejedlého » Dějiny husitského zpěvu «. Cena Kčs 140. • V témže nakladatelství vyšel ve dvou svazcích Výbor z české literatury husitské doby. Dílo obsahuje období od tzv. Husových předchůdců až do odborné literatury 15. stol. V předmluvách se osvětlují otázky historické, literární i jazykové. Je sem pojata i soukromá korespondence a řada jiných památek, které tak vycházejí tiskem poprvé. První svazek stojí 56 Kčs, druhý 70. • Protože slovenština je ve služebním jazyku armády rovnocenná s češtinou (za první republiky bylo velení ve vojsku jen české), byl vydán Československý vojenský slovník. Nehledíme- li na hláskové, popř. pravopisné rozrůznění, je procento odlišujících se dvojic termínů málo významné a pohybuje se v rozmezí 5 % až 8 %. Na začátku první republiky mělo Slovensko jen 340 obecných škol a žádné jiné školství. Během dvaceti let stoupl jejich počet LONDŮN. — Tři děti z wimbledonské doplňovací školy odříkávají koledu při své vánoční besídce a čtenářům NŽ blahopřejí k velikonocům. na 3000, občanských (mesiánských) bylo zřízeno v téže době 200, středních 50, odborných přes 80, kromě toho universita a technika. Učitelé a profesoři byli většinou Češi, protože slovenské inteligence bylo v prvních dobách málo. Vzrůst školství záhy přinesl plody : r. 1910 umělo na Slovensku číst a psát jen 57 % , r. 1930 už 93 % . • Časopis Naše řeč 1964, 21 (stejně jako Havránkova-Jedličkova Česká mluvnice z r. 1963) se přimlouvá za to, aby se užívalo neurč. způsobu péct a téct (místo péci a téci) tam, kde v rámci jazyka spisovného by péci a téci zněly příliš knižně. • Nakladatelství ČSAV vydalo III. svazek Bibliografie české literatury (za léta 1956 až 1960). První dva svazky zpracoval Zdeněk Tyl, třetí společně z M . Tylovou. • 12. ledna 1964 se dožil 70 let nejvýznačnější český fonetik Bohuslav Hála, profesor na filosofická fakultě Karlovy university ; r. 1961 na IV. fonetickém sjezdu v Helsinkách byl zvolen prvním vicepresidentem Mezinárodního komitétu pro fonetiku. • Podle Naší řeči (1964, str. 61) nejčastiji u nás dávanými jmény jsou : Jiří, Jan, Petr, Pavel, Jaroslav, z ženských hlavně Jana, Eva, Alena, Hana. ■ Lidový obrat projet něco (utrpět škodu, prohrát) je zaznamenán už k r. 1497. Vznikl z toho, že tomu, kdo projel mýtem bez placení, bylo zboží zabaveno, a tedy zboží » projel «. Naše řeč (1964, 61) k tomu uvádí celou řadu dokladů ze starých zápisů. V E X IL U A J IN D E VE S V Ě T Ě LONDůN. — 23. února byla obvyklá krajanská mše svátá obětována za paní Marii Baťovou ; na 27. února připadalo desáté výročí její smrti. Svou přítomností všichni též poděkovali za všechno porozumění a pomoc, kterou firma Baia dál prokazuje na poli kulturním i sociálním. Právnímu poradci Baiových podniků dr. Černému odevzdal sám apoštolský delegát mons. Cardinale papežské vyznamenání » Pro Ecclesia et Pontífice «. SPANFLSKO. — Koncem března se konal v Sevile studijní sjezd o II. vat. sněmu. Zahájil ho převor protestantského kláštera v Taizé ve Francii Roger Schuetz. V kostele sv. Salvátora mluvil na téma » Láska — výzva k jednote «. Je to poprvé, že protestantský duchovní mohl mluvit z kazatelny katolického kostela. Mluvil též k španělským katolickým intelektuálům o otázce jednoty. Nabádal k hlubší osobní víře, k životu shodnému s touto vírou a k důvěře v Boha, který jednotu uskuteční ve chvíli, kterou on stanovil ve svém nevyzpy- [pageend21]ITÁLIE. — Tak bude vypadat nový klášter slovanské benediktinské kongregace v Rasiglii. tatelném úradku. Návrat k hlubší osobní víře znamená přiblížení k jednotě. Španělští katolíci letos oslavili 1900. výroči pHchodu sv, Pavla do své země. Na památku tohoto jubilea budou založeny různé sociální podniky ve prospěch chudého obyvatelstva. V zámoi skych misiích pracuje 26 264 misionářů ze Španělska : kněží, řeholních sester a laiků. Nejvíc jich je v zemích Latinské Ameriky. RAKOUSKO. — Komise pro sport při Pastoračním ústředí konference rakouských biskupů pořádala v únoru kurs lyžování pro ieholní sestry, které vyučují tělocviku na školách, fieholnice přes den chodily v sportovním úboru, večer ve svých hábitech. Komise pro sport pořádala už loni kurs plování pro sestry. Rudé opakován i letos. POLSKO. — V posledních dnech byli jmenováni ti i sídelní biskupové : arcibiskupem v Krakově mons. Karel Wojtyla, biskupem v Censtochové mons. Stepán Baryla — oba byli dosud světícími biskupy — a biskupem v Plocku mons. Bohdan Sikorski. K jmenování jistě došlo alespoň s tichým souhlasem vlády. Očekává se, že se dosáhne dohody i stran jmenování dalších biskupů pro sídla dosud neobsazená. V Polsku je 25 biskupství a pro ně 64 biskupů. Kard. Wyszyňski pronesl řadu konferencí o encyklice » Mír na zemi «. Hájil v nich osobní práva jednotlivce proti zásahům všech totalitních režimů. Jeden katolicky kněz v obciZmigrodo v jihovýchodním Polsku byl odsouzen do žaláře, protože přestoupil zákon o svobodě svědomí a vyznání : věřícím poslal dopis, kterým je vybízel, aby se modlili za zdar sněmu ; tím zasahoval do jejich osobního přesvědčení. USA. — Distriktní Svaz českých katolíků v Chicagu zvolil na své výroční schůzi v lednu za předsedkyni paní Miladu Jandovou, která už mnoho let zastávala funkce ve výboru a vždy se obětavě zajímala o pomocné akce českých katolíků pro Nepo- mucenum. Na této schůzi referoval o své cestě do Evropy a do Říma red. A.J. Jandáček ; podle jeho slov Nepomucenum je jediný seminář, kde jsou svobodně a v plně církevním duchu vychováváni kněží pro CSR, a proto zasluhuje plné podpory morální i hmotné. Svaz bude pokračovat i nadále ve své pomocné akci pro Nepomucenum a také přislíbil svou pomoc pro různé podniky Křes.anské akademie. O své cestě red. Jandáček uveřejnil seriál článků v českých texaských katolických listech. Několik bylo věnováno náboženské situaci v CSSR a primasu Beranovi. Dr. František Dvorník, profesor byzantologie na Harvardově universitě, přednášel na katolické universitě Georgetown ve Washingtone na téma » Střední Evropa ; příchod křesianství mezi Slovany«. Zdůraznil, že svati bratři Cyril a Metoděj přišli na Moravu » vyučovat ve víře «, ne » víru zvěstovat «. Zmínil se o brněnské výstavě » Velká Morava « a o vykopávkách v Mikulčicích, které zhlédl, a o konferenci slavistů v Brně a Nitře, které byl přítomen. 7. prosince prof. Dvorník přijal z rukou novoyorského arcibiskupa kard. Spellmana cenu za vynikající vědeckou práci v oboru teologie. KONGO. — V misijní stanici v Kilembe v provincii Kwiln bojůvkáři komunisty Mulela, bývalého spolupracovníka Lu- mumbova a Gizengova, ubodali 22. ledna k smrti lii belgické misioná e ze společnosti oblátů P. Marie neposkvrněné. Zavraždili též protestantskou misionářku Irenu Ferrelovou. Bylo nutné vyklidit všechny misijní stanice v okolí ; sedm řeholních sester uvedli do bezpečí členové protestantské misijní stanice. Představeným společnosti poslal soustrastný telegram sv. Otec; on též vyzval věřící při všeobecné audienci, aby se modlili za duše mučedníků a za pokoj a svornost v Kongu. A v únoru byli zavraždi ni dva belgičtí učitelé, kteří vyučovali ve škole při misijní stanici Magonka. Personál stanice — 25 Belgičanů a 5 Kanar anů — musel se uchýlit do bezpečí, protože komunističtí bojůvkáři stále působí nepokoje. SOV. SVAZ. — Výkonný výbor Svitové rady církví konal v půli února své zasedání v Oděse. Bylo to první zasedání Rady na půdě Sovětského svazu. Byla vydána dvě závěrečná usnesení. Světová rada hájí i nadále právo každé církve mít svůj názor na otázku jednoty křes.anů, třebas si je vědoma, jak naléhavá je to věc a jak katolická Církev usiluje o přiblížení ; zavrhuje ale sjednocení, které by znamenalo uniformitu nebo jedinou a centralizovanou správní jednotu. Druhé usnesení jedná o odzbrojení. Stran náboženské nesnášenlivosti se nedošlo k jednotnému rozhodnutí. Frederick Nolde, ředitel Výboru pro mezinárodní záležitosti, ve svém diskusním příspěvku žádal nejen svobodu vyznání, ale též, aby věřící svou víru mohli projevovat navenek a propagovat, a aby jim to bylo zaručeno ústavou, zákonem a veřejnými zvyky. Jménem britské židovské obce žádal poslanec sir Barnett Janner sovětskou vládu, aby ruským židům bylo letos dovoleno obstarat si nekvapeny chléb pro velikonoce. Od r. 1961 není dovoleno péci tento chléb a loni bylo několik židů uvězněno, protože se u nich našel. Ze SÚDÁNU byli vypovězeni všichni zahraniční misionáři, kteří pracují ve třech jižních provinciích. Prý nesou odpovědnost za nepokoje, k nimž tam čas od času dochází. Kostely a misijní stanice budou odevzdány domácím duchovním. Opatření se týká 350 misionářů, 272 katolických kněží a řeholních sester z Itálie a 78 misionářů protestantských. Odstranění křes.anských misionářů má urychlit poislámštění taměj- šího obyvatelstva ; kdežto Sever Súdánu se hlásí k islámu, Jih byl více pohanský a měl velkou křes.anskou menšinu — katolíků např. 400 000. Těžko se o ně bude moci postarat 25 domácích katolických kněží. FRANCIE. —■ Letošní postní konference v katedrále v Notre Dáme v Paříži měl zase dominikán P. Carré. Mluvil na téma » Otčenáš v na'em životě «. Francouzští biskupové vydali provolání ve prospěch všech, kdo stále ještě trpí pro události v Alžíru. Volají, aby se vyřešila otázka nezvěstných, aby co nejdříve byly sjednoceny rodiny, jejichž členové žijí rozděleni, jedni v Alžíru a druzí ve Francii, volají na pomoc repatriantům z Alžíru a žádají amnestii pro ty, kdo byli odsouzeni pro přečiny, jichž se dopustili v souvislosti s alžírskými událostmi. V Lurdech čekají letos na čtyři milióny poutníků. Apoštolát modlitby V dubnu se modlíme, aby ti katolíci vážili svátosti pokání a přijímali ji upřímně, s užitkem a často ; misijní úmysl: za malomocné. 98 [pageend22]p o z n á m k y Zemřel P. Pavel Škrabal V necelých šedesáti letech ukončil svůj pracovní životní den dominikán dr. Pavel vk rubal, s jehož jménem je spojeno naše římské vydání Nového zákona. (I. svazek totiž, Evangelia, je přetisk — s menšími změnami — jeho překladu a výkladu z roku 1948.) Narodil se v Babicích u Uherského Hradiště na svátek Všech svátých r. 1904. Po studiích na Arcibiskupském gymnasiu v Praze vstoupil r. 1922 k do- minikánům v Olomouci, kde byl tehdy převorem a ředitelem učiliště otec Emi- lián Soukup. Za čtyři roky potom poslali přestavení nadaného bohoslovce na Papežskou universitu sv. Tomáše v Bímě (tehdejší » Angelieum «). Ve Věčném městě přijal i kněžské svěcení r. 1928. Bohovědná studia zakončil r. 1930 doktorskou disertací z teologie na biblické téma. Když se vrátil do Olomouce, vyučoval na domácím bohověd- ném učilišti Písmu svátému, řečtině a hebrejštině. Tehdy představení rozhodli, že se má soustavně věnovat odbornému studiu Písma. Už jako profesor se chodil doučovat hebrejštině k olomouckému židovskému rabínovi. R. 1935 odchází na doplňková studia na slavnou Biblickou školu v Jeruzalémě, vedenou francouzskými dominikány. Po jejím ukončení dosáhl v bím ě před Papežskou biblickou komisí hodnosti li- cenciáta (prolyty) Písma s právem vyučovat tomuto předmětu jako řádný profesor. Z jeho profesorské činnosti vyrostl také Pííruiní slovník biblický, který vyšel v Praze r. 1940 za jeho redakce, on sám však v něm zpracoval nejvíce hesel. (Kromě něho se na tomto podniku podíleli profesoři olomoucké Cyrilometodějské fakulty dr. Tomáš Hudec a dr. Antonín Kleveta, z řádových spolubratři prof. Emilián Soukup, dr. Prokop Svach a dr. Vít Beneš.) Dostalo se mi té cti, že v době přípravy Slovníku mě otec Škrabal pozval k redakční práci, ačkoliv jsem byl v té době teprve studentem teologie. Ta spolupráce byla v prvních dobách hlavně jazyková, ale brzy se rozšířila i na vlastní obor biblický. A když po vydání Příručního slovníku biblického začal otec Pavel připravovat i překlad Nového zákona z původního řeckého znění, směl jsem mu pomáhat při tomto díle už od začátku. U Písma jsem sice natrvalo nezůstal, protože mi představení vykázali jiný obor práce, ale přesto v oněch letech jsem si u otce Škrabala vykonal svou soukromou » biblickou školu Přitom jsem zblízka poznal jeho vřelou lásku k psanému slovu Božímu, ale i neobyčejnou dobrotu jeho kněžského srdce. Za války, když byly r. 1939 od nacistů zavřeny všecky české vysoké školy a s nimi i olomoucká Cyrilometodějská fakulta, přednášel dr. Škrabal Písmo svaté bolioslovcům na prozatímně zřízeném diecézním učilišti. Jako poslední veřejný úřad mu bylo svěřeno r. 1946 vedení olomouckého dominikánského kláštera a filosoficko- teologického řádového učiliště (kterému nedlouho předtím — roku 1939 — velmistr řádu přiznal výsadu udělovat hodnost lektora teologie, tj. profesora boho- védy v dominikánském řádu). V tomto postavení ho zastihlo r. 1950 rozpuštění klášterů v Československu. I on byl s ostatními spolubratry převezen do » koncentračního kláštera « v Broumově v severních Cechách. K dyž se odtamtud po letech mohl vrátit, uchýlil se k svému bratrovi na Moravu a hned se zase pustil do vědecké práce : připravoval svůj překlad Starého zákona z původních jazyků. Nevíme, jak daleko jeho práce pokročila, protože už tehdy se hlásily vzdálené příznaky žaludeční rakoviny, která taky udělala konec jeho pozemskému životu na letošní první neděli postní, 16. února 1964. Byl převezen do Olomouce a 20. února tam pochován do řádové hrobky vedle svého spolubratra dr, Silvestra Braita, s kterým společně byl r. 1930 promován v bím ě na doktora bohovědy. Češi v cizině jsou otci Škrabalovi zavázáni k vděčnosti, protože jeho Evangelia, jak jsme se zmínili na začátku, vyšla pro ně : je to ono vydání Křes- tanské akademie v bím ě z r. 1951, které se brzo rozletělo po celém světě. Zvláště v prvních letech exilu to byla snad jediná česká náboženská kniha, kterou dostávali do rukou uprchlíci od svých knězi. Kéž mu to Pán odmění, že tímto způsobem přispěl k duchovní záchraně Cechů mimo vlast. Na Ústředním hřbitově v Olomouci očekává slavné vzkříšení ještě jiný známý biblista: dr. Jan Hejčl, autor klasického překladu a výkladu Starého zákona. (Jeho Bible česká ; knihy Starého zákona — vyšly ve třech statných svazcích v Praze mezi roky 1917-1925.) Na uctění obou těchto velkých moravských knězi zakončíme svou vzpomínku verši z proroka Izaiáše, která jsou vzata z Hejčlova překladu a vytesána na jeho náhrobku : Vše, co má tělo, jest jako tráva, a všecka sláva jeho jak polní květ. Usychá tráva a oprchává květ, když dech Hospodinův ovane jej, slovo však našeho Boha zůstává na věky. (Iz 40, 6-8) Ondiej M . Petrů P R O M Ě N Y — nová kulturní revue Proměny. Ročník 1, číslo 1, leden 1964, stránek 56. Čtvrtletník Společnosti pro vědy a umění. Redaktor Ladislav Radimský (205 East 82-nd Street, New York 28, N .Y., USA). Roční předplatné $ 5.— , pro členy SVU $ 4.— , jednotlivá čísla $ 1.50. Adresa administrace : John G. Lexa, 47-16 Austel Plače, Long Island City 1, N .Y., USA. Tiskne: neuvedeno. Toto je rodopis revue, která v začátku nutně budí dojem pouhé variace želených Perspektiv. Teprve čas ukáže, jak š.ast- nou variací budou. Jako orgán spolku, v němž věda značně převažuje nad uměním, mnoho bude záležet na tom, jak obratně se redaktoru podaří udržet mezi oběma složkami přijatelnou rovnováhu. Literární příspěvky jsou v prvním čísle ve značné většině. Z toho není třeba dělat závěry, protože jistě první Prominy hodně těžily z materiálu pro Perspektivy. Pět autorů je zastoupeno básněmi (Gertruda Goepfertová, Pavel Javor, Ivan Jelínek, Inka Smutná, R obert Vlach) ; František Listopad představuje portugalského básníka Fernanda Pessou, který tvořil pod čtyřmi jmény (» Rozčtvrcený básník «) ; René Wellek přináší úvahu »Dvě tradice české literatury « ; Věra Stárková je zaujata poplatností existencialismu Pascalovi v eseji » Třtina m yslící«. Slovensky je psán příspěvek Ernesta Sturce, » Hospodářsky rozmach slobodnej Europy a. Rubrika » Kritické marginálie (str. 43-56) je věnována recenzím českých i cizojazyčných knih autorů doma i v exilu. V úvodu Ladislav Radimský odůvodňuje název revue inspirovaný Ovidiem. Proměny jsou něco jiného než změny, říká, jsou víc než změny. Registrovat, chápat, vykládat a urychlovat ty podstatné je prvním úkolem vzdělanců. Vědci je mají uskutečňovat, básníci o nich zpívat v novém stadiu rozhovoru země s hvězdami. Robert Vlach ★ ★ ★ Nikdo se nemodlil, aniž se přitom něčemu naučil, tj. bez užitku. (Emerson) 99 [pageend23]dop isy • d o ta z y • odpovědi Princezna podruhé pokřtěná Docela právem se zlobí holandští protestante na kardinála Alfrinka, že princeznu Irenu pii jejím přestupu ke katolictví znovu pokitil. Snad evangelíci udtlují kíest pomkud jinak než katolíci ; ale kde stojí psáno, že jen a jen kiest katolicky je len pravý? — O.P. Málo slovy, drahý příteli, jste nadhodil mnoho problémů. Abych Vám na ně na všecky aspoň krátce mohl odpovědět, prosím Vás o trochu trpělivosti, když se Vám při čtení na začátku možná bude zdát, že Vaši otázku hned neřeším. Musíme totiž ve výkladu zajít hodně daleko do starověku. Když se chce člověk zbavit špíny, umyje se nebo vykoupe. A je zajímavé, že už od pradávna (a nejen u Židů) bylo umývání v náboženských obřadech bráno jako symbol pro očistu vnitřní, mravní, od hříchů. Připomeňme si křest, který uděloval v Jordánu Kristův předchůdce Jan »na odpuštění hříchů « (Mk 1,4). Po svém zmrtvýchvstání Ježíš nařídil apoštolům: a Získávejte mi učedníky ze všech národů a křtěte je ve jménu Otce i Syna i Ducha svátého« (Mt 28,19 ; stejně Mk 16,15). A opravdu : křest od samého začátku apoštolské doby je naprosto nutným předpokladem, aby někdo byl přivtělen ke Kristu, jak vidíme zvláště ve Skutcích apoštolů, Ted tedy pomalu přicházíme k jádru Vaší otázky : jak musí být křest vykonáván, aby to byl takový křest, jak ho ustanovil Kristus Pán a jak ho udělovali apoštolově ? Český obrat » já tě křtím <: říká : » dělám z tebe křesiana«. Výraz řeckola- tinský » baptizzo« (jak se ho užívá v Novém zákoně) znamená » ponořuji do vody «. Ve staré Církvi se křest skutečně uděloval ponořením do vody a vyvedením z ní ; byla v tom i symbolika Kristovy smrti a jeho zmrtvýchvstání (srov. Řím 6, 3... ; Kol 2, 12...). Ale už Di- daché (z roku 130 po Kr.) připouští také křest politím. A tento způsob během staletí převládl. Zde tedy máme složky platného křtu : omývání vodou (ponořením nebo politím) a současné pronášení slov : » Já tě křtím ve jménu Otce i Syna i Ducha svátého. « Kdo je takto pokřtěn, přijal křest platný, i kdyby mu ho byl udělil třebas pohan, jen když křtitel měl přitom úmysl vykonat tento obřad tak, jak to dělá Církev. U východních odloučených bratří (pravoslavných) není nejmenší pochybnosti o tom, že udělují křest platně. U evangelíků se z velké části křest uděluje jako u katolíků, a tedy i u nich je to svátost, která vtiskuje do duše nezruši- telné znamení a připojuje k Církvi a ke Kristu. Ale právě u evangelíků se už vyskytlo dost případů, v kterých platnost křtu byla pochybná. Znám např. jedno místo ve Švýcarsku, kde protestantský farář křtí takto : omočí palec ve vodě, udělá jím dítěti na čele křížek a přitom pronáší křestní slova. Je takovýto křest platný ve světle evangelia a Skutků apoštolů? Těžko rozhodnout. Spíše se zdá, že nikoliv, protože v tomto případě není dobře vyjádřeno omývání vodou, které je pro pravý křest podstatné. Církev učí už od začátku, že křest je brána k svátostem, to je : kdo nepřijal křest, není schopen přijmout platně žádnou jinou svátost. Proto úzkostlivě dbá na to, aby tato základní svátost byla zcela jistě udělena platně. Když tedy kardinál Alfrink (který je, jak známo, uznávaný odborník v Písmu) snad rozhodl (není to jisté!), že princezna Irena má být znovu pokřtěna, plynulo by z toho, že její křest u protestantů udělený byl nejistý. Nový křest se v podobných okolnostech uděluje jen podmínečně slovy : » Nejsi-li pokřtěn(a), já tě křtím ve jménu Otce i Syna i Ducha svátého. « Připouštíme tedy, že druhý křest holandské princezny byl zbytečný, jestliže onen první, protestantský, byl platný. Ale protože se nemohlo o tom —- zdá se — dosáhnout úplné jistoty, přijala Irena nový křest pod podmínkou, kdyby snad onen první nebyl udělen tak, jak to vyžaduje evangelium a Skutky apoštolů. JCDr Z dopisů Říkáme si s taťkou, jak musíme být vděčni Pánu Bohu za naše děti, všechny chodí skoro týdně k svátým svátostem. Zvláště na Vojtěchovi je vidět, že ještě — jako jeden z posledních v našem městě — mohl před lety být biřmován. Až do samé maturity poctivě ministroval, a teď — universitán ■—■ hraje každou neděli na varhany. Miládka, ačkoliv je ještě tak mladičká, začala už taky v kostele hrát. Ted pilně doma nacvičujeme zpěvy na Svatý týden. Pro ten strach, že bych pak nemohla obřady dobře prožívat, už jsem uvažovala zpívání odříci. Ale pak jsem si pomyslila, že kdo zpívá, dvakrát se modlí, a tak budu zpívat, Vždyt je to ke cti a chvále Boží a na povzbuzení druhých. Vid, že bys mi poradil stejně. (Z Čech) JIŽNÍ AFRIKA. — Z misie dp. Cížkovského. » Náš« Petr se soškou Pražského Jezulátka, k jehož cti se bude stavět kostelíček a v němž bude Petr pokřtěn. Přispěl jsi už cihlou na postavení? Tábory mládeže Pastorační odbor pro mládež při Křesianské akademii, letos stejně jako předešlá léta, pracuje naplno, aby umožnil dětem krajanů prožít prázdniny v českém prostředí. Tábory už pořádal třikrát a děti na ně vždycky rády vzpomínaly. Dokazují to též dvě čísla časopisu » Radar « (zdarma ho pošle P. Ladislav Dittrich, Salesiani, Foglizzo-To- rino, Italia). Letos však na rozdíl od minulých let — mimo normální těžkosti pro krajanskou činnost v zahraničí — se vyskytly ještě jiné obtíže. Např. : Až do roku 1963 nám vždy finančně pomáhala cizí pomocná organizace při nákladu, který tábory vyžadují, avšak letos naší žádosti nevyhověla. Jednání o finanční zajištění táborů značně zpozdilo jejich přípravu. Dnes však můžeme již ubezpečit rodiče, že tábory budou, a to v době od 15. července do 25. srpna. Přesné datum a místa jednotlivých táborů oznámíme v brzké době zájemcům přímo, nebo prostřednictvím našich spolupracovníků v jednotlivých zemích. 4. čisto Nového života vyšlo v Ilímě 20. března 1964. — Vytiskla P.U.G. Roma, Piazza Pilotta 4. - Italia, [pageend24]