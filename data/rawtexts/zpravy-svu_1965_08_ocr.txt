ROČNÍK VII. ŘÍJEN 1965 ČÍSLO 8. SVU SNĚMOVALA V CHICAGU Dr. Vladimír S. Walzel, člen předsednictva SVU Chicago, krajanská metropole ve Spojených státech, bylo letošního roku místem sněmování Společnosti pro vědy a umění. Již v patek, 17. září se sjížděli z Kanady, z New Yorku, Washingtonu a odjinud do Chicaga členové předsednictva a výboru SVU, kterým to zaměstnání a jiné okolnosti dovolily. Odpoledne se konala schůze nominační komise (Hlavatý, Rechcígl, Vrázová, Walzel) v hotelovém pokoji jejího předsedy prof. Václava Hlavatého za přítomnosti. gen. tajemníka SVU, prof. Rudolfa Sturma. O 5. hod. se konala porada přítomných členů předsednictva, jež se zabývala především programem valného shromáždění a skutečností, že předseda SVU, prof. René Wellek se nebude moci zasedání zúčastnit pro náhlé onemocnění své manželky. V 7. hod. večer se konala společná večeře členů předsednictva a výboru a dalších členů SVU, kteří mezitím dojeli, ve známé krajanské restauraci Old Prague v Ciceru, předměstí Chicaga. O 9. hod. večerní byla zahájena výborová schůze SVU ve spolkové místnosti Lincoln Federal Saving and Loan Association v Berwyn za účasti 14 osob. Přítomní vyslechli zprávu gen. tajemníka za uplynulé období, zprávu prof. K. B. Jiráka o programu Večera hudby a poesie, návrhy velvyslance Šejnohy na uspořádání umělecké výstavy v New Yorku v r. 1966 a v Montrealu r. 1967. Byly podrobně projednány přípravy pro valné shromáždění, rozhodnuto navrhnout valnému shromáždění udělení čestného členství SVU prof. Jirákovi, bylo prodiskutováno vydání prvního čísla anglického bulletinu letos na podzim a rozhodnuto, že případ od případu bude vydán též francouzský “Publicity release”. Schůze výboru byla zakončena o 11. hod. večerní. Hlavním dnem sněmování SVU byla sobota, 18. září t.r. Valné shromáždění se konalo na Chicagské universitě v budově “Center for Continuing Education”. Za přítomnosti více než 50 osob zahájil valné shromáždění předseda Chicagské pracovní skupiny SVU dr. Jan Micka v 9.30 dop. Úvodní projev přednesl nositel (Nobelovy ceny prof. George W. Beadle, kancléř University of Chicago, jenž vyzvedl přínos Čechů a Slováků americkému kulturnímu životu v minulosti i v době přítomné. Předsedou valného shromáždění byl pak zvolen prof. Václav Hlavatý, první předseda SVU, a místopředsedou prof. Vratislav Bušek. Nato přednesli své projevy zástupci amerických a kanadských krajanských organizací (V. Vrázová, prof. J. Čada, James Čihák, M. Zlámal, ing. L. G. Kmo). Gen. tajemník SVU dr. Sturm vyzval pak přítomné, aby povstáním uctili památku členů SVU, kteří zemřeli v době od minulého valného shromáždění. Po zvolení ověřovatelů ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. SVU [pageend1](dr. Lexa, M. Zlámal), sčítačů hlasů (V. Vrázová, ing. L. Kmo) a zapisovateľky (J. Walzelová) udělil prof. Hlavatý slovo dr. Šturmovi k podání zprávy gen. tajemníka. Dr. Sturm konstatoval, že je přítomno 51 členů SVU a dalších 97 členů je zastoupeno řádnými plnými mocemi. Konstatoval dále, že počet členstva od posledního valného shromáždění v New Yorku v září 1964 se zvýšil z tehdejších 723 členů na 866 členů. Ve své podrobné zprávě vylíčil pak činnost Společnosti, jejích pracovních skupin, odborných komisí a jednotlivých referentů. Společnost i nadále vydává měsíčník ZPRÁVY SVU (rediguje dr. Walzel) a čtvrtletník PROMĚNY (rediguje dr. Radimský). Zásluhou publikační komise (předseda dr. Rech- cígl) vyšel v Holandsku sborník přednášek I. Sjezdu SVU v r. 1962 pod názvem “Czechoslovak Contribution to the World Culture”, jenž svým významem daleko převyšuje vše, co Společnost dosud vydala. Společnost dále vydala novou knihu Egona Hostovského “Tři noci” a sponsorovala vydání básní Pavla Javora “Nedosněno-nédomilováno. . ” a “Knihu povídek” Vladimíra Vaňka. V březnu t.r. Společnost otevřela svou newyorskou kancelář, kde je rovněž expedice Zpráv SVU a Proměn a také knihovna Společnosti a její archiv. Dokončují se přípravy na vydání Ročenky (adresáře) SVU, kterou rediguje Eva Rechcíglová a dr. Jaroslav Němec pokračuje v redigování připravovaného “Who is Who”. Příští III. vědecký a umělecký sjezd SVU se bude konat ve dnech 2. až 4. září 1966 na Kolumbijské universitě v New Yorku; referentem pro přednášky je prof. Antonín L. Vaněk a referentem pro technické záležitosti dr. Hanuš Lexa. Další mezi- sjezd Společnosti se bude konat v r. 1967 v Montrealu v Kanadě. Po zprávě gen. tajemníka byly podány zprávy ostatních členů předsednictva, většina z nich pro nedostatek času pouze ve zhuštěné formě nebo jen písemně. Delší zprávu přednesl velvyslanec Šejnoha jako referent pro umění výtvarné s doporučením pořádat umělecké výstavy při sjezdech v r. 1966 a 1967. Valné shromáždění v zásadě doporučilo jeho návrhy k provedení a uložilo mu, aby předložil v nejbližší době předsednictvu SVU finanční rozpočet obou proponovaných výstav. Předseda publikační komise dr. Rechcígl přednesl podrobnou zprávu své komise, referoval o závěrečných pracech na “Festschriftu” prof .Hlavatého, o přípravných pracech na “Poctě” k 75. narozeninám prof. Dvomíka, o přípravách na vydání Historie české Ameriky, Bibliografie čs. vědců a umělců v zahraničí, Historie Čs. republiky a především o návrhu soutěže SVU na nejlepší čs. umělecké dílo vytvořené v zahraničí. Gen. tajemník předčítá pak zprávu nepřítomného pokladníka SVU, apeluje na členy, kteří dluží členské příspěvky, aby je co nejdříve uhradili a umožnili tak Společnosti splniti její rostoucí úkoly. Na písemný návrh revizní komise, zaslaný prof. Henry Kučerou, který provedl revizi pokladny a účetních záznamů, valné shromáždění jednomyslně rozhodlo, aby odstupujícímu výboru bylo uděleno absolutorium. Ve volbách, jež pak následovaly, byl valnou většinou přítomných přijat návrh nominační komise, aby celý dosavadní výbor byl znovuzvolen na další jednoroční období s doporučením, aby na příštích mezisjezdech (v lichých letech) byly v budoucnosti dělány jen nejnutnější personální změny. Jednomyslně byla přijata zásada, aby na těchto mezisjezdech celý den byl věnován výhradně administrativním a organizačním záležitostem. V dalším jednání valné shromáždění jednomyslně rozhodlo, aby podle doporučení výboru čestné členství SVU bylo tento rok uděleno prof. Karlu B. — 58 — [pageend2]Jirákovi, Dále bylo rozhodnuto, že stanovy budou doplněny v tom smyslu, že předsednictvo je povinno předkládat valnému shromáždění rozpočet na příští rok a že inkorporační listina Společnosti bude změněna v tom smyslu, že sídlo Společnosti se přenáší z Queens County, N. Y. do New York County, N. Y. Po skončení zasedání valného shromáždění zúčastnili se všichni přítomní společného oběda v jídelně university. Po společném obědě sjezd pokračoval odbornými přednáškami připravenými většinou chicagskými členy SVU. Úvodní přednášku pronesl prof. Václav Hlavatý na téma: “Od Euclida až po Alberta Einsteina.” Dále přednášel prof. Edward Stankiewicz na téma “Czech and Slovak Studies at the University of Chicago”, dr. Zdeněk Hruban na téma “Reaction of the Cell to Injury”, dr. Miroslav Synek na téma “Quantum Mechanical Nature of Atoms”, dr. Václav Laška na téma “Fortunes of a Pog- gio’s Letter in Czech Translation” a dr. Helena Hrabíková o českých a slovenských národních krojích. Všechny přednášky byly hojně navštíveny, i když některé z nich byly vysoce specialisované. Úroveň všech přednášek byla skutečně akademická. Uměleckým zážitkem prvního stupně byl Večer hudby a poesie, který se konal téhož dne večer v Mortonově auditoriu v Berwyn. Divadelní sál byl již o 8 hodině večerní zaplněn do posledního místečka. V prvé části večera, kterou řídil prof. Jirák, byly předneseny jeho dvě skladby: “Sonata pro lesní roh a piano”, opus 72 (1952), Tom Bacon - lesní roh, prof. Jirák - piano a “Čtyři essaye pro housle a piano”, opus 84 (1962), Everett Zlatoff-Mirsky, housle, prof. Jirák, piano. Provedení obou skladeb bylo přítomnými odměněno dlouho trvajícím potleskem. Nato gen. tajemník předal prof. Karlu B. Jiráko- ODEŠLI NÁM . .. Dr. JAROMÍR MĚŠŤAN, český spisovatel, básník a novinář zemřel v Mnichově 22. července t.r. ve věku 49 let. Exulant, jehož srdce svírala touha po vlasti, jež za dnešního komunistického režimu byla pro něho “daleko-daleko, a přece jen několik hodin jízdy rychlíkem ...” Básník však nezoufal, doufal a věřil, jak to vyjádřil v závěru své básně “Ještě jednou”: VRÁTÍME SE - ALE AŽ PO BOJI! VLADIMÍR VANĚK, český diplomat, spisovatel, esejista, umělecký kritik, zemřel v Římě 6. října t.r. ve věku 70 let. Před několika měsíci vyšla v Římě jeho Kniha povídek vydaná Kruhem přátel Vladimíra Vaňka pod záštitou SVU; ještě pořádně nezaschla tiskařská čerň na jeho “Dopise do záhrobí”, který uveřejnil v říjnovém čísle PROMĚN u příležitosti 75. výročí narození Bohuslava Martinů; v kanceláři SVU zůstal neodeslán balíček s novými exempláři členských přihlášek, které si Vladimír Vaněk , oblastní jednatel SVU pro Itálii, vyžádal několik dní před svou smrtí: “Prosím, aby mně byly zaslány další exempláře přihlášek - mám ještě další kandidáty . . ” Želíme, hluboce želíme odchodu básníka Jaromíra Měšťana a spisovatele- diplomata Vladimíra Vaňka, dvou idealistů, kteří nesložili ruce v klín, nešli za svým pohodlím - bojovali - a teprve Smrt jim vyrazila pero z ruky. Přátelé, budiž vám čestná památka, nikdy na vás nezapomeneme! V.W. vi diplom čestného členství SVU, který prof. Jirák s pohnutím přijal. V druhé části programu, který řídil Roderick A. Gorman, recitovali: Olga Georgievová, Jana Kopecká, Vláďa Williamsová, Roderick A. Gorman, Ilia Kovář a Jaro— 59 — [pageend3]mír Zástěra. Přednášejícími byla přednesena celá řada českých a slovenských básní známých starších i novějších autorů a po každém přednesu v původním jazyku R. A. Gorman přednesl svůj anglický překlad. Výkon přednášejících a výběr básnických děl byl výborný a byl po zásluze odměněn neutuchajícím potleskem přítomných. Závěrečným proslovem Jaromíra Zástěry byl ukončen Večer hudby a poesie - a také chicagský sjezd SVU. Po Washingtonu, Torontu, New Yorku, kde se konaly minulé sjezdy SVU, Chicago se čestně zařadilo mezi hostitelská města. Děkujeme ze srdce všem chicagským členům SVU i nečlenům (které bychom rádi brzy uvítali ve svém středu), kteří se jakkoli zasloužili o krásný průběh letošního sjezdu SVU v naší krajanské metropoli. NÁŠ KULTURNÍ PŘÍNOS: VLADIMÍR SLÁMEČKA, děkan Školy informačních věd (School of Information Science) na Georgia Institute of Technology v Atlantě, je autorem nové knihy “The Coming Age of Information Technology”, vydané ve Washingtonu firmou Documentation Inc. v červnu 1965. Dr. Slámečka, rodák z Brna, studoval na Benešově technice v Brně, na australské universitě v Sydney a na Kolumbijské universitě v Novém Yorku, kde dosáhl v roce 1962 doktorátu svou prací o effektivnosti různých štruktúr národních systémů pro zpracování vědeckých informací. Během následujících dvou let byl jmenován Fullbright profesorem pro rok 1963/64 na universitě v Innsbrucku a koncem 1964 se stal řádným profesorem a děkanem nově ustavené fakulty informačních věd na Georgia Institute of Technology, první vysoké škole svého druhu na světě. Informační vědy se zabývají studiem kybernetiky, využitím rychlých počítačů a použitím matematiky, logiky, lingvistiky atd. pro zpracování číselných dat a sémantických informací. Dr. Slámečka, jenž mimo jiné vědecké funkce je poradcem Národní vědecké nadace (National Science Foundation) a různých soukromých firem, je známý členům SVU jako autor dvou monografií o československé a východoněmecké vědě, vydaných v roce 1963 Kolumbijskou universitou (“Science in Czechoslovakia”, “Science in East Germany”). JAN F. TŘÍSKA, mimořádný profesor a zástupce přednosty oddělení politických věd a ředitel Studií komunistického systému na Stanford University v Kalifornii náleží k mladší generaci našich členů. Dr. Tříska dosáhl doktorátu práv na Karlově universitě v Praze r. 1948. Po příchodu do Spojených států pokračoval ve studiích na Yale universitě a dosáhl v roce 1957 dalšího doktorátu na Harvardské universitě. Koncem minulého roku prof. Tříska napsal studii “Soviet Treaty Law: A Quantitative Analysis”, jež vyšla jako část symposia “The Soviet Impact on International Law” v časopise “Law and Contemporary Problems”, který vydává Duke University School of Law. V březnu t.r. publikoval dr. Tříska v časopise “The Journal of Conflict Resolution” další svou studii nazvanou “Soviet- American Relations: A Multiple Sy- metry Model”. JOSEPH E. ŽÁČEK , profesor na Occidental College v Los Angeles, byl jmenován od počátku nového akademického roku profesorem historie střední a východní Evropy na universitě státu Kalifornie v Los Angeles. V dubnu t.r. se prof. Žáček zúčastnil výročního sjezdu Far Western Slavic Conference v Kalifornii, na němž přednášel na thema — 60 — [pageend4]“Czechoslovak Nationalism”. Tato přednáška bude zařazena do obsáhlé studie “Nationalism in Eastern Europe”, kterou v dohledné době vydá University of Washington Press. Loni publikoval prof. Žáček v “Journal of Central European Affairs” svou studii “Palacký and His History of the Czech Nation”. Právě se dovídáme, že American Council of Learned Societies a Social Science Research Council udělily prof. Žáčkovi za tuto studii finanční odměnu, aby mu umožnily další studium tohoto námětu. MILOSLAV RECHCÎGL, Jr., předseda vydavatelské komise SVU, jenž redigoval anglický sborník “The Czechoslovak Contribution to World Culture”, jenž vyšel nedávno v holandském nakladatelství Mouton and Co., měl koncem června rozhlasový projev k posluchačům Hlasu Ameriky v Československu. Ve svém projevu se dr. Rechcígl zmínil o obou vědeckých sjezdech SVU a především podrobně referoval o obsahu zmíněného sborníku a o některých autorech jednotlivých statí. Upozorňujeme čtenáře, že Sborník je možno stále ještě objednati v kanceláři SVU za členskou zlevněnou cenu $10.25. Kniha má téměř 700 stran a obsahuje studie 57 autorů; většinou jde o přednášky proslovené na Prvním vědeckém sjezdu SVU ve Washingtonu v r. 1962. Dr. ANTONÍN KRATOCHVÍL zpracoval na žádost Spolkové vědecké ústředny pro politické vzdělání v Bonnu českou a slovenskou současnou literaturu pro obsáhlou publikaci “Komunismus v dějinách a v přítomnosti”. Kniha je bilbliografií zahrnující jak seznam nej důležitějších spisů klasiků marxismu-leninismu, tak i spisů Trockého a současných revizionistů, a také soupis protikomunistické literatury a západních vědeckých prací o komunismu. V příloze bibliografie přináší soupis nej důležitějších bele- KAREL HUSA řádný profesor kompozice a dirigování na Cornellově universitě a nejúspěšnější z našich mladých skladatelů, má věru pohnutý rok za sebou. V lednu a v únoru dirigoval řadu koncertů v Západní Evropě, při čemž na každém koncertu hrál některou ze svých skladeb. Poté dirigoval v New Yorku, v Clevelandu, ve Washingtonu, Baltimore, v Milwaukee a v Chicagu. Prázdniny ztrávil jako host na zámečku Yaddo u Saratoga Springs, což je něco podobného jako československá Dobříš s tím rozdílem ovšem, že to není na účet poplatníků, ale že Yaddo, kde také byl jedny prázdniny náš Egon Hostovský, je vydržována z nadací a z peněz uměleckých organizací. Koncem července se Karlu Husovi narodila čtvrtá dcerka, ač doufal v syna, který se měl jmenovat Karel III. Jak nám Karel Husa píše, nelituje, že nemá Karla III., ale je pyšný, že se svou francouzskou ženou, Simone, předčili Karla IV. Ten měl jen čtyři ženy, kdežto Karel Husa má nyní pět žen - i když nepočítá tchýni. Karel Husa začal komponovat operu na text bratří Čapků “Ze života hmyzu” (ovšem v anglickém překladu), ale když se dověděl, prostřednictvím SVU, že skladatel Kalmanoff ho předběhl, chystá se komponovat operu na text Čapkova dramatu RUR. Hn. tristických děl přeložených do němčiny z jazyků východní Evropy. Vedle sovětské literatury je česká literatura zpracována ve sborníku nejobšírněji. V úvodu své situdie dr. A. Kratochvíl rozebral vývoj komunistické kulturní politiky od února 1948 až po III. sjezd československých spisovatelů v roce 1963. OLDŘICH ŠEBEK, bývalý asistant přírodovědecké fakulty Karlovy university v Praze, jenž od r. 1952 pracuje ve — 61 — [pageend5]výzkumném oddělení známé společnosti pro výrobu léčiv, Upjohn v Kalamazoo, Mich., byl na nedávném sjezdu Americké společnosti pro mikrobiologii v Atlantic City, N. J. zvolen předsedou sekce pro zemědělskou a průmyslovou mikrobiologii, která má na 1.000 členů. Na podzim letošního roku se dr. Šebek zúčastní mezinárodního antibiotického sjezdu ve Washingtonu, D.C. Dr. Šebek vydal přes 500 vědeckých pojednání a má 14 amerických patentů vedle 66 patentů zahraničních. IRENA FRINTOVÁ, absolventka pražské UMFRUM a pařížské Ecole des Beaux-Arts, se zúčastnila několika plátny 28. výroční výstavy “Artists of Central New York” v Utice. Její obrazy visí také v museích ve Schenectady a v Albany. ZÁZNAMY: Sborník 1. vědeckého sjezdu SVU, který vyšel v holanském nakladatelství Mouton and Co. pod názvem “The Czechoslovak Contribution to World Culture”, stává se hledanou referenční knihou v universitních i jiných knihovnách po celém světě. Upozorňujeme členy SVU, kteří si sborník dosud neobjednali, aby tak učinili ihned, dokud jim ještě můžeme zaručit dodání sborníku za sníženou cenu $10.25 včetně poštovného (místo normální ceny $16.70). Sníženou členskou cenu lze uplatnit i tehdy, když si člen objedná více výtisků. Sborník je prozatím největším dílem Společnosti pro vědy a umění, vyplňuje důstojně mezeru ve světové literatuře, pokud jde o to, ukázat světu, čím Češi a Slováci přispěli světové kultuře. Sborník by měl být v knihovně nejen každého člena Společnosti, nýbrž i v (knihovně kohokoli, kdo se zajímá o československou kulturu; kniha pro svůj bohatý a jedinečný obsah, vzornou grafickou úpravu a pevnou vazbu se hodí též výborně jako vánoční dar vašim jinonárodním přátelům. Členové SVU, kteří učí na školách s anglickým jazykem, nechť ji doporučují svým žákům a knihovnám, pokud ji ještě nemají. Nezapomeňte, že kniha je expedována přímo z Holandska a že dodací doba je někdy měsíc i více. Proto objednejte si sborník ještě dnes na adrese: Czechoslovak Society of Arts and Sciences in America, Inc., 381 Park Avenue South, Room 914, New York, N. Y. 10016 a přiložte šek nebo peněžní poukaz na $10.25 vydaný přímo na Mouton and Co. Ve vašem zájmu a v zájmu Společnosti vás žádáme: objednejte si sborník ještě dnes. Členské příspěvky. Podle zprávy pokladníka SVU, dr. Michala Šumichrasta, dluží 250 členů členské příspěvky za rok 1964. Přibližně stejný počet členů dosud nezaplatil členské příspěvky za běžný rok 1965. Žádáme naléhavě tyto členy, aby splnili svou členskou příspěvkovou povinnost a obratem dlužné příspěvky zaplatili. K zjednodušení agendy plaťte příspěvky přímo kanceláři SVU (Czechoslovak Society of Arts and Sciences in America, Inc., 381 Park Avenue South, Room 914, New York, N. Y. 10016, USA.), která povede nyní evidenci příspěvků. Upomínky na nezaplacené příspěvky rozešle kancelář během listopadu t.r. Okamžitým zaplacením dlužných příspěvků ušetříte kanceláři práci a poštovné. Děkujeme vám! III. vědecký a umělecký sjezd SVU. Referent pro přednášky III. sjezdu, prof. Anthony L. Vaněk zasílá všem členům SVU tuto výzvu: III. vědecký a umělecký sjezd SVU bude pořádán ve dnech 2. až 4. září 1966 na kolumbijské universitě v New Yorku. Přednáškový pořad bude opět rozdělen na řadu sekcí, které obsáhnou veškeré -akademické discipliny. Specielní sekce budou zaměřeny na evaluaci — 62 — [pageend6]přínosu české reformace světové civilizaci, na dějiny rané slovanské civilizace, a na třetí československou republiku (1945-48). Je také plánováno věnovat jednu sekci opět referátům o Češích a Slovácích v zahraničí. Žádáme všechny členy, včetně přírodních a fysických vědců, kteří se chtějí osobně zúčastnit vědeckého programu ve formě 30minutové přednášky ve svém oboru, aby se okamžitě obrátili na referenta pro přednášky III. sjezdu (Anthony L. Vanek, Department of Linguistics, 309 Davenport Hall, University of Illinois, Urbana, Illinois 61803). Všichni členové jsou také žádáni, aby referentovi oznámili jména a adresy těch nečlenů SVU, kteří jsou kvalifikováni přednášet na témata, jež se přibližují výše uvedeným tématům. ★ Naši jubilanti. V uplynulých dnech a týdnech se řada našich členů dožila význačných životních jubileí: dr. Václav Láska, Marie Provazníkové 75 let dr. Adolf Klimek 70 let dr. Adolf Procházka 65 let dr. Jozef Lettrich, ing. Vladimír Richter, dr. Jaroslav Trnka, Jaroslav Vaša ta, Antonín Vlach 60 let Mimořádné jubileum připadlo na den našeho sjezdu v Chicagu; toho dne, 18. září, oslavil své 96. narozeniny nový člen, jenž je zároveň věkem nejstarším členem Společnosti, ing. Karel Veselý, rodák z Bystřice n. Pernštýnem, bývalý čs. honorární konsul v Itálii, odborník cukrovarnický a mlékařský, jenž projektoval řadu staveb cukrovarů v Itálii i jinde ve světě a napsal množství odborných článků do českých a italských časopisů. Všem jubilantům upřímně blahopřejeme a přejeme jim hodně zdraví a spokojenosti do dalších desítek let života. Nakladatelství David McKay Co. v New Yorku vydalo loni knihu Ellise Briggse “Farewell to Foggy Bottom”. Briggs byl americkým velvyslancem v Praze v letech 1949-1952. Ve své knize vzpomínek z doby svého působení v americké diplomatické službě má několik kapitol, týkajících se jeho pobytu v Československu. Vtipně popisuje úděl západních diplomatů v Praze za stalinismu a vysvětluje mezi jiným historii aféry amerického novináře W. Oatise, kterého čs. komunisté odsoudili r. 1951 na deset let do žaláře pro údajnou špionáž. Briggs píše, že vývoz z Československa do USA měl před zatčením Oatise hodnotu dva a půl milionu měsíčně. Když byl Oatis zatčen, tento vývoz byl prakticky zastaven. Proto podle Briggsova odhadu Oatis stál Československo nejméně 50 milionů dolarů. “Classical World”, měsíčník věnovaný literatuře, vycházející v New Yorku, přinesl v nedávném svém čísle kritiku humoristického románu “Diogenes”, který napsala Blanka Jičínská, spolupracovnice rozhlasové stanice Svobodná Evropa. Kritik zmíněného měsíčníku se vyjadřuje o knize velmi pochvalně a zvláště vyzvedá okolnost, že kniha je plna duchaplného' humoru a že v Diogenových příbězích se mistrně střídá humor i tragedie. Universita státu Tennessee v Knoxville vydala na počest pražského' rodáka Hanse Kelsena knihu Law, State and International Legal Order. Je to soubor studií předních amerických a evropských právníků, národohospodářů a politických vědců, mezi nimi i slovenského vědce dr. Ervína P. Hex- nera, bývalého docenta Komenského university (nyní na Pennsylvania State University), který přispěl doi sborníku studií na téma “Teleological interpretation of Public International — 63 — [pageend7]Organizations”. Prof. Kelsen působil na universitách v Německu, Rakousku a v ČSR, než jej nacisté vypudili. Pak přešel na Kalifornskou universitu, kde se stal profesorem teorie práva. Je jedním ze zakladatelů normativní teorie práva, pěstované zejména na Masarykově universitě za první republiky. “Peintures-Dessins 1965” se jmenuje výstava malíře Jaro Hilberta v “Orangerie” ve městě Ville ď Avray nedaleko Paříže. Umělec vystavoval od 15. května do 6. června čtyřicet svých děl. “General Stochastic Processes in the Theory of Queues” je název knihy o 88 stranách, kterou napsal dr. Václav E. Beneš a kterou vydala koncem roku 1963 Addison-Wesley Publishing Co. v USA. Kniha, v níž dr. Beneš rozvíjí své matematické ideje a modely, byla velmi příznivě recensová- na minulý rok v “American Statistical Association Journal”, Sv. 59, číslo 305 (1964). SVU alespoň dodatečně upozorňuje své členy-matematiky, statistiky, případně i národohospodáře na tuto důležitou publikaci. Heřmanova mapa na Světové výstavě v New Yorku. Kopie původní mapy Marylandu, kterou nakreslil pobělohorský exulant Augustin Heřman pod dohledem Kollárovým před třemi sty lety, je vystavena v pavilonu státu Maryland na světové výstavě v New Yorku. Originál mapy je uložen v Britském národním muzeu v Londýně a další kopie jsou majetkem Knihovny amerického kongresu a knihovny Harvardské university. O vystavení mapy na Světové výstavě se zasloužila Historická Společnost Augustina Heřmana v Baltimore. Brožura o cestě kardinála dr. Josefa Berana po zemi sv. Olava byla vydána časopisem Skaut-Exulant a rozesílá se zájemcům na požádání zdarma. Pište na adresu: Skaut-Exulant, Stuttgart, Postbox 1134, Germany, Europe a přiložte úhradu na poštovné. O této cestě kardinálově byl též natočen tan film. Organizace a spolky, jež by si chtěly film vypůjčit k promítání, nechť píší na adresu: Čs. dálková škola, Stuttgart, Postfach 1134. Podmínkou zapůjčení filmu je zaplacení poštovného a pojištění. PLACENÉ OZNÁMENÍ: Historie se opakuje, praví jedno české přísloví, které je pravdivé v mnoha směrech. Každým rokem v tuto dobu mnohým schopným mladým lidem jsou uzavřeny brány universit a kolejí prostě proto, že nemají dostatečných finančních prostředků k úhradě značných studijních výloh. A přece, v mnohých případech by tito nadaní studenti mohli získati potřebné vzdělání, bez něhož se budou v životě těžko probíjeti. Bratrská podpůrná jednota ČSA nabízí zvláštní studijní nadační pojištění, které zaručuje kolejní vzdělání, při čemž zároveň pojišťuje majitele na život a přináší mu pravidelné roční dividendy. Toto je pouze jedna z mnoha výhod, které přináší členství v jednotě ČSA a pouze jeden z mnoha osvědčených plánů životního pojištění, které ČSA nabízí. Nedopusťte, aby vaše dítě bylo jednoho dne zbaveno možnosti získati kolejní vzdělání z důvodů finančních. Zabezpečte je spolehlivým a levným životním pojištěním jednoty ČSA. ČSA, 2138 So. 61st Court, Cicero, Illinois - 60650 ZPRÁVY SVU, CSASA News, Official organ of the Czechoslovak Society of Arts and Sciences in America, Inc., 381 Park Avenue South, Room 914, New York, N. Y. 10016, USA. - Published monthly except July and August. - Editor: V. S. Walzel. - Printed by the Orbis Printing Co., Inc., 246 East 84th Street, New York, N. Y. 10028. - Subscription for non-members: $3.00 per year. [pageend8]