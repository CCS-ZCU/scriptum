V Ě S T N Í K ČESKOSLOVENSKÉ NÁRODNÍ RADY AMERICKÉ. hlavně studující, vystupuje s destruktivním vztahem k hodnotám naší společnosti. Je to výsledek socialismu cizího, falešného psaní některých kulturních časopisů a jiných záporných zjevů na kulturní frontě.” Dále Novotný řekl: “Vývoj v oblasti kultury a umění nebyl bez rozporů. Stranické orgány musely v celé řadě dokumentů ostře odmítnout některé záporné tendence, zejména v kulturně-politické publicistice. Zvlášť nedobrou úlohu hrály některé kulturní časopisy šířením politicky a ideově pochybených stanovisek a dokonce protistranických názorů. Na jejich stránkách se nejednou projevovalo překrucování aneb snižování revolučních tradic, falešné náznaky o smyslu a podstatě společenského poslání nejen vědy a kultury, nýbrž i politiky, a to z posic, které byly často v rozporu s marxisticko-leninským učením i politikou strany.” Nejsou-li tato slova výslovným přiznáním boje mezi dvěma Československy a mezi zpátečnictvím komunistické strany a novými a mladými silami pokroku a svobody, pak již nevím, co ještě víc měl Novotný říci a přiznat. Jsou-li nyní dvě Československa spolu bojující, kterému z nich má Amerika přiznat nejvyšší výhody? Československu utlačujícímu nebo utlačovanému? Československu byrokratickému, zpátečnickému a — abych užil slova Osvobozeného divadla — paprikidesovému, nebo Československu mladému, pokrokovému a toužícímu po demokratických svobodách? Komu má přiznat nejvyšší výhody: Československu Ameriku nenávidějícímu nebo Ameriku milujícímu? Na otázky takto položené není nesnadno odpovědět. Přece však se zdá, že lidé v Americe, rozhodující o její politice vůči zemím Střední Evropy a Československu, si neuvědomují, že lidé nemají zájem na tom, aby nepřátelský režim, který svým monopolem zahraničního obchodu rozhoduje, jaké zboží se bude dovážet a vyvážet, byl posilován zvýšeným obchodním stykem, který nebude k prospěchu zvýšení životní úrovně lidu, nýbrž k prospěchu agresivní komunistické politiky. Není prostě pravda, že hospodářské zájmy režimu a národa jsou totožné — naopak, jsou protichůdné. Za první republiky jsme měli přebytek pšenice, dnes se musí dovážet, poněvadž pracovní síly z venkova byly dány do průmyslové výroby nespotřebního zboží a sotva dalšímu ničení kdysi kvetoucího zemědělství učiní konec dovážení obilí, vytrhávající trn z komunistické paty. Kdyby Amerika rozuměla boji dvou sil v dnešním Československu, přestala by zdůrazňovat obchodní styk a začala by prosazovat — a k tomu prosazování má dost příležitosti i síly — uvolnění styku kulturního. Proč ? Poněvadž zahraniční obchod je vládním monopolem a poněvadž kulturní styk už takovým monopolem dávno není. A přece Amerika chce dát nejvyšší výhody monopolistům, aniž by prosadila důležitější výhody silám československé svobody. Bylo by absurdní, kdvby komunistické zboží šlo do Ameriky za nejlepších možných podmínek a česká a slovenská mládež nesměla sem volně (Dokončení na str. 3) LADISLAV RADIMSKÝ: KTERÉMU ČESKOSLOVENSKU POSKYTNE AMERIKA NEJVYŠŠÍ VÝHODY? V kongresu Spojených států čeká na schválení osnova zákona, který umožní presidentu, aby v obchodních smlouvách se státy “východní” Evropy, včetně Československa, jim poskytl zvláštní textovou doložkou tak zvané nejvyšší výhody, které jim zaručí, že s jejich obchodem nebude nakládáno hůře než s obchodem a zbožím třetího státu, s nímž Amerika zachází nejpřátelštěji. Tyto nejvyšší výhody mají zvýšit rozsah obchodního styku a výměny zboží mezi Amerikou a “východní” Evropou, což zase — ve smyslu letošního poselství o stavu Unie — má přispět k nezávislosti těchto států oproti Sovětskému svazu. V této souvislosti překvapuje, že Východní Německo není v osnově zahrnuto. Je to snad proto, že Spojené státy si nepřejí přispět k větší svobodě Východního Německa? Nebo je to snad proto, že Německá spolková republika ,na kterou Spojené státy musí brát zřetel, má jiný názor na vhodnou cestu, vedoucí k osvobození od sovětské nadvlády? A nemá náhodou Spolková republika v tomto případě pravdu? Kongres ještě patrně dlouho o jmenované osnově nerozhodne a my, kteří máme blíže k národům Střední Evropy než k jejich dočasným vládám, doufáme, že informovaní zástupci amerického lidu v Kongresu nezapomenou, že za diktátorských režimů vláda a lid nejsou jedno a totéž. Od komunistického puče přece bylo zřejmé, že jsou dvě Československa. První, které se nazvalo ČSSR, má hlavu v Moskvě, místodržitele na pražském hradě a jeho jedinou oporou je důmyslně vybudovaný a složitý policejní systém. Je to Československo komunistické, byrokratické a reakcio- nářské, reakcionářské z mnoha důvodů, zejména však proto, že svoboda je jeho největším nepřítelem. Druhé Československo, jehož erbový lev nosí ještě tradiční korunu a zira daleko do lepši budoucnosti, je tvořena nekomunistickou a často protikomunistickou většinou národa, který dlouho se nesměl vůbec ozvat, jenž však nyní začíná mluvit tak, jak jen mluvit může. Ústy svých básníků, divadlem mladých, články literárních novin, nápisy, nesenými studenty na májové slavnosti, z nichž jeden prohlašoval “Už všeho máme dost”, čímž patrně nemyslel na známý hospodářský blahobyt za komunistického režimu. Je skutečností, že toto druhé Československo, volající po svobodě, nabývá stále větší moci, a to proměnami v životě hospodářském a kulturním, které si vynucuje přes odpor reakcionářského Československa byrokratického. Mezi oběma je přímý boj a přátelé Ameriky si nemysli, že je jejím zájmem v tomto boji se stavět proti rozvíjející se svobodě a proti lepší budoucnosti důležitého národa ve Střední Evropě. Existenci tohoto boje mezi silami svobody a silami útisku jasně potvrdila i slova presidenta ČSSR Novotného. Na nedávném XIII. sjezdu komunistické strany v Praze, na němž se tolik nadávalo na Ameriku, řekl doslova toto: “Zatím co jedna část — daleko důležitější — dělnické, selské a studentské mládeže aktivně podporuje socialistické budování, na druhé straně určitá, i když jen malá část mládeže, Číslo 145 Červen 1966 [pageend1]V E S T N I K JUNE 1966 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois V E S T N I K ČERVEN 1966 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 PŘIBLIŽTE DEN NAŠEHO VÍTĚZSTVÍ! V Sovětském Rusku byli nedávno odsouzeni dva ruští spisovatelé, Sinjavský na 7 let vězeni a Daniel na 5 let, za to, že pod pseudonymem psali a uveřejňovali svoje krátké povídky a knihy ve svobodném světě. Psali jsme o tom obšírně v únorovém čísle Věstníku. Od té doby došlo do Moskvy mnoho protestů nejen od západních spisovatelů, ale i od komunistů ze svobodných států, kde bývá komunistické straně vše dovoleno, ve Spojených státech, Francii, Italii. I jim — některým se příčí nesvoboda v Sovětském Rusku. Jsou platny něco tyto protesty? Nejlepší odpověď na to dává třetí pronásledovaný ruský spisovatel Valerij Tarsis, jehož svědectví je pro nás velmi poučné. Valerij Tarsis je jeden z nebojácných svobody milovných ruských spisovatelů, vychovaných za komunismu a věřících v ideály hlásané komunismem — a ještě dnes věřícího v tytéž ideály lidskosti a spravedlnosti, ale naprosto zklamaného s komunismem v praksi. Je vlastně zázrak, že Tarsis je na živu a dokonce na svobodě. Byl sice před několika málo lety odsouzen v Moskvě do blázince, pak ale propuštěn a vyhoštěn ze země. Přijal pozvání do Anglie a dne 10. května ve Washingtoně byl hostem National Press klubu. Tento klub je známý svým vlivem, patři k němu vynikající novináři. Pozvaní hosté jsou často významní, proslavení světoobčané. Předseda klubu Windsor P. Booth, při představení ruského spisovatele, podal o něm několik důležitých fakt. Narodil se v Kijevě r. 1906. Jeho otec byl chudým maloobchodníkem, který r. 1905 skrýval revolucionářům zbraně, který však záhadně zmizel v letech 40tých za Stalina. Na školách v Kijevě a později na universitě v Rostově na Donu Tarsis se specialisoval v západní literatuře a řečech a byl zaměstnán do r. 1937 v nakladatelství. Napsal několik knih o západních spisovatelích a krátkých povídek, uveřejněných v časopise “Nový Mír”. Do ruštiny přeložil na 30 knih. Za války byl dvakráte raněn u Stalingradu. Oženil se s neteří generála letectva, kterého dal Stalin r. 1937 zastřelit. Byl dlouholetým členem spisovatelského svazu a zná se osobně s každým sovětským spisovatelem v Moskvě za posledních třicet let. Jeho odpor ke komunismu se probudil v letech 30tých a rostl až r. 1960 se rozešel s komunistickou stranou a spisovatelským svazem. A tu také poslal jeden ze svých neuveřejnitelných rukopisů do ciziny. Kniha “Bluebottle” vyšla v Londýně r. 1962 a od té doby byla uveřejněna v mnohých zemích. Na rozdíl od ruských spisovatelů Sinjavského a Daniela, Tarsis se netajil svým úmyslem a když se přiznal, že propašoval svůj rukopis do ciziny, sovětské úřady ho odsoudily do blázince. Bylo o tom mnoho psáno na západě, až byl na nátlak z ciziny propuštěn. Na duchu nezlomen, napsal o svých zkušenostech v blázinci s politickými spoluvězni povídku “Ward 7”. Záleželo mu velice na uveřejnění této autobiografické knihy, aby dokázal, že tvrzení sovětské vlády, že v zemi není politických vězňů se nezakládá na pravdě. Je teď zvykem odsoudit neposlušné občany místo do koncentračního tábora, do blázince. Počátkem tohoto roku byl Tarsis vyhoštěn ze země a dnes podává nám nejdůležitější svědectví o smýšlení sovětských spisovatelů a mládeže vůbec. V klubu National Press ve Washingtoně Tarsis mluvil o svém údivu a radosti ze svobody. Pravil: Teprve na západě a zvláště v Americe jsem si uvědomil smutně a k svému zděšení, že jsem vlastně dřív ani nežil, jenom živořil. Dusil jsem se v kobce bez světla a vzduchu. Mou jedinou útěchou a ospravedlněním před Bohem a vlastním svědomím je to, že jsem nikdy nesouhlasil se zlem, že jsem odmítal se podrobit diktátu kruté vlády, že jsem nezradil své ideály. Vyrůstal jsem ve světě krutě zrazeném podvodníky a utlačovateli. Obalamutili a zradili nás jménem svobody a bratrství. Zmatený a vyděšený lid byl donucen následovat zrádné pastýře do ničeho. Jako ztracené stádo, oslepené mizerným povětřím, třetina světového obyvatelstva je jimi hnána po kluzké, nebezpečné cestě na pokraji propasti. Viděl jsem a pochopil nebezpečí a pociťoval povinnost křičet do světa svoje varování. Za to mě sovětští vládci označili za zrádce, zločince, a konečně za blázna. Pak mé zbavili mého občanství. Můj život nebyl snadný. Nenarodil jsem se se stříbrnou lžičkou v ústech. Když si vybavuji vzpomínky na dětství, cítím zápach parafínu a cibulí. Vyrostl jsem ve skladišti bratří Novelových. Chudá cibulová polévka byla naší každodenní stravou. Ale již tehdá jsem měl mnoho snů a ilusí a netušil jsem tehdá ,že by mohl následovat sestup k rozčarování. Můj otec byl sice skromným maloobchodníčkem, ale i on byl romantickým snílkem. Cestoval daleko do království ilusí. Žel, jeho sny vedly ho od Boha do náruče revoluce. A přece dlouho očekávaná revoluce přinesla mu jenom mizerii, žal, a konečně smrt za ostnatým drátem koncentračního tábora. Od té doby začal můj sestup ke zklamáni. Právě před vypuknutím druhé světové války uvažoval jsem o tom napsat rozsáhlou literární kroniku o Stalinově době. V této chvíli začalo moje znovuzrození. Když jsem se porozhlédl a viděl ukrutenství, surovost, úplatkářství a lež, které — jako pavučiny — zahalovaly Rusko stále víc a víc, cítil jsem, že nemohu nadále jít cestou ohýbaných hřbetů servilních spisovatelů. Pociťoval jsem nutnost se postavit jim tváři v tvář co nesmlouvavý nepřítel. Vždyť uplynulo již čtvrt století. Dvacet pět let napáchaných ukrutností, horších než za inkvisice. Hrozný aparát k masovému vyhlazování lidí byl zdokonalen. Život se změnil v peklo. Pak vypukla válka. V samém počátku lidé v Rusku si představovali, že Němci chtějí bojovat jenom proti komunismu a mnoho Rusů šlo vstříc svým “osvoboditelům” s chlebem a soli. Nacisté však přišli uchvátit ruskou zem. Když si to lidé uvědomili, celý národ se proti nim postavil a vyhnal dobyvatele zpět do Berlina. Byl jsem za války válečným dopisovatelem. Mluvil jsem se sty vojáků a dů- 2 • VĚSTNÍK [pageend2]stojníků. A všichni mi řekli totéž: Nebojovali za Stalina a komunismus. Bojovali pro Rusko, jenom pro vlast. Od konce války nespokojenost s komunistickým systémem stále roste. V posledních letech odpor se projevil velkými stávkami a demonstracemi, na př. vzbouřením lidu v Novo- čerkasku, Tbilisi, na Donbassu, stávkami v Oděse, Moskvě, Leningradu a jiných městech; v demonstracích mládeže v dubnu a prosinci; v rozšiřováni proti-komunistických spisů a tajných časopisů. Polotajnou organisací mladých básníků, spisovatelů a umělců je SMOG, působící s úspěchem v Rusku. Písmenka SMOG znamenají S za Smělost, M za Mladost, O za Obraz (zpodobení) a G za Glubinu (hlubina). SMOG je průkopníkem a budou následováni obrovským počtem nekomfor- mistů, odmítajících poslouchati komunistických rozkazů. Mladí lidé nechtějí již snášet komunistickou tyranii a okovy socialistického realismu, který není ani socialismem, ani realismem. Je to pouze snůška frází, sebechvály pochvalo- vačů režimu. Ruský lid se již nedá balamutit těmito falsifikáty. Lid se již narovnává k boji. Je stále víc a víc odhodláni shodit ze sebe okovy půlstaletého otroctví. Jako fénix vstává z popelu, tak ruská literatura se znovu začíná rodit. Není to náhodou, že první literární podzemí v Rusku v po-stalinské době se nazývalo “fénix”. Po dvacet let jsem psal a skrýval rukopisy v kufru pod zámkem, jako mnoho mých přátel v naději, že Stalin zemře. Konečně ta drahocenná hodina nastala. Chruščov přišel na jeho místo. Osobní kult tyrana z Tiflisu byl nahrazen osobním kultem hulváta z Ukrajiny. Poznal jsem, že nemůžeme doufat ve změnu. I rozhodl jsem se poslat svoje rukopisy do ciziny. Od té chvíle poznal jsem na vlastni kůži, jak se postupuje v sovětské “demokracii”. Jednoho dne zazvonil telefon v mém bytě. Ozval se Sytin, sekretář výboru komunistické strany spisovatelského svazu. Naolejovaný hlas starého pokrytce zamumlal: “Valeriji Ja- kovleviči, rozhodli jsme se, že Ti pomůžeme. Přijď v pondělí v poledne do výboru strany a tam si o všem pohovoříme.” Dostavil jsem se včas. Sytin se objevil v předsíni jaksi zmaten. Zadrhával, koktal: “Víš, soudruzi by si chtěli s Tebou porozprávět a také Ti chtějí pomoct.” “Jací soudruzi?” “Nu, víš, jsou z výboru státní bezpečnosti (tajné policie).” Podíval jsem se na něho s opovržením. V duchu mi problesklo, “tak to došlo tak daleko, že jsem ve spárech KGB.” V tom okamžiku se objevili dva muži. Jeden byl vysoký a částečně holohlavý; druhý, malý s břichem. To byl Michal Ivanovič Bardín, který po všechna leta se zabýval mým případem. Chrlili na mne obviněni. Byl jsem nařčen ze všech zločinů. Hrozili mi zastřelením. V této době ani jediný z mých rukopisů nebyl ještě vydán v zahraničí. Najednou Bardín na mne vyštěknul: “Tvoje postavení je velice vážné. Kdyby se některá z Tvých knih objevila na západě, musíme Tě zatknout. Budeš souzen se vší přísností.” Pak začal na mne křičet ten vytáhlý. Byl jsem však připraven na všechno, i na smrt. “Můžete mě zastřelit,” odpověděl jsem. "Ale co z toho? Zastřelíte opotřebovaný kus masa, moje tělo. Ale co má duše? Moje rukopisy? Ty nikdy nedostanete. Jsou již v zahraničí a brzy vyjdou knižně v mnohých řečech. Tak si mě zastřelte, kdy chcete.” Setkání se mnou nevyznělo, jak si byli představovali. Za půl hodiny jsem opouštěl palác spisovatelů. Věděl jsem, že kostky jsou vrženy. Moji přátelé na západě mě přemlouvali, abych vydal “Bluebottle” pod pseudonymem. Odmítl jsem. Věděl jsem, že v boji o ideje člověk musí bojovat s otevřeným hledím. Dále, bylo důležité, abych dokázal, že ne všichni sovětští spisovatelé jsou servilními zbabělci, že nevyprchal střelný prach z ruské prachovnice. Krátce po vydání “Bluebottle” v Londýně byl jsem zatčen a strčen do blázince do oddělení číslo 7. Ve své knize “Ward 7” popisuji svoje zkušenosti. Mohu dodat, že můj pobyt v Kaščenkově ústavu pro duševně choré byl z nejcennějších mého života. Tam, jako v zrcadle, jsem viděl celé Rusko, svou velkou, nešťastnou vlast, sevřenou komunisty zločinci ve svěrací kazajce. Když jsem byl propuštěn z blázince díky nátlaku ze západu, první co jsem udělal, že jsem vystoupil ze strany a ze Svazu spisovatelů. Vystoupit dobrovolně ze strany není tak snadné. Skoro rok jsem byl stále předvoláván do různých úřadů. Konečně Zajčev, taky “charakter”, mi odevzdal spis oblastního výboru strany s oznámením, že jsem vyloučen za chování nedůstojné komunisty. Zase lež, přetvářka. Strana jednoduše nemohla doznat, že někdo by mohl dobrovolně vystoupit z tak “proslavené” organisace. Pak mě chtěli sovětští “demokraté” vyhladovět k smrti. Nemohl jsem nikde dostat práci. Moje rodina a já jsme byli odsouzeni k smrti hladem. Kdybych nebyl dostával podporu ze západu, byl bych jednoduše zemřel hlady. Zatím události se začaly vyvíjet docela jinak než si to sovětské úřady představovaly a přály. Když jsem byl propuštěn z blázince, byla jen hrstka mladých vzdorujících literátů. Ale když jsem opouštěl Rusko, bylo jich na sta. A tisíce po celé zemi jim naslouchalo, tleskalo a je následovalo. V Rusku se rodí pěvci revoluce. Jsem šťasten, že se svými přáteli byli jsme prvními vlašťovkami jara. Nedávná schůzka s jedním přítelem, spoluvězněm v oddělení 7, je zajisté předehrou něčeho významného. Jednoho dne zazvonil zvonek. Otevřel jsem dveře. V tmavé chodbě stál vysoký mladý muž. Odpověděl na můj tázavý pohled širokým úsměvem a jeho tvář se rozzářila ja koby slunečním jasem. Objal mě. Mluvili jsme spolu o dnech společně prožitých v oddělení 7. Mluvili jsme o kamarádech a ovšem o budoucnosti Ruska. Po pomlčce, mladý přítel promluvil přitlumeným hlasem. “Mnoho cos tam v blázinci řekl se dostalo k našemu sluchu. Nepřicházím s prázdnýma rukama. Mnoho mladých lidí mého rodiště je připraveno bojovat.” Závěrem chci říci ještě toto: jen díky světovému ohlasu, naléhání novinářů, mužů i žen, slavných lidí vyznamenaných Nobelovou cenou, vzdělavatelů, vynikajících spisovatelů a filosofů atd., mohl jsem uniknout z drápů sovětských popravčích. Oroduji za svoje statečné druhy, Sinjavského a Daniela; za mladé nováčky sovětské literatury; za spisovatele a básníky v SMOGu; za všechen ruský lid. Protestujte, protestujte, protestujte! Nevzdávejte se! Naléhejte! Vymáhejte! Silný hlas protestu je mocnou silou. Přiblíží den vítězství svobody milovných lidí nad zotročiteli. Bůh nám pomůže. KTERÉMU ČESKOSLOVENSKU— (Dokončení ze str. 1) cestovat, nesměla si abonovat americké časopisy, nesměla znát americké umění a vědu. Bylo by absurdní, kdyby doložka nejvyšších výhod v příští obchodní smlouvě s Československem pomáhala komunistům k tvrdým valutám k protiamerické propagandě v Americe a po celém světě, a při tom netrvat na volné kulturní výměně. Volné, říkám, nikoliv smluvené, protože je paškvilem vší kultury smlouva, dovolující vzájemně jen několika umělcům nebo výkonným tělesům se ukázat v druhé zemi. Taková “kulturní” úmluva je návratem do dob barbarských. Jinými slovy, nejvyšší výhody jsou velkým pokrokem tehdy, až nebudou na prospěch jen vládám, nýbrž i národu a jednotlivcům, až se nebudou týkat jen zboží, nýbrž i ideí, po nichž je za železnou oponou hlad větší než po autech a ledničkách, a až budou podporovat nikoliv zpátečnický by- rokratismus, nýbrž mladé síly pokroku a svobody. VĚSTNÍK • 3 _________________________________ [pageend3]MOJE NEŠŤASTNÁ VLAST! - NEDEJTE SVĚTU ZAPOMENOUT! “Moje velká, nešťastná vlast, moje Rusko,” běduje ruský vlastenec Tarsis, “v zajetí komunistické svěrací kazajce.” Totéž voláme do světa my. Nešťastné Československo, dušené komunismem! Tak jako spisovatel Tarsis prosí, i my stále voláme: “Protestujte!” Nedejte svobodnému světu zapomenout na ujařmené národy. Bojujeme-li proti komunismu ve Vietnamu, mějme na mysli, že komunismus ve východní a střední Evropě není o nic lepší, ani méně nebezpečný než komunismus v Asii, možno-li horší, založený na bezpráví, poněvadž na rozdíl od asijských nevyvinutých, sociálně ne- vyspělých zemí, československý národ byl vyspělý politicky, hospodářsky, sociálně, takže pro Československo komunismus znamenal jenom pohromu a pohanu. Proto ČSNRA volá do světa: Nezapomínejte na osud Československa! A znovu odpovídáme těm, kteří vědomě, či jenom nevědomky opakují komunistické nařčení: že kdo kritizuje vládu, kritizuje i lid. My ovšem tvrdíme, že vláda byla násilím dosazena, s cizí pomocí je i udržována, a že bojovat proti dnešní pražské vládě znamená bojovat za lidská práva československých občanů. Otázku, kterou si klademe při každém proslovu a činu je zásadní: Bude tím, co říkáme a děláme pomoženo komunistické vládě, aby se udržela v moci, nebo bude tím pomoženo čs. lidu? Proto ČSNRA je proti jakémukoli styku se zástupci vlády, proti vítání družin a sborů, vyslaných vládou (nikoli však proti osobnímu styku s jednotlivci). Proto ČSNRA je proti zlepšování obchodních možností komunistické vlády v Americe zrušením celních nevýhod a poskytnutím výhod “přátelskému” státu. V tom se Československá národní rada americká rozchází s názorem a politickým směrem Bílého domu. CO JSME V TOM UDĚLALI: ČSNRA odeslala opět memorandum na Department of State. Dále, poděkovala předsedovi Wilbur Millsovi v Ways and Means Committee v Domě zástupců za to, že výbor odložil na neurčito předlohu zákona o zlepšení obchodních styků a stavění mostů s komunistickými zeměmi. Též se poděkovalo všem členům tohoto výboru. Po nezdaru v House of Representatives, byl učiněn pokus z Bílého domu v senátě. Žel, senátor Jacob Javits z New Yorku je nakloněn politice budování mostů. ČSNRA napsala opět svoje důvody proti této politice senátorům Roman Hruškoví, Douglasovi, Lausche, a jiným. Opakujeme stále, že máme stavět mosty k lidu a nedělat nic co by posilovalo komunistickou vládu a umožnilo jí udržet se u moci. Za každé zlepšení styků by americká vláda měla vymáhat ústupek od režimu, ústupek takový, aby zlepšil životní podmínky lidu, pootevřel mu bránu do světa, přiblížil ho o krok svobodě. NEPOCHOPENÍ TISKU. V americkém tisku objeví se občas optimistická redakční úvaha doporučující přátelské styky se zeměmi za železnou oponou. Deník Chicago Sun-Times na př. dne 1. června uveřejnil úvahu: “Why Not Build Bridges?” Vyjádřeny jsou názory, s kterými nesouhlasíme, poněvadž známe příliš dobře komunistickou mentalitu a konečný cil světového komunismu. Optimisté se totiž domnívají, že oživení hospodářských styků západu s východem by umožnilo satelitním vládám se odpoutat od Moskvy a že zvýšeným obchodem se západem by se mohly postupně od Sovětů osamostatňovat. Považujeme to za “wishful thinking”. Zachráníme-li komunistické režimy před dalším hospodářským úpadkem, umožnime vládcům, aby plnili dodávky Sovětům (které je vyčerpávají) a navíc, aby pokračovali s válečným zbrojením a hospodářskou pomocí Vietnamu, Kubě atd., po celém světě, kdekoli se komunisté připravují na “osvobozovací” válku proti nám. Na úvodník v Chicago Sun-Times odpověděla Vlasta Vrázová za svou osobu a dopis byl uveřejněn v čtenářské rubrice “Opinion of the People” dne 7. června. “BUILD BRIDGES TO WHOM?” Otázka formulovaná v úvodníku ze dne 1. června je neúplná. Máme se tázat: Ke komu? Máme stavět mosty ke komunistickým režimům, nebo k porobenému lidu? Pomůže-li zvýšený obchod zásluhou snížených cel k záchraně komunistických vlád z jejich dnešního hospodářského zmatku, pomůže-li se jim tímto způsobem, aby se udržely v sedle doma a aby ve světě mohly pokračovat v podvratné práci, pak zřejmě naše odpověď musí být NE. Žel, není žádných náznaků, že by zlepšení obchodu se satelity posilňovalo posici lidu, naopak, naše ochota obchodovat s jejich režimy vzbuzuje dojem u lidí, že je Amerika opustila v jejich boji proti utlačovatelům. Chceme-li jim dokázat, že stavíme mosty k nim — a ne k nenáviděné vládě — pak musí vláda Spojených států vymáhat tvrdě ústupky od komunistické vlády za každý náš ústupek neb zmírnění napětí; pak musí trvat na reciprocitě. Až dosud komunisté neposkytují žádnou reciprocitu. Zvláště pražská vláda nás zaplavuje svou propagandou, magazíny, knihami, filmy, ale americké časopisy, v kterých je zachycen americký život, jsou tam zakázány. Loni pražská vláda si otevřela kancelář Čedoku v New Yorku. Naše americká informační kancelář, násilně zavřena r. 1949 v Praze a Bratislavě, je stále ještě zavřena. Komunistická vláda vymůže si téměř 2 miliony dolarů ročně v darech od amerických příbuzných, za které si čs. občané nakupují v Tuzexu, velmi výnosném vládním podniku, za americké dárkové kupony. Americké dárkové balíčky však nejsou dovoleny. Zde několik příkladů, jak Spojené státy, vláda i občané, se snaží budovat přátelské mosty, ale fakt je, že komunistický režim blokuje všechno, co by neposílilo jeho ekonomii nebo nadvládu. A proto, budujeme-li mosty, musíme konečně jednou trvat na oboustranné, rovnocenné výměně. Tímto způsobem budeme stavět mosty k lidu a ne k vládě.” V několika dnech byla další odezva v Chicago Sun-Times, nadepsaná “Gift Parcels to Czechoslovakia”. Jakýsi p. K. J. Ollendorff se ozval v čtenářské rubrice, že kdokoli v Americe chce posílat dary příbuzným v Československu, má možnost — bez jakéhokoli zvláštního povolení — posílat 3 balíčky s americkým zbožím ročné na adresáta. Cena balíčku nemá přesahovat $415 (!!!). Příjem potvrdí příjemce odesilateli podepsanou stvrzenkou. KDO Z VÁS ODPOVĚDĚL PANU O.? Bylo by zajímavé zjistit, kolik krajanů-čtenářů Chicago Sun-Times napsalo ihned do čtenářské rubriky dotaz na p. Ollendorffa, jak to dělá, že může posílat volně darem ročně za $1,200 amerického zboží na jediného adresáta? Nebo kolik čtenářů opsalo a zaslalo do redakce celní sazební nařízení čs. vlády na americké zboží, které již léta nám znemožňuje posílání dárkových balíčků do Československa? To by byla nejpádnější odpověď. Takové dopisy čtenářů jsou účinné, v tomto případě by stačilo jen několik řádek redakci Chicago Sun-Times. Pan O. by neměl mít poslední slovo. 4 • VĚSTNÍK [pageend4]BOJ O MOSTY V AFL-CIO. Různé názory na budovám mostů vyvrcholily v americkém dělnickém hnutí utkáním předsedy AFL-CIO George Meanym s předsedou mocné unie automobilových dělníků Walter Reutherem, který zastává vládní politiku stavěni mostů, kdežto hlava obrovské organisace Meany se přikloňuje k našemu stanovisku. Výkonný výbor AFL-CIO hlasoval s předsedou 18 proti 6 hlasům, uznal za správné, že jejich delegáti opustili konferenci Mezinárodního dělnického hnutí při Společnosti národů v Ženevě když byl Leon Chajn, polský komunista, zvolen předsedou sjezdu. Reuther prohlásil, že odmítavé stanovisko delegátů “poškodilo pokusy presidenta Spojených států budovat mosty ke komunistickému světu”. Meany na to odpověděl: “Nevěřím, že můžeme budovat mosty k zemím, které dělníky utiskují. I když president Spojených států má jinou politiku, musím se přidržet zásad AFL-CIO”. ČS.-SOVĚTSKÉ OBCHODY. V květnu senátor Frank J. Lausche z Ohio uvedl ve své řeči v senátě doklady o sovětském vydírání na satelitech. Není tomu tak dávno, co někteří washingtonští poradci nás přesvědčovali, že satelitní státy jsou pro Sověty přítěží. Senátor Lausche citoval z rozboru estonského národohospodáře Aleksandra Kutta, člena Assembly of Captive European Nations ACEN, na základě statistiky a údajů sovětského ministerstva zahraničního obchodu od r. 1955 až 1964, z čehož vyplývá, že v tomto období desíti let podmaněné státy Albanie, Bulharsko, Československo, Východní Německo, Maďarsko, Polsko a Rumunsko byly donuceny sovětským tlakem doplácet na sovětské plánování, ve zboží a surovinách, 12.8 bilionů dolarů (12,800 milionů). V těchto nenahraditelných ztrátách jsou zahrnuty: 7.3 bil. dolarů v přeplaceném dovozu ze Sovětského svazu a 5.5 bil. dolarů v nedoplaceném vývozu do Sovětského svazu .Tyto státy dohromady mají menší počet obyvatelstva než Spojené státy americké a přirozeně mnohem menší výdělky, takže podíl ztráty připadající na jednotlivce je v porovnání mnohem větší na osobu než by byl u nás. Hlavní úspěch sovětského vydírání spočívá v tom, že Sověty hodně účtují svým poddaným a málo jim platí: satelity platí ceny vyšší než ty na světovém trhu za sovětské zboží a suroviny, ale za svoje výrobky jsou placeny pod cenou světových trhů. Uvádíme příklady: R. 1963 a 1964 platily uhlí dráž o 87 a 71 procent; mangan rudu 99 a 117 procent dráž; petrolej, 111 a 101 procent; železnou rudu, 63 a 86 procent; elektrickou energii, 216 a 159 procent; syntetický kaučuk, 51 a 54 procent; tuky, 53 a 48 procent. Celkově, včetně ostatního dovozu, Sověty si připočítaly r. 1963, 52 procent za svoje zboží a suroviny a 42 procent r. 1964. Z výpočtů národohospodáře A. Kutta, na základě ročenek sovětského ministerstva zahraničního obchodu, utrpěly satelitní státy ztrátu 5.5 bilionů dolarů na zboží během desíti let, za které zaplatily Sovětům 30.6 bil. dolarů, mělo však cenu pouze 23 3 bil. na světovém trhu. Zboží, za které Sověty zaplatily poddaným 28.2 bil. dolarů, mělo cenu 33.7 bil. na západním trhu. Sověty tedy připravily ujařmené ná- rody nejméně o 10.4 bil. dolarů na vývozu a dovozu. Ani tato statistika nepodává však správný přehled sovětského vydírání, poněvadž nezachycuje jiné obrovské čs. ztráty, způsobené sovětskou politikou; nezahrnuje to na př. rozsáhlou hospodářskou pomoc poskytovanou Československem, v rámci sovětského světového tažení, “revolucím” na Kubě, latinské Americe, Číně, Vietnamu, Africe, atd,, atd. V každé této zemi sovětská politika stála československého vasala další miliony dolarů. Není tedy divu, že čs. hospodářství jde od šesti k pěti, že práce čs. lidu nikam nevede, jen k nespokojenosti a únavě. Proč také se dřít? Na kubánskou revoluci? Na rudou Činu? Na Vietnam? Na domácí panstvo, které teď je v úzkých a neví kudy kam? Všechen národní majetek byl rozkraden a prohospodařen. Odkud brát? Teď by komunistům přišel vhod zlepšený obchodní styk s “kapitalistickými imperialisty”. ZE SJEZDU ČSNRA. MEMORANDUM ČSNRA. VLÁDĚ USA. Československá národní rada americká dne 14. a 15. května 1966 v Chicagu se usnesla na tomto memorandu: Československá národní rada americká, která bude r. 1968 slavit 50 let svého trvání, několikráte zasáhla významně do historie amerického veřejného života. Velmi účinně se přičinila o vznik Československé republiky po první světové válce a o obnovení svobody Československé republiky po druhé světové válce. V obou případech pomoc a zásluhy Spojených států amerických byly největší. Po roce 1948 Československo propadlo komunistickému režimu, který je duchu dějin československého národa cizí. Národ československý vždy patřil do sféry západní, křesťanské demokratické civilizace. Komunistický puč v únoru 1948 národ československý násilně z této sféry vytrhl a zařadil do sovětského imperia. Československá národní rada americká považuje za svou povinnost upozornit vládu Spojených států, že všecko, co podporuje a prospívá komunistickému režimu škodí československému lidu, který na politiku čs. vlády nemá nej- menšího vlivu . Československá národní rada americká opětovně zdůrazňuje, že t. zv. kulturní výměna mezi Československem a Spojenými státy slouží především komunistickému režimu a nezasluhuje jména výměny. Nemůžeme schvalovat rozšiřováni obchodních styků s Československem bez důsledné reciprocity a bez politických koncesí ve prospěch větší svobody československého lidu a bez plného uspokojení oprávněných pohledávek amerických občanů proti Československu stávajících. Československá národní rada americká byla a zůstane or- ganisací amerických občanů, jejichž československý původ a láska ke staré vlasti nikdy neseslabí plnou jejich věrnost ke Spojeným státům a jejich demokratickému způsobu života. Proto stojíme nesmlouvavě za vládou Spojených států v boji proti komunistické útočnosti ve Vietnamu. Proto ČSNRA tvrdě bojuje proti těm americkým občanům, kteří podléhají podvratné komunistické infiltraci, subversi a propagandě. Prosíme naléhavě svou vládu, aby nikdy nezapomínala na krutý osud porobeného lidu československého, jehož svoboda se skoro před 50 lety zrodila na půdě Spojených států. Šibeniční humor z Prahy. V rámci zavádění nového způsobu řízení se v Československu zastavuje výroba postelí, z těchto důvodů: Dělníci mají ustláno na růžích, laureáti spěji na vavřínech, reakce nikdy nespí, strana bdí a komu se to nelíbí — tak sedí. ★ Hesla a transparenty v majálesovém průvodu Prahou 15. května 1966: : “Kdo dělá, že dělá, ten se má!” “S duchem doby lze jít i bez ducha!” ★ Co by bylo v Československu, kdyby neexistovalo výcho- do-evropské hospodářské společenství “Comecon” ? Všechno. (“České Slovo”) VĚSTNÍK • 5 ____________________________________________________ _____________________________________________________ ______________________________________________________ [pageend5]ČS. POSLANCI DO KANADY. Zájezd t. zv. poslanců pražského komunistického režimu do Kanady je součástí široce založené nové kampaně čs. komunistů, která má za úkol přesvědčit důvěřivé lidi na Západě, že komunisté mají zájem na kulturní a obchodní koexistenci. Vlastně mají zájem o všecko, co se jim hodí do krámu — ovšem o koexistenci ideologické nemluví. Delegace t. zv. poslanců z Prahy navštívily už většinu západoevropských zemí a další jsou na cestě. Jedna skupina byla ve Švédsku a podle zpráv švédského tisku, t. zv. čs. poslanci tam své švédské kolegy ujišťovali, že třídní boj už v ČSR neexistuje a připustili, že tam není ráj na zemi. Komunisté prý pozvolna přišli na to, že se musejí hledat nové cesty, neboť předpovědi K. Marxe se neuskutečnily. Dnešní systém v ČSR se prý v mnohem podobá švédskému systému (sic!). Očekává se, že také zde v Kanadě budou poslanci pražského režimu zpívat podobnou písničku a to podle not, které jim dal Ústřední výbor KSČ u Prašné brány. Jsme jen zvědavi, jak ve svém monologu půjdou daleko. Na Kanadě totiž pražskému režimu velmi záleží a rád by podstatně rozšířil obchodní, kulturní, vědecké a jiné styky s Ottawou! Považovali jsme za svou povinnost informovat kanadské poslance o některých faktech týkajících se plánované návštěvy v anglickém článku “Visit from a World of Twisted Realities’’ v čísle “Našich hlasů” s datumem 11. června. Mnohý z kanadských poslanců a všichni členové vlády dostali po jednom výtisku zmíněného čísla, nebude však škodit, aby pokud možno co největší počet našich čtenářů článek vystřihnul a poslal svému poslanci v Ottawě! Bylo by ideální, kdyby kanadští poslanci návštěvníkům z Prahy kladli otázky: kdy v ČSR dojde k svobodným volbám pod mezinárodní kontrolou, kdy tam zavládne právní pořádek, kdy budou mít čs. občané svobodu slova, tisku a přesvědčení, kdy se budou moci svobodně shromažďovat a spolčovat, proč dosud jsou v ČSR ve vězeních političtí vězňové, proč nemohou čs. občané volně cestovat na Západ, atd., atd. Některé tyto otázky můžeme kanadským poslancům poradit. Pisatelé dopisů kanadským poslancům si mohou být jisti, že každý z poslanců si pozorně dopis a článek přečte a že Vám odepíše. On totiž má zájem na tom, aby s ním byli lidé žijící v jeho volebním obvodu spokojeni, neboť jen tak pro něho budou v příštích volbách hlasovat a do Ottawy ho zase pošlou. Mimo parlamentní delegace z Prahy pustil komunistický režim ven také některé jednotlivce, většinou profesory z pražské, brněnské a bratislavské university, kolaborující předáky některých protestantských cirkví atd. Tak do Holandska před nedávnem přijel na přednáškové turné prof. Karlovy university Milan Machovec. Prohlásil m. j., že “dříve pod Stalinem byla tendence k uzavřenosti, ale dnes jsou historické příčiny k otevření se”. Podle Machovce neplatí už dnes komunistický výrok, že komunismus zvítězí a Západ pohřbi. A poslyšte si, co pan profesor řekl dále: “Dnes je na místě marxistická skromnost, sebekritika, otevřenost. Kulaci byli pronásledováni, mnoho lidí trpělo, mnoho bylo popraveno. Dnes se i komunisté ptají ‘Jak dále ?’ Budoucnost marxismu tkví v humanismu.” V jiné přednášce doznal, že dosavadní marxismus “vyvolává pocit nesmyslnosti života, neboť se hlásá, že děti našich dětí se dočkají opravdového socialismu”. Řekl dále, že “oni v Praze”, ať je to kdokoliv, “jsou ochotni zasednout za jeden stůl s každým.” Nedá se zjistit, kolik Holanďanů mu skočilo na takový špek, pro čs. poúnorového exulanta to však jsou jen marné pokusy nějak ospravedlnit tragedii českého a slovenského národa po únoru 1948. Dokud všichni vinníci zodpovědní za únorový převrat, jakož i za tyranii v ČSR za posledních 18 let, sedí v Praze u vesla, ani jeden soudný čs. exulant na Západě nebude brát krkolomné řečnické výkony poskoků dnešního čs. režimu vážně. V Holandsku to prý pan profesor Machovec tak pletl páté přes deváté a hlásal takové nesmysly, že si posluchači nebyli jisti, zda si z nich nedělá blázny. Ze slušnosti se mu nevysmáli, ale — jak jeden z našich poúnorových exulantů zjistil — spíš nad tím pociťovali hlubokou lítost. (Z kanadských “Našich Hlasů”.) ⁕ ⁕ PROJEV BR. ČEŇKA TORNA ZA RSČ. NA SJEZDU ČSNRA. Rada svobodného Československa mi uložila, abych pozdravil Váš sjezd, abych přál úspěchy Vaší další práci, kterou konáte, abych Vás ujistil kooperací naší a abych Vás požádal o další svornou spolupráci. Naše cesty se nikdy nekřížily, byly souběžné a byl a je jeden společný cíl. Vás jako representanty naší větve krajanské Čechů a Slováků a nás jako politické representanty svobodného národa Čechů a Slováků. Oba dva, Vy i my, jsme vedeni jednou a jedinou ideou: pracovat, bojovat a pomáhat ke svobodě lidské, národní, i politické, ke svobodě každé našim národům žijícím v hrani- cích Československa. Svoboda pro ně i pro nás je nedělitelná, je součástí humanity i spravedlnosti a spočívá v ní smysl našeho národního života. Bohužel Vy i my dostali jsme se do nevlídného postavení. Vaše i naše práce za politickou a národní svobodu našich národů není žádoucí. Ve svobodných zemích kvete koexisten- cionalism, kvete v míře veliké. Neuvědomělý pacifismus napomáhá politickému oportunismu. V práci i v boji proti politickému oportunismu je třeba pevných a uvědomělých, ne obojetných, ale rovných páteří. Pevnost páteře je charakterová čestnost. V boji se člověk nemůže líbit všem. Kdo se chce líbit všem, nelibí se na konec nikomu. K boji je třeba u Vás i u nás jednoty, jednoty beze zbytku. Jednoty se dociluje diskusí, diskuse je hledání pravdy a pravda je produkt realismu. Pravda nenáleží skupinám třeba silným, nenáleží ani jednotlivcům, pravda náleží pravdě — ať padne komu padne. Dnes více než kdykoliv jindy je potřeba, aby za nás mluvil jeden a potom s námi budou hovořit všichni. Když budeme hovořit všichni, nebude s námi mluvit nikdo . Není správným u nás, ani u Vás, že když se někdo na někoho hněvá, aby ze sympatií se hněvali všichni. Jen lepši názor proti horšímu, jen lepší cesta proti horší, jen pravda proti nepravdě, jsou vítězi. Je úkolem dneška u Vás i u nás, aby práce se ujali lidé uvědomělí a jejich králem byl nejlepší z nejlepších. Nezdo- láme slepých, nechceme hrubých, ale vidomých a slyšících. Protože doba narůstá a neznáme zítřků, potřebujeme jistotu, aby naše řady byly bez konce. Když odejde jeden, nastoupí druhý, když odejde řada, nastoupí dvě. To znamená u Vás i u nás naše houfy obrodit a mladými rozhojnit. Je to problém generační a je to problém kontinuity národa. Doba nás nesmí přerůst. My doplňujeme naše řady v dlouhý život odporu a přejeme Vám, abyste to učinili i Vy. Stane-li se tak, pak dojdeme a splníme svůj úkol, naplníme očekáváni národa doma, aby se stal svobodným. 6 • VĚSTNÍK ______________________________________________________ Je třeba zjistit, zda delegace “poslanců” z Československa se chystá též do Washingtonu. V tom případě i my bychom požádali členy amerického kongresu, aby kladli tytéž otázky: kdy dojde v ČSR ke svobodným volbám za mezinárodní kontroly, kdy budou mít čs. občané svobodu slova, tisku a přesvědčení. Nic jiného nechceme pro čs. občany, a nic jiného nás nezajímá, rozhodně ne naučené výklady “poslanců” a různých “vyslanců” na cestě světem s poselstvím komunistické strany. Pro nás je potěšující vědomí, že komunisté jsou opravdu v koncích s rozumem a hledají spásu všude. My jim tuto spásu poskytnout nesmíme. [pageend6]FERDINAND PEROUTKA: NÁRODNÍ RESIGNACE? Americký novinář potkal se v Praze s několika mladými lidmi a napsal o tom článek do New York Times. Řekli mu, že jsou typičtí pro svou generaci. Že jejich největší touhou je cestovat po cizích zemích. Že se nestarají o politiku, a že na světě je to tak rozděleno, že jedni se starají o uměni, jiní o brambory a jiní o politiku. Z toho se může zdát, že vláda dosáhla aspoň svého druhého, alternativního cíle: když nemohla získat enthusiasmus mladých lidí, spokojuje se jejich politickou apatií. Apatie není mnoho, ale aspoň nepůsobí vládě veřejné nepříjemnosti. Pod diktaturou politika bývá tak marné a riskantní zaměstnání, že lze rozumět každému, kdo se nechce takto zaměstnávat. Otázka je však, co se stane, když člověk se rozhodne ignorovat politiku. Osvobodí se člověk od politiky tím, že ji ignoruje? “Naše největší touha je cestovat po cizích zemích . . .”, praví tito mladí lidé. Proč tedy necestují ? Rozeberme případ mladého člověka, který by rád cestoval, ale necestuje. Co mu brání? Příroda? Nedostatek komunikací? Velké, nepřelezitelné hory kolem jeho země? Sněhové bouře? Nedostatek peněz? Nic z toho. Má trochu peněz, stačilo by to. Kolem něho jezdí vlaky k hranicím, a nad jeho hlavou se vznáší letadlo s pasažéry. Ale, když mladý člověk donese svou žádost o pas na určitý úřad, je mu řečeno: “Nikoli’’. Toto “Nikoli” vyplývá z určité politiky, a když mladý člověk praví, že “nechce nic jiného než cestovat”, praví tím vlastně, že nechce nic jiného než aby určitá politika se změnila. Pochopiv, že politika neopustila jeho, ač on opustil ji, mladý člověk může se polekat toho, že vlastně žádá změnu vládní politiky, a může říci: tak dobře, nemohu v sobě potlačit touhu po cestování; podívejme se, zda změna v politice není možná. Chápe, že úředník, který mu řekl “nikoli”, není důležitý. Dostal svá pravidla. Mohl by snad dostat jiná. Myslíme, že z toho všeho nakonec musí vyjít toto poznání: cestování je část svobody, zákaz cestování nebo překážky, kladené vládou cestování, jsou část nesvobody. A ať chceme nebo nechceme, svoboda je vyjednávána v politice, v politice je ztrácena a v politice se vrací. Mladí lidé, kteří v Praze mluvili s americkým žurnalistou, řekli, že se nestarají o politiku a že jsou typičtí pro celou svou generaci. Nemůžeme potlačit myšlenku, že oni, jejich generace, budou jednou celým národem. Může se celý národ nestarat o politiku? To by se musilo zdát příliš velkou národní resig- nací. Mladí lidé v Praze řekli americkému žurnalistovi, že je to tak zařízeno: jedni se starají o umění, jiní o brambory a jiní o politiku. To by mohlo vypadat, jako kdyby konečně bylo dosaženo harmonie, jakoby tři říše různé činnosti žily klidně vedle sebe. Goethe mluvil podobně, ale to bylo v době rokokových králů, kdy politika si ještě nečinila nárok na celého člověka a soukromí bylo ještě respektováno. Od té doby mnohé se stalo. Idea totality vznikla a byla vypracována, a v některých zemích nikdo nemůže uzavřít separátní mír s politikou. Tam je to tak: někteří vskutku by se rádi starali jen o uměni nebo jen o brambory, ale ti, kdo se starají o politiku, rozšířili svůj zájem na všechny strany a starají se najednou o politiku, o umění i o brambory, a o všechno ostatní a o člověka od kolébky až do hrobu. V sovětském Rusku před třemi desítiletími ti, kdo se starají o politiku, vyhubili v násilné kolektivisaci několik milionů těch, kdo se starají o brambory. A v mnohých státech intelektuál už vskutku nežije ve "věži z kosti slonové”, jak se říkalo, nýbrž z mnohem horšího materiálu, jímž pronikají k němu desítky vládních nařízení, co má dělat, co myslit, jaký styl má zvolit, jestliže píše. Krátce řečeno, ti, kdo “se starají o politiku”, nenechají nikoho na pokoji. Oni, ovšem, svrchovaně rozhodují také nad cestováním. Mluvili jsme v New Yorku s mladým mužem, který přišel z Prahy. Má umělecké ambice a chce se zde svobodně rozvíjet. Přišel v tvrdé náladě. Prohlásil, že nikdy neudělá nic pro nikoho jiného, nebo pro něco jiného, nýbrž vždycky všechno jen pro sebe. Nerozmlouvali jsme mu to, ale zdálo se nám to jako slabo-silná posa. Neboť, kolik toho může člověk učinit sám pro sebe? Chce-li se mladý muž svobodně umělecky rozvíjet, vskutku tak může v Americe. Zde panuje dokonalá umělecká svoboda. Ale to neudělal on sám pro sebe, nýbrž to udělali jiní pro něj, a on ani nezná jejich jména. On se v Americe postaví na vysoký podstavec svobody. Tato svoboda, jako nikde nevyrostla jako divoká květina. Je to složité dílo americké společnosti a je zajištěno četnými zákony, o které často byly sváděny zuřivé boje. Náš mladý muž pro nikoho jiného nic neudělá, ale přišel a bude užívat to, co jiní pro něj vytvořili. Vzpomene někdy na druhy doma, které opustil? Také oni budou usilovat o svobodný a umělecký rozvoj, ale teprve usilovat. Jsou na začátku, ne na konci vývoje. Oni musejí jít klikatými cestami. Musejí hledat mezery v režimu, jimiž by prozklouzli, užívat lsti, vymlouvat se, sbírat drobty, jež spadnou se stolu politiků, kompromisovat, zkoušet a doufat v podporu národní společnosti, která vyspívá a stává se smělejší. Žádný z nich není tak silný, aby to udělal “sám pro sebe”. Musejí držet pohromadě a dělat něco jeden pro druhého. Československé literární časopisy v poslední době strhly, k značné nelibosti vlády, hradbu ze slonové kosti kolem sebe a začaly uveřejňovat také články politické, sociologické, dokonce ekonomické. To je výsledek uvědomění, že svoboda spisovatelova se nevznáší jako korek nad proudem obecné nesvobody, nýbrž že svoboda každého je dílo celé společnosti, která se rozhodla být svobodnou, a že je vztah mezi tím, co se děje v jednom oboru, a tím, co se děje v oborech jiných. Proto literární časopisy sice pokračují v článcích o Proustovi a Kafkovi, ale vedle toho otiskují i články o problémech hospodářských. Jestliže nyní literární časopisy otiskují i články politické, sociologické a hospodářské, znamená to, že spisovatelé z dobrých důvodů se rozhodli být občany. Být občanem, to znamená mít zájem o věci veřejné a brát v nich účast. V postoji komunistických vlád k spisovatelům je určitá dvojakost, asi nevyléčitelná, poněvadž už tak dlouho trvá. Na jedné straně vlády ustavičně vybízejí spisovatele, aby byli v co nejužšim spojení se společností a byli jejím hlasem, na druhé straně je varují, aby se nedotýkali veřejných věci, které jsou v nejživějším zájmu celé společnosti, a aby byli jejím mlčením. Zdá se, že spisovatelé poznali, že vláda za ně tento problém nevyřeší, a že sami se musí snažit, nemají-li oni být trvale “komickým hřmotem v pozadí.” Tato úvaha vznikla z určitého podivu. V některých zemích politika ovládá, příkazy a zákazy, lidi až do podrobností denního života, a někteři mladí lidé v těchto zemích praví, že se o politiku nestarají, čili že se vůbec nezajímají o to, co je ovládá. Rozumíme dobře jedinému důvodu, proč se tak může dít. Jeho jméno je únava. (“Naše Hlasy”.) VĚSTNÍK • 7 _______________________________________________________ creative 788-0204 THE BERWYN PRESS 3212-14 So. Grove Ave. Berwyn. Illinois 60403 th ats us ↓ [pageend7]JÁN PAPÁNEK: ŤAŽKOSTI NOVÝCH UPRCHLÍKOV. V dôsledku politiky zbližovania medzi slobodným svetom a totalitárnymi zemiami a uvolňovania cestovania obyvateľov týchto zemí, počet prichodiacich ľudí z Československa sa množí. Vo Spojených štátoch sa mnohí ľudia podivujú, že sa v tomto stavu vývoja ešte objavujú uprchlíci, že sa o nich hovorí alebo, že potrebujú pomoci. Čechoslováci využívajú každej príležitosti, aby sa dostali zo svojho žalára von. Často riskujú život alebo dlhoročné väzenie v prípade chytenia — a nie zriedkavo i väzenie v zemi, do ktorej sa im podarilo utiecť. Iní prichádzajú legálne — často zanechajúc doma čiastku rodiny jako rukojmí — a musia sa rozhodovať či majú riskovať prechod z Maďarska, Jugoslávie a inej komunistickej zeme na západ. Sú medzi nimi ľudia, ktorí sú niekedy vo väčšom nebezpečí ako boli mnohí z tých, čo opustili Československo hneď po komunistickom puči v 1948. Pravda, sú tam i takí, čo utekajú čiste z hospodárskych dôvodov a nepochybne aj niektorí nasadení. Títo uprchlíci obyčajne nemajú nič ako to čo prinesú na sebe a potrebujú pomoc. Ukázkou sa dá uviesť niekoľko najnovších prípadov úteku. — V apríli prišiel zo Slovenska do Rakúska mladý človek schovaný pod strechou železničného vozňa. Dva druhí prišli do Nemecka na streche železničného vozňa. Iný prešel hranice z Jugoslávie do Rakúska. Dva podnikaví členovia jazdeckej akademie si dali dopraviť na hranice kone a potom na nich ušli do Nemecka. Niektorí putujú cez Maďarsko, Jugosláviu, Itáliu, Rakúsko do Nemecka, kde sú zavretí. Pri inej príležitosti detektovalo osemnásť členov autobusovej výpravy Čedoku. V niektorých prípadoch sú uprchlíci tajno odvážaní zpäť na hranice Československa a len rýchly zákrok ich zachráni. Už vyše dvoch rokov je snaha o vydanie mladého človeka, ktorý pri úteku poranil strážnika na československej hranici. Nemci ho pod tlakom organizácie odopreli extradovať, ale ho sami súdia. V celku takto odišlo z Československa v posledných 12 mesiacoch vyše 1,000 ľudí. Každý z nich potrebuje ochrany a pomoci. Potrebnú pomoc ubytovania, stravy, ošatenia, lekársku i politickú a právnu mu môže poskytnúť len dobročinná organizácia, keď uprchlík nemá vlastných prostriedkov a možností, ktorá rýchlym zákrokom môže získať pomoc a spoluprácu niektorých úradov, vlád zemí v ktorých sa nachádzajú, Vysokého komisára Spojených národov pre uprchlíkov a amerických úradov tu i v zahraničí. — Po tejto prvej pomoci začne uprchlíkov procesovat’, aby mohli byť v niektorej zemi slobodného sveta trvale usadení. Táto práca vyžaduje okamžitej pomoci každého človeka dobrej vôle. Keď sa jej nedostane, je nebezpečie, že uprchlík bude vrátený alebo uväznený, ako sa to dialo v Rakúsku, Dánsku a stále deje v Nemecku. Okamžitým zákrokom Amerického fondu pre československých uprchlíkov sa podarilo — až na jeden prípad — uchrániť československých uprchlíkov od núteného návratu. Stovky uprchlíkov iných národností sú stále vracaní. Ovšem týmto dočasným zaistením ochrany a pomoci uprchlíka riešenie jeho problému a budúcnosti len začína. Musí hľadať trvalé usídlenie, alebo integrovanie v zemi, kde sa nachádza. To nie je snadné. Každá zem má svoje predpisy. V Europe je veľmi málo takých zemí, ktoré sú ochotné prijať uprchlíka k trvalému pobytu, ubytovať ho, dať mu zamestnanie a pomôcť mu na prechodnú dobu finančne. — Prakticky prichádzajú do úvahy iba Spojené štáty, Kanada, Austrália a Izrael. I tieto majú svoje predpisy a uprchlík po ich splnení vedľa odborných znalostí musí mať znalosti jazykové. Ináč musí začať od základov. Tak do Spojených štátov, podľa zákona z októbra 1965, sa prist’ahovanie usnadňuje pre blízkých príbuzných občanov alebo rezidentov. S pomocou organizácie ako je Americký fond pre československých uprchlíkov sa tiež uľahčuje uprchlíkom, ale normálny prisťahovalec má značné ťažkosti prv lež dostane vizum. Záverom je treba zdôrazniť, že uprchlický problém bude jestovať dokiaľ budú jestovať zeme, ovládané totalitárný- mi režimy. Obetiam týchto režimov je treba pomáhať, je to ľudská povinnosť tých, čo žijú v slobode. — V posledných rokoch s vytváraním nových štátov v rôzných končinách sveta vzrástol i počet uprchlíkov. Je to znak totality v rôznych zemiach. V Europe sa počet uprchlíkov zmenšoval a mnohí úradní i neúradní činitelia predpovedali ich koniec. Sme však svedkami silného vzrastu počtu uprchlí- kov i v Europe v posledných dvoch rokoch. Pomožme im, každý podľa svojej možnosti! Manifestace Porobených národů. Třetí týden v červenci byl kongresem stanoven za týden Porobených národů pokud tyto nebudou osvobozeny. První proklamaci podepsal president Dwight Eisenhower, po něm John F. Kennedy a loni president Lyndon B. Johnson, i když proklamace nebyla tak resolutní, jak bychom si přáli. Důležitost manifestace nejlépe posoudíme z odezvy z Moskvy; málokdy a málo co rozruší Moskvu jako manifestace amerických občanů za svobodu porobených národů, neboť to je Achillova pata Sovětského svazu. Nic tak neupozorní svět na falešnou tvář sovětského komunismu, který sice hlásá svobodu primitivním africkým národům, jichž je zastáncem ve Společnosti národů, ale odpírá ji evropským národům. Letos v Chicagu Captive Nations Day připadá na sobotu, dne 16. července. Guvernér Otto Kerner i starosta města Richard J. Daley vydali již svá prohlášení. Výbor pod záštitou starosty města se schází řadu týdnů a připravuje program. Začíná to průvodem po State Street v sobotu po poledni. Seřazení je na Wacker Dr. ve 12. hod. Do průvodu se letos přihlásili američtí veteráni, skauti, a dvacet porobených národů, které budou pochodovat v pořadí dle čísla, které si jejich zástupce “vytáhnul z klobouku” na schůzi. Nebude tedy nevraživosti, komu připadá čest zahájit průvod. Ponesou se proti-komunistické nápisy. Některé národnosti se představí alegorickým vozem. Československá národní rada americká žádá krajanskou veřejnost, aby se průvodu zúčastnila. Má-li někdo otevřený vůz, který možno obsadit dívkami v národních krojích, bude to pestrým oživením naší československé skupiny. Čs. ženská národní rada v exilu má již připravené auto do průvodu. Prosíme, hlaste se telefonicky v úřadovně Rady, LAwndale 1-7953 neb písemně, 4125 West 26th St., Chicago, Illinois 60623, můžete-li se zúčastnit v kroji; jste-li ochoten nést nápis v průvodu; máte-li otevřený vůz convertible. V sobotu odpoledne je na State Street mnoho chodců, takže o zájem přihlížejících nebude nouze. Na State Street bude též tribuna. Hlavní program se koná v Grant Park Bandshell. Na programu budou čteny proklamace presidenta, guvernéra a mayora města; hlavními řečníky jsou Joseph C. Murphy, státní velitel American Legion, a prof. Lev E. Dobrianský z Washingtonu. Dne 6. července předchází novinářská konference v hotelu Conrad Hilton, kde budou předány zástupcům denního tisku, rozhlasu, atd. proklamace a resoluce výboru Porobených národů. Vše nasvědčuje tomu, že letošní Captive Nations Day bude ve větším rozsahu a většího významu. Proto i my musíme přispět svým dílem za československou ethnickou skupinu města Chicaga ke zdaru této lidové manifestace. Věřte, že to co vyhlásíme světu v tento den 16. července, bude slyšet až v Moskvě!!! 8 • VĚSTNÍK ____________________________________________________ [pageend8]Z POSLEDNÍCH UDÁLOSTÍ V ČESKOSLOVENSKU. XIII. sjezd komunistické strany Československa byl zahájen dne 31. května t. r. Zúčastnilo se ho kolem 2,400 delegátů a hostů. Přítomni byli též členy komunistických a pokrokových stran téměř z 80 zemí celého světa. Komunistickou stranu Spojených států amerických zastupoval člen předsednictva ústředního výboru soudruh James West. Byly též zastoupeny delegace Severního komunistického Vietnamu a Vietcongu. Sjezd zahájil první tajemník KSČ Antonín Novotný, a jednání sjezdu bylo zahájeno internacionálou, nikoliv čs. hymnou — připomínka Spůrnému a dr. Klingrovi až budou mluvit ke krajanům o lásce k vlasti. Aby události v Československu zůstaly pod kontrolou Moskvy a nezvrtly se jako v Rumunsku — odkud vyšel popud o rozpuštění varšavského paktu, přijel na sjezd sám generální tajemník komunistické strany Sovětského svazu, Leonid Iljič Březněv. Nestačilo, že měli velkého Lenina viset na přední tribuně, a proto, jako vzácný dar čs. lidu, přivezl pan Březněv bustu ještě dalšího Lenina. Jeho řeč byla opakem řeči pres. Novotného když říkal: “jak daleko postoupila čs. ekonomika — téměř pětinásobné zvýšení průmyslové výroby, jehož dosáhla vaše země v poválečném období, je skutečností obrovského dosahu.” ... “a jak zásadová a důsledná zahraniční politika komunistického Československa přispívá k stálému vzestupu mezinárodní prestiže vašeho státu.” Avšak pan Březněv též věděl, že nebylo vše tak uspokojivé když poznamenal: “KSČ byla vždy neochvějně oddána ušlechtilým zásadám proletářského internacionalismu. Svědčí o tom nejen její aktivní činnost na mezinárodním kolbišti, ale i skutečnost, že úspěšné překonala národnostní rozpolcenost v zemi a sformovala se jako jednotná strana všech národů a národností v Československu.” Nelze za to Sovětům upírat díků — jistě se tak stalo dle sovětského vzoru. Nové předsednictvo Ústředního výboru komunistické strany Československa — ÚV KSČ: Členové: Oldřich Černík, Jaromír Dolanský, Alexander Dubček, Jiří Hendrych, Michal Chudík, Drahomír Kolder, Bohuslav Laštovička, Josef Lenárt, Antonín Novotný, Otakar Šimůnek. Kandidáti: Antonín Kapek, Miroslav Pastyřík, Michal Sabolčík, Štefan Sádovský, Martin Vaculík. Tajemníci ÚV KSČ: Antonín Novotný, Jiří Hendrych, Drahomír Kolder, Vladimír Koucký, Lubomír Štrougal. První tajemník ÚV KSČ: Antonín Novotný. Sekretariát ÚV KSČ: Antonín Novotný, Jiří Hendrych, Drahomír Kolder, Vladimír Koucký, Miroslav Pastyřík, František Pecha, Lubomír Štrougal, Martin Vaculík. Zdeněk Fierlinger odchází z funkce člena předsednictva ÚV KSČ. Srdečně vítány byly též delegace stran Národní fronty — za Čs. stranu socialistickou: soudruh ministr dr. Alois Neumann. Za Čs. stranu lidovou: soudruh ministr dr. Josef Plojhar. Za Stranu slovenské obrody: soudruh Josef Mjar- tan, a za Stranu slobody: soudruh Michal Žákovič. 84 soudruhů, to je polovina ÚV, má vysokoškolské vzdělám, z toho 26 jsou absolventy Vysoké školy politické ÚV KSČ, anebo Vysoké stranické školy v Moskvě. 26 soudruhů má středoškolské vzděláni a mnozí absolvovali dvouleté nebo kratší kurzy Vysoké školy politické ÚV KSČ. Jde vesměs o soudruhy, kteří mají bohaté praktické zkušenosti ve stranické práci. Ve výboru je 36 soudruhů a soudružek ze Slovenska, z toho 2 soudruzi ukrajinské a 2 maďarské národnosti, a 1 polské národnosti. Problémem je účast žen ve stranických orgánech — pouze 17 žen bylo na kandidátce volební komise. Výňatky z projevu taj. A. Novotného: “Budeme pokračovat v hospodářské spolupráci s rozvojovými zeměmi a účelném rozvíjeni obchodu s vyspělými kapitalistickými státy, a snažit se zvednout v soutěži s vyspělými zahraničními výrobci technickou a ekonomickou úroveň naší výroby. . . . Úkol zabezpečovat posílení harmonického rozvoje oblasti našeho státu, zejména v oblasti pohraniční. Na Slovensku jde zejména o využití výroby pro rozvoj celé naši ekonomiky. Postupně řešit problémy v hlavním městě Praze, což znamená podstatné zlepšení údržby domovního majetku, urychlit rekonstrukci komunikačních, dopravních a jiných zařízení ... a to nejen v Praze, ale ve všech městech a vesnicích. . . Naše ekonomika je v situaci, která vyžaduje rozhodně překonávat ekonomickou zaostalost, ať už její příčinou je technická zaostalost nebo v organisaci výroby. V řadě odvětví máme nedostatek pracovníků, a proto si nemůžeme je neúčelné vázat. V současné etapě je nutno především zvyšovat hmotnou zainteresovanost a cílevědomě překonávat rovnostářství, stejně jako hmotně postihovat práci nekvalitní a neodpovědnou. . . . Sociální složení naši společnosti však má a ještě po určitou dobu si zachová třídní charakter. Nevyhnutelně se bude projevovat různost dílčích zájmů jednotlivých tříd a vrstev i rozdílný stupeň socialistického uvědomění. Soustavné posilování socialistického charakteru naši společnosti, socialistické morálky předpokládá cílevědomý a nesmlouvavý boj s recidivami buržoas- ních přežitků a návyků, s různými protispolečenskými jevy i ideově cizími vlivy. Nemůžeme také přehlížet existenci třídního boje v mezinárodním měřítku, jehož odraz má své velmi konkrétní projevy i uvnitř naši socialistické společnosti. Strana bude důsledně vystupovat proti záměrům mezinárodní reakce, proti pokusům zvenčí i zevnitř o narušování socialistického vývoje, proti jakýmkoliv snahám oživovat maloměšťáckou mentalitu a třídní antagonistické vztahy, proti různým demagogickým výpadům proti straně, její ideologii a politice. .. . Určité projevy nacionalismu, které se u nás v poslední době v některých kruzích objevily a jsou oživovány i nepřátelskou propagandou, poškozují naši společnou věc. Proti podobným tendencím bude strana i napříště rozhodně vystupovat a pevně uskutečňovat linii internacionální jednoty. Budeme ještě intenzivněji posilovat internacionální city, a socialistické vlastenectví. Současně to znamená, že budeme přebírat všechno positivní a pokrokové, co bylo vytvořeno ve světě, odmítáme však projevy neúcty k vlastnímu národu, bezzásadové poklonkování všemu cizímu. Nepotřebujeme nic z toho, co je neslučitelné se zájmy socialismu — komunismu. Máme svou komunistickou ideologii i koncepci socialistického vývoje jako nejprogresivnějšího uspořádání společnosti.” Po takovýchto slovech se tážeme, jaký smysl má ještě psaní Čs. světa s články o vlasteneckém cítění krajanů, které píše v poslední době tak často Griša Spůrný? DOZVUKY 1. MÁJE. Čs. komunisté se snažili zabránit májovým demonstracím tím, že studentský Majáles odložili na 7. a pak až na 15. května. Přesto po slavnostech na 1. Máje skupina asi 500 mladých lidí se dala na pochod k residenci pres. Novotného, byla však policií rozehnána. Došlo k většímu srocování v nočních hodinách. Demonstrující volali “Gestapo”, “pryč s komunismem” a házeli rudé vlajky pod tramvaje. Komunistický tisk o těchto událostech mlčel. Až po dvou týdnech prošla tiskem zpráva, že bylo odsouzeno “12 výtržníků” k trestu vězení od 5 až do 17 měsíců. Odložený Majáles měl být konán v době, kdy studenti se musí připravovat na důležité zkoušky, a pak nebude příležitost tak velkým masám přihlížet průvodu, jak by tomu bylo 1. Máje. (Dokončení na str. 10.) VĚSTNÍK • 9 [pageend9]JAROMÍR ZÁSTĚRA: KDYŽ BLÁZNI DĚLAJÍ DĚJINY, ANEB KOMUNISTICKÝ TYJÁTR. III. Malá procházka velikanánských charakterů. Milan Uhde ve svém non-stop non-sensu Král Vávra uvádí mimo postavy takových vládnoucích velevýtečníků jako je vladař Vávra, tajemník Kukulín a “strýc národa’’ Vrba také celou plejádu drobnějších postav, jež se jednak na udržování vládní moci podílejí, jednak ji mlčky a loyalně snášejí a s ní koexistují. Je to především šéfredaktor vládního orgánu Krok vpřed (při čemž lidé dělají vždy několik zděšených kroků vzad), a dva mladí redaktoři Červíček a Kolíček, kteří se tváři jakoby byli v oposici proti vedení, ale nakonec se stejně jejich revolta rozplihne v poslušnictví, když je jim nabídnuta tučná prebenda v podobě vedení redakce zmíněného tiskového orgánu, přejmenovaného mezitím na Skok vpřed; a jednak to jsou drobné postavy z řad lidu, které se na jevišti několikrát jen mihnou, aby demonstrovali autorovo zpodobení lidí, kteří v dnešním Československu sice vědí jaká hra se s nimi hraje, ale kteří nechtějí nikde narazit, a proto raději sklopí oči i uši a poslušně mašírují dál podle stranických příkazů. Korelaci těchto “charakterů” zachytil Milan Uhde velmi výstižně už ve 3. obraze své hry. Zatím co si mladý, stále dosud nekoupený mladý redaktor Červíček opakuje t. zv. zásadní otázky, stoje tváří v tvář lidu, lid odpovídá: Červíček: (opakuje si otázky pro své interview s lidem) Kdo? Kde? Kdy? Jak? Proč? Co? ... . Byli jste před chvíli přijati na ředitelství. To vy jste byli před chvílí přijati na ředitelství? (Narážka na přijímání vynikajících pracovníků presidentem na Hradě.) 1. muž: Jo. Povídali, že tam musíme jít, tak jsme tam holt šli. Červíček: (potichu) Kde? (Nahlas) Byli jste tedy přijati na ředitelství. Otázka druhá — kde jste byli přijati? 2. muž: Na ředitelství. Červíček pak klade otázku, kdy se odtamtud vrátili a 3. žena odpovídá, že před chvílí. Na svoji otázku, jaký dojem si odnášejí z ředitelství, se pak dozvídá od 2. ženy, že veliký. A tak to pokračuje dál až k otázce č. 6. Červíček: Otázka šestá: Co? (Nahlas) Jistě jste si z ředitelství odnesli mnohá poučení. Co jste si z ředitelství odnesli? 3. muž: (polohlasně) Hovno, hovno. — Načež lid obojího pohlaví odchází, zodpověděv základní otázky. Autor zřejmě v takto vedeném interview chtěl nejen naznačit koumácký systém stranických novinářů, jejichž otázky mají dát tázaným jakýsi “hint”, jak by měli odpovědět, aby se to dalo otisknout, ale také to, že občas se najde někdo, kdo třeba nevědomky a jaksi z blbosti takovouto potěmkiádu shodí. V rozhovoru mezi Červíčkem a šéfredaktorem pak autor hry odhaluje marxistickou kasuistiku, spočívající v zaměnění subjektivních okolností, faktů a hledisek za objektivně rádoby viděná fakta. Dochází k tomu, když Červíček čte šéfredaktorův stenogram popisující právě zachycenou rozmluvu s lidem, representovaným několika lhostejnými jedinci, jako “neutuchající nadšení tisícihlavého davu”, jehož účastníci vyhlásili hodnotné pracovní závazky. Červíček: To přece bylo úplně jinak. . . . (Červíček naráží na to, že nikdo naopak žádné závazky nevyhlásil.) Šéfredaktor: Taky že vyhlásili, mladíku. A jestli nevyhlásili, tak vyhlásí, až se to tady dočtou. Červíček: Ale jak já jsem tomu rozuměl, a velmi se omlouvám, tak na ředitelství se chodí s požadavky. Šéfredaktor: Ale, ale, mladíku. A kdo je ředitelství? Král Vávra? Starý Vrba? Nene. To jsme my všichni, už vám svítá? — Takže když tam přijdu něco žádat, od koho to vlastně žádám? Sám od sebe. A když něco žádám sám od sebe, tomu se přece neříká požadavek, ale závazek. — Stále ještě nechápajícímu Červíčkovi pak šéfredaktor ještě opravuje jeho “pomýlený” názor, že na to ředitelství nešli dobrovolně. Šéfredaktor: Plete to páté přes deváté, mladíku. Subjektivně se jim mohlo zdát, že tam jít nechtěli, ale historická situace volala po tom, aby tam šli ... . tak co, chtěli tam jít v objektivním smyslu nebo ne? Když pak Červíček namítá, že oni — mladí — to vidí kriticky, a že v lidu byl nedostatek nadšení, ba i lhostejnost, šéfredaktor mu vysvětluje, že noviny nejsou na to, aby se v nich tiskly vlastní názory a že musí psát tak, aby se ani vnějšímu nepříteli nedělala radost. (Zde z důvodu komunistické cenzury autor tedy zasadil děje komunistického Československa do irského Kocourkova, jemuž je nepřítelem Anglie, tedy v komunistické terminologii Západ.) Šéfredaktor: Vy jste asi nikdy neslyšel o Anglii. Tam právě na takové (kritické) články čekají. Máme jim je dávat, co? Máme střílet do vlastního hnízda a dělat nepříteli radost, co ? . . . Nezáleží (přece) na tom jaká fakta vidíme, ale ODKUD je vidíme. A pak bude jasné, že prostě některá neuvidíme. Poschovávají se nám za to, co vidíme. Proto je tak důležitá naše pozice, kde stojíme, protože ta rozhoduje o tom, co uvidíme. Já na příklad ze své pozice vidím, jak ti lidé rychle přijali naše nové zásady. A to že není projev nadšení? Po tomto školení o pružnosti marxistických gumových zásad se pak odvíjí další úroveň komunistické kasuistiky v rozhovoru mezi “strýcem národa” Vrbou, šéfredaktorem a Červíčkem. Starý Vrba totiž přijde intervenovat ve prospěch svého synovce Kolíčka, který si odseděl šest let v kriminále, protože byl v podezření, že se chce prokopat k zemské poloose a eventuelně ji poškodit. Zemskou poloosou tu může být myšlena strana, neboť i její funkcí má být, že i kolem ní se musí všechno točit a že má být středem všeho. Vrba chce, aby šéfredaktor přijal jeho synovce Kolíčka, takto básníka, za redaktora. Uvádí, že synovec právě vrátil z kriminálu, do něhož se dostal, protože “jako výrostek kopal na zahradě velkou jámu.” “Ale za to se přece . . poznamenává Červíček, a Vrba doplňuje: . . . nezavírá, chcete říci? Dnes už ne, ale tehdy bylo důvodné podezřeni, že se prokope až k naši zemské poloose a poškodí ji. Šéfredaktor: Dobře si na to vzpomínám. Tenkrát jsme právě razili zásadu “Kdo jinému jámu kopá, sám do ní padá.” Červíček: K vůli zásadě jste obětovali člověka? Vrba: Ale, mládenče, toť se ví, že kde se uplatňují zásady, tam musí lidé stranou, a kde se uplatňují lidé, tam musí stranou zásady, a to byste jistě nechtěl. Co kdyby naši poloosu doopravdy poškodil nebo dokonce rozbil? Červíček: Jenže on ji nerozbil. Vrba: A kdo to měl dopředu vědět, kdo? Víte, kolik let přepočtu to trvalo, než jsme vypočítali, že ji nic nemohl udělat, i kdyby kopal celý věk? Šest let. A tak nechali šest let Kolíčka ve vězení, než vyšla pravda najevo. — Všimněme si, že tady autor Krále Vávry napaluje marxisticko-leninskou morálku a celý komunistický systém, o jehož likvidování t. zv. třídních nepřátel i vnitrostranických čistkách je už světu dostatečně známo, i když se na to na Západě tak rádo a rychle zapomíná. Nezapomíná však Milan Uhde, ale o tom až příště. Z POSLEDNÍCH UDÁLOSTÍ— (Dokončení ze str. 9.) Někteří studenti internátu prý byli vytaženi ráno v 8:30 v den Majálesu a museli pochodovat celý den Prahou, aby je přešla chuť na nějaké výtržnosti. Policie se představila s radiovými přístroji a psy, aby zarazila i ty nejkurážnější. Přesto však Majáles vyzněl jako demonstrace proti diktatuře komunistické strany. Hlavně hesla na standartách t’ala do živého, z nichž některé opakujeme: “Čtěte rychle — jdou po nás”, “Výroba zvýšena o dalších 35% — staré pověsti české”, “Ať žije Sovětský svaz — ale za své”. A. ŠALOMOUN. 10 • VĚSTNÍK _______________________________________________________ [pageend10]DR. V. E. ANDIC: AMERICKÝ SLET V R. 1966 CENNÝM PRÍNOSOM KU ZDRAVOTNEJ PEČLIVOSTI. Sokolský telocvik sústreďuje zaslúženú pozornosť verejnosti. Vieme len veľmi málo o význame telocviku, avšak vieme s určitosťou, že istá miera telesného výcviku zlepší zdravie a veľmi pravdepodobne prispeje k predľženiu života. (Dr. Paul Dudley White, lekár bývalého prezidenta Dwight D. Eisenhowera.) Spolupráca všetkých sokolských složiek, slovenských ako aj českých, amerických ako aj kanadských, je žiadúca pri poriadaní jubilejného amerického sletu 3. júla 1966 v auditoriu Queens College v New Yorku. Býva vlastne tomu tak tradične, pretože spolupráca medzi slovenskými a českými Sokolmi bola vždy príkladná: boli to českí cvičitelia, ktorí nielen oduševnili slovenských Sokolov k sústavnému pestovaniu telocviku podľa Tyršovho demokratického pojatia, ale v skutočnosti boli cvičiteľmi slovenských sokolských jednôt. Ako to už obyčajne býva, že žiaci často predstihujú svojich učiteľov, tak sa môže stať, že slovenskí Sokoli dokážu tak krásne výsledky v sokolskej telovýchove, že budú môcť vrátiť českým Sokolom, čo si požičali: oduševnenie ako aj technické znalosti v obore telocviku. Prezatým však sú to väčšinou českí sokolski telocvikári, ktorí vo väčšej miere pomáhajú slovenským cvičencom, čo s povd’ačnosťou lojálne priznávame. Konečne treba priznať, že českí telocvikári šírili telocvičnú náuku aj do iných stredoeuropských a východoeuropských krajín, včítane Ruska a Nemecka, hoci sa to nie vždy priznáva či v Rusku či v Nemecku a hoci na príklad v Spojených štátoch naši spoluobčania neraz referujú k nemeckému Turnvereinu, ale nie natoľko k československému Sokolu. Na druhej strane, treba tiež priznať, že tam, kde sa naši vrstovnici soznámili s našimi telocvikármi, majú pre týchto len slová uznania a obdivu. Hoci Turnverein bol početne väčší a mal dobré príležitosti k rozvíreniu záujmu o telocvik, ztratil na vážnosti, pretože telocvik sám o sebe, či už ako ho zneužili nacisti, alebo komunisti, v totalitnom zameraní sa pre americké demokratické pomery vonkoncom nehodí. Slovenskí Sokolí v Amerike, oslavujúci sedemdesiate výročie svojho krásneho pôsobenia tak medzi slovenskými prisťahovalcami, ako aj medzi ich americkými potomkami, sa pridržajú demokratickej tradície. Nechceme vyvolať dojem, že Turnverein, lepšie povedané väčšina jeho členov, nebola demokraticky smýšľajúca, pravda však je, že nacizmus a hnutie Fritz Kuhna v Amerike, iste oslabila vliv Turnvereinu, akoby červená fyzkultúra a Spartakiády boli oslabili význam a poslanie sokolského telocviku v severnej Amerike, keby sa americké Sokolstvo nebolo tak mocne a výrazne postavilo proti Spartakiádam a proti znásilneniu telocvičnej činnosti pre politickú propagandu. Americká mládež českého a slovenského pôvodu nemá ťažkosti priznať sa k sokolskému telocviku. Naopak, po pozornosti, akej sa dostalo Sokolstvu od prezidenta Ken- nedyho a prezidenta Johnsona, môžu sa Američania hrdo k Sokolstvu hlásiť, ako k americkému hnutiu za zvýšenie telesnej pohotovosti. Telesná zdatnosť sa totiž stotožňuje s mravnou zdatnosťou. Prezident Lyndon B. Johnson hovorí o potrebe telocviku toto: “Naučil som sa zo skúsenosti, že pravideľné cvičenie, správna dieta a primeraný odpočinok sú podmienkou dobrého zdravia. Sám plávam každý deň dva razy a mám radosť kedykoľvek môžem ísť na prechádzku. Telesná činnosť umožňuje odpočinok po duševnom napätí a pridáva na síle a vytrvalosti, ktorú všetci potrebujeme. . . Americkí mladí mužovia a ženy sú vyšší, ťažší a zdravší ako kedykoľvek predtým. Môžu byť najenergeckejšími a najproduk- tívnejšimi občanmi sveta.” (A Complete Physical Exercise Plan, President’s Council on Physical Fitness.) Po konferencii Prezidentovej Rady pre Telesnú Zdatnosť (1. februára 1962), konanej vo Washingtone, vydaná bola knižka “Physical Fitness Elements in Education” (v októbri 1962), v ktorej sa hovorí, že rekreácia a športy sami o sebe nepostačia a že je treba pravidelného telocviku. Uvádza sa tu medzi iným toto: “Telesnej zdatnosti je možno dosiahnuť rozumne uváženým a vzájomne sa doplňujúcim programom, primeraným veku, dospelosti a schopnostiam jednotlivca. . . Účasť v telesných rekreačných cvičeniach je mimoriadne dôležitá s ohľadom na moderné vymoženosti pre pohodlie a uľahčenie a pre pomôcky, ktoré nahradzujú telesnú námahu. Potreba pre cvičenie musí byť preto splnená pravidelnou plánovanou účasťou sústavným a agresívnym telocvičným programom.” Sokolstvo nikdy v minulosti nemalo také možnosti vlivať na uplatnenie a propagovanie Tyršovej telocvičnej sústavy. New Yorkský Slet tohoto roku, ako Slet Americkej Obce Sokolskej vlani v Chicagu, môže upútať pozornosť záujemcov a odborníkov americkej telovýchovy, bude však treba viac: treba nám odbornej telocvičnej literatúry. Sme radi, že máme medzi sebou profesorku Máriu Provaznikovú, ktorá spolu s profesorkou Žabkovou z Hunter College vydala učebnicu a prispieva tak českému ako aj slovenskému So- kolstvu radami a vyučovaním v sokolských školách. Sme tiež radi, že red. Karol Bednár pracuje na znovuvydaní anglického textu o Tyršovej telocvičnej sústave. A práve tak vítame snahy bývalého náčelníka Slovenskej telocvičnej jednoty Sokol, Rudolfa Bachnu, ktorý je teraz inštruktorom telocviku (Coach) v Kent University a ktorý v lete bude pôsobiť na šesťtýždňovom telocvičnom naukobehu pre amerických dobrovoľníkov Peace Corps pre latinskú Ameriku v Dennison University. Rudolf Bachna pracuje na thézi o sokolskom telocviku v snahe dosiahnuť hodnosť Majstra Umenia. Spolu s manželkou Janet Bachnovou pomáhali americkým družstvám pri olympických závodoch, napísali niekoľko článkov do príslušných časopisov a prednášali o sokolskom telocviku. Okrem toho máme celý rad sokolských profesorov telocviku na amerických kolejách a univerzitách. Toto všetko sú vítané zjavy pre ďalšie pestovanie a rozšírenie telocviku a pre prínos sokolských method pri vyučovaní telocviku, ktorý sa tohoto času sústreďuje na nižšie a stredné školy a ktorý bude treba rozšíriť na všetko obyvateľstvo. V naší poště. Dověděli jsme se smutnou zprávu z Československa o nové komunistické mstě a pronásledování. Matka našich známých z okolí New Yorku zde byla loni na návštěvě z Československa. Protože je stará a pensist- kou, tak jí komunisté mnoho potíži nedělali, jen jí vyhrožovali, nevrátí-li se, že bude zle (asi s rodinou). Než se sem rozjela, tak se ptala, neztratí-li svoji pensi a bylo ji řečeno, přijede-li včas, pak pensi dostane. Přesto, že přijela domů včas, tak jí okrádají na pensi, dávají jí pouze polovinu, t. j. 200 korun, z čehož se žít nedá. Veškeré prosby a žádosti na úřady byly dosud marné. Můžete tuto podlost komunistů napsat svým čtenářům, jen prosím nepište mé jméno a adresu. Jsem si jist, že by komunisté vypátrali o kom jsme psali a pronásledovali by tu paní ještě více, možná i celou její rodinu. J. C. VĚSTNÍK • 11 ___________________________________________________ _______________ [pageend11]BRUCE J. KORBÁŘ: KARDINÁL BERAN A ODKAZ, KTERÝ NÁM ZANECHAL. Nyní, když dozněly slavnostní projevy a když jsme dočetli úvodníky a reportáže v krajanském tisku, abychom pochopili důvod návštěvy kardinála Berana na Severoamerickém kontinentu, je naši povinnosti, abychom ve svých srdcích, i veřejně udělali analysu jeho návštěvy. Toto je velmi nutné. Pakliže každý z nás se nad účelem jeho cesty hluboce nezamyslí, nikdy nepochopíme pravý účel jeho cesty do Ameriky, která pro něj, v jeho pokročilém věku byla velikou obětí. Proč přijel? Jistě ne jenom proto, aby si s námi stisknul ruku, tak jak sem jezdi naši drazí z domova, aby nás uviděli, buď než ještě odejdou na věčnost nebo by si s sebou odvezli pozemské statky, kterých jim komunistická vláda doma nedává. Nepřijel sem také proto, aby nám přinesl pozdravy našich kamarádů doma a aby s námi vzpomínal na mládí, které jsme ztrávili doma ve vlasti. Pan kardinál Beran sem přijel proto, aby nás posílil ve víře v Boha a aby posílil naši umírající lásku k zotročené vlasti za mořem. Vyslechl pozorně všechny řečníky a mluvil k zástupům, které ho přišli uvítat a byl si dobře vědom, že to všichni nejsou jenom katolíci. Nabádal ve víře v Boha, ale neříkal, že jenom katolickou vírou budeme spaseni. Shromážděni kolem něj, necítili jsme, že máme mezi sebou rozdíly viry. V novinách, které jsme během jeho návštěvy četli bylo nám všem jasno, že cesta pana kardinála do USA a Kanady nebyla jenom záležitostí cirkevní a pouze katolickou. A nyní jsme u odkazu, který nám zanechal. Projevil upřímný, obrovský zájem o všechno české, o všechno slovenské. Z toho vyplývá, že pan kardinál není Čech, ale Čechoslovák. Toho, bohužel, my zde v Americe a mezi sebou, jsme ještě nedosáhli. Neustále máme mezi sebou národnostní přenice, zatím co československý národ doma trpí pod sovětským útlakem. Slováci viní Čechy z katastrofy republiky po roce 1945. Češi viní Slováky z válečné kolaborace s nacisty. Misto, abychom se bratrsky spojili a bojovali proti komunistickému otrokáři, jenž mučí v žalářích naše drahé a jimž odmítá ta nejzákladnější lidská práva, máme mezi sebou nicotné politické rozdíly, ze kterých mezi námi vyrostou později nepřekonatelné překážky. Proto, splnit odkaz pana kardinála Berana, musíme se nejdříve stát Čechoslováky. Kromě víry v Boha, pan kardinál nás na každém kroku, při každém projevu nabádal, abychom si udrželi svou českou či slovenskou řeč a naše národní tradice. Viděl, že ho přišli pozdravit všechny československé spolky v Americe a přece znovu a znovu opakoval, abychom se měli ve spolek rádi, abychom spolu spolupracovali a abychom nezapomínali na trpící rodnou zemi. Proč toto bylo neustále na jeho mysli? Proč toto při svých projevech neustále opakoval? Drazí krajané, nemohli jsme našimi početnými zástupy kardinála Berana oklamat. On ví, že ne jenom mezi Slováky a Čechy jsou národnostní a politické nesváry. On také ví, že mezi Čechy samými jsou nyní v Americe prakticky nepřekonatelné překážky. Rozdíly politické, názorové, ne- spolupráce, mezi starousedlíky a novými emigranty. Přesto však pan kardinál vybízí: “Nedejte zahynout našemu českému a moravskému dědictví ve svých nových domovech a zůstaňte svorní a jednotní mezi sebou.” Proč nás takto pan kardinál nabádá a proč tomu obzvláště přikládá takovou váhu? Jistě má na mysli mnohem více, než abychom si zde v Americe pouze udrželi svůj rodný jazyk a abychom jej učili své děti. Kardinál Beran je si plně vědom toho, že svobodný západní svět rapidně zapomíná na porobené Československo a že je na nás, lidech českého a slovenského původu, abychom svobodnému světu neustále připomínali tragedii Československa. Nyní, když je náš drahý národ doma umlčen, nyní když svobodný svět řeší problémy v Asii, jsme to jenom my, kdož ještě na náš národ doma pamatujeme a tu maličkou zemi v srdci Evropy ještě nazýváme Československem, a ne jenom nějakou zemí, nebo oblastí v sovětském bloku. Zatím, v chaosu, kterým prochází svobodný svět, včetně Spojených států, jsme my, krajané, kteří jsme ať již pro jakýkoliv důvod přišli na tento kontinent, jediným mluvčím a representanty ujařmeného národa doma. Mluvit však musíme jenom jedněmi ústy. To znamená, že se musíme všichni spojit a že spolu musíme navzájem spolupracovat. Musíme zapomenout na malicherná nedorozuměni anebo úchylky od naší společné cesty. Musíme si býti všichni vědomi toho, že jenom ve svornosti je síla. Dívajíce se zpět, vidíme ,že až dosud jsme nevykonali pro náš národ takřka nic. Pakliže se dokážeme spojit, navzájem spolu spolupracovat, národ doma se o tom dozví. Naši doma se dívají na náš život zde v Americe jako na tu poslední jiskřičku naděje. Pro ně jsme jim jediným spojením se svobodným světem. Jedině od nás mohou uslyšet pravdu. Je toho tolik, co pro náš národ můžeme vykonat! Ale nejdříve se musíme všichni spontánně spojit a musíme začít láskou. Kdyby si pan kardinál nebyl vědom důležitosti naší přítomnosti na tomto kontinentu, jistě by nepřikládal takovou váhu tomu, abychom se sjednotili a abychom vytrvali. Bůh ho udělal symbolem pro náš národ doma. Nechť je proto také pro nás zde v Americe symbolem našim. Naučme se žít z jeho příkladu! Žaláře neumlčely jeho lásku k rodné zemi a k jeho lidu. Utrpení nezmírnilo, ale posílilo jeho víru v Boha. Následujme ho! Tím porozumíme jeho odkazu. Červencové Proměny přinášejí neuveřejněné básně Jiřiny Fuchsové, Pavla Koldy a Ludvika Slámy a české překlady filipínsko-americké básnířky Niny Estrady. Mathew Spinka v nich píše o vztahu Decartesa a Komenského, Václav Laška o osudech překladů Poggiova dopisu z Kostnice a Věra Stárková uvažuje o tajemství sebeuskutečňování. S. Velinský zkoumá sociálně- psychologický význam idealizace v literatuře. Miloš Šebor se zamýšlí nad rokem 1966 a jeho geopolitickým významem, Karel Lisický se přimlouvá za konstruktivní výměnu názorů na vztah česko-německý a Vojtěch N. Duben rozebírá problémy a perspektivy našeho života v zahraničí. Beletristická část přináší povídku Vladimíra Vaňka “Tanec a botanika” a satyru Alfy, nazvanou “Balada o dvou vynálezcích”. Kritické poznámky se týkají dvou slovenských překladů Dantova “Pekla”, dvou cizích knih o českém baroku, nově vydaných knih Spinkových, výstav českého umění v Paříži atd. Proměny možno abonovat ($5.00 ročně, $4.00 pro členy SVU) na této adrese: Czechoslovak Society of Arts and Sciences in America, Inc., Room 914, 381 Park Avenue South, New York, N. Y. 10016, USA, ev. prostř. SČKS. Oznamte laskavě změnu adresy. Obnovte své předplatné Věstníku — $2.00 ročně — 12 • VĚSTNÍK ________________________________________________________ ________________________________________________________ _______________________________________________________ [pageend12]Z PŘEDSEDNICTVA ČSNRA. Schůze v pondělí večer, dne 13. června, se zúčastnilo celé předsetdnictvo, až na omluvené členy: br. A. Cierného, Rod. Gormana a A. Hrušku. Předsedali: ses. Vrázová a br. Fer- jenčík. Na první posjezdové schůzi bylo referováno o tom, co již bylo vykonáno od doby sjezdu (telegram presidentovi, projevy krajanům, domovu, tiskové zprávy atd.) a jednáno o nedokončených záležitostech. Byl jmenován výbor: Vrázová, Krákora, Rausch, který připraví pro předsednictvo jednací řád odboček a doporučení posjezdové. Byl ustanoven nový výbor (Gorman, Čihák, Vrázová, Krákora), který se členy finančního výboru (Vaněk, Kratochvil, Kubíček, Kruncl) si vezme za úkol vydání krajanské KRONIKY k 50. výročí založení Republiky. Téhož roku oslaví i Československá národní rada americká 50 let své činnosti. Návrh vydat kroniku, podán br. Gormanem, byl přijat jednomyslně sjezdem. Ses. Vrázová ve své předsed- nické zprávě uvedla některé důležité body tohoto úkolu. Poukázala na význam velké akce, jejíž provedení bude vyžadovat soustředěného úsilí nejen výboru, úřadovny Rady, ale i spolupráce odboček, oblastí, a krajanských spolupracovníků v místech, kde nejsou odbočky, aby byl zachycen co možná největší počet krajanů v zlaté KRONICE. Za úřadovnu vypracoval zprávu br. Kratochvil, též finanční zprávu; dále, k doplnění sjezdové zprávy, předložil přehled stávajících odboček, jejich založení, činnost, počet nových členů atd. Za organisační výbor, jemuž předsedá br. Cierný, referoval br. Chalupa. Organisační výbor na své schůzi jednal o pořádání Československého dne; dále o oživení chicagské oblasti pořádáním méně schůzí v roce, za to však se zajímavým programem. S br. Cierným má být vypracován přehled význačných amerických a krajanských událostí, aby bylo včas pamatováno na důležitá výročí a pod. Jednou měsíčně má být zaslán program, nebo námět programu, nebo dopis k přečtení tajemníkem na schůzi odbočky. Br. Václav Kubíček vysvětluje průběh jednání na schůzích výboru Captive Nations a ustanovení programu manifestace “Ujařmených národů” v Chicagu, v sobotu odp. dne 16. července, pod záštitou mayora Daleyho. Předseda politického výboru br. František Schwarzenberg podal stručný přehled politických událostí a zprávu o svém washingtonském zájezdu. Debatovalo se opět o vládní politice “stavění mostů” a našem odlišném stanovisku. Bylo uloženo politickému výboru sledovat vývin, psát dopisy členům v kongresu, i předsedovi AFL-CIO (viz str. 5). na sjezd. Odbočka 28. říjen měla výborovou schůzi, na které určila svého zástupce br. Čeňka Torna na sjezd. Odbočka “Gen. Štefánik” měla na pořadu své schůze m. j. promítání velmi zajímavých filmů p. Fishera, ředitele Lincoln Zoo, z jeho cestě po Africe. Odbočka “Jan Masaryk” uspořádala místo schůze zdařilý piknik, jehož výnos připadl pokladně odbočky. Odbočka “Mistr Jan Hus” vyslechla zprávu svého delegáta o průběhu sjezdu; ses. Matelová vzpomněla 550. výročí upálení Mistra Jeronyma Pražského, přítele, spolubojovníka a spolutrpitele Mistra Jana Husa. Ses. Pikalová byla zvolena “maminkou odbočky” na r. 1966-67, ses. Tesařová procítěně přednesla báseň k uctění matek a ses. J. Žáčková měla pěknou řeč, kterou vzdala čest všem matkám, jak žijícím tak i mrtvým. Odbočka přijala dva nové členy a měla mezi sebou i hosta z Československa. Ve volných návrzích byly zkoumány možnosti nových podniků. Br. Kratochvil a br. Smunt zdůrazňovali nutnost tímto způsobem opatřit nové prostředky, protože činnost Rady bez prostředků je nemožná. Br. Smunt zejména zdůraznil nutnost získat součinnost mladších členů, aby tíha práce neležela stále na těch, kdo ji nesou už po desítky let. Odbočka Západní Předměstí konala schůzi ve středu večer, dne 15. června, ve společenské místnosti Mid America v Ciceru. Br. Vlček přečetl zápis z minulé schůze, ses. Janečková referovala o sjezdu, ses. Vrázová o činnosti Rady, mimo jiné o připravované výpravě Rady do Kalifornie. Odbočka získala řadu darů k obsazeni a vypsala knížky, aby tímto způsobem získala peníze pro ústřednu. Po schůzi byl přátelský večírek s obvyklým výborným pohoštěním členkami odbočky. Br. Frank Janečka promítal překrásný barevný zvukový film z Havajských ostrovů, zapůjčený He- grovou cestovní kanceláří. Odb. Dr. Milady Horákové pořádá schůzi a filmový večer v Moravském domě ve čtvrtek večer, dne 23. června. Budou promítány obrázky z různých zájezdů ČSNRA. Vlastislav Chalupa, tajemník. Z OBLASTÍ A ODBOČEK. Z CHICAGSKÉ OBLASTI. Poslední středu v květnu konala se obvyklá měsíční schůze za předsednictví br. Břetislava Vaňka. Rozprava se soustředila na nejbližší podniky: Den zdobení hrobů, kde oddíl Rady v průvodu povede br. Smunt, a Československý den, jehož místo bude rozhodnuto na schůzi pořadatelského výboru po zjištění různých možností, protože tradiční Plzeňský park je s konečnou platnosti zrušen. S politováním vzato na vědomí, že obec Cresthill letos nebude konat obvyklou pietni vzpomínku u lidického pomníku, a uvažováno o náhradní vzpomínce. Přijat návrh br. Chalupy, aby několikačlenná delegace Oblastního výboru položila u pomníku kytici jako projev naší vzpomínky na ty, kteří pro československou svobodu zemřeli. Zprávy z odboček byly potěšitelné — většina odboček měla schůze za slušné účasti členstva a se zajímavým pořadem. Odbočka “Česká Kalifornie” konala schůzi, na které promluvil br. Chalupa o významu nadcházejícího sjezdu Rady a na které byl zvolen br. Hesoun zástupcem odbočky CO JEST Č.S.A.? Č.S.A. je zkratkou pro Československé Spolky v Americe, 112 let starou bratrskou a sesterskou podpůrnou jednotu v Americe, nejstarší v celé zemi. Č.S.A. má své řády ve většině států Unie. Č.S.A. sdružuje přes 50 tisíc členů, kteří jsou chráněni jejím moderním životním pojištěním. Č.S.A. poskytuje svým členům též výhodné nemocniční a úrazové pojištění. Č.S.A. sdružuje naši mládež ve zvláštních složkách zvaných Chi Sigma Alpha. Č.S.A. pečuje o udržení československého národního života v Americe. Č.S.A. členství vám přinese existenční zabezpečení pro budoucnost. Č.S.A. vás ráda uvítá do svých řad. Její adresa je: Č.S.A. 2138 S. 61st Court, Cicero, Illinois 60650 VĚSTNÍK • 13 ODBOČKA WASHINGTON, D. C. Schůze se konala dne 6. června, v pondělí večer, v Alliance Room, All Souls Church. Po zprávách o činnosti a referátu ses. Anny Faltusové ze sjezdu v Chicagu, konaly se volby. Předsedou zvolen br. Dr. Josef Hašek a poděkováno předs. Dr. Juraji Slávikovi za jeho dlouholetý zájem a práci pro Radu, kterou v poslední době pro nemoc mu není možno vykonávat s jeho známým elánem. Za tajemnici zvolena ses. Anna Faltusová. Podrobnější zpráva příště. _____________________________________________________ ___________________ [pageend13]ODBOČKA THOMAS G. MASARYK, LOS ANGELES, CALIF. V sobotu večer, dne 21. května 1966, pořádala odbočka T. G. Masaryk svou další pravidelnou měsíční schůzi, kterou navštívili naši členové a přátelé z blízka i z dáli. Po pořadu schůze připravil výbor a pracovití členové pro přítomné vzpomínkovou oslavu ku Svátku matek a tak jsme si všichni společně zavzpomínali na naše maminky, které přemnozí z nás zanechali doma. Vzpomínali jsme také na domov, na rodné Čechy, Moravu a Slovensko a v tom příjemném prostředí jsme na chvilku zapomněli, že nás od našich drahých doma a od naší vlasti nedělí jenom strašná dálka, ale také nenávistná komunistická diktatura. Náš vzácný bratr, hudební skladatel Eduard Ingriš, zahrál pro nás několik klavírních skladeb. Po té doprovázel sestru Boženku Donátovou, která dojemně přednesla baladu o mamince malého Jiříčka. Zvlhnulo slzou mnoho očí . . . Oblíbený Ríša Schindler hrál mnoho písní na svoji kytaru a jeho zpěv byl přijat všemi přítomnými bouřlivým potleskem. Společně s Karlem Finkem tvořili báječný hudební pár. Je ku podivu, kolik je v bratru Finkovi uměleckých sklonů. Harmonika, piano, zpěv, divadla, tento ochotný bratr zasluhuje našeho upřímného uznání a díků. Bratr místopředseda Jaroslav Čadek zazpíval píseň o lásce, kterou napsal Mistr Ingriš. Mistr Ingriš ho doprovázel na piano. Je nutno se zmíniti o neúnavné práci bratra Čadka, kterou pro naši odbočku koná, v době nepřítomnosti předsedy Vladimíra Svidenského. Proslovy bratra Čadka při zahájení členských schůzí mohou být námětem k radiovým relacím. Jeho proslovy jsou prodchnuty kvalitou a politickou vyspělostí. Z jeho slov lze však i tušit jeho nesmírnou lásku k Československu, jakož i neustálou výstrahu komunistického útlaku a otrokářství. Po pěti měsících práce nového výboru vyplývá najevo, že zde v Los Angeles se odbočka T. G. Masaryk nejenom udrží, ale že bude i zkvétat. Svědčí tomu početné návštěvy na našich členských schůzích a živý zájem mnohých sester a bratří, kteří v minulých letech o odbočku již přestávali zájem mít. Vracejí se nám přátelé z daleka, z La Crescenta, San Bernardino a Long Beach. Odbočka úzce spolupracuje s místní katolickou misií a do našich schůzí přichází důstojný pán Dr. Pelikán a tajemník misie, náš bratr Bohumil Smutník, od něhož čerpá pisatel těchto řádků mnoho rady a pomoci. Zájem o naší odbočku, spolupráce s jinými protikomunisticky smýšlejícími spolky, je pro každého z nás velikou vzpruhou. Tak jako věřím, že v jednotě je síla, tak musíme všichni vzájemně si vyjít vstříc. Vždyť náš cíl je stejný. Chceme, aby se do vlasti vrátila svoboda a víra. Bruce J. Korbář, tajemník. Růžičkové). Ses. Welclová-Růžičková byla tajemnicí ČSNRA a na posledním sjezdu jí byl udělen čestný diplom. Br. Ant. Juliš píše: “V roce 1950 se konal sokolský slet župy Pacifické v Los Angeles. S návštěvníky z Chicaga a mezi úředníky AOS byla také náčelnice AOS ses. Emilie Welclová. Co již ona po celá ta desetiletí pro Sokolstvo učinila! Tak jako tisíce z nás Emilie propadla fotografickému koníčku a měla k tomu účelu kameru Kodak 35. Když pak v jednom okamžiku podepisovala diplomy sokolských závodníků vítězů, někdo jí tu krásnou kameru ukradl. To víte, jak jí bylo. Pro slzy nám to nemohla povědět. Hledalo se, vyzývalo se, ale marně. Byla to černá známka pro Pacifického Sokola. Nejsme zloději, ale důkazy byly proti nám. Aby tedy pohana byla odčiněna a očištěna, zahájil pisatel těchto řádků (br. Ant. Juliš) sbírku na zakoupení kamery nové, zrovna takové. Mezi pacifickými Sokoly bylo porozumění a nestačil jsem zapisovat jména dárců. Když pak jsem přistoupil ke krajanu Josefu Valentovi, mecenáši zlatého srdce a jména v Los Angeles, zeptal se mě: “Kolik už máš?” “Akorát 74 dolarů!” odpovídám. “To je dost!” povídá Valenta. “Já koupím kameru a co bude stát na víc, to doplatím.” Protože byla neděle a v pondělí svátek, tak měl potíže kameru koupit, ale již ve středu jsme dostali kameru leteckou poštou do San Franciska, a odevzdali jsme jí slavnostním způsobem ses. Welclové v sokolovně. Tentokráte nás slzy ses. Welclové potěšily, čest sokolská však byla zachráněna. — To však ještě není konec. Ses. Welclová dostala v Chicagu zaplacenou pojistku a poslala nám do San Franciska zpět $77.40, aby tyto peníze byly základem k cestovnímu fondu na zájezd do Chicaga. Toto je konec jedné sokolské historky. — Ant. Juliš.” Myslím, že není potřeba vysvětleni jaká byla krajanská činnost br. Ant. Juliše. Jiří Špánek. 14 • VĚSTNÍK _____________ PRVNÍ ODB. NA LONG ISLAND, N. Y. Na schůzi dne 3. května, kdosi upozornil, že téhož dne president Spojených států se přimlouval za uvolnění a rozšíření zahraničního obchodu se sovětským blokem. Překvapuje nás logika této politiky. Na jedné straně posíláme americké chlapce bojovat proti komunismu ve vietnamských džunglích a na druhé straně chceme zachraňovat hospodářství komunistických zemí ve střední a východní Evropě před úpadkem, a dáváme jim tak lepší možnost pomáhat a vyzbrojovat komunistické záškodníky v Asii i jinde. Dnes už by mělo být samozřejmé, že komunisté jedině respektují tvrdou skutečnost a jediné, co brzdí jejich výbojnost je naše vojenská převaha. Shodujeme se v tom, že obchody s východem prodlužují vládu komunistických režimů. A také hlásaná liberalisace je jednostranná. Nám sem posílají svoje tiskoviny, komunistickou propagandu, a my nemůžeme domů poslat ani čtvrtletní číslo “Proměn”, vydávaných Společností pro vědy a umění. Naší člence byla zásilka vrácena s poznámkou, že je “politicky závadná”. Br. Bušek nám oznámil, že odjíždí do Chicaga na sjezd ČSNRA a místo cestovného, které si vždy hradí sám, věnuje Radě $100. Po schůzi br. Frank Smola nám promítal a pí. Mařenka komentovala obrázky z příjezdu pana kardinála Berana a pak jejich cestování po středoseverních státech a Kanadě. Smoloví umí zajímavě cestovat, nejen že nasbírají krásné snímky, ale všímají si také hospodářských věcí, např. pěstováni chovu dobytka Angus, lov lososů na řece Kolumbii. Dále upoutalo je na širokých pláních státu Montany pěstování hybridní pšenice dlouhého, plného klasu na krátkém stéblu, který i když uzraje, zůstane na klasu a nevysype se, což bývalo velkou starostí českých sedláků. A co je pozoruhodné, že na nepřehledných lánech není plevele. Dále jsme viděli snímky krásného kanadského horstva, připomínaly nám Tatry, léčivých zřídel a gejzírů. A tak člověku bezděčně připadá, kolik milionů Američanů jezdí každoročně ____________ ODBOČKA SAN FRANCISCO, CALIF. Odbočka San Francisco konala svou členskou schůzi dne 4. června v klubovně Sokola San Francisco. Tajemník br. VI. Balejko přednesl zprávu o činnosti odbočky a činnosti Pacifické oblasti. Br. Jiří Špánek přinesl podrobnou zprávu o sjezdu ČSNRA v Chicagu. Po debatě o sjezdu byl na programu rozhovor s návštěvníky Československa. Jejich poznatky a zkušenosti byly velmi zajímavé a bylo by třeba podobné rozhovory pořádati častěji. Tajemník VI. Balejko se stěhuje do Los Angeles, proto na jeho místo byl zvolen br. Karel Šámal. Odbočka připravuje vyjížďku na rybářském člunu na moře. Dne 23. záři přijede výprava ČSNRA z Chicaga. Památka br. Ant. Juliše zůstává stále mezi námi na Pacifiku. Pročítám jeho články ve Svornosti a Hlasateli, které svázal v objemnou knihu. Za ta léta je to vlastně kronika krajanských událostí kolem San Franciska. Při pročítání těchto článků jsem se pozastavil nad jednou kapitulou, ve které popisuje událost kolem ses. Emilie Welclové (nyní [pageend14]OBLAST MICHIGAN. Tento rok tři řády zastoupené v Oblastním výboru v Michigan, slaví 50 roků trvání. Jsou to řády bratrské Západní Českobratrské Jednoty, které byly založeny roku 1916. Řád Poděbrady v Chesaning oslavil své výročí v neděli, dne 29. května, ve své ZČBJ budově na Ditch Road pěkným programem a výtečným pohoštěním. Řád Nová Cechie ve Fhnt slaviti bude 50 roků v neděli, dne 23. července, ve své budově ZČBJ Hall ve Flint na Beryl Road, blíže Pierson St. Třetí řád ZČBJ, řád Owosso č. 242, oslavil své výročí jubilejní v neděli, dne 5. června, ve své budově ZČBJ Hall na Corunna Rd., v Owosso. Tento řád je nyní nejpočetnější, nejpilnější a nejvíce činný a dle toho též oslava vynikla velice mile. Může se řaditi mezi ty úspěšné podniky velikých našich organisací ve velkých městech. Program předvedený po velice bohatém banketu, byl rozsáhlý, důstojný a zajímavý až do konce. Přítomen za hlavní úřadovnu ZČBJ byl br. G. Schultz s manželkou; přítomni byli i zástupci města Owosso, soudce a jiní, dále celá řada delegátů organisací z celého státu a početná výprava Zápaďáků z Clevelandu, kteří často podpořili podniky v Owosso. Ku slavnosti vydán obsáhlý Památník, obsahující mnoho z počátků a z činnosti řádu v Owosso, dále projevy a blahopřání od spolků, jednotlivců a obchodníků, dosvědčující popularitu našich v Owosso a početnost široké oblasti středního Michiganu. V programu bylo vzpomenuto všech zemřelých členů; br. Jos. Zvonek, předseda řádu, vítá hosty v české i anglické řeči, následují projevy hostů a delegátů, m. j. projev pisatele za Oblastní výbor ČSNRA a odbočku Masarykova Sdruženi. Br. G. Schultz měl pak delší proslov, blahopřání řádu, dále mnoho důležitých informací z činnosti Jednoty, po tom předány byly čestné odznaky 3 zbývajícím zakládajícím členům. Jsou to: Jos. Dvořák, Frank Wondal a Jim Salava. Vzpomenuto bylo též řady členů a členek, kteří pro řád vykonali veliký kus práce. Následovalo pak velice hezké zpěvní číslo. 3 páry manželů a to, A. Čechovi, F. Turečkovi a M. Martinkovi, zapěli na jevišti národní písně své země. Čechovi “Čechy krásné”, Turečkovi “Moravo krásná” a Martinkovi “Nad Tatrou sa blýská” a “To Slovensko naše”. Bylo to pěkné a dosvědčilo dobrou spolupráci našich lidí v kraji na společném díle. Následují tanečky 6 párů v krojích, v tancích Trnavská polka, vedené ses. Štěp. Čechovou. Tance se velice líbily, na jevišti bohatě vynikly. Další bylo pak humorné číslo, “Zlatá svatba”, dueto, zpívané ses. a br. Čechovými. Zamlouval se sbor: “Dnes již to není, jak to bývalo, dnes již je docela jiný svět.” Poslední velké číslo dokázalo, že český zpěv a hudba jsou dobře pěstovány, jak mladými tak i staršími. Na jevišti veliká skupina sester a bratří řádu, mládeže, za hudby br. Ed. Fornůska, zazpívala řadu našich lidových písní, k čemuž se připojilo i obecenstvo. Líbivé zpěvy zakončeny pak bouřlivou: “Zůstaň tu s námi, muziko česká!” Br. Zvonek a br. A. Čech zakončují pak celý pořad o 4. hodině poděkováním. Následovala pak přátelská srdečná zábava, tanec při hudbě Joe Staši, rozpravy přátel a známých, jak uvnitř, tak i venku. Bylo to veliké oslavení památného, důležitého jubilea a jistě všichni přejí řádu Owosso, ZČBJ, do dalších let plno zdaru. Příští podnik odbočky Owosso, Masarykova Sdruženi, je Pouť u Sv. Antoníčka. Výroční tento podnik koná se poslední neděli v červnu, dne 26., a každý je vítán. Podnik koná se v budově ZČBJ, na Corunna Rd., roh Linwood St. v Owosso. Připravován je obsáhlý národní program. A. Benesh. ODBOČKA MASARYK, DETROIT, MICH. Pravidelná měsíční schůze, která se konala dne 6. května 1966 v Dearborn Youth Center, byla věnována vzpomínce na generála Milana Rastislava Štefánika, prvního ministra národní obrany nové vytvořené Československé republiky. Schůzi zahájil předseda br. Sklenář a po uvítání přítomných předal slovo br. Piljanovi, který promluvil velmi pěkně o gen. Štefánikovi. Br. Piljan uvedl mnohé podrobnosti ze života a úspěchů gen. Štefánika, které nám nebyly známy, nebo které jsme již zapomněli. Práce gen. Štefánika za první světové války může býti přirovnána neúnavnému úsilí pres. Masaryka, kdy oba usilovali a získávali přátele pro utvoření svobodné Československé republiky. Tak jako Češi jsou vděčni pres. Masarykovi za utvoření československého státu, tak Slováci jsou vděčni za tuto obětavou práci gen. Štefánikovi. Je ovšem nutno si připomenout neúprosný osud slovenských generálů, kteří založili Československou republiku, nebo kteří se stali generály během jejího trvání. Všichni tito stateční generálové buď zahynuli tragickou smrtí nebo musili odejiti do exilu. Řeč br. Piljana byla velice pěkně přednesena a je opravdu smutné, že Čechoslovák slovenského původu nemůže uplatnit své vlohy a nadání na vyšších politických místech. Po přednášce br. Piljana byl přečten zápis z poslední schůze, který byl všemi přítomnými schválen. Dále byly přečteny dopisy z Německa s poděkováním za vánoční nadílku umožněnou naší sbírkou minulý podzim. Dále byl přečten dopis V. Vrázové z ústředny v Chicagu, v kterém oznamovala, že dcera pres. Masaryka mešká v Chicagu na zaslouženém odpočinku. Br. Piljan ocenil zápisy ze schůzí naší odbočky uveřejněné ve Věstníku a projevil přání, aby zástupce naší odbočky zasedal ve výkonném výboru v Chicagu. Br. předseda přednese tento návrh na sjezdu ČSNRA v Chicagu. Bylo rovněž usneseno věnovati ústředí $100.00, které br. předseda odevzdá na sjezdu. Ses. Rozumová přednesla návrh, aby bývalým členům byla zaslána upomínka na zaplacení příspěvků. Návrh byl přijat a upomínky na zaplaceni dlužných příspěvků budou rozeslány jakmile poměry dovolí. Br. předseda Sklenář tímto ukončil schůzi. Přítomni si pak pochutnávali na dobré kávě a zákuscích. Příští schůze se bude konati dne 10. června 1966 opět v Dearborn Youth Center. Jaroslav Rozum, tajemník. Výprava ČSNRA do Kalifornie. Výprava vyjíždí busem v pátek ráno, dne 9. září a vrátí se dne 30. září. Cesta trvá plných 22 dní; navštíví se Denver, krásné kolorádské hory v Estes parku, Colorado Springs a okolí, staré město Santa Fé v Novém Mexiku, Grand Canyon arizonský, v Kalifornii Los Angeles a San Francisko, pojede se podél pobřeží, se zastávkou v San Simeonu, Carmel a Monterey. Na zpáteční cestě si výprava prohlédne krajinu u jezera Tahoe, Reno v Nevadě a Salt Lake City. Celkem se ujede na 5,500 mil. Každou noc se přenocuje v pohodlném, pěkném motelu neb hotelu. V Los Angeles a San Francisku výpravu přivítají naše odbočky a uspořádají přátelskou besedu s programem. Výpravu povede ses. Božena Janoušová. Ač podrobnosti o výpravě nebyly ještě zveřejněny, máme již tolik přihlášek, že se očekává rychlé plné obsazení busu. Rozhovor mezi manželským párem, který se nastěhoval do nového bytu v Praze. “Nevím, jak se dostaneme z bytu ven,” povídá manžel, když se marně snažil otevřít pokroucené dvéře. “Ale, miláčku, nerozčiluj se,” konejší ho manželka. “Vylezeni jednoduše oknem, které se zase nedá zavřít . . .” VĚSTNÍK • 15 _________________________________________________________ ____________________________________________________ ______________ do ciziny za přírodní krásou, které máme v téhle dobré, velké zemi, takový nadbytek. Frank Havlík. [pageend15]OUR NEW ADDRESS CAPITOL FEDERAL SAVINGS AND LOAN ASSOCIATION 3960 WEST 95th STREET EVERGREEN PARK, ILLINOIS 60642 Telephones: 636-6000 • Chicago 239-3500 VKLADY POJIŠTĚNÉ AGENTUROU VLÁDY SPOJ. STÁTŮ DO $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda LÉKAŘI I NEMOCNÍ DOPORUČUJÍ LÉČIVA Z EUROPEAN DRUGS. Všichni tady v okolí měli tuto zimu flu, jen já ne, poněvadž jsem brala Zdravi-tamin a Bolven. Anna Bártek, Temple, Texas. — Moji příbuzné v Podmoklech v Čechách pomohl Bolven znamenitě na rheuma-arthritis, že zahodila již hůl jak píše. Mrs. James Vacek, Clay Center, Nebr. — DANUBE je nejúčinnější a také nejlevnější projímadlo. Mary K., Miami, Fla. — Moravské Mazání zabije bolest v pěti minutách. Mohu říci, že něco tak dobrého jsem ještě nikdy neměl. Fr. Kaufman, 4057 N. Darien, Philadelphia, Pa. — Bolven a Zdravi-tamin jsou zrovna zázračné, kdyby těch nebylo, byla bych asi mrzákem. Mrs. Wm. Sylvester, W. 36th Pl., Los Angeles. Napište si ještě teď o: Čtyřlék Bolven na 5 týdnů ............................................. $2.90 Zdravi-tamin na 10 týdnů ................................................. 6.98 Moravské mazání — 1 pint ........................................... $3.00 Danube herb laxative tabletky ..................................... $2.98 EUROPEAN DRUGS — Břetislav Jelínek P. O. Box 927 Laguna Beach, Calif. 92652 SECOND CLASS POSTAGE PAID at Chicago, Illinois V Ě S T N Í K CAPTIVE NATIONS DAY CHICAGO - JULY 16 (See page 8) 4125 West 26th Street Chicago, Illinois 60623 RETURN REQUESTED Yle 436 V B [pageend16]