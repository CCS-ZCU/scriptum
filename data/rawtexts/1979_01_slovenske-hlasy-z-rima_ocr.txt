SLOVENSKÉ HLASY Z RÍMA Andrej Pauliny: Medzinárodný rok dieťaťa, 2 — Eva Piesková: Ruky, 4 — Mons. Dominik Hrušovský: Pätnásty rok práce, 5 — Rudolf Chelminský: Koráb pevne zakotvil, 9 — Slovenská rodina v šírom svete, 11 — ačp: Neviem, či ma rodičia majú radi, 14 — Pohorský: Učíte svoje deti rozprávať sa s Bohom? 15 — Zo života SÚSCM, 18 — Jozef M. Rydlo: Interview s Andrejom Pírom OSB, redaktorom časopisu AVE MARIA, 19 — Na kultúrnom poli, 20 — Zo Slovenska: Cenzúra, prehliadky, dotazníky, 21 — Gorazd Zvonický: Pokoj sa nevyrába v zbrojovke, 24. časopis slovenských katolíkov 1 január 1979 [pageend1]MEDZINÁRODNÝ ROK DIEŤAŤA Trinásťmesačné dieťa v is-W tej rodine v Anglicku bolo za pár mesiacov svojho života až dvadsaťtri ráz privezené na detskú kliniku. Príčina? Jeho rodičia, ktorým zomreli dve predchádzajúce deti, sa tak úzkostlivo starali o tretie dieťa, že mu zapríčili priam fyzické a psychické poruchy. Uzáver: dieťa bolo na rozkaz sudcu odobraná chorobnej láske rodičov a zverené do opatery výchovnému ústavu, kde má zostať až do doplnenia osemnástich rokov. V Spojených štátoch amerických každú hodinu priemerne päť detí utrpí vážne zranenia (zlomené rebrá, ruky, nohy, krvavé rany), zapríčinené rodičmi. Samozrejme, že nie « z lásky », ako sme videli v predchádzajúcom prípade. smrť — keď NESMIEME ZABUDNÚŤ Naša myseľ zalieta dnes k tým bratom a sestrám, ktorí sú prenasledovaní, súdení a snáď aj odsúdení na aj nie na smrť telesnú, tak iste na smrť občiansku — jedine preto, že vyznávajú svoju vieru, že sú verní Kristovej pravde, že bránia spravodlivosť. Treba priznať, že v dnešnom svete nechýbajú tieto smutné situácie. Na tento deň Krista Kráľa je potrebné, aby sme vyzdvihli podobnosť týchto kresťanov so samotným Kristom, ktorý bol súdený a odsúdený Pilátom. Nesmieme nikdy zabudnúť na tých, ktorí platia za svoju vernosť Kristovmu kráľovstvu diskrimináciou, odsudzovaním, utrpením, ba i smrťou. Je potrebné, aby sme si to všetci pripomenuli na tomto námestí pred bazilikou svätého Petra. (Z preslova pápeža Jána Pavla 0. na sviatok Krista Kráľa 1978 z okna Apoštolského paláca). Istá libanonská matka so siedmimi deťmi (najstaršie má šestnásť rokov a najmladšie tri roky) po hroznom bombardovaní ich dediny našli konečne v Bejrúte prístrešenie v opustenom sklade. Sklad bol bez dvier, a tak žili viacero dní pod očami všetkých, bezbranní, vystavení všetkým nebezpečenstvám, strelám z guľometov a iných zbraní. Zúfalá matka jedného rána spolu s deťmi odišla k stredisku, kde sa rozdeľovalo trochu jedla. Keď tam prišla, videla už dlhý rad ľudí, čo trpezlivo čakali, kedy príde na nich rad. Postavila sa do radu a čakala hodiny a hodiny. Deti plakali a boli netrpezlivé. Zunovaná a uštvaná rozhodla sa vrátiť do svojej dediny. Keď tam prišla, našla všetko rozváľané, rozbité, zničené. I dala sa putovať do blízkeho mestečka. Deti plakali od únavy a hladu. Konečne sa nad nimi zmilovala vojenská hliadka a dala sa im trochu najesť. Podľa posledných správ z Libanonu 40.000 detí pod štrnásť rokov ostalo sirotami, bez otca, bez matky, bez domova. Kto sa postará o tieto deti? Vo Švédsku bol pred nedávnom v parlamente podaný návrh zákona, podľa ktorého deti, nespokojné so svojimi rodičmi, môžu sa s nimi dať úradne « rozviesť » a vybrať si takých rodičov, ktorí sa im zdajú vhodnejšími. Každý rok v tzv. rozvojových krajinách oslepne do stotisíc detí, pretože sa im nedostáva vitamínu A. Zaiste problém detí, ktoré trpia následkom vojen a nášho «pomýleného sveta» nemožno zredukovať na niekoľko novinárskych « perličiek ». Táto skutočnosť je oveľa ťažšia, širšia a zložitejšia. Niekto môže namietať, že podobné situácie hrozných vojen, hladu, chorôb boli vždy na svete. Môž byť. Je však nepopierateľným faktom, že model života a pokroku, ktorý sledujeme, zapríčiňuje také výkyvy v rodinách a ľudskej spoločnosti, že je veľmi vážne ohrozený vývoj, ba sám život detí, bytostí slabých a odkázaných na dospelých. Medzinárodný rok dieťaťa, ktorý začína 1. januárom 1979, chce vyzvať všetkých ľudí dobrej vôle, aby začali študovať príčiny neblahých situácií, ktorých hrozné dôsledky zaku- 2 [pageend2]sujú milióny detí na vlastnej koži. Chce ich povzbudiť, aby v duchu kresťanskej lásky snažili sa nájsť riešenia na tieto problémy, žeby deti mo hli žiť v pokoji, láske, istote a rozvíjať sa na slnku dobroty v dokonalých ľudí. Isteže, medzinárodné a štátne organizácie usporiadajú v tomto roku kongresy, sympóziá, pracovné stretnutia; budú sa písať knihy, bude sa rečniť a kričať za práva detí. Ale čo podnikne každý z nás, osobne? Čo podnikneme v našich rodinách my sami? Dobrí kresťanskí rodičia, čo zo srdca milujú svoje deti, nepotrebujú medzinárodný rok dieťaťa, aby milovali svoje deti ešte viac. Predsa však táto udalosť môže byť pre nich vhodnou príležitosťou zamyslieť sa, či rešpektujú všetky zložky duchovného a telesného rozvoja svojich detí. Či medzi tieto výchovné zložky zaraďujú aj právo detí na náboženskú výchovu. Či sa starajú aj o to, aby ich dieťa nebolo len čestným a vzdelaným občanom, ale aj dobrým a uvedomelým kresťanom? Veď keby svojmu dieťaťu zniesli hory a doly, ako sa povie, a nedali by mu náboženskú výchovu, dali by mu len veľmi málo. Zabudli by mu dať to najzákladnejšie, to večné. Ako sa kvety otvárajú lúčom slnka, tak sa aj deti otvárajú lúčom lásky a dobroty. Iba láska vyslobodí dieťa zo strachu pred dnešnou spoločnosťou. Náš časopis sa tiež chce zapojiť do medzinárodného roku dieťaťa a preto v každom čísle budeme sa snažiť uverejniť dajaký príspevok, týkajúci sa výchovy a rozvoja našich detí. Budeme radi, keď sa aj vy ozvete vašimi príspevka mi, otázkami, návrhmi. Andrej Pauliny ÚMYSLY APOŠTOLÁTU MODLITBY NA JANUÁR 1979 Aby sa odstránilo násilie a upevnil pokoj, a tak sa pre dobro detí budoval svet lepší od dnešného. Aby sa všade uznávali, rozvíjali a zdokonaľovali diela kresťanskej lásky v prospech detí. 3 [pageend3]Výstava modernej fotografie. « Človek vo fotografii ». V jednej miestnosti dlhej ako kaplnka steny zaplnené jediným námetom — ľudská ruka. Vedľa pastičky novorodeniatka ruka starca, vyžarujúca pokoj. Batoľa stavia hrad z kociek a jeho sestrička si nešikovne kladie do úst lyžičku. Študent si skláňa hlavu do dlaní, aby sa sústredil na učivo. Inžinier rysuje plán. Matka obšiva detské hábiky a tkáč šikovne preberá nite. Vyšívač- ka dokončuje oplecko kroja. Vedľa mozoľnatých rúk roľníka vypracované ruky sústružníka. Lekárnik váži liečivé prášky, stenotypistka preberá cvičeným pohybom po klávesnici písacieho stroja a vedľa nej kýpeť invalida... Inde zase intelektuálne ruky spisovateľa, citlivé ruky umelca a presné ruky sochára. Potom vzletný pohyb rúk tanečnice. Obrazy, v ktorých sa sústreďuje fantázia. V hladkajúcej ruke matka sa sústreďuje láska. A v rukách chirurga sa sústreďuje vôľa. Pastier strúha píšťalku a hrnčiar formuje krčah. Na konci obraz zovretých rúk mŕtveho a do nich vpísané dejiny celého života. — Chýbajú mi tu ruky modliacej sa ženy a žehnajúceho kňaza. — Dnes sa ľudia nemodlia na verejnosti a Boh je tu prítomný. Vo všetkých týchto rukách, ktoré stvoril On. Nikto sa neodvážil hovoriť. Bolo tam zrazu také zvláštne ticho. Toto ticho naplnil Boh. A kto by sa odvážil hovoriť, keď hovorí Boh? Boh stvoril človeka s dvoma rukami. Byba a had nemá ruky. Vták má krídla a niektoré zvieratá majú štyri nohy. Len človek má tento zázračný nástroj, ktorý sme nazvali ruka. Spomínam si na model ruky, ktorý stál dlho na ústrednom mieste v ateliéri môjho syna. Ako symbol nástroja ducha. Sprostredkovateľ tvorivej fantázie. Bez rúk by nevedel vyjadriť to, čo sa zrodilo v jeho predstave. Bez rúk by nebol ani Michelangelo vytvoril svoje sochy, Bembrandt by nebol namaľoval svoje obrazy, Beethoven by nebol napísal svoje nesmrteľné diela. Interpreti by bez rúk nemohli tieto diela oživiť. Matka by bez rúk nebola schopná vychovať a po- hľadkať svoje dieťa. Dieťa by nebolo schopné siahať za predmetmi a ľuďmi a takto spoznávať svet. Bez rúk by nikto nenapísal knihy, nikto nezasadil stromy, nikto nepostavil katedrály. Invalid má len jednu ruku. Alebo ani jednu. Ozaj, aký je život bez rúk s ľudským rozumom a ľudským srdcom? Stretám priateľa. Moje vnútro napĺňa radosť. Blížime sa ku sebe. Najprv sa stretajú naše pohľady, potom ruky! V stisku rúk vieme vyjadriť v jedinej chvíli viac, ako by sme vyslovili tisícimi slovami. Aj ruky vedia hovoriť! « Teším sa, že ťa znova vidím. Dôverujem ti. Spoľahni sa na mňa. Je dobré, že si mojím priateľom. Je dobré, že si pri mne. Je dobré, že ťa posiela Boh. » Ježiš, keď žil medzi nami na svete, kládol svoje ruky na hlavy dietok a požehnával ich. Vzal Jairovu dcéru za ruku a vzkriesil ju. Dotkol sa chorého a uzdravil ho. Požehnal chlieb a ryby a nakŕmil zástupy. A skôr než rozopäl svoje ruky na kríži, v ten večer, keď ho Judáš zradil, « vzal chlieb do svojich svätých a ctihodných rúk, lámal a dával svojim učeníkom hovoriac: Vezmite a jedzte z neho všetci, lebo toto je moje telo. » Všetci, ktorí jeme z tohto Chleba a pijeme z tohto Vína, stávame sa mystickým telom Kristovým, aby sme sa skrze Neho stali bratmi a sestrami, aby sme si tu navzájom pomáhali, aby sme tu boli jeden pre druhého, aby sme sa milovali, ako nás On miloval. Pane, nauč nás milovať, ako si nás Ty miloval. Nauč nás vážiť si nielen svojich priateľov, ale všetkých, ktorých nám posielaš do cesty. Daj, aby sme nezlyhali práve vtedy, keď nás niekto najviac potrebuje. Aby sme svoje ruky vedeli rozumne používať. Aby sme nimi vedeli slúžiť a pomáhať. Aby sme nimi vedeli sprostredkovať pocit istoty, bezpečnosti, vzbudiť dôveru a radosť. Daj, aby sme sa v konaní dobra nikdy neunavili a aby sa naše ruky nikdy nezovreli v päsť, ale aby sa vždy ochotne otvárali pre blížneho a v ňom pre Teba. Eva Plešková 4 [pageend4]ZO ŽIVOTA A ČINNOSTI SLOVENSKÉHO ÚSTAVU SV. CYRILA A METODA V ROKU 1978 Pätnásty rok práce Život ide dnes dopredu takou rýchlosťou, že tuším ani nemáme kedy rátať roky a výročia. Veru sa priznávam: až keď som začal pripravovať túto výročnú správu o živote a činnosti nášho Ústavu, uvedomil som si, že je to vlastne pätnásty rok jeho života. Prvá myšlienka preto musí patriť Pánu Bohu, ktorému vďačíme za náš Ústav, za všetko, čo sa tu robí pre dobro slovenskej pospolitosti na celom svete. Naozaj, nech je za všetko zvelebený a oslávený Trojjediný Boh! Po ňom sa naše vďačné srdce obracia na všetkých dobrodincov, ktorí toto dielo umožnili a ktorí nám boli na pomoci najmä v roku 1978. Myslíme na Otca biskupa Grutku, ktorý nám aj tohto roku bol láskavým ochrancom a dobrým otcom. Myslíme na všetkých pracovníkov a spolupracovníkov, na všetkých dobrodincov: každému nech je najlepšou odmenou sám Najvyšší Darca všetkých darov! My máme pre každého vďačnú spomienku a úprimnú modlitbu. Odkiaľ začať? V stredu 19. júla 1978 bolo v letnom sídle pápežov Castelgandolfo veľmi rušno. Bola tam prvá letná audiencia u pápeža Pavla VI., ktorý sa sem presťahoval pred niekoľkými dňami z Vatikánu. Na audiencii bola skupina slovenských kňazov a seminaristov zo Spojených štátov amerických. V našom Ústave sa zúčastnili na prvom letnom seminári, ktorý pre nich zorganizovalo Sdruženie slovenských katolíkov. Na audienciu prišla aj slovenská mládež, ktorá trávila letné týždne v táboroch, organizovaných Ústavom v Torvaianica pri mori. Svätý Otec vyzeral veľmi unavený, ale nikto iste nemyslel, že to je naša posledná audiencia u tohto veľkého pápeža, ktorý nás tak často a s toľkou láskou prijímal. Vieme, že v nedeľu 6. augusta si ho Pán Boh povolal do večnosti. Táto udalosť akosi poznačila život Ústavu a život slovenského spoločenstva v Ríme vôbec. Spomínali sme na posledné stretnutia s nebohým Svä- Otec biskup Grutka prišiel v novembri 1978 na úradnú návštevu « ad limina » do Ríma i s ostatnými biskupmi z tej istej pastoračnej zóny. Dňa 9. novembra ho prijal na audiencii Svätý Otec Ján Pavol II. Obrázok ich zachycuje obidvoch, ako « ruka v ruke » úprimne a dôverne hovoria, po slovensky či po poľsky, o spoločných duchovných záujmoch. To doteraz v Ríme tiež nebolo. Otca biskupa Grutku sprevádzal mons. Hrušovský, riaditeľ Slovenského ústavu sv. Cyrila a Metoda. Keď’ prijal Svätý Otec aj jeho v skupine viacerých amerických kňazov, tajomníkov prítomných biskupov, a mons. Hrušovský povedal, že on je Slovák a riaditeľ Ústavu, Ján Pavol II. zažiaril radosťou, naširoko sa usmial, roztvoril ramená a opakoval: « Ó, Slovák, Slovák! Slováci, Slováci! ». 5 [pageend5]tým Otcom, na udalosti posledných mesiacov jeho života a žili sme v očakávaní ďalšieho vývoja. Ten je známy. Prvá voľba v auguste a usmievavá postava Jána Pavla I. Druhá voľba v októbri a zvolenie Jána Pavla II. Možno na televíznych obrazovkách bolo vidno viacej podrobností a záberov z týchto významných príležitostí, ale prežívať ich na mieste, v Ríme, to je niečo iné! To je život Cirkvi zblízka, to je neopakovateľný príval nových a nových dojmov, to je obnovené svedectvo o večnej mladosti našej Cirkvi! V tomto rámci sa odohrával náš život v Ústave v uplynulom roku, na tomto pozadí ho možno najlepšie zachytiť, odtiaľto treba teda začínať. V malom seminári Malý seminár pokračoval aj tohto roku v riadnom behu. Čitatelia, ktorí sledujú v Slovenských hlasoch z Ríma rubriku o živote v Ústave, postupne so dozvedajú i mnohé podrobnosti z každodenného života seminaristov. Často pri stretnutiach tu i tam mnohí s úsmevom na tvári spomínajú na Dríbehy, o ktorých sa tam dočítali. Koncom minulého školského roku dvaja naši žiaci urobili s dobrým výsledkom skúšku dospelosti. V tomto školskom roku máme v Ústave šestnásť seminaristov, ktorým sa naši saleziáni venujú s príkladnou láskou a s odbornou pripravenosťou. Pravdaže, otázka kňazských povolaní pre prácu medzi Slovákmi zostáva stále otvorená. Nie je to však len otázka naša, slovenská: cíti ju celá Cirkev, cítia ju i mnohé iné kresťanské spoločenstvá. Treba si znovu a znovu pripomínať potrebu modlitieb, ale aj klopať na svedomie našich katolíckych rodín: Koľko synov ste dali Cirkvi, aby sa stali kňazmi? Evanjelizácia — ohlasovanie evanjelia Cirkev si dnes uvedomuje stále jasnejšie, že jej prvoradou úlohou je ohlasovanie evanjelia dnešným ľuďom, a v tomto vidí akoby súhrn svojej hlavnej činnosti. Takto chápe aj Slovenský ústav sv. Cyrila a Metoda svoju úlohu byť duchovným strediskom Slovákov vo Večnom meste, odkiaľ vvchádza duš- pastierska iniciatíva pre našich veriacich. Kňazské stretnutie, ktoré mali slovenskí kňazi z Európy v Ústave v októbri, venovalo celú pozornosť práve otázke evanjelizácie, ohlasovaniu evanjelia. Podujatia s mládežou majú tiež tento základný cieľ. Ústav organizoval zase letné tábory pre rôzne vekové skupiny, pod záštitou Ústavu sa konali aj všetky ostatné stretnutia našej mládeže v Európe: vo Veľkom týždni, po Vianociach, v jeseni. Činnosť slovenských spoločenstiev v Európe nachádza svoje prejavy najmä v púťach, v duchovných cvičeniach a v rôznych stretnutiach spoločen- sko-kultúrneho rázu. Možno povedať, že na každom takomto podujatí bol náš Ústav činne zastúpený: PREHĽAD ČLÁNKOV UVEREJNENÝCH V SLOVENSKÝCH HLASOCH Z RÍMA V ROKU 1978 Slovenské hlasy z Ríma uverejnili články z týchto odborov: náboženstvo 17 rodina, výchova 12 psychológia 5 sociológia 8 životopisy 12 mládež 6 misie 6 rozhovory s redaktormi časopisov 5 básne 10 zo života SÜSCM 16 « Postoje » Gorazda Zvonického (posledná strana SHzR) 11 Okrem toho náš časopis uverejnil záznamy (kratšie správy i dlhšie vo forme článku): zo života Cirkvi 44 o situácii na Slovensku 32 o slovenskej rodine v šírom svete 58 Recenzie kníh vydaných SÜSCM 10 Recenzie iných slovenských kníh 35 Zaujímavosti 25 Do nášho časopisu prispeli svojimi príspevkami (v rozličných formách) títo spolupracovníci Slováci: Bohuslav, Brest, Bunchek, Čahoj, Černý, Čík, Feltz, Ferko, Figura, Foltín, Greiner, Gvora, Heriban, Hlinka, Hrušovský, Chajma, Jakubik, Kaňa, Krivý, Krajsa st., Krajsa ml., Lacko, Ma- sár, Matash, Miriam, Mlynár, Ondruš, Parovská, Pauliny, Plešková, Podhorský, Rajčák, Reveš, Rydlo, Slosarčik, Spitkovský, Striženec, Stre- čanský, Šatura, Škoda, Špetko, Šrámek, Tkáč, Tomšík, Vavrovič, Vojenčiak, Vrablec, Zvonický a viacerí iní pod rozličnými pseudonymami (Prítomný, Krajan a pod.). Spolu do 50 spolupracovníkov. jeho pracovníci kázali viaceré duchovné cvičenia, prednášali na viacerých podujatiach a zasahovali na nich do diskusie. Osobitne podčiarkujem účasť na púti v Gälte ako významné duchovné spojivo medzi naším Ústavom a slovenskými Otcami jezuitmi za morom. — V tomto duchu hľadíme aj na svoju účasť a činnosť 6 [pageend6]vo Svetovom kongrese Slovákov. Záverečné bohoslužby washingtonského snemovania obsahovali aj homílie protektora Ústavu Otca biskupa Grutku a riaditeľa Ústavu. Na tomto poli hodno spomenúť prínos, ktorý dostávajú od pracovníkov nášho Ústavu slovenské vysielania Vatikánskeho rozhlasu. Možno povedať, že pracovníci Ústavu pripravujú, úplne alebo aspoň z veľkej časti, približne štyri programy týždenne. Je to práca, ktorá niekedy vyžaduje mimoriadne vypätie síl, ale robíme to s radosťou, v povedomí, že aj tento moderný spôsob ohlasovania evanjelia môže priniesť svoje ovocie. Tlačový apoštolát V tom istom zameraní sa niesla aj činnosť Ústavu na poli tlače. Pokračovali sme vo vydávaní našich periodických publikácií. Slovenské hlasy z Ríma od začiatku tohto roku vychádzajú s doplneným názvom: administratívno - byrokratické predpisy, ktoré si to takto vyžiadali, nám dali len možnosť zdôrazniť a aj takto vyjadriť náš program a našu príslušnosť k národu. Časopis vychádzal pravidelne každý mesiac a ohlasy, ktoré redakcia dostáva od čitateľov, vyjadrujú napospol spokojnosť, ba oduševnenie. Aj za toto sme vďační čitateľom a redakcia vidí v tom nielen uznanie vlastnej práce, ale najmä záväzok do budúcnosti. — Diakonia prinášala zase pravidelne správy z pastoračnej činnosti medzi Slovákmi v zahraničí a náčrty homílií na nedele a sviatky. — Magnifikat pre nával inej práce azda nemohol splniť všetky túžby, ale sa nevzdáva! Vo vydavateľstve Ústavu vyšlo v roku 1978 trinásť nových kníh, dvanásť kníh v ďalších vydaniach a viacero menších tlačív. Spolu to predstavuje okolo 6.300 tlačených strán. Číslice sú však neschopné vyjadriť vytrvalú prácu, ktorú s láskou na tomto poli konajú pracovníci a spolupracovníci Ústavu. Je to práca tichá, niekedy úmorná, neviditeľná, ktorú si len ťažko môže predstaviť čitateľ, keď berie do rúk hotovú knihu. — Hodno mimo toho spomenúť aj tichú prácu našich vydavateľských komisií. Jej výsledky sa ukážu iba postupom času. — O jednotlivých vydaniach majú čitatelia presný záznam na stránkach časopisu, nebudeme sa preto o nich viacej šíriť. Náš život vo Večnom meste Ústav nie je pevnosťou, obohnanou vysokým múrom, cez ktorý by sa dalo len ťažko preniknúť dovnútra. Považujeme sa skôr za malý slovenský ostrov vo Večnom meste, ale ostrov, ktorý má neprestajné styky a výmeny s pevninou, bližšou i ďalšou. V tomto svetle sa Ústav ukazuje ako stredisko, v ktorom prúdi skutočný život. Nemožno číselne zachytiť počet hostí v Ústave, počet návštevníkov, rozhovorov, stykov. Prichádzali k nám ľudia z cudziny, ľudia z Ríma, krajania z rôznych kútov sveta, i zo Slovenska. Azda sme sa nemohli každému venovať s jednakou láskou a pozornosťou, ale máme skutočnú radosť z každej návštevy, ktorej môžeme niečo zo seba a zo svojho darovať a súčasne sa i zo styku s ňou duchovne obohatiť. Osobitne spomenieme návštevy našich Otcov biskupov, žijúcich mimo hraníc Slovenska, na čele s Otcom biskupom Grutkom, ktorý aj tohto roku strávil medzi nami niekoľko dní. Jeho návšteva vždy znamená radosť, svetlo, povzbudenie. Sme mu za to úprimne vďační. Niekoľkokrát prišiel medzi nás do Ústavu Otec kardinál Baggio a miestny diecézny Otec arci- biskup-biskup Pangrazio. Nie je to len hra slov, keď sa hovorí, že « k životu patrí aj smrť ». Hej, k nášmu životu na zemi patrí smrť ako neodmysliteľný, posledný viditeľný bod. Aj tohto roku sme to v Ríme zakúsili, keď sme s bolesťou prijali správu o smrti Otca Jána Hudzíka SVD a keď sme stáli nad hrobom, do ktorého spúšťali truhlu s jeho telesnými pozostatkami. « Nech mu je rímska zem ľahká! » ■— opakovali sme známe slová, ale aj tu sa tisla otázka: « Kto príde teraz na rad? ». K prameňom... Takáto správa nemôže byť úplná, vyčerpávajúca. To si ani nenárokuje. Má na zreteli iba niektoré najvypuklejšie skutočnosti, ba vari ešte skôr akýsi všeobecný obraz, základný tón. A tu sa azda ešte žiadajú spomenúť dve skutočnosti, ktorým pripisujeme veľkú dôležitosť my v Ústave. Ide o pramene našej inšpirácie, našej činnosti. Tohto roku náš Ústav organizoval prvú púť Slovákov z Európy do Svätej zeme. V podujatí, ak dá Pán Boh, budeme pokračovať. Nie je to turistický podnik, ale cesta k prameňom, do zeme prisľúbení Božích, do zeme, posvätenej pozemským životom a smrťou nášho Vykupiteľa. Tohto roku bola ustanovená slovenská cirkevná provincia. Aj to je pre nás návrat k prameňom, k dobe sv. Cyrila a Metoda. Duchovne my patríme sem a náš Ústav tu hľadá svoje smerovky. Skromne, možno nie vždv s jednakým úspechom, ale s dobrou vôľou, s odhodlaním, s istotou, že toto je naša cesta, cesta slovenských katolíckych kňazov a veriacich. V tomto zmysle prosíme Pána Boha o pomoc, dejiny o spravodlivý súd a slovenskú verejnosť o porozumenie a modlitbu. Rím 20. decembra 1978. Mons. Dominik Hrušovský 7 [pageend7]Z LISTU PRIATEĽA Občas sa rozličnými cestami dostane na Západ list, v ktorom priateľ informuje priateľa o živote na Slovensku. Potom vysvitne, že nie je to doma take ružové, ako sa snažia nahovoriť úradné orgány. Možno Ta zaujíma, ako žijeme doma. Život je u nás nudný, šedivý, ľudia sú zase ustrašení. Všetko to vyzerá beznádejne. Nemáme čo čítať, lebo okrem pár lepších kníh z krásnej literatúry — a i tie vychádzajú len v malých nákladoch — a okrem umeleckých monografií, nič zaujímavé nevychádza. Cudzie knihy a noviny sa dostanú k nám iba zázrakom. Niektorým už zakázali cestovať aj do Prahy. A zahraniční novinári tí všetci sedia v Prahe. K nám na Slovensko sa z nich nedostane nik. Keby sa sem vybral, budú ho sledovať už od Prahy. Nuž sedíme v levovej jame. Strana je vrchnostenská inštitúcia, stratila kontakt s občanmi. Inteligencia v Bratislave žije z viedenského rozhlasu a televízie. Po zániku Kultúrneho života niet tu kde vysloviť nejakú slušnú myšlienku. Všetko je akoby pod ľadom. Pred pár rokmi nám veľa pomáhala Slobodná Európa, aj keď ju veľmi rušia. Teraz je to už stanica eurokomunizmu... a tu v eurokomunizmus nik neverí. Máme iné skúsenosti; všetci to považujú len za taktiku a podvod. Katolíci dostali nedávno vlastnú cirkevnú provinciu. Bolo z toho veľa radosti, ale tlak na nich je veľmi silný. Je to až krikľavé, lebo protestantov nechávajú na pokoji. Veľa zlej krvi robí teraz to koncentrovanie Slovenská osada Panny Márie Nanebovzatej v McAdoo, Pa., USA oslávila 12. novembra 1S78 osemdesiate piate výročie svojho kostola. Posviacka základného kameňa bola v novembri 1893. Odvtedy sa tu vystriedali viacerí duchovní. Terajším farárom je už desať rokov Otec dr. Jozef Martinkovič. — Blahoželáme osadníkom i duchovnému v McAdoo a prosíme Pána Boha, aby na príhovor Nanebovzatej naďalej požehnával celú osadu a všetkých jej veriacich. umelcov do spoločných federálnych zväzov. Slováci sú na to napajedení a roztrpčení. Od federácie sa u nás veľa zmenilo. Slovensko žije pre seba, nehlučne, utiahnuté do súkromia. Ináč? Niet núdze o žalúdok. Máme čo jesť, i keď sem-tam niet cibule, korenia, ryže alebo keď stoja fronty hodiny na mäso. Ľudia si dosť pomáhajú; v tom sa Slovensko nezmenilo. Veľa pozdravov. OTÁZKY DNEŠKA BUDÚCNOSŤ ČLOVEKA A VESMÍRU. Napísal Rudolf Blatnický. Vydal Slovenský ústav svätého Cyrila a Metoda v Ríme r. 1978 ako 11. zväzoček série Otázky dneška. Strán 71, cena US S 0,80. BUDÚCNOSŤ ČLOVEKA A VESMÍRU Slovenský ústav svatého Cyrila a Metoda Rím 1978 Človek je bytosť podstatne orientovaná na budúcnosť. Neuspokojuje sa s tým, čím je. Dynamizmus jeho fyziologického vývoja a dozrievania je obrazom inej skutočnosti, jeho duchovného dynamizmu. Stavia si pred oči ideál nového človeka, ideál novej spoločnosti, ideál nového sveta. Pri realizácii týchto túžob vychádza človeku v ústrety Boh v osobe boho- človeka Ježiša Krista a umožňuje mu najdokonalejšiu sebarealizáciu v kresťanstve, najideálnejšie skĺbenie ľudskej spoločnosti a najdôstojnejšie začlenenie ľudského snaženia do budovania definitívnej budúcnosti v obnovenom svete v Kristovi. O týchto závažných problémoch chce dr. Rudolf Blatnický poinformovať čitateľa v týchto šiestich kapitolkách: 1) Dnešný človek a eschatológia, 2) Záhada smrti, 3) Otázka nesmrteľnosti a zmŕtvychvstania, 4) Posmrtný život, 5) Kristov slávny príchod a posledný súd, 6) Definitívna budúcnosť hmotného sveta. Správna informácia o týchto otázkach je veľmi dôležitá pre každého, kto chce dobre a bez strát žiť svoj život v celoľudskom začlenení. A túto informáciu môže čitateľ nájsť v brožúrke Budúcnosť človeka a vesmíru, ktorú mu vydavateľstvo SÚSCM dáva do rúk. 8 11 [pageend8]Sídlisko Nová Huta na periférii Krakova malo byť « vzorným socialistickým mestom» bez kostola. Komunisti počítali so všetkým, len nie s vierou a vytrvalosťou ľudu. Koráb pevne zakotvil Dňa 27. apríla 1960 vypukla na periférii Krakova, v priemyselnej štvrti Nová Huta vzbura ľudu. Robotníci postavili barikády a polícia bola prinútená použiť slzotvorné bomby a vodu z hasičských striekačiek, aby rozprášila demonštrantov, čo sa dva dni a dve noci stavali na odpor « strážcom poriadku ». Príčina povstania? Osem metrov vysoký kríž. Mestská štvrť bez kostola Prípad sa začal roku 1950. Poľská vláda, pod « bratským » tlakom ZSSR, začala stavať « vzorné mesto » Novú Hutu, sídlisko pre robotníkov obrovského železiarskeho a oceliarskeho kombinátu. Sídlisko, projektované ako vzor socialistického plánovania, malo poskytnúť stotisícom obyvateľov štvrte všety sociálne vymoženosti..., ale nie kostol. Načo kostol, keď podľa komunistickej náuky « náboženstvo je ópiom pre ľud »? Lenže robotníci, pochádzajúci poväčšine z roľníckeho vidieku, boli všetci praktickými katolíkmi a chceli mať v novej štvrti aj kostol. Keď na ich žiadosti postaviť nový kostol úrady ostali hluché, našli si v blízkom okolí na rozhraní ciest malú kaplnku z 19. storočia a tam sa začali schádzať na bohoslužby, ktoré prichádzal vykonávať istý kňaz z Krakova. Okolo starej kaplnky a improvizovaného oltára postaveného pred kaplnkou sa zhromaždilo niekedy aj vyše desaťtisíc veriacich, či už pršalo alebo pieklo slnko. Veriaci sa však nevzdali myšlienky mať nový kostol a neprestajne naliehali na príslušné úrady. Tieto konečne určili v urbanizačnom pláne pozemok, na ktorom sa mal postaviť nový chrám. Robotníci tam hneď postavili vysoký drevený kríž ako symbol svojich nádejí a túžob. O dva a pol roka neskôr však úrady oznámili, že pozemok potrebujú pre stavbu školy a že kríž musí zmiznúť. Rozhnevaní obyvatelia, ktorých sen mať nový kostol chceli úrady zničiť, postavili ku krížu stálu stráž. Niekoľko dní potom prišli dva autobusy plné «proletárskych dobrovoľníkov» s úmyslom strhnúť kríž. Narazili však na zástup odhodlaných žien a oceliarskych robotníkov so zaťatými päsťami. Vypuklo povstanie. Mnoho ľudí polícia pozatvárala a vyšetrovala. Ale kríž ostal na svojom mieste a škola bola postavená o niečo ďalej. Bola to jediná škola v socialistickom štáte s krížom na dvore. Originálny návrh na kostol Medzitým plán na stavbu kostola v priečinkoch úradov celkom zožltol. V šesťdesiatych rokoch dostal krakovský arcibiskup Wojtyla nový stavebný pozemok a farárom Novej Huty sa stal otec Jozef Gorzelány, ktorý počas nemeckej okupácie bol partizánom. Na tvári mu poihrával nesmelý úsmev, ale jeho mohutná postava vyjadrovala odvahu a najmä radosť, že sa môže chopiť takého významného diela, stavby nového kostola v komunistickej štvrti. Dal sa do práce a začal chodiť po úradoch, aby vymohol povolenie k stavbe kostola. Keď úrady jeho prosbu systematicky odmietali, siahol k diplomatickému ťahu. Požiadal o rozšírenie dovtedajšej kaplnky. Povolenie dostal. Vtedy sa obrátil na jedného z najlepších poľských architektov Vojtecha Pietrzyka s prosbou, aby mu vypracoval plán na veľký kostol. Architekt, horlivý katolík, vypracoval originálny návrh. Zakrivené a zužujúce sa steny mali mať výzor starodávneho korába. Dojem lode mala zvýšiť veľká, smelá, šindľom pokrytá strecha a štíhla veža vo forme stožiara lode. Keď bol kostol dostavaný, začalo sa o ňom hovoriť ako o korábe. « Koráb v červenom mori » — pomenovali ho oceliarski robotníci z Novej Huty. Prekážky na každom kroku Aby mu úrady návrh schválili, farár si dovolil ďalší figliarsky ťah. Požiadal architekta Pietrzyka o zmenšený model, na ktorom kostol vyzeral veľmi malý a skromný uprostred lesa desaťposchodových činžiakov. Úradníkom však nenapadlo, že keď kostol bude dostavaný, bude sa môcť do neho vmestiť päťtisíc ľudí. 9 [pageend9]Otec Jozef pokračoval nadšene v uskutočňovaní svojho plánu. Roku 1966 však urobil väčší krok, ako to dovoľovali socialistické zákony. Zo skladišťa na náradie pre stavbu urobil miestnosť na vyučovanie náboženstva. Odsúdili ho na dvadsať dní väzenia. Keď mal nastúpiť trest, robotníci sa ho zastali a dali úradom na vedomie, že ak kňaz pôjde do väzenia, začnú stávkovat’. Stávky sú v Poľsku zakázané a úrady keď videli rozhodnosť robotníkov, nechceli hnať celý prípad na ostrie noža. Preto nechali kňaza na pokoji. Po tomto prípade sa robotníci z Novej Huty ešte pevnejšie postavili za svojho farára. Vtedy sa otcovi Jozefovi zdalo, že nadišiel čas, aby začal so stavbou. Ale nemal ani materiál, ani náradie. Dobrovoľníci sa rozišli hľadať po okolí, ale podarilo sa im zohnať iba niekoľko vriec cementu a kusy starého železa. Vtedy sa otec Jozef vybral do zahraničia a začal zbierať fondy u Poliakov, ktorí emigrovali na Západ. Sám Svätý Otec Pavol VI. daroval horlivému kňazovi deväť miliónov talianskych lír. Oblečení do najlepších šiat So stavbou sa konečne začalo 15. mája 1968 po sv. omši. Dvesto robotníkov-dobrovoľníkov, oblečených do najlepších šiat, dalo sa kopať základy... Úmorná práca kopania základov bez pomoci strojov, iba s krompáčmi a lopatami trvala dlhé dva roky. Zem odvážali v primitívnych drevených fúrikoch. Každý obyvateľ Novej Huty chcel pomôcť, a tak farár Jozef musel usporadúvať zmeny a dbať o to, aby nikoho neobišiel. Dokonca aj komunistickí straníci prišli kopať a odvážať zem. Otec Jozef sa každý večer radil s odborníkmi, ako ísť ďalej a na druhý deň v zablatenej reverende chodil od skupiny ku skupine, radil, poučoval a dával pokyny, čo a ako robiť. Každý pracoval s radosťou. Dokonca aj zo zahraničia prišli dobrovoľníci, aby podali pomocnú ruku. Len úrady hádzali občas polená pod nohy a vymýšľali nové prekážky. Napríklad vypäli elektrický prúd práve vo chvíli, keď bolo treba zvarovať železo. Technickí stavební dozorcovia, ktorých občas úrady vysielali na inšpekciu, vymýšľali stále nové prekážky, aby znemožňovali prácu. Napriek všetkému stavba pokračovala. Steny kostola mali byť z jedného kusa. Preto bolo treba plniť debnenie betónom bez prestávky a to boli opravdivé preteky s časom. Dva týždne deň i noc, bez ohľadu na počasie, striedalo sa v směnách okolo miešača na betón päťsto robotníkov. Napĺňali fúriky betónom, stúpali po lešeniach, sypali betón do debnenia a schádzali dolu po ďalší náklad. Keď už nebolo možné vychádzať po naklonených lešeniach, vyzdvihovali putne s betónom jednoduchými kladkami... Takto steny kostola postupne rástli do stanovenej výšky dvadsaťšeť metrov. Každý chcel mať v stavbe « svoj kameň » Otec Jozef a architekt sa rozhodli obložiť vonkajšie steny kostola okruhlými kamienkami a kameňmi, aké sa nachádzajú vo veľkom množstve v horských potokoch južného Poľska. Istú nedeľu po bohoslužbách vyhlásili zbierku týchto kameňov. Čoskoro potom celé rodiny zbierali kamene, najmä počas prázdnin a vychádzok do lesov. Často prichádzali kamene doručené poštou od neznámych odosielateľov. Tak zhromaždili vyše dvoch miliónov kameňov, pretože mnohí roduverní Poliaci a katolíci chceli prispieť k stavbe « svojím kameňom ». Konflikt medzi veriacimi a byrokratickými vládnymi úradníkmi dosiahol vrchol v lete roku 1976, keď sa mala vztýčiť posledná časť veže. Skladala sa z mnohých tyčí nehrdzavejúcej ocele v dĺžke asi 72 metrov a vážila vyše 92 ton. Keďže chýbali veľké žeriavy a úrady nechceli dať povolenie na ich prepožičanie od štátnych podnikov, otec Jozef sa predstavil pred úradmi s návrhom: « Keďže nemáme potrebné žeriavy a vy nám ich nechcete požičať, pri stene kostola vyvýšime veľký násyp a po ňom budeme vyťahovať jednotlivé kusy veže povrazmi a kladkami. To však značí, že priľahlá, veľmi frekventovaná cesta bude cez niekoľko mesiacov zatarasená. » To zapôsobilo. Štátni úradníci namrzení a unavení neodbytnosťou farára povolili, aby si vypožičal obrovský žeriav z oceliarní. Za 48 hodín železná konštrukcia veže bola položená na miesto a veľký kríž v podobe stožiara lode vztýčil sa víťazne k nebu. Hodnota človeka je oveľa vyššia Konečne 15. mája 1977 po desiatich rokoch práce, námah a obetí kostol bol dokončený a slávnostne posvätený. Kostol je zasvätený Panne Márii, Kráľovnej Poľska. Po posviacke bolo ešte vidieť tu i tam kusy lešenia, ale « koráb » stál pevne a mohol vzdorovať všetkým « búrkam ». Vnútro bolo dokonale vyčistené a v najväčšom poriadku. Štyridsať žien a diev na kolenách vydrhlo podlahu a očistilo obkladačky. Aj ony, ako pred desiatimi rokmi robotníci, boli oblečené v najkrajších šatách. Cez slávnostnú posviacku, ktorú vykonal vtedajší krakovský arcibiskup Wojtyla, sa lialo ako z krhly. Dážď však nikoho nevyrušil. A potom, ako by to bolo, aby koráb bol posvätený bez vody. Len malá časť päťdesiattisícového zástupu sa vmestila do kostola. Keď však arcibiskup cez nádhernú kázeň zvolal: « Človek a jeho dejiny sa nedajú merať iba ekonomickými a hospodárskymi pojmami, lebo hodnota človeka je oveľa vyššia », každý z prítomných pochopil, čo chcel tým povedať hrdinský kardinál Wojtyla, ktorý sa o rok a pol stal pápežom Jánom Pavlom H. Podľa Rudolfa Chelminského prepracoval Andrej Paulíny 10 [pageend10]Slovenská rodina v šírom svete Dovoľujeme si predstaviť našim čitateľom program slovenských pútí a duchovných cvičení v roku 1979, aby si záujemci mohli už od začiatku roku naprogramovať tieto podujatia. SLOVENSKÉ PÚTE V ROKU 1979 SVÁTÄ ZEM 16.-23 marca MARIA ZELL, Rakúsko 27. mája KEVELAERE, Nemecko 3. júna AYLESFORD, Anglicko 17. júna LOURDES, Francúzsko 11.-17 augusta ALMÄŠ, Juhoslávia 15. augusta EINSIEDELN, Švajčiarsko 16. septembra ELLWANGEN, Nemecko 29. septembra DUCHOVNÉ CVIČENIA MORSCHACH, Švajčiarsko 6., 7., 8. apríla ELLWANGEN, Nemecko 27. apríla - 1. mája VALLENDAR, Nemecko 4., 5., 6. mája Bližšie informácie o týchto podujatiach vám ochotne poskytnú naši slovenskí misionári. KOLOMAN GERALDINI SEDEMDESIATROČNÝ Dňa 24. októbra 1978 dožil sa v Argentíne požehnanej sedemdesiatky verný a statočný Slovák, spisovateľ a básnik Koloman Ko- lomi Geraldini. Narodil sa v Ter- chovej 24. októbra 1908. Gymnaziálne štúdiá absolvoval v Nitre a právnické na univerzite v Bratislave. Jeden semester strávil na Právnickej fakulte v Lubľani. Za svojho pobytu v Slovinsku pripravil antológiu slovinskej modernej lyriky, ktorá vyšla v Matici slovenskej pod názvom Piesne zpod Triglava. Už za gymnaziálnych čias prispieval svojimi básňami do Rozvoja, neskoršie ako vysokoškolák redigoval s Dilon- gom literárny časopis Postup. Jeho prvé básnické zbierky vyšli pod názvom Na ceste k démonom a Rosa v kalichu. Od roku 1937 pracoval v Matici slovenskej. Redigoval časopis pre mládež Slniečko, zvýšiac jeho odber na 60.000 exemplárov. Redigoval tiež edíciu Nová kniha. Pred skončením druhej svetovej vojny odišiel v rámci evakuácie Matice do Rakúska a neskoršie do Bavorska, odkiaľ prešiel v novembri 1945 do Talianska. Usadil sa s rodinou v Assisi a roku 1948 vyemigroval do Argentíny. Začiatky v emigrácii boli veľmi ťažké najmä preto, že mal na starosti manželku a tri malé deti. Boh však pomohol nášmu jubilantovi a dnes má dvoch synov inžinierov a tretí sa stal kňazom- saleziánom. Slováci v Argentíne ďakujú baťkovi Geraldinimu najmä za jeho najväčší dar, ktorý dal ich spoločenstvu, že vychoval syna kňaza, do ktorého Slováci v Argentíne skladajú veľké nádeje. Matka a otec, ktorí darujú svojmu národu syna, aby ho viedol na ceste k Bohu, dávajú najviac svojmu národu. Srdečne blahoželáme baťkovi Geraldinimu a prajeme mu, aby sa ešte dlhé roky udržal v dobrom zdraví v kruhu svojej rodiny a v kruhu slovenského spoločenstva v Argentíne. (Zo Slovenského života v Argentíne, č. 14/1978). PROMÓCIA V LAUSANNE Dňa 21. októbra 1978 bol na Fakulte literárnych vied Univerzity v Lausanne, Švajčiarsko, promovaný za historika slovenský vedecký pracovník dr. Jozef M. Rydlo z Ružomberka. Laureát obhajoval dizertáciu z najnovších slovenských dejín Le printemps de Alexander Dubček (Jar Alexandra Dubčeka). 11 [pageend11]Jozef M. Rydlo, ktorý je slovenskej pospolitosti známy nielen svojimi knižnými publikáciami, ale aj úctyhodnou prednáškovou a organizačnou činnosťou, takto dosiahol svoj štvrtý vysokoškolský diplom a druhý akademický titul. Mladému intelektuálovi úprimne blahoželáme a do ďalšej práce na zveľaďovaní duchovného imania Slovákov žičíme mnoho tvorivej inšpirácie. — jt — ZDRUŽENIE PRIATEĽOV SLOVENSKA VO ŠVAJČIARSKU SNĚMOVALO Sobota 18. novembra 1978 bola dôležitým dňom v živote slovenskej komunity vo Švajčiarsku. Členovia Združenia priateľov Slovenska vo Švajčiarsku sa zišli do Bazileje na jubilejné 10. generálne zhromaždenie tejto vrcholnej slovenskej organizácie vo Švajčiarskej konfederácii. Zasadanie malo pracovný ráz a jeho priebeh riadil pán Jozef M. Rydlo, ktorého účastníci zvolili za predsedu pracovného zasadania. Snemovanie malo bohatý^pro- gram. Členovia ZPSvŠ mali posúdiť nielen činnosť svojej organizácie, ale aj zvoliť nové výkonné orgány a vyjadriť svoje názory k aktuálnym otázkam slovenskej pospolitosti vo Švajčiarsku. Po prednesených správach o činnosti orgánov ZPSvŠ a odporúčaní kontrolnej a revíznej komisie tieto prijať, plénum udelilo odstupujúcim činovníkom absolutórium s poďakovaním. Vo voľbách bol na ďalšie funkčné obdobie zvolený za nového predsedu ZPSvŠ pán Ladislav Cibuľka, známy obetavý národný pracovník. Za členov nového výboru boli zvolení panie a páni V. Bieliková, J. Breza, J. Krkoška, P. Masár, F. Michalo- vich (pokladník), V. Polák, A. Safková, D. Šomský (podpredseda), M. Valach (tajomník) a A. Zelenay (podpredseda). Za predsedu kontrolnej a revíznej komisie bol zvolený pán Arvéd Grébert a za jej členov pani Margaréta Mikio vičová-Kurátenková a pán Ján Bernadič. Verní svojim tradíciám, Slováci vo Švajčiarsku si na svojom generálnom zhromaždení uctili 75. narodeniny básnika Andreja Žarnova, o ktorého živote a diele krátko hovoril pán Jozef M. Rydlo. Účastníci zhromaždenia poslali jubilantovi pozdravný telegram. Zhromaždenie poslalo gratuláciu aj čestnému predsedovi SKS, biskupovi Andrejovi G. Grutkovi k jeho sedemdesiatinám. V rozprave o budúcej činnosti odznelo viacero konštruktívnych návrhov, ktoré boli odhlasované v uznesení. Zvláštnu zmienku si zaslúži návrh, aby Výbor ZPSvŠ vo zvláštnom vyhlásení poukázal na odnárodňovanie Slovákov v Cechách a na Morave a pravidelne poukazoval na potláčanie základných ľudských práv, ktorému sú Slováci na Slovensku neustále vystavení. Novému vedeniu Združenia priateľov Slovenska vo Švajčiarsku žičíme všetko najlepšie pri rozorávaní exilného poľa, ktoré je ešte stále poľom neoraným ». Jozef J. Trnka PROF. DR. FRANTIŠEK ZEMAN 60-ROČNÝ Dňa 2. decembra 1978 sa dožil šesťdesiatin dp. František Zeman, kňaz trnavskej arcidiecézy, žijúci v Kanade v Nicolet, Que. Zaznamenávame toto životné jubileum nášho rodáka, aby sme ho predstavili čitateľskej obci Slovenských hlasov z Ríma. Od roku 1918 do roku 1945 žil na rodnom Slovensku. Narodil sa v Švajnsba- chu pri Modre, maturoval v Bratislave, teologické štúdiá absolvoval tiež v Bratislave. Od roku 1945 žije v zahraničí. Najprv prehĺbil svoje štúdiá v Ríme. Navštevoval Biblický ústav pri Gregoriánskej univerzite v Ríme, kde dosiahol licenciát. Na la- teránskej univerzite dosiahol doktorát po obhájení biblickej tézy Diabli v prorockej literatúre. Roku 1954 opúšťa Rím a prechádza do Kanady. Je profesorom orientálnych jazykov (hebrejčiny a arabčiny) a Starého zákona vo veľkom seminári v Nicolet, Quebec a prednáša aj na univerzite v Sherbrooke. Je spoluautorom diela Eglise dans la Bible. Napísal viacero vedeckých štúdií o starozákonnej problematike, pretlmočil do francúzštiny nemeckú homiletickú príručku Predication dominicale. Teraz pracuje na slovenskom preklade Pentateuchu. Už má hotovú prvú knihu, Genézu alebo Knihu pôvodu a pracuje na ďalších. V letných mesiacoch tohto roku podnikol študijnú cestu do Grécka, ako pred niekoľkými rokmi pochodil Svätú zem a Egypt, aby mal osobnejší prístup k študovaným otázkam. Keď si s blahoželaním pripomíname životné jubileum prof, dr. Františka Zemana, vyslovujeme aj nádej, že z bohatých skúseností získaných na vedeckom poli položí dozreté ovocie na stôl slovenskej čitateľskej obce. — v — ÚSPECH DR. ANDREJA SLOVÁKA Dr. Andrej Slovák žije už viacero rokov v Londýne a pracuje na poli organickej chémie. Vo svojich výskumoch sa osobitne sústreďuje na rakovinu, ako ju liečiť, alebo jej predísť. Nakoľko však nie je lekárom, jeho názory sa iba ťažko prebíjali do lekárskych kruhov. Teraz však časopis « The British Homoeopatic Journal » (Vol. 67, Nr. 3, London, July 1978, p. 185-207) uverejnil významný článok « Diet, cancer and life — Diéta, rakovina a život ». Jeho autorom je S. J. L. Mount. V článku sa zaoberá takzvanými « neortodoxnými metódami » liečenia rakoviny, a to hlavne správnou výživou. Rozoberá metódy niektorých významných vedcov na tomto poli, a medzi nimi aj dr. Andreja Slováka. 12 [pageend12]Analyzuje Slovákov článok « A chemical aproach to cancer and its causes — Chemický prístup k rakovine a jej príčiny », ďalej prináša na prehľadnej tabuľke Slovákove návrhy na diétu pri liečení rakoviny a nakoniec uzatvára: « Z desiatich prípadov liečených dr. Slovákom spolu s dr. Howel- lom, bolesti boli odstránené skoro vo všetkých prípadoch, predĺženie života sa dosiahlo vo viacerých prípadoch, a úplné odstránenie rakoviny sa dosiahlo v jednom prípade. Z toho vyplýva, že na tomto základe treba ďalej pokračovať vo výskumoch » (str. 203). V dodatku podáva výsledky niektorých konkrétnych prípadov ako ich liečili ním v článku spomenutí vedci, a medzi nimi aj tri prípady pod záhlavím: « Slovak treatment — Spôsob liečenia Dr. Andreja Slováka ». Gratulujeme nášmu rodákovi dr. Andrejovi Slovákovi, že jeho dlhoročné výskumy začínajú si raziť cestu do vedeckých kruhov na vysokej úrovni. M. Lacko ADVENTNÉ STRETNUTIE VO VIEDNI Už niekoľko rokov viedenskí Slováci začínajú adventné obdobie osobitným stretnutím, spojeným s peknou akadémiou a rodinným posedením. Opakovalo sa to aj v minulom advente. V sobotu 2. decembra večer sa početní veriaci zišli na sv. omšu, ktorú koncelebrovali mons. Hrušovský z Ríma, Otec Čík a Otec Vragaš. V homílii mons. Hrušovský rozviedol najmä myšlienku o Bohu-Otcovi, Pôvodcovi a prameni našej spásy. Po svätej omši bola malá akadémia, ktorú uviedol krátkym príhovorom Otec Čík. Privítal prítomných a predstavil účinkujúcich. Miestny slovenský spevácky súbor zaspieval niekoľko vianočných piesní a sl. Kulhánová z New Yorku, ktorá je na študijnom pobyte vo Viedni, zahrala na klavíri dve skladby. Ústrednú prednášku mal mons. Hrušovský o súčasnom stave Cirkvi, ktorý rozobral v troch pohľadoch: pohľad na Rím, pohľad na niektoré problémy Cirkvi vo svete, pohľad na duchovný stav slovenskej pospolitosti v zahraničí. Rodinné posedenie, ktoré nasledovalo, bolo vhodnou príležitosťou priateľsky si pohovoriť a pookriať v srdečnom a teplom ovzduší. Takto sa kuli i plány na ďalšie stretnutia a na iné podujatia pre spoločné dobro viedenskej slovenskej pospolitosti. Prítomný ll TEOLÓGIA ŽIVOT MILOSTI A MILOSTIPLNÁ Michael Schmaus: ŽIVOT MILOSTI a MILOSTIPLNÄ. Preložil František Sever. Obálku navrhol Andrej Pauliny SDB. Vydal Slovenský ústav svätého Cyrila a Metoda v Ríme roku 1978 ako 3. zväzok série Lux et vita, ktorú rediguje mons. dr. Jozef Vavrovič. Strán 267. Cena US $ 3,50. Slovenská čitateľská obec dostáva do rúk ďalší zväzok veľkého diela pokoncilovej teológie od Michaela Schmausa: ŽIVOT MILOSTI a MILOSTIPLNÄ. Je to traktát o veľkosti človeka. Nie o tej veľkosti, ktorú dosahuje človek vlastným úsilím na poli hospodárskom, vedeckom, sociálnom a pod., ale ktorou sa človek povznáša nad ostatné pozemské bytosti. Ide tu o veľkosť, ktorá presahuje jeho vlastné schopnosti a možnosti, ktorú len Boh môže dať. Je to veľkosť Božieho synovstva, ktorej sa človekovi dostáva ospravedlnením. Záujem o túto veľkosť človeka neznamená nezáujem o všetko ostatné, pretože ospravedlnený človek, žijúci Božie synovstvo, nadobúda nový, jasnejší postoj k hmotnému svetu a začlenenie v sociálnom živote. Je o tom reč v štvrtej hlave traktátu. Život milosti dosiahol vrcholnú dokonalosť v osobe Panny Márie — Milostiplnej, o ktorej sa obšírne hovorí v piatej hlave tohto traktátu. Okrem teologického osvetlenia mariologických právd čitateľ tu nájde aj vecné pripomienky o mariánskej úcte. Veríme, že dielo Život milosti a Milostiplná uspokojí aj tých najnáročnejších čitateľov a vrelo ho odporúčame. 13 [pageend13]Jedného dňa roku 1848 don Bosko vstúpil do holičského salóna, aby sa dal oholiť. Ako obyčajne, obrátil sa na učňa, aby si získal jeho priateľstvo. — Ako sa menuješ, priateľu? — Volám sa Karlino Gastini. — Koľko máš rokov? — Jedenásť. — Máš rodičov? — Mám iba matku, otec mi zomrel. — Bol si už na prvom svätom prijímaní? — Ešte nie. — Chodíš na katechizmus? — Keď môžem, idem veľmi rád. Vychovávať znamená mať dôveru a preukázať ju. — Dobre, Karlino, chcem, aby si ma ty oholil. Vedúci sa hneď ohradil: — Ale, don Bosko, neriskujte! Tento chlapec je schopný holiť bradu iba psom. Don Bosko však rozhodne povie: — Ak sa váš učeň nepokúsi, nikdy sa nič nenaučí. — No, nech sa pocvičí na brade iného... — Ešte to, a či moja brada je vzácnejšia než niekoho iného. Konečne, pozrite sa, ja sa volám Drevo (bosko po taliansky značí les, hora, drevo). Teda moja brada je drevená. Karlino, začni! Len ťa prosím, neodrež mi nos. Pod neskúsenými a trasľavými rukami chlapca don Bosko sedí celkom pokojne. Keď po skončení zazre svoju tvár v zrkadle a vidí, že je celá rozbrázdená rezmi, spokojne povie: — Nateraz moja tvár vyzerá ako zemepisná mapa, no po dru- tý raz to pôjde istotne lepšie. Odvahu, Karlino! Nasledujúcu nedeľu Karlino prišiel do Oratória už ako starý don Boskov priateľ. Raz večer Don Bosko vracajúc sa na Valdocco, začul usedavý plač. Keď sa priblížil, videl, že je to jeho holič Karlino. — Co sa ti stalo, Karlino? Vyrozprávaj mi! A chlapec vyrozprával don Boskovi, že stratil aj matku a domáca pani ho vyhnala z domu. Don Bosko zobral chlapca za ruku a priviedol ho do svojho domu, ktorý sa stal ihneď otcovským domom Gastiniho. Čoskoro sa Gastini vyučil za kníhväzača. Ba stal sa aj spevákom a príležitostným básnikom pri všetkých rodinných slávnostiach v Oratóriu. Aj keď sa vyučil a stal sa otcom rodiny, nikdy nezabudol na don Boska. Prichádzal na ročné schôdzky saleziánskych odchovancov a roku 1884, mal v prítomnosti kardinála Ali- mondu slávny preslov. Čítal báseň, ktorú sám zložil, a napísal si ju na kotúč úzkeho papiera, ktorý dosiahol približne dĺžku päťsto metrov. Rozvíjajúc kotúč ospieval prítomnosť, minulosť a budúcnosť, obásnil živých a mŕtvych, chorých i zdravých, prítomných a neprítomných, Európu a Ameriku, don Boska a saleziánsku kongregáciu. Obecenstvo sa smialo, plakalo, tieskalo. Gastini nepoznal otcove nežnosti; no našiel don Boska, ktorý mu bol otcom i matkou. V tých časoch otcovia s hore vykrútenými fúzami sa predstavovali deťom ako živý symbol prísnosti, poriadku a dokonalosti. Boli veľmi ochotní karhať a trestať, veľmi často aj s remeňom, no boli neschopní ukázať sa voči deťom láskavými, dobrými, priateľskými. Akási hrdá mužská pýcha im zabraňovala prejaviť svoju lásku deťom. Don Bosko ukázal, ako sa otcovia majú chovať k svojim synom. Aj dnes sa stretávame s otcami, ktorí sú skorej žandármi a poli- cajtami vo svojich rodinách, než priateľmi a otcami. Namýšľajú si vo svojej studenej prísnosti a strohej hrdosti, že sú «chlapskí», zatiaľ čo sú jednoducho nevyzretí na citovej rovine. Aj dnes sa nájdu deti, čo — nerozhodné medzi strachom, úctou a nenávisťou — vyznávajú s hlbokým zármutkom: «Naozaj neviem, či ma rodičia majú radi alebo nie. » Rodičia musia milovať svoje deti a dať im to aj najavo, ak chcú, aby sa im synovia a dcéry odplácali láskou. Jedine v teplom rodinnom prostredí, kde sa deti cítia isté, milované a chránené, vyrastajú budúci zodpovední ľudia. Keď deti cítia, že ich rodičia milujú, žijú a rastú v pozitívnom postoji povďačnosti. Najprv túto povďačnosť, ktorá je vlastne odpovedajúcou láskou, žijú podvedome, no s dospievaním stáva sa uvedomelou a prejavujú ju aj navonok. Deti, ktoré sa cítia milované svojimi rodičmi, s entuziazmom vrhajú sa do života a roznášajú do sveta lásku, ktorá je najúčinnejším stavebným materiálom pokoja a šťastia celej ľudskej rodiny. V rodine, v ktorej rodičia milujú svoje deti úprimne a srdečne, nie je ťažké privádzať chlapcov a dievčatá k Ježišovi Kristovi a vôbec k náboženstvu. Deti si totiž začnú uvedomovať, že aj láska rodičov pramení z ešte väčšej LÁSKY, ktorou ie Boh. V takejto rodine deti nadobúdajú tú najväčšiu istotu, že totiž Boh ich miluje a pod slnkom tejto istoty dosahujú plnosť života na tomto svete i na druhom, večnom. Preto rodičia, milujte svoje deti a dajte im najavo, že ich máte radi. — ačp — 14 Neviem, či ma rodičia majú radi [pageend14]Je pravda, že modlitba detí sa obyčajne vyvíja na základe modlitby v rodinnom prostredí. Malí sa začnú modliť samočinne, keď vidia, že v rodine sa všetci modlia. No stáva sa i to, že deti samé začnú prosiť o modlitbu, priamo alebo nepriamo, a tak dopomôžu rodičom k prekonaniu ich ťažkostí. Istá matka to takto vyjadrila: « Keď sa nám narodil synček, živo som si uvedomila, že naozaj potrebujeme kohosi, kto je mocný a láskavý, aby nám pomohol vychovať dobrého človeka. » Zrod dieťaťa a jeho vývin je spojený s takými dôležitými a ťažkými úlohami, že vyvoláva v rodičoch pocit potreby Božej pomoci. Od svojho najútlejšieho veku deti hľadajú bezpečnosť, istotu, pokoj, svetlo, jas, ktoré im dospelí sami dať nevládzu. Takto deti nepriamo nútia dospelých, aby sa zamysleli nad zmyslom života a priviedli aj ich k prameňu všetkého dobra, k Bohu. Samozrejme, deti toto neuskutočňujú cieľavedome. Žiadať od detí, aby sa naučili naspamäť zaužívané modlitby a aby ich pri každej príležitosti opakovali, a to bez primeranej prípravy a vysvetlenia, je nezodpovedný spôsob zacvičovať deti do modlitby. Prvý krok prípravy by mal spočívať v tom, že objasníme deťom možnosť rozprávať sa s Bohom. Samozrejme, narazíme tu na ťažkosti, nakoľko Boh je neviditeľný a nestáva sa účastníkom rozhovoru podľa spôsobu, aký deti poznajú zo skúsenosti, keď rozprávajú s ľuďmi. Ak však dieťa zažilo Boha v rodinnom prostredí, keď povedzme videlo rodičov modliť sa, alebo keď matka poukázala na Boha v niektorej životnej udalosti, nepadne deťom ťažko zdôveriť sa neviditeľnému, no skutočnému Bohu. Modliť sa spolu s deťmi znamená pobádať ich rozprávať sa s Bohom o tom, čo sa im prihodilo, a povzbudiť ich, aby sa mu so všetkým zdôverili. Teda ustálené formuly a frázy môžu byť pre deti skôr prekážkou ako pomocou. Kedy je najlepšie zacvičovať deti do modlitby Večer sa považuje za najvhodnejší čas k modlitbe detí a k modlitbe s deťmi. V mnohých rodinách sa prestalo modliť pred jedením a po ňom jednoducho preto, že život v domácnosti sa stal veľmi rozháraný, ako aj pre iné dôvody vyvierajúce z moderného života. Tieto okolnosti silne vplývajú aj na iné príležitosti k modlitbe. Avšak večer by si rodičia a deti mali nájsť čas na zamyslenie sa pred Bohom a na započúvanie sa do jeho hlasu a do hlasu vlastného svedomia. Cez deň sú deti pohrúžené do hry, behajú vonku s kamarátmi, nuž je nemožné spokojne sa s nimi rozprávať. Žiaľbohu, mnohí rodičia sa večer zaoberajú s vecami, ktoré považujú za dôležitejšie ako « uložiť deti k spánku ». No mali by si uvedomiť, že tu ide o čosi viac, než iba « uložiť deti k spánku ». Dieťa má na srdci veľa nedoriešených otázok, problémov a osobných zmätkov: Prečo prišiel otec domov v zlej nálade; prečo bola matka voči mne nahnevaná; prečo som sa nepekne zachoval k sestričke; odkiaľ hašterenie pri hre...? Je toľko toho, čo by už cez deň boli deti radi vyrozprávali, no nemohli, pretože každý bol veľmi zamestnaný. Večer pri pokojnom rozhovore s rodičmi o denných udalostiach a duševných rozpoloženiach dieťa si uvedomuje a dospelí s ním — čo značí žiť a aké ťažkosti a nezrovnalosti musíme všetci prekonávať, keď si chceme udržať duševný pokoj a rovnováhu. Aj takýto prístup k modlitbe môže byť správny, pretože « hovoriť zo srdca » pred Božou tvárou a « modliť sa » je jedno a to isté. Zaoberať sa touto povinnosťou a venovať jej aspoň štvrťhodinku, by nemalo byť neúnosné zaťaženie pre rodičov, ktorí skutočne milujú svoje deti. Treba viesť deti k správnemu pojmu Boha Jednou z najdôležitejších otázok pri zacvičovaní detí do modlitby je: akú predstavu, aký obraz, aký 15 Učíte svoje detí rozprávať sa s Bohom? Prinášame ďalší príspevok otca Podhorského o náboženskej výchove detí. V tomto článku autor dáva vhodné rady rodičom, ako zaúčať deti do modlitby a viesť ich k pojmu Boha. [pageend15]pojem o Bohu im pri tom sprostredkúvame. Vyjadriť slovami, kto je Boh, je podujatie veľmi zložité, najmä keď ide o malé deti. S pojmom Boha máme my dospelí niekedy väčšie ťažkosti než deti, a to preto, že príliš často sa úzko pridržiavame nesprávnych predstáv, ktoré sme si osvojili v detstve, a ktoré sme postupom času nezdokonalili. Azda to bol — a možno ešte aj je — obraz Boha s príliš «ľudskou» tvárou. Pravda, aj taký obraz má isté opodstatnenie: ozrejmuje nám skutočnosť, že Boh je nám blízky, že je osoba. Keď však berieme tieto pojmy s prílišným dôrazom na ich ľudský charakter, dostávame obraz, ktorý je pre samotné označenie Boha neprípustný. Aký zmysel má napríklad tvrdenie: Boh je osoba? Vari by bolo lepšie použiť výrazy: Boh je bytosť osobná, alebo, Boh je bytosť osobného rázu. Keď je reč o osobe, takmer spontánne myslíme na osobu v ľudskej oblasti, teda na osobu vyhranenú a obmedzenú, jednu spomedzi mnohých. Takou osobou Boh samozrejme nie je. Naproti tomu výrazom « bytosť osobná » označujeme kohosi, koho možno osloviť, s kým sa možno rozprávať, komu sa možno zveriť. Taká bytosť nie je neosobná, bezmenná moc, ale ktosi, kto nás miluje starostlivou láskou. Netreba zdôrazňovať, že všadeprítomnosť Božia ako prostriedok výchovy bola — a azda je aj teraz — zneužívaná. Len sa rozpamätajme na symbol trojuholníka s okom vnútri; nie je to vydarený symbol Boha. Boh nie je vyzvedačom, ktorý by bez prestania dával pozor len na to, či a kde sa potkneme alebo urobíme chybný krok. Práve naopak, hľadí na nás podobne, ako sa my pozeráme na ľudí, ktorých úprimne milujeme. Priestorové kategórie vo vysvetľovaní Božej všadeprítomnosti sú nielen nedostačujúce, ale ľahko vedú k pochybným postojom vo vzťahu k Bohu. Treba sa im vyhýbať a nahrádzať ich predstavami osobového rázu. Predovšetkým by sa malo deťom objasniť, že otázka « Kde je Boh? » nemá zmyslu, asi tak ako nemá zmyslu spytovať sa na farbu tónu. Boh nie je vec, ktorú možno položiť niekde v priestore. Boh je síce pôvodcom priestoru, v ktorom žijeme a hýbeme sa, sám však nie je viazaný na priestor. Práve preto, že nie je uzavretý v ohraničenom priestore, môže pôsobiť vo všetkých priestoroch, a preto je nám vždy blízky. Blízkosť Boha však značí, že všetko, čo je, má svoje bytie skrze neho; bez neho nič nemôže existovať, a čo je najdôležitejšie, kedykoľvek chceme, môžeme ho nájsť. Lebo veď pre deti — a takisto aj pre dospelých — otázka « Kde je Boh? » má v skutočnosti význam « Kde je Boh pre mňa? Kde ho nájdem? Ako sa s ním dostanem do styku? » Hlavná váha týchto otázok spočíva nie v priestorovom chápaní Božej prítomnosti, lež v osobnom vzťahu. V Písme svätom sa nikdy nehovorí o Bohu ako o predmete. Boh v Písme je « Boh s nami », « Náš Boh »; je to opis skúsenosti ľudí s Bohom. Ide tu o skúsenosť toho, ktorý síce vyniká nad našu nedostatočnosť, ktorý je však tiež uprostred nášho života natoľko, že sme ním akoby celkom obklopení, že sa o nás zaujíma, a to prv, než by sme si to uvedomili. I deťom musíme znázorňovať blízkosť Boha na základe skúseností ich vlastného srdca. Pozor na slovo « duch » Obozretne treba s deťmi používať aj slovo « duch », zvlášť keď tento pojem pripisujeme Bohu. So slovom « duch » sa u detí nerozlučne spája predstava mátohy. Pochopiť, hoci len čiastočne, význam slova « duch » je pre detský um veľmi ťažké. Povedať jednoducho, že Boh je pre nás ľudí bytosť neviditeľná, je azda pre deti primeranejší výraz než slovo « duch ». Takisto aj s výpoveďou « Boh je všemohúci » sú ťažkosti. Tieto ťažkosti sa najvýraznejšie prejavujú vtedy, keď je reč o utrpení. Deti — a nielen deti — nevedia dať do súladu nespočetné utrpenia vo svete a Božiu všemohúcnosť. « Boh môže všetko. Prečo teda neurobí, aby dážď padal na rastliny, ale nie na mňa, pretože sa chcem vonku hrať, » rozumoval trojročný chlapček. Oveľa vážnejší dôsledok tohto nesúladu je skutočnosť, že zahaľuje deťom Božiu dobrotu a lásku. Istá matka, vzhľadom na túto ťažkosť, povedala: « Svojim deťom o Božej všemohúcnosti jednoducho nehovorím», a odôvodnila to takto: « Boh predsa obdaril človeka slobodou a ňou akoby obmedzil svoju všemohúcnosť. V modlitbe s deťmi by sme preto nemali zvaliť všetko konanie na Boha, nemali by sme napríklad prosiť 'Daj hladujúcim, čo potrebujú’, ale skôr 'Daj nám a všetkým ľuďom toľko lásky, aby sme hladujúcim v ich ťažkom položení štedro pomáhali’ ». Obžaloba Všemohúceho z nezáujmu o ľudské utrpenie a z jeho nečinnosti pramení v predstave Boha sediaceho na tróne, kdesi ďaleko a vysoko nad svetom, ktorý sa z veľkej vzdialenosti spokojne prizerá dianiu v svete. A tak otázka « Prečo nezakročí? » sa priam prirodzene núka. Boh nemôže pozbaviť človeka slobody, ktorou ho obdaroval, ani ňou nemôže manipulovať, keď raz stvoril človeka slobodného. Miloval by Boh človeka a človek Boha, keby sa človek nemohol slobodne rozhodovať? Keď niekoho milujeme, musíme rešpektovať slobodu milovanej osoby aj vtedy, keď táto sloboda vyústi v omyloch a v zlom konaní. Boh miluje každého človeka natoľko, že vzal na seba riziko jeho slobody, a tým aj hriechu, neporiadku, a všetkého, čo z toho vychádza. Boh je uprostred všetkého diania K predstave Boha sediaceho nečinne na tróne treba pripomenúť (hoci sme to už prv urobili), že Boh nie je vzdialeným pozorovateľom behu sveta, 16 [pageend16]Je veľmi dôležité zapájať dieťa do liturgických slávností, lebo takto sa zapája do života Cirkvi. ale je uprostred všetkého diania vo svete, a to svojou mocou, ktorú my, žiaľ, často zneužívame. Boh nie je nezainteresovaný pozorovateľ. Často však nemôže urobiť nič iného ako nám odpustiť naše viny a znova nás v láske pritúliť k sebe. Táto jeho láska však neodstraňuje všetky prekážky na ceste života. To si dobre uvedomujeme, keď sa zamýšľame nad Ježišovým životom. Božia láska, ktorá ho prežiaro- vala vo vynikajúcej miere, nezabránila jeho utrpeniu, no tá istá láska ho ani nikdy neopustila. Keď na kríži dotrpel, Boh si ho vzal k sebe a jeho zmŕtvychvstaním mu pripravil konečné víťazstvo. Boh nie je teda ľahostajný pozorovateľ; v našom utrpení i on trpí spolu s nami, pretože nás miluje. Hoci mnohé neporiadky sú dôsledkom slobodného konania ľudí, v prípade prírodných pohrôm sa to nedá povedať. Nuž ale či katastrofy nesúvisia so skutočnosťou, že Boh nestvoril svet nehybný a hotový, ale svet pohrúžený do vývoja? A nie sú pohromy zapríčinené silami potrebnými k uskutočneniu tohto vývoja? V otázke utrpenia a jeho vzťahu k Božej vše- mohúcnosti nemožno nespomenúť utrpenie pochádzajúce z choroby a tiež aj smrť, a to preto, že smrť zasahuje všetkých ľudí bez výnimky. Ľudský um, súcit, sebaobetovanie a usilovnosť mnohých ľudí v nevídanej miere zmiernili síce bolesti prepadávajúce ľudstvo, no choroby a smrť sú a zostanú navždy zložkami života, pretože život ľudský nie je večný. Keby bol náš život večný, bolo by hodné sa oň starať? Aký zmysel by mala táto starosť, akým smerom by sa uberala? Ľudia bez bolesti, bez utrpenia, bez ohrozenia neboli by tvrdí a nesúcitní jeden voči druhému? No napriek všetkým pokusom o jednoznačné rozriešenie tejto otázky musíme pripustiť, že sa nám táto úloha nikdy celkom nepodarí. Ani kríž Ježiša Krista nerozrieši problém utrpenia. Pomôže nám ho prijať ako znesiteľný, nakoľko je pre nás žriedlom nádeje. Poukazuje totiž na to, že utrpenie nie je číry nezmysel, ale že môže priviesť človeka k Bohu, k novému životu. A vari najzrejmejšie nás usvedčuje z chybného pochopu, ktorý máme o Bohu. Od praveku rozličné náboženstvá chápali všemo- húcnosť božstiev ako prostriedok k upevneniu vlastnej moci. Izraeliti, ba aj sami apoštoli, očakávali Mesiáša, ktorý by zničil politického nepriateľa, založil mocné kráľovstvo, v ktorom by oni mali výsostné postavenie. I kresťania často zneužívali sviatosti a posvätené predmety ako magické prostriedky na zúčastnení sa na Božej moci. Keď táto cesta neviedla k úspechu, Boh sa stával kameňom úrazu. « Vykonal som v živote toľko dobrého! Snažil som sa žiť statočne. Prečo teraz musím trpieť? » Takýto výkrik z ubolenej duše je pochopiteľný; Boh však nikomu nesľúbil svoju moc, silu, nezraniteľ- nosť, ale iba svoju lásku. Kto chce v Bohu a pre Boha žiť, nemôže očakávať, že sa ho v živote utrpenie nedotkne. Kto žije v Bohu a pre Boha, toho Boh miluje! To nám bolo zaručené -— nič viac a nič menej! Pýtame sa teda, či je Boh vôbec všemohúci? Pravdaže je a je taký mocný, že vie milovať; a ak sa k nemu primkneme, staneme sa aj my účastníkmi tej moci, ktorá sa prejavuje ako láska. Moci nie zotročujúcej, ale pretvárajúcej, ak treba i za cenu utrpenia. To je špecifická vlastnosť kresťanstva; V kríži Ježiša Krista dostáva utrpenie novú dimenziu, nový zmysel, pretože je základom nového života. Podhorský SVET OD NÄS ŽIADA A OČAKÁVA PROSTÝ ŽIVOT, DUCHA MODLITBY, LÁSKU KU VŠETKÝM, NAJMÄ VOČI DEŤOM A CHUDOBNÝM, POSLUŠNOSŤ A POKORU, SEBAZAPRENIE A HLÁSANIE RADOSTNEJ ZVESTI. BEZ TÝCHTO ZNAKOV SVÄTOSTI NAŠA REČ ŤAŽKO PRENIKNE K SRDCU SÚČASNÉHO ČLOVEKA, NAOPAK, HROZÍ NEBEZPEČENSTVO, ŽE BUDE PRÁZDNA A JALOVÁ. Pavol VI. Ohlasovanie evanjelia v dnešnom svete, 76. 17 [pageend17]Zo života SÜSCM v Ríme • S našou kronikou nemôžeme zachovať presne kalendárny mesiac od prvého do posledného, lebo uzávierka čísla nášho časopisu nám to nedovolí, ináč by sme sa museli vrátiť do minulosti aspoň o dva týždne, alebo by sme museli predvídať udalosti dopredu. Prvé by bolo nečasové a druhé by bolo nevecné. • Z novembra načim spomenúť sviatok svätého Andreja apoštola, ktorý uzaviera starý alebo otvára nový cirkevný rok. V rodine máme troch Andrejov a mimo rodiny máme ešte dvoch, ktorí aj keď viditeľne nežijú medzi nami, predsa sú s nami úzko spojení. • Sú to dvaja najdôstojnejší otcovia biskupi: Jeho Excelencia Andrej Grutka, ktorého netreba predstavovať, a Jeho Excelencia Andrej Pangrazio, náš miestny biskup, ktorý nielen pôvodom, ale aj svojím postojom je nám veľmi blízky. Keď nás navštívi, ťažko sa mu odchádza. • Preto koncom novembra zavítal k nám jedného večera a kon- celebrovanou omšou s domácimi kňazmi oslávili sme jeho strieborné biskupské jubileum. Pri jeho talianskom prejave po evanjeliu najmä my študenti museli sme dávať pozor, aby sme vyskúšali svoje znalosti z taliančiny. • Na prvú adventnú nedeľu 3. decembra popoludní mládež sa vybrala pozrieť si film « Marcelino, pan y vino », ktorý dávali vo farskom kine pri Ponte Mil- vio. Akoby v zátvorkách prosíme, aby ste ten ypsilon v titule neopravovali. — Film, ktorý nielen zabaví, ale aj dojme a zošľachtí. • Vpredvečer sviatku svätého Mikuláša — výročný zážitok. O- krem balíkov a veršov « z neba » mali sme aj iné prekvapenie. Mikuláš prišiel po prvý raz bez brady a bez fúzov. Dosiaľ ani tým najpátravejším sa nepodarilo zistiť, či mu ich cestou vietor odniesol a či tak prišiel z protestu proti vlasáčom. • V dňoch 5. a 6. decembra objavila sa pred nami pri omši už známa tvár otca provinciála sa- leziánov. Koncelebroval pre nás a povedal nám aj krátky prívet, ktorý nám potom preložili do slovenčiny, aby sme lepšie porozumeli zmysel. JANEZ JENKO v našej dobe Janez Jenko: MARIA V NAŠEJ DOBE. Preložil Adam Výška. Obálku pripravil Andrej Pauliny SDB. Vydal Slovenský ústav svätého Cyrila a Metoda v Ríme roku 1978 ako 3. zväzok série Magnifikat, ktorú rediguje Rafael Černý SDB. Strán 203. Cena US $ 2,50. Sme radi, že naše vydavateľstvo môže dať do rúk slovenských čitateľov knižočku slovinského autora Janeza Jenku: MÁRIA V NAŠEJ DOBE. Azda niekto zapochyboval, či sa nájde v modernej mentalite miesto pre mariánsku úctu. Autor odpovedá pozitívne. Mária má dôležité miesto aj v našej dobe. Len to treba povedať spôsobom, prijateľným modernému človekovi. « Ak chceme hovoriť dnešnému svetu o Márii, nesmieme zabudnúť na nič, čo charakterizuje náš čas. Chceme preto predstaviť Máriu ako najvznešenejší úd Cirkvi, vzor viery, nádeje a lásky, najmä lásky sociálnej, pravý obraz evanjelia. Budeme hovoriť o autorite a o poslušnosti, o chudobe, o prostote, o pokoji, a o práci v spojitosti so životom modlitby. Osobitný problém tvorí hlad a utrpenie. A nemôžeme opomenúť ani materstvo, ženský a laický apoštolát, ako si ho vyžadujú naše časy. Koncil položil Máriu do stredu rodinného života a predstavil nám Madonu ako Matku Cirkvi. Na tomto základe začneme ekumenický dialóg s bratmi pravoslávnymi a protestantmi. » O tejto bohatej modernej tematike autor hovorí vo svetle mariologic- kých právd. Hladko, zaujímavo. Presvedčte sa o tom sami, vezmite do rúk knižočku, prečítajte ju. Mária má dôležité miesto aj vo vašom živote. 18 [pageend18]INTERVIEW S OTCOM ANDREJOM PÍROM OSB REDAKTOROM ČASOPISU AVE MARIA 1. Pán redaktor, mesačník slovenských benediktínov Ave Maria patrí medzi najstaršie slovenské náboženské časopisy v Severnej Amerike: vychádza nepretržite už 62 rokov. Nejeden odobe- rateľ Hlasov z Ríma, najmä v Európe, Váš mesačník nepozná. Môžete načrtnúť stručnú charakteristiku Vášho časopisu pre našich čitateľov? Šesťdesiatdva rokov je dlhý čas, to sú prinajmenej štyri generácie. Ave Maria slúžila každej z nich podľa konkrétnych potrieb nastolených historickým časom, a tak nepriamo zachytila duchovný vývoj amerických slovenských katolíkov. Nemusím Vám hovoriť, že je to časopis jednoduchý, pre jednoduchých ľudí. Pre takých, ktorým hlásal evanjelium Pán Ježiš a hneď ho pochopili bez ťažkostí, aj keď nie všetci, ktorí ho pochopili, ho hneď aj nasledovali. 2. Aké je hlavné poslanie Ave Maria? Ave Maria bola vždy časopisom, ktorý svoj záujem sústreďoval na duchovný život. V tom pokračuje aj teraz. To je pre nás výsostne ťažká úloha. Nie je ľahké písať jednoducho, keď súčasne chcete a máte písať hlboko a pravdivo. 3. Kedy ste sa stali zodpovedným redaktorom časopisu? Aké ciele ste si vtedy vytýčili? Podarilo sa Vám ich uskutočňovať? Keď náš Otec Juraj Ľuba OSB ochorel, roku 1957. On sa Ave Marii venoval tak dlho a tak obetavo, že ho bolo ťažko nahradiť. Po jeho smrti, keď mnohí čakali, že náš mesačník zanikne, akosi Božím riadením nielen že sme nezanikli, ale počet čitateľov ani zďaleka neupadol. Aké ciele sme si vytýčili? Slúžiť Bohu a pravde, tak ako nám to predpísal náš zakladateľ svätý Benedikt. Boh uskutočnil, čo sme sami neuskutočnili. 4. Aké je zloženie Vašej čitateľskej obce? Čitatelia Ave Maria sú spokojní s úrovňou a zameraním Vášho mesačníka? Máme čitateľov, ktorí sú univerzitnými profesormi, a máme aj veľmi jednoduchých ľudí, a tí sú v prevahe. A práve tí najučenejší nás prosia, aby sme písali jasne a jednoducho. Tak ako napríklad svätá Terézia avilská. 5. V akom náklade vychádza Ave Maria a kde sa tlačí? Koľko máte odo- berateľov, ktorí si časopis predplácajú? Vyše tri tisíc (3.000) exemplárov sa tlačí v tlačiarni Katolíckeho Sokola v Passaic, N. J. 6. Aký je vzťah Ave Maria k ostatnej slovenskej náboženskej tlači v zahraničí, ako sú napríklad Slovenské hlasy z Ríma, Posol, Mária, Listy sv. Františka, Echo ap.? Žijeme v opravdivej láske. Každý z našich náboženských časopisov má svoj osobitý cieľ a osobitné zameranie. Veľa brázd treba vyorať na tom istom božom poli. Svätý Cyril pripomínal svojmu bratovi Metodovi na smrteľnej posteli, že s ním ťahal jednu brázdu, že boli ako dva robotné voly. To nie je láskavé prirovnanie, ale Boh vie, že je hlboko pravdivé. Pracujeme. A Boh nám pomáha. 7. Slováci v zahraničí vydávajú pozoruhodný počet novín a časopisov s rôznym obsahom, úrovňou i zameraním. Vy patríte medzi najznámejších ame- rickoslovenských publicistov v USA, nuž akiste máte dobrý prehľad o slovenských periodikách. Ktorý zo slovenských časopisov resp. novín považujete za najkvalitnejší a prečo? Ďakujem Vám za pochvalu. Ktorý časopis mám najradšej? Všetky. Lebo sú nám treba všetky a 19 [pageend19]každý na inú potrebu. Neurazím však nikoho, keď poviem, že Echo je pre otázky duchovného života položené na najvyššej úrovni tým, čo je Most v literatúre. A Slovenské hlasy z Ríma sú pre nás čerstvým echom Večného mesta. Radšej prestanem, lebo mi povedia, že všetko chválim. Tá chvála však patrí Bohu, ktorý od nás čaká, že do jeho služby vložíme všetky svoje rozličné schopnosti a aj slabosti. 8. Ste riaditeľom Slovenského ústavu pri Opátstve sv. Andreja — Svorada v Clevelande. S okruhom priateľov a spolupracovníkov ste vybudovali ozaj obdivuhodné dielo, ktoré je pre zachovanie slovenského dedičstva v USA prakticky najvýznamnejšou kultúrnou ustanovizňou. Čo treba a čo možno vykonať pre záchranu slovenského dedičstva v Severnej Amerike? Aký je Váš náhľad v tejto veci a čo ste v tejto perspektíve v Slovenskom ústave podnikli? Boh vie, že sme urobili, čo bolo v našej moci, a vie aj to, že nám predkladá stále nové, komplikovanejšie úlohy. Kým nás potrebuje Boh a slovenský národ, neochabneme. Čo konkrétneho sme robili a robíme, presahuje rámec tohto krátkeho rozhovoru. 9. Ako sa stavia k « objavovaniu koreňov » Slovenská Amerika? Má oň reálny záujem, alebo vlna etnicity bola len prechodnou módou v americkej spoločnosti? Objavenie etnicity u mladších je zjav, ktorý u nás nastáva a pokračuje už dobrých sto rokov. Iní si to všimli len nedávno. My sami sme svoje korene nemuseli objavovať, nosíme ich so sebou, sme plodom, ktorý vyrástol z tých koreňov. Preto sme hrdí Amerikáni. 10. Aké je Vaše politické krédo? Slováka, Američana, Svetoobčana? Aká je budúcnosť Slovenska bez exulantov, aká je budúcnosť emigrantov bez Slovenska? Som za politiku evanjelia, za politiku pravdy, čo znamená, že som za ľudskú slobodu, za slobodu národov a radujem sa prínosu všetkých ľudí dobrej vôle. Verím, že Slovensko má a musí byť slobodnou krajinou, lebo Boh nestvoril vysokocenné a menejcenné národy. Verím, že slobodu nemožno oddeliť od viery v Stvoriteľa, lebo len ona je zárukou našej všeobecnej ľudskej dôstojnosti. Aká je budúcnosť Slovenska bez exulantov? Možno by bola ťažšia, ako skutočne je, ale i tak raz právo na život zvíťazí. A život je veľká vec. Dar, ktorý sme dostali z Božích rúk a nad ktorým dáva pozor sám Boh. Aká je budúcnosť emigrantov bez lásky k Slovensku? Ak nebudú mať Slovensko v srdci (a to znamená obetavosť za slovenskú slobodu), uschnú ako strom pri ceste, na ktorom si nepostaví hniezdo ani chorá vrana. Žijeme ideálom a z ideálov, a to nám dáva žiť. Ďakujem Vám za rozhovor. Jozef M. Rydlo Na kultúrnom poli Ernst Tatarko, Die Bistümer in der Slowakei. Unter besonderer Berücksichtigung der deutschen Pfarrgemeinden. (Biskupstvá na Slovensku. So zvláštnym zreteľom na nemecké farnosti.) Hilfsbund Karpatendeutscher Katholiken, Stuttgart 1978, strán 313 (v tom 23 strán ilustrácií). Treba hneď poznamenať, že kniha sa zaoberá iba šiestimi rímskokatolíckymi biskupstvami na Slovensku, nechávajúc Stranou prešovské gréckokatolícke biskupstvo. Autor zobral za základ knihy schematizmus slovenských biskupstiev (aký vyšiel roku 1971 v Trnave), iba že vynechal mená a zoznamy kňazov, kým hodne rozšíril historické úvody k jednotlivým biskupstvám. Kniha začína všeobecným úvodom o vývoji cirkevného zriadenia na Slovensku, až po najnovšie ustanovenie slovenskej cirkevnej provincie roku 1978. Na prvé miesto autor správne položil trnavské arcibiskupstvo, a potom jeho päť sufrangán- nych biskupstiev podľa abecedného poriadku (v nemčine): Kaschau (Košice), Neusohl (Banská Bystrica), Neutra (Nitra), Rosenau (Rožňava), Zips (Spiš). Pri každom biskupstve udáva najprv dejiny a prehľad biskupov. Prehľad u biskupstiev Košice, Banská Bystrica a Spiš je úplný. U rožňavského biskupstva udáva iba « významnejších biskupov », u trnavského arcibiskubstva iba biskupov od roku 1923, a u nitrianskeho biskupstva neudáva okrem sv. Metoda a Wichinga ani jedného. Ďalej nasleduje zoznam jednotlivých farností s filiálkami podľa dekanátov. Pri nemeckých farnostiach podáva aj krátke dejiny, inde iba meno a kostoly s rokom založenia. Čo sa týka mien: Dekanáty majú na prvom mieste nemecké mená a potom slovenské a maďarské; kým farnosti majú na prvom mieste slovenské meno, a kde jestvuje potom aj nemecké a maďarské. Udanie nemeckých mien je pre túto publikáciu celkom prirodzené, no nie je jasné, prečo bolo potrebné udávať aj maďarské mená. Ba v úvodnej stati Slovensko je tiež nazvané v zátvorke « Oberungarn », to jest Horné Uhorsko. Po prehľade farností nasleduje ešte osobitný zoznam nemeckých farností, a súhrn všetkých farností podľa používanej reči. 20 [pageend20]Uzáver tvoria dva dodatky: Prvý pojednáva o levočskom kostole sv. Jakuba a o jeho umeleckých pamiatkach, a druhý o « Bratstve farárov 24 spišských miest » s citovaním troch pôvodných stredovekých štatútov v latinčine. Táto posledná stať je veľmi dôkladná a zaujímavá. Autorom publikácie je nemecký kňaz pochádzajúci zo Spiša, a svojim rodákom nachádzajúcim sa v Nemecku, chcel dať príručku cirkevného zriadenia ich rodného kraja. To sa mu aj podarilo. Tu však chcem uviesť niektoré poznámky: Na str. 130 autor píše, že v banskobystrickom biskupstve boli po smrti biskupa Andreja Škrábika (1950) ustanovení vikári z radov « mierových kňazov », a uvádza mená: Daniel Briedoň, Ján Decheť a František Haspra. Nakoľko mi je známe Daniel Briedoň bol riadne zvoleným kápi tulným vikárom, ale štát ho neuznal a namiesto neho ustanovil Jána Decheťa. Podobne František Haspra bol ustanovený už za Dubčekovho obdobia. No čo ma najviac zarazilo je autorovo tvrdenie, že spišský biskup Alexander Párvy (1904-1919) počas svojho biskupovania veľa trpel zo strany « panslavistických kňazov ». Práve opak je pravdou: slovenskí kňazi veľa vytrpeli od biskupa, ako napr. Andrej Hlinka, ktorého biskup suspendoval, ale ktorého Svätá Stolica rehabilitovala. Ináč kniha je vzorne upravená, vytlačená na kriedovom papieri, s 23 celostranovými ilustráciami (katedrál a iných kostolov), zaviazaná v plátne. Af. Lacko Rudolf Dilong: SLÄVA BOHU. Knižočka modlitieb. S cirkevným povolením. Tlačou kníhtlačiarne A. Kroch- maľa v Pittsburghu, Pa., U.S.A. 1978. Strán 64. Zbierka je jedným ohnivkom v reťazi autorovej lyrickej prózy. Obsah je vyjadrený podtitulkom. Sú to básnické modlitby, teda pre náročnejšieho čitateľa. Kto je zbehlý v rozjímaní, nájde v knižočke veľa námetov a podnetov. Osobné sa tu preplieta so spoločným, ako to zodpovedá zdravej kresťanskej duchovnosti. Zo Slovenska Cenzúra Štátnym cirkevným tajomníkom ide o to, aby prekazili každý pokus o zintenzívnenie náboženského života u veriacich, ako aj u samotných kňazov. Na potvrdenie tejto praxe uvádzame ďalší prípad. V obežníku spišského biskupského úradu ACTA CURIAE EPISCOPALIS SCEPUSIENSIS, vol. IV. A. 201, 1977 číslo 756/1977, z prvého augusta 1977, štátna cenzúra preškrtla tento úvod, ktorý napísal spišský ordinár Štefan Garaj. Nech čitateľ sám posúdi, čo je v tomto článku « protištátneho » a hodného cenzúry. Obnova predstavy o kňazovi Katolícky kňaz je mužom Božím svojím ustanovením i spôsobom života, hoci by žil v ktorejkoľvek oblasti sveta. Jeho stav, jeho kňazstvo sa podstatne líši od stavu laického. Pridržiavame sa tohoto podstatného rozdielu medzi sviatostným, hierarchickým kňazstvom a spoločným kňazstvom všetkých veriacich, ale to neznačí, že sa kŕčovito pridržiavame minulosti, skostnatenosti alebo zvykovej rutinovanosti, čo sa votrela do kňazstva behom uplynulých čias. A musíme tiež pokorne priznať, že nájde sa kde-tu aj « karikatúra kňaza » — a v každom storočí hrozí to isté nebezpečie, že pre túto karikatúru opovrhnú ľudia všetkými kňazmi alebo ich odstrkujú. Keby sa trvalo na tom, že kňaz sa nijako nelíši od laika, potom niektorý kňaz sa bude usilovať s ním stotožniť v každom smere. Dnes sa stávame svedkami toho, že niektorí mladiství kňazi nielen z vlastného rozhodnutia, ale aj proti dosiaľ platným cirkevným predpisom už celkom odložili všetky vonkajšie známky svojho kňazstva. V nejednom prípade je to prejav aj ich vnútorného postoja. Karikatúra kňaza sa rozumie také chápanie kňaza, keď sa za jeho podstatnú úlohu považuje iba vonkajšie odbavovanie omše a spovedanie. Takéto chápanie kňazstva bolo by však ochudobnením, zúžením a odcudzením sa tomuto pojmu. Kto ako kňaz vo svojom živote nevidí iné úlohy, ten môže naozaj poklesnúť na úbohého sakristánskeho posluhovača, hodného opovrhnutia a na rozhrešovací strojček,a to aj v očiach svojho spoločenského prostredia. No, jednako musíme len priznať, že v posväcujúcej a roz- hrešovacej moci kňaza sa sústreďuje jeho poslanie a 21 [pageend21]obvyklej predstave o kňazovi a hľadajú novú predstavu o ňom. No, netreba vonkoncom hýbať podstatou sviatostného kňazstva, treba iba odstrániť skostnatené prežitky a prejaviť maximálnu ochotu k « službe Ducha », k pravému duchovnému pastierstvu. Preto sa tak prihovárame za obnovu predstavy o kňazovi. Ale, opakujem, táto nová predstava musí obsahovať črty Krista a črty apoštolov, lebo ináč by to nebola predstava podľa Nového zákona. Inými slovami povedané: kto chce byť ideálnym, pravým kňazom dnes, ten musí mať sympatiu pre život, pre úlohy, pre osamotenosť; porozumenie pre všetky rozmanité situácie, v ktorých treba obstáť, a pre smrteľnú úzkosť o spásu zverených, ako to všetko mali tí prví apoštoli Kristovi... Len ten, kto s tým plne súhlasí, lebo súhlasí s Kristom a Jeho poslaním, ten nech ide za kňaza v súčasnej dobe. Potom možno dúfať, že bude z neho dobrý pastier, lebo Duch Svätý bude s ním: — « A hľa, ja budem s vami po všetky dni až do skončenia sveta », ako hovorí evanjelista sv. Matúš (28,20). Klaňanie sa Troch kráľov, Bardejov, farský kostol, detail oltára Panny Márie. splnomocnenie ako v kryštáli, aby tieto jeho vlastnosti ešte viac zažiarili. Tým sa najnápadnejšie zvýrazňuje a najhlbšie dáva tušiť vlastná kňazská podstata, totižto schopnosť posväcovať svet a meniť ho... Kto si ako verný kňaz uvedomí plnosť svojho poslania a usiluje sa uskutočňovať ho, ten potom môže dôverovať, že v eucharistickej obeti sa sprítomňuje vyvrcholenie Ježišovho života a prameň spasenia. Pravý kňaz vykonáva teda s plnou platnosťou svoje poslanie aj vtedy, keď mu pre chorobu, starobu alebo iné nepriaznivé pomery ostáva už iba tento zvyšok možností, totiž prinášať obetu a rozhrešovať ľudí. Už sám Kristus likvidoval typ číreho kultového funkcionára, t.j. len obradového kňaza. Kňaz, ktorého má na mysli Božský Veľkňaz, je iný typ: to je typ misionára, apoštola, duchovného pastiera, ktorý vykonáva « službu ducha »; to je človek oduševnený Duchom Božím, ktorý je schopný oduševňovať aj druhých; je hlásateľom Božieho slova, kým toto slovo stane sa telom v živote človeka a v eucharistii. — V cirkevných dejinách sa bohužiaľ často vyskytlo ono odpadnutie od pravého kňazstva k typu kultovného funkcionára. To môže byť jedna z príčin, prečo sa mladí ľudia bránia proti terajšej Prehliadky V posledných týždňoch sme dostali poštou tento list, v ktorom nám veriaci z Vranova opisujú udalosť, ktorá sa udiala v ich mestečku. Pochválený buď Ježiš Kristus! Drahí naši duchovní otcovia! Srdečne Vás pozdravujeme a prosíme o Vaše ďalšie povzbudenie, ktoré tak radi počúvame cez vlny (Vatikánskeho rozhlasu, pozn. redakcie) k nám. Nech Vám Pán Boh v tom pomáha a dodáva hojné milosti. Oznamujeme Vám veľmi smutnú udalosť, ktorá sa stala 16. novembra 1978 na východnom Slovensku vo Vranove nad Topľou a to na rímskokatolíckom farskom úrade v kaplánke vdp. kaplána Ignáca Juruša. V ten deň o 9,30 - 15,30 t.j. 6 hodín ■—■ prišla « vzácna návšteva » — « tajní » SNB z kraja Košice. Prišli nečakane s týmto pozdravom: « Rozhodli sme sa urobiť domovú prehliadku » a vyjadrili sa o akomsi paragrafe: « Pre marenie dozoru nad Cirkvou ». Boli štyria muži a jedna žena, čo zapisovala všetko, čo jej muži diktovali. Olúpili vdp. kaplána o jeho vlastníctvo — magnetofón, mnohé nahrávky, všetky náboženské a iné poučné knihy a pod. — a to za bieleho dňa vynášali z fary do auta a odviezli to nevieme kam. My veriaci nemohli sme nič podniknúť a okrem pozorovania a súcitu sme boli bezradní. 22 [pageend22]Ktokoľvek v spomínanom čase prišiel na faru, musel sa im legitimovať. Ľudia — farníci museli sa obrátiť na susedné farnosti, aby v tom čase keď bol vdp. kaplán v domácom väzení, mohli si odbaviť pohreb a pod. Je to veľmi smutná udalosť pre nás veriacich; a potom nám idú vyprávať o náboženskej slobode v našej krajine. Naši duchovní vodcovia, ktorí sú praví Kristovi nasledovníci a s celým vypätím svojich síl sa starajú o naše spasenie, práve tí sú v našej krajine veľmi prenasledovaní. Oni nemajú voľnosť ani vo svojej miestnosti — tobôž na verejnosti. Pod ochranu Panny Márie Vás porúčame. 17.11.1978. Vranovskí veriaci Dotazníky Materialisti vytýkajú Cirkvi, že « spovedá ľudí a vstupuje do ich svedomia ». Nuž, keď čítame takéto a podobné dotazníky, nemôžeme sa ubrániť dojmu, že týmto spôsobom sa vstupuje do svedomia mládeže ozaj hrubým spôsobom. A k tomu treba ešte dodať, že poväčšine tieto dotazníky sú verejné a učitelia majú možnosť sa dozvedieť, kto ako zmýšľa. Uverejňujeme dotazník, na ktorý museli odpovedať študenti začiatkom septembra na viacerých školách. DOTAZNÍK 1) Veda zisťuje a dokazuje, že všetko je hmota, že hmota je večná a všetko sa vyvíja a deje podľa istých zákonitostí. Chápeš to a si o tom presvedčený? a) áno b) nie c) neviem s istotou odpovedať. 2) Ako podľa tvojho názoru vznikol svet? a) vznikol prirodzeným vývinom b) stvoril ho boh c) nemám pevný názor. 3) Co podľa tvojho názoru má väčší význam pre človeka a spoločnosť: a) veda b) náboženstvo c) sú rovnako významné. 4) Chodíš do kostola? a) nie b) chodím občas c) chodím pravidelne: 1. pretože si to prajú rodičia 2. z presvedčenia. 5) Chodil si v škole na náboženstvo? a) áno b) nie 6) Si presvedčený, že duševný život človeka má hmotný charakter, že sa riadi istými zákonitosťami a že po smrti človeka celkom zanikne? a) áno b) nie c) neviem s istotou odpovedať. 7) Si presvedčený, že ľudia pomocou vedy a usilovnou prácou môžu byť tvorcami svojej šťastnej budúcnosti, alebo si myslíš, že to závisí od nejakých nadprirodzených síl? a) osud ľudí je v ich vlastných rukách b) závisí od nadprirodzených síl c) neviem s istotou odpovedať d) nepremýšľam o tom. 8) Co vplýva najviac na utváranie tvojho svetonázoru : a) škola a štúdium b) rodičia c) priatelia. 9) Usiloval si sa niekedy spolužiakov alebo iných ľudí presviedčať o správnosti vedeckého svetonázoru a vyvracať ich náboženské predstavy? a) áno b) nie. 10) Prihlásiš sa dobrovoľne na brigádu alebo inú užitočnú prácu, aj keby si práve vtedy mal možnosť využiť čas podľa svojich záujmov oveľa príjemnejšie? a) áno b) nie c) raz tak, inokedy inak. 11) Dotýka sa ťa, keď niekto má zlý vzťah k spoločenskému vlastníctvu, keď ho niekto rozkráda, ničí, zle s ním zaochádza? a) áno b) nie c) podľa okolností. 12) V čom vidíš zmysel života? a) v práci, vo vytváraní nových hodnôt pre budúce generácie b) v uspokojovaní svojich hmotných potrieb c) nerozmýšľal som o tom. 13) Vplýva prostredie školy dostatočne na utváranie tvojich estetických návykov? a) áno b) nie. 23 [pageend23]Pokoj sa nevyrába v zbrojovke Prišla ku mne istá mladá matka so svojím asi päťročným výhonkom a prosila preňho zvláštne požehnanie. Keď som sa opýtal, čo mu je, začala bedákať, že je veľmi živý a že stále behá po dome, nuž — aby sa vraj toľko nehýbal. Musel som sa zasmiať a povedal som jej: Mercedes, ja veľmi rád požehnám vášho Ramóna, ale nie s úmyslom, ktorý uvádzate. Ja mu dám požehnanie, aby bol veľmi živý, aby sa hýbal, len aby si pritom neuškodil a neporozbíjal vám zrkadlá a poháre. — Každý nový rok sa medzi ľuďmi začína vzájomným želaním pokoja. Pozdrav pokoja zaznieva zo súkromnej korešpondencie, aj z prejavov hláv štátov a národov. No najvážnejšia výzva k pokoju, ktorú počúvajú a komentujú aj najvyššie miesta, zaiste vychádza z pápežovej pracovne. Lebo pápežovo slovo nie je zaťažené vládybažnosťou a straníckosťou. Rovnako miluje všetkých, rovnako žičí všetkým a rovnako slúži všetkým. Pripisovať mu mocenské chúťky alebo nadržiavanie niektorej stránke bolo by prinajmenej znakom zadubenosti, ak nie prejavom zlomyseľnosti. Takýto postoj vnuklo Jánovi Pavlovi II. posolstvo, adresované Kurtovi Waldheimovi, predsedovi Organizácie spojených národov. Vyberám aspoň jeden citát: Slávnostne sa dožadujem, aby náboženská sloboda každej osoby a každého národa bola rešpektovaná všade a od každého. K tejto slávnostnej výzve ma pohýna hlboké presvedčenie, že — popri osobnej radosti slúžiť Bohu — aj všeobecné blaho spoločnosti sa zveľaďuje prínosom mravných hodnôt spravodlivosti a pokoja, ktoré majú svoju živnú pôdu v oddanosti človeka voči Bohu, svätému a osobnému. Slobodné vyznávanie náboženstva je na osoh nielen jednotlivcom, ale aj vládam. Povinnosť uznávať a neobmedzovať náboženskú slobodu zaväzuje každého, či už je to súkromný občan a či je to zákonitá občianska vrchnosť. Pokoj, o ktorom je reč, nemá nič spoločného s nehybnosťou — podľa predstáv done Mercedes. Ináč vyrúbaná hora by tu bola ideálom, pred ktorým by bolo treba zvolať: Svätý pokoj vládne v tejto ríši brvien! Podľa pápeža Pavla VI. pokoj musí väziť predovšetkým v dušiach, aby odtiaľ mohol prejsť do udalostí. A podľa Jána XXIII. spoločenský poriadok je mravnej povahy, spočíva na pravde, uplatňuje sa v spravodlivosti, živí sa láskou a v slobode nachádza svoju rovnováhu, ktorú treba udržovať ustavičným úsilím. V pápežských vyhláseniach pokoj je ideálom, dôstojným človeka; vrcholom, počiatkom i cieľom civilizácie; zodpovedá všeobecnej a vrodenej túžbe národov. Preto v Sklennom paláci Pavol VI. zvolal pred zástupcami spojených národov: Vypusťte zbrane z rúk! — Ale súčasne treba aj zo srdca vyhostiť všeobecnú nenávisť, triednu nenávisť, nenávisť všetkých voči všetkým, akú hlásajú niektoré ideologické smery a vládne systémy. K pokoju treba človeka vychovávať už od malička, a to vo svetle Božieho zjavenia, ktoré vrcholí v Kristovom začlenení sa do ľudského pokolenia. Pokoj môžeme prirovnať vzácnej minci: z jednej strany je to dar nekonečného Boha a z druhej strany je to dielo ľudí dobrej vôle. Teda pokoj sa nevyrába v zbrojovkách. Gorazd Zvonický SLOVENSKÉ HLASY Z RÍMA ROČNÍK XXVIII -1979 SLOVENSKÉ HLASY Z RÍMA — VOČI SLOVACCHE Di ROMA — periodico mensile. Autorizzazione del Tribunale di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme. Rediguje redakčný kruh. Výkonný redaktor Andrej Pauliny. Podporu na časopis možno p'oslať: v Anglicku, v Austrálii, v Belgicku, v Brazílii, vo Francúzsku, v Nemecku, vo Švajčiarsku a vo Švédsku na adresy tamojších slovenských katolíckych misií. V Argentíne odovzdať pani Agneške Borisovej alebo poslať na adresu: Rev. Peregrino SVD, cale Mansilla 3865, sucursal 25, Buenos Aires. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseelsorge, Graben 13-1-49, 1010 Wien. Naša adresa: Istituto Slovacco dei Santi Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Santi Cirillo e Metodio — Roma. Tlačí Typografia Dario e Ugo Detti, via Girolamo Savonarola 1, - 00195 Roma. [pageend24]