ZPRÁVY SPOLEČNOSTI PRO VEDY A UMENÍ CZECHOSLOVAK SOCIETY OF ARTS AND SCIENCES, INC. ISSN 0036-2050svu Ročník XXIX listopad-prosinec 1987 Číslo 6 Mezisjezd SVU v Los Angeles Československá společnost pro vědy a umění uspořádala ve dnech 18.-20. září v Mezinárodním studentském středisku Kalifornské univerzity v Los Angeles valné shromáždění a mezisjezd pro rok 1987. Tématem celé konference byl “Přínos českých a slovenských emigrantů k rozvoji Spojených států”. Frank Marlow, předseda odbočky v Los Angeles, pozdravil přítomné lokální členy a přátele Společnosti a vzácného hosta biskupa Jaroslava Skar- vadu, funkcionáře SVU: Jiřího Nehněvajsu (předsedu), Miloše Kučeru (generálního tajemníka), Ladislava Dolanského (pokladníka) a Stanley Maršíka (místopředsedu). Též představil některé ze vzdálených přednašečů jako Ivana Svitáka ze severní Kalifornie, Libuši Volbrachtovou z NSR a jiné. Profesor Nehněvajsa pak upozornil, že toto shromáždění v době dvoustých oslav konstituce Spojených států je 27. v historii SVU. Minutou ticha se vzpomnělo tragické smrti při automobilové nehodě malíře Jiřího Zavřela, jenž měl pohřeb 19. září. Následovalo otevření výstavy a přednáška Jiřího Kargera o vývoji moderního umění, v níž řečník zdůraznil, že dobré umění, které pokračuje v nejlepších tradicích a ukazuje cestu do budoucnosti, je možné jen ve svobodné společnosti. Vystavovala se díla zemřelých umělců Ferdinanda M. Kallika (1912-1984), Adolfa Lešovského (1885-1972) a Aloise Kohouta-Lecoque (1891-1981) a výtvarníků, žijících hlavně v Kalifornii. Byli to: Jiří Karger, Šárka Š. Benešová, Jaroslav Gebr, Erik M. von Buelow, Margita Durkoth, Vladimír Durkoth, Lyuba Durďáková-Prusák, Oton Kovařík a George Branko Mesicki. Anthony Ginter a Barbara Bennett, oba profesoři hudby na Kalifornské universitě v Riverside, sklidili velký úspěch svým provedením Dvořákovy Sonatíny pro housle a klavír, opus 100. Během celé konference byly vystaveny knihy českých autorů v zahraničí, v češtině i angličtině, nebo knihy, týkající se československé tématiky. Miroslav Konvička a Boris Rajek se starali o knihy. Na valné hromadě Dr. Nehněvajsa podal obšírnou zprávu o všech činnostech SVU a plánech na příští XIV. sjezd, jenž se bude konat v příštím roce ve [pageend1]dnech 15.-18. září ve Washingtonu, D.C. Oznámil, že bylo přijato sto nových členů a promluvil ü dalším programu, organisovaném švýcarskou a mnichovskou skupinou, o publikační činnosti a podpoře organisací NED (National Endowment for Democracy) pro různé projekty Společnosti. Ing. Ladislav Dolanský z Bostonu podal uspokojivou pokladní zprávu a místopředseda Maršík vyložil, jak si představuje spolupráci mezi výborem a místními skupinami. Tajemník Kučera oznámil navržené čestné členství pro ekonoma Jana Mládka z Washingtonu, D.C., což bylo jednohlasně shromážděním schváleno. Následující dva dny byly hlavně věnovány akademickému programu. Zdenka E. Fischmannová a Eva Rheinwaldová analyzovaly různé problémy a psychologické, fysiologické a jiné důsledky často doprovázející emigraci. Dr. Olga Stehlíková komentovala o nesnázích nostrifikace lékařů, jimiž sama úspěšně prošla. Libuše Volbrachtová mluvila o akulturaci emigrantů z Československa v NSR. Ivan Sviták podal výsledky svého výzkumu o prvních Češích v Americe. Ota Ulč se nemohl osobně zúčastnit, ale jeho průzkum čsl. uprchlíků byl částečně přednesen. Pak přišla skupina přednášek o literatuře a o hudbě. Novější tvorba byla předmětem přednášky “Plebejská literatura” a čtení ukázek spisovatelem Janem Benešem. “Literatura jako literatura” byl název příspěvku Ivana ■ Svitáka. Jiřina Fuchsová četla svůj originální esej-fikci o knize Dějiny české literatury. Hudební analysa Anthony Gintra měla titul “Smetana: Motivy Vyšehradu". Miloš Pele užil název “Americe s láskou” pro svou přednášku ’ věnovanou českým skladatelům, zpěvákům, hercům, dirigentům a jiným českým výkonným umělcům, kteří se proslavili v této zemi. Herec a filmař Francis Lederer učinil krátkou návštěvu, aby všem popřál zdar v jejich propagaci československé kultury. Posledním výstupem sobotního odpoledne bylo provedení, možná první v USA, Fibichova melodramatu “Hakon”. Kristina Greco, původem z Brna, recitovala Vrchlického text a Lydia Šabac- ká hrála klavírní part. Publikum nadšeně tleskalo. Po večerním banketu, připraveném českou pracovnicí ve Studentském středisku, Frank Marlow promluvil o “České knize v emigraci”. Čtyřruční provedení několika Dvořákových Slovanských tanců (Lydia Šabacká a Zdenka E. Fischmannová) uzavřelo program. V neděli dopoledne měli přítomní příležitost dovědět se od Otto Turchana Zprávy SVU rediguje Libuše Zorinová. Adresa redakce: P.O. Box 274, Brandywine, MD 20613. Zprávy SVU (SVU News) - Date of issue: November-December 1987. Issued bimonthly. Vol. 29, No. 6. Publisher: Czechoslovak Society Arts and Sciences, Inc. Office of publication: Mrs. R. Bunza, 75-70 199th Street, Flushing, N.Y. 11366. Tel.: (212) 479-0870. Annual subscription price: Members $2.00; non-members $6.00. Second class postage paid at Flushing, N.Y. Postmaster: Send address changes to ZPRÁVY SVU, Mrs. R. Bunza, 75-70 199th Street, Flushing, N.Y. 11366. 2 [pageend2]o jeho práci na kosmonautice ve “Věku dobývání prostoru”. Bob Semrad pak užil videopásky pro ilustraci své přednášky “Účast ve vysoce vyvinuté technologii”. Frank Marlow přečetl svůj komentář o úspěších člena SVU architekta Rudolfa Mikuty, jenž žije v Los Angeles, ale nemohl se zúčastnit konference. Všechny přednášky pestrého programu byly informativní a hodnotné. Také se o nich diskutovalo. Hlavně o těch, jež se týkaly problémů emigrace, k nimž většina přítomných ráda přidala vlastní zážitky. Celý program dobře ilustroval téma konference, že totiž emigranti z Československa přinesli znalosti, schopnosti, různá nadání, tvořivost, vytrvalost a dobrou vůli ze staré vlasti — a dokázali se uchytit, aniž by zapomněli na svůj původ. Jožka Pejskař Článek Jožky Pejskara o průběhu kalifornského mezisjezdu byl otištěn ve zkrácené formě dne 10. října 1987 v Českém slově. Sjezd proběhl s neobyčejným úspěchem. Obsáhlý článek uveřejnily také Americké listy (16. října 1987). Na sjezdu byli i zástupci čs. oddělení Hlasu Ameriky, takže s programem byli průběžně seznamováni i posluchači v Československu. Taktéž se sjezdu zúčastnila skupina studentů z Vojenské jazykové školy. K úspěchu sjezdu přispělo v nemalé míře i to, že k jeho organi- saci se dokázaly sjednotit všechny složky čs. exilu v Los Angeles. Zápis ze schůze Valného shromáždění SVU, konané dne 18. září 1987 v Mezinárodním studentském středisku při UCLA 1. Předseda SVU Dr. Jiří Nehněvajsa zhodnotil podrobně činnost společnosti za poslední rok a dále referoval o plánech do budoucnosti. 2. Místopředseda Maršík referoval o stavu Místních skupin. 3. Pokladník Dolanský podal podrobnou finanční zprávu. 4. Na návrh a doporučení předsednictva a výboru SVU Valné shromáždění jednomyslně udělilo Čestné členství Dr. Janu Mládkovi za odbornou expertízu a nové cesty v oboru ekonomie. 5. Na návrh generálního tajemníka valné shromádění rozhodlo, aby byly příspěvky od ledna 1988 upraveny takto: Jednotlivé členství: $20.00 Manželé: $ 26.00 Studentské členství: $ 5.00. 3 [pageend3]Z umělců na sjezdu v Los Angeles vystavovali: Z umělců na sjezdu v Los Angeles vystavovali: Benešová Šárka: narodila se v Československu, v USA žije od r. 1976. Studovala na Akademii umění v Praze a v Paříži. Soustřeďuje se na grafiku a tapestry. Buelow Erik M. von: narodil se v Praze, je filmovým a televizním umělcem. V Los Angeles vystavuje od r. 1966. Studoval filosofii, právo a historii umění na Karlově universitě v Praze a v Paříži, specialisuje se na byzantskou ikonografii. Po Únoru 1948 byl vězněn a v r. 1955 se mu podařilo uprchnout. Durkoth Margita: narodila se v Jablonici a studovala umění v Bratislavě (1963-73). Vystavovala v Československu, Polsku, Maďarsku, Východním Německu a po r. 1983 v Los Angeles. Durkoth Vladimír: narodil se v Michalovicích, studoval umění v Bratislavě a Brně (1965-73). Vystavoval v Československu, Maďarsku, Polsku, Francii, New Yorku (1984) a v Los Angeles. Gebr Jaroslav: portrétista a filmový a televizní umělec, studoval v Praze, Mnichově a Římě. Před příchodem do Los Angeles žil v Kolumbii v Latinské Americe, kde vytvořil některé fresky a portréty. Taktéž se zabýval knižní ilustrací. Získal ceny na výstavách v mnoha galeriích. Kallik Ferdinand (1912-1984): narodil se v Praze. Před 2. svět. válkou studoval architekturu a graduoval v r. 1946 na Umělecké akademii v Praze. R. 1947 se přestěhoval do Jižní Afriky a později do USA. Byl jedním z nejlepších uznávaných akvarelistů v Jižní Africe. Obdržel 63 cen po celém světě. Karger George: narodil se v Opavě r. 1924 a studoval umění ve Zlíně, Praze (1945-49) a Stockholmu (1956). Vystavoval v Západním Německu, Finsku, Belgii, Itálii, Japonsku, Argentině a USA. Jeho práce jsou v muzeích všech těchto států. Vyučoval umění na různých institucích v Los Angeles a od r. 1968 byl vedoucím oddělení CBS Television v Los Angeles. Československo opustil r. 1949. Kovařík Oton: narodil se v Jugoslávii v r. 1928, ale přestěhoval se do Československa ještě jako dítě. Studoval v Praze. Pracoval jako herec a návrhář dekorací v divadle a televizi. Vystavoval od r. 1968 v Los Angeles a jiných městech USA. Lecoque Alois Kohout (1891-1981): narodil se v Praze, kde studoval s Ant. Slavíčkem. Pokračoval ve studiích v Záhřebu a v Paříži. Ve dvacátých letech pracoval a přátelil se s Aug. Renoirem, Modigliani, Utrillo aj. Napsal knížku o těchto impresionistech, kteří ovlivnili jeho styl. Jeho práce byly vystavovány a jsou majetkem mnoha muzeí po celém světě i v soukromých sbírkách několika US presidentů. Lešovský Adolf (1855-1972): narodil se v Humpolci a do USA přišel v r. 1906. Pracoval v Los Angeles a v New Yorku. Stal se hlavním návrhářem firmy Tifanny’s Jewelry. Ve dvacátých letech studoval s Alfonsem Muchou 4 [pageend4]v New Yorku. Později měl vlastní zlatnický krám a vytvořil mnoho dekorativních reliéfů v Los Angeles. Mesický George Branko: narodil se v Praze r. 1967. Studoval figurální kresbu v Praze na Akademii umění. Od r. 1986 studoval v Itálii a na universitě v Los Angeles. Průsak Liuba Durdahová: sochařka, studovala v Praze a v Kalifornii na státní universitě v Northridge, kde získala MSA r. 1975. Vystavovala v Paříži, Aténách, Madridu a USA. Její práce jsou representovány v mnoha galeriích a soukromých sbírkách. Zpráva z předsednictva SVU Předsednictvo SVU se sešlo ke své pravidelné schůzi ve dnech 7.-8. listopadu 1987 ve Washingtonu. Předseda přednesl zprávu o úspěšném mezisjezdu v Los Angeles. Pokladník podal přehlednou finanční zprávu. J. Purgina podal své návrhy činnosti umělecké sekce, zejména návrh na soutěž a udílení cen v rámci kongresu SVU. Schůze se zúčastnili také Dagmar White a J. Meissner, kteří podali podrobnou zprávu o přípravách na 14. kongres SVU ve Washingtoně ve dnech 15.-18. září 1988. Předsednictvo schválilo přijetí pětadvaceti nových členů. Taktéž byla prohlédnuta korektura Directory SVU 1988, jež je ve svém posledním stádiu před vytištěním. Jmenována byla nominační komise ve složení: Jan Mládek, Jar. Němec, Leopold Pospíšil, Mil. Rechcígl a Jan Tříska. Nedělní odpoledne bylo věnováno diskusi. Studentské ceny SVU Bylo rozhodnuto a schváleno valnou hromadou v Los Angeles, že SVU bude udílet ročně (na svých valných hromadách) dvě studentské ceny (undergraduate a graduate) za nejlepší písemné práce s československou tématikou. Každý výherce obdrží za vyznamenanou práci šek na $250, jednoroční studentské členství v SVU a jednoroční předplatné na Proměny nebo Kosmas. Komise, která bude práce posuzovat sestává z prof. Jana Třísky (Stanford University), prof. Josefa Änderte (University of North Carolina) a prof. Věry Bořkovcové (The American University), která je předsedkyní této komise. Práce musí být zaslány do 1. června 1988 generálnímu tajemníkovi ve třech kopiích, které on pak rozešle členům této komise. Komise musí dojít k rozhodnutí nejpozději do 15. srpna a předsedkyně komise oznámí výsledky 5 [pageend5]generálnímu tajemníkovi a předá odměny výhercům na 14. sjezdu SVU, který se bude konat 15.-18. 1988 ve Washingtonu. V letech následujících se budou dodržovat podobné termíny a jména výherců budou oznámena na valné hromadě. Noví členové Rudavský Ondrej, Rudavská Zuzana, Zipsová Ilona, Zipsová Renata, Podivínský Edward, Podivínská Iva, Mareš George, Eisenstein Zdeněk, Eisenstein Jana, Daler Milan, Daler Iva, Filla Eva, Hruda Karel, Hruda Anna, Krásová-Hinkley Edwarda, Kent Karel, Holzer Oswald, Červíček Pavel, Valega Thomas, Scruton Roger, Rýdlová-Ehrlich Marcela, Maršík Ferdinand, Maršík Helen, Sammer Jan, Blažek Lubomír. Z pětadvaceti nových členů jsou čtyři z Kanady, po jednom z Německa, Británie a Austrálie, ostatní z USA. Čtyři jsou již narození v cizině, pět je mladších třiceti let. Příprava 14. sjezdu SVU Předsedkyně washingtonské místní skupiny SVU paní Dagmar Hasalová- White dokončila předběžná jednání ohledně uskutečnění 14. mezinárodního sjezdu SVU. Bude se konat od čtvrtka 15. září do neděle 18. září 1988 v krásném prostředí washingtonského zahradního předměstí Chevy Chase v ústřední budově 4H Center, 7100 Connecticut Avenue. Zvolené místo vyhovuje po všech stránkách, včetně ubytování, stravování a snadného parkování soukromých vozů i rychlých spojů veřejnými dopravními prostředky. Máme zajištěno 69 dvoulůžkových pokojů s privátní koupelnou a telefonem. Cena 32.00 dol. za osobu (jsou-li 2 osoby v místnosti) nebo 45.00 dol. (1 osoba v místnosti). Dále máme zajištěno 20 pokojů čtyřlůžkových (2 lůžka poschoďová), koupelna na společné chodbě. Cena za osobu 18.00 (jsou-li 3-4 osoby v místnosti), 22 dol. (2 osoby v místnosti), 28 dol. (1 osoba v místnosti). V Centru je moderní jídelna, kde lze dostat snídani za 4.25 dol., oběd za 5.00 dol. a večeři za 6.15 dol. Závazné přihlášky na ubytování zašlete s příslušným obnosem nejpozději do 15. července na adresu: Dagmar White, 9751 Firsth Ct., Vienna, VA 22180. 2. První výzva k zápisu k přednáškám byla velice úspěšná. Více než 50 odpovědí obsahuje přihlášky k účasti ve všech hlavních sjezdových oborech. Podařilo se nám zajistit včasný základní rámec, který však nutno doplnit k dosažení našeho cíle, totiž 150 přednášek, plánovaných nro nlný sjezdový 6 [pageend6]program. Toto číslo odpovídá rozsahu pořadu minulých sjezdů a zapadá do rámce, v němž připravujeme 14. sjezd ve Washingtonu. 3. Vyzýváme proto dnes znovu všechny zájemce o aktivní účast na sjezdovém programu k zaslání názvů jejich navrhovaných přednášek spolu s udáním kategorie, ve které by si přáli svůj příspěvek přednést. 4. K usnadnění vaší volby a zápisu je přiložen předběžný formulář. 5. Abstrakta přednášek, omezená na 200 slov, musí být zaslána nejpozději k 1. dubnu 1988. Toto časování je nezbytné k řádné přípravě a redakční úpravě abstrakt, která budou předána účastníkům spolu s ostatní dokumentací na počátku sjezdu. Je-li vaše navržená přednáška již v abstraktu připravena, neváhejte ji prosím přiložit přímo k zápisovému formuláři. V každém případě je nutno vyplnit adresu a místo zaměstnání, eventuelně s uvedením úřadu, ústavu či školy, kde působíte. 6. K účasti na 14. sjezdu SVU jsou pozváni všichni zájemci o československou vědu a umění a o kulturní dědictví Čechů a Slováků. Uvítali bychom proto vaše návrhy osob, které bychom měli mimo rámec členstva SVU vyzvat ke spolupráci. Znáte-li takové vhodné pracovníky, uveďte laskavě jejich jména pod bodem 4. přiloženého formuláře. 7. Mezinárodní sjezdy SVU směřují k podchycení zájmu a účasti mimo bezprostřední okruh našeho členstva. Zásadně převládá angličtina jako sjezdový jazyk a přednášky jsou většinou v této řeči. Francouzské, španělské a německé texty jsou rovněž přijatelné. Přednášky v češtině a slovenštině by pochopitelně oslabily dopad vašeho příspěvku mimo československou veřejnost. K dnešnímu dni bylo obdrženo předběžně kolem padesáti přihlášek k přednáškám s těmito názvy: Frank Meissner: Podvýživa — co se dá dělat? Josef Hajda: Perspektivy severoamerického zemědělství D. C. Gajdušek: Přehodnocení mythu o kanibalismu Olaf Haněl: Vývoj čs. výtvarného umění od r. 1968 Thomas Messer: Dan Kulka — předčasně uhašený plamen Jan Uhde: Perspektivy Věry Chytilové Jan Drábek: Otcův návrat do Auschwitz Mauricius Herman: 25 let sociálně-ekonomického vývoje IDB v Latinské Americe a Karibské oblasti Elba Kybal: Organisace amerických států (OAS) Frank Meissner: Tržní technologie vhodná pro sociálně-ekonomický vývoj John Šturc: SEC, válka proti vnitřní výměně Margit Meissner: Budoucnost specialisovaného vzdělání VI. Kabeš: Dosah vlivu osmičky ve Střední Evropě, 1278-1988 Čestmír Ješina: Odpověď na dvanáct otázek Radomír Luža: Nezávislost jako alternativa reformistů Jiří Loewy: Sociální demokraté v době Pražského jara 7 [pageend7]Ota Rambousek: K-231 v době Pražského jara Miloš Šuchma: KAN v době Pražského jara Ernest Gross: Čs. židovští veteráni 2. svět. války Zd. Fischmann a Frank Meissner: Židovští přistěhovalci v Severní Americe po r. 1918 Wilma Iggers: Židé v Čechách a na Moravě Martin Zapletal: Tragédie slovenských Židů, 1939-45 Helen Epstein: Dítě holokaustu Zdeněk Salzmann: Anglicismy v současné češtině Karel von Kuneš: Učebnice českého jazyka na amerických universitách Jaroslav Mráček: Historie Přátel čs. hudby, 1975-88 František Smetana: Spolupráce Antonína Krafta při psaní Haydnova cellového koncertu v D Miloš Hudlička: Bohuslav Branner — portrét čs. chemika George Fodor: Preventivní kardiológie Oskar Sýkora: Populární dentistické pomůcky v Československu — v minulosti a dnes Otakar Poliak: Lipid metabolismus, arteriosklerosa, infarkt Martin Harwit: Museum letectví a kosmonautiky J. Tříska: Gorbačov a Československo John Lampe: Východoevropský program ve Wilson Centru George Křížek: Psychiatrie v Československu Jiří Kolaja: Jevy v čase a prostoru M. Z. Kubíková: Čs. trenéři v Severní Americe Čs. krasobruslení v USA Pavel Pecháček: Sportovní reportáž za železnou oponou Miroslav Sims: Lukostřelba Věra Bořkovcová: Čechov a Češi Wiess: Pavel Havel Jaroslav Pelikán: Bach mezi theology Emma Koukol-Jarošová: Vývoj krajky v Čechách Blahoslav a Olga Hrubý: Náboženství v komunistických oblastech Blahoslav Hrubý: Rehabilitace Jana Husa Štefan Swiezawski: Jan Hus — kacíř nebo hlasatel Věra Bořkovcová: Marina Cvětajevová v Praze Ludmila Velinská-Ondrujová: Božena Němcová (Kabel) Ludmila Alexeyeva: Náboženské vysílání Svobodné Evropy a Hlasu Ameriky. Dále svou účast přislíbilo dalších pětadvacet osob: Zdeněk Salzmann, Ruth Landmann, J. Gabriny, J. Klavík, V. Koubek, Zd. Macků, Ivan Brychta, George Staller, Vanous, Jan Mládek, Alexandre Kafka, Walter Roubíček, Jan Šturc, Mich. Šumichrast, Bartoň, Mil. Rechcígl, 8 [pageend8]Wilma Iggers, Jiri Kovtun, Arnošt Lustig, Hana Demeter, Patricia Hampl, Karel Absolon, Pavel Machotka, Zd. Suda, J. Nehněvajsa. Zvláštní symposium s názvem “Američané s českými nebo slovenskými kořeny” se připravuje pro 14. kongres SVU ve Washingtonu. Přednášky budou na téma českých a slovenských přistěhovalců do USA, jejich historie a kulturní život v jednotlivých státech a městech Severní Ameriky, aspekty sociální, ekonomické, kulturní, náboženské, občanské i politické, úspěchy jednotlivců ve všech oborech lidské činnosti. Při dostatečném počtu zájemců může být symposium, rozšířeno o téma českých a slovenských přistěhovalců v Evropě a jiných částech světa. Zájemci o účast na symposiu nechť posílají své návrhy a připomínky na adresu: Dr. Miroslav Rechcígl 1703 Mark Lane, Rockville, Md.20852, USA Tel.: (301) 881-7222 Knihovnická sekce SVU Zájemci o vystoupení na kongresu SVU s přednáškou v oboru knihovnictví ať se přihlásí na adrese: Ladislav Kalkus 9304 Lancelot Rd., Oxon Hill Md. 20222. Dary na činnost SVU Jan Filipek opět poskytl na činnost SVU velkorysý dar deseti tisíc dolarů. Žádost pokladníka Plaťte členské příspěvky v prvních dvou měsících roku a ne až koncem roku. 9 [pageend9]Z ČINNOSTI ČLENŮ Dr. Jar. Němec byl pozván Masarykovým klubem v Bostonu jako slavnostní řečník k oslavě 69. výročí založení Československé republiky. Oslava se konala 1. listopadu 1987 odpoledne v Hanneman Hall, Public Library, Brookline, Mass, a byla zahájena smyčcovým kvartetem, které znamenitě podalo Dvořákovy skladby. Dr. Němec promluvil na téma: “Osmadvacátý říjen a 20 let svobody”. Ve své přednášce uváděl hlavně, čeho jsme za 20 let svobody dosáhli. Jeho projev byl přijat velmi příznivě jak pamětníky této doby, tak novou generací. * * * Sue Baker, redaktorka časopisu Winthrop Sun, uveřejnila 28. října 1987 dvoustránkový interview i s fotografií Dr. Miroslava Kemera, místního sociálního pracovníka, o jehož pětasedmdesátce a osudech jsme psali ve Zprávách SVU před 3 lety. Redaktorka líčí osudy Dr. Kernera a jeho paní Esther Kernerové zejména z období druhé světové války na východní frontě. Po válce byl Dr. Kerner ředitelem UNRRA a významným funkcionářem sociální demokracie. Po únoru 1948 unikli manželé hrozícímu zatčení útěkem do zahraničí a po příchodu do USA a nějakou dobu práce pro RFE se usadili v blízkosti Bostonu, kde Dr. Kerner studoval na Simmon’s School of Social Work a po absolvování se věnoval sociální práci, zatím co jeho paní si otevřela zubní ordinaci. Dnes jsou oba v penzi a pokračují ve své podpoře židovských uprchlíků z SSSR, pracují kulturně, podporují české organizace a Dr. Kerner navíc vede na Harvardově universitě přednášky o ruské historii ve Studijním institutu pro penzisty. V článku je hodně informací o demokratickém Československu a o hrůzách holokaustu. * * * JUDr. Jan Viktor Mládek byl za 2. světové války zástupcem čs. vlády na konferenci v Bretton Woods, r. 1945 předsedou správní rady Národní banky československé, od února 1946 československým delegátem v International Monetary Fund a členem jeho správní rady. Od r. 1968 byl zaměstnancem této instituce, ředitelem jejího evropského úřadu v Paříži, a stálým pozorovatelem v Evropské platební unii. Byl v úzkých stycích s evropskými vládami a ústředními bankami. Byl organizátorem Afrického odboru ve Fondu, průkopníkem “technical assistance programming”, ekonomickým poradcem ve vládě jugoslávské a americké v záležitostech japonské a vietnamské ekonomie. Byl poctěn udělením čestného členství SVU za odbornou expertízu a propagaci nových cest v ekonomii. # * # Profesor Ivo Ducháček (City University of New York) připravil dvě 10 [pageend10]stati pro nový Slovník politických institucí, který vydalo nakladatelství Basil Blackwell v Oxfordu. Encyclopaedia of Political Institutions vyšla v říjnu První jeho stať pod heslem “Ústavy” pojednává o formě a obsahu ústavních listin, které až na Anglii, Izrael a Saudskou Arábii uzákonily skoro všechny státy. Ve stati “Ústavní systém” autor od sebe výrazně odlišuje státy, které se podle ústavy také spravují — těch je naprostá menšina — a státy, které sice mají ústavu, ale soustavně ji porušují. Do této kategorie států s ústavou, ale bez ústavní praxe, patří dnešní Československo. Ústav pro studium vládních institucí na universitě v Berkeley v Kalifornii uveřejnil v červnu novou studii profesora Ducháčka, nazvanou “Toward a Typology of New Subnational Governmental Actors in International Relations”. Studie pojednává o příčinách a následcích nové účasti svazků územní samosprávy (zejména států, provincií a kantonů ve federacích) na mezinárodních hospodářských stycích. * * * Emma Koukolová (Jarošová) měla dne 23. září v kulturním středisku kardinála Berana v Montrealu přednášku na téma “Krojové oblasti Čech” a “Vývoj krajky v Čechách”. Vystoupila odpoledne v Klubu seniorů za předsednictví Ing. K. Pavelky a večer pro SVU za předsednictví Ing. VI. Zajíce. Obě přednášky doplnila jak výstavkou starožitných částí českých krojů, tak i různými druhy krajek a barevnými diapozitivy. K úspěchu přispěla i skutečnost, že přednášející byla oblečena v blatském kroji. Pánové Chochola a Frank promítali epidiaskopem řadu zajímavých obrazů z lidového umění. Paní A. Škvorová-Javorová aranžovala výstavku krojových doplňků společně s národopisnými fejetony a knihami Emmy Jarošové. Rovněž zorganizovala její interview pro Radio Canada International, které vedla paní Vesna Alince. Podobnou přednášku měla Emma Jarošová při svém pobytu v Evropě v katolickém spolku Velehrad ve Frankfurtu, kde recitovala také své básně z mládí a přečetla některé své národopisné fejetony. Emma Koukolová-Jarošová působila během 2. světové války v okolí Žamberka, kde sbírala vyprávění krajkářek o přástvách a starých zvycích, studovala dějiny krajky, navštěvovala továrny a vamberské muzeum a krajkářskou školu. R. 1941 měla v pražském rozhlase přednášku “O vývoji krajky v Čechách” a “Krajkářské přástvy”. Její přednášky vyšly v týdeníku “Orlický kraj” a po létech je uveřejnil také chicagský Nedělní hlasatel. * * * Alexej Bořkovec, ředitel vědecké laboratoře Výzkumného ústavu zemědělského v Beltsville (Maryland), se zúčastnil ve dnech 5.-10. října Mezinárodního kongresu ochrany rostlin v Manile (Filipíny), kde obdržel medaili za vynikající výzkum v oboru mezinárodní ochrany rostlin. Ve dnech 22.-23. října se zúčastnil slavistické konference na Státní universitě v Severní Karolíně, kde spo11 [pageend11]lupředsedal panelu o sovětském zemědělství v 80. letech. * * * František Smetana, profesor emeritus, učil komorní hudbu v Orlando Festivalu v Kerkrade v Holandsku od 5.-19. července. Tento mezinárodní hudební festival byl letos skoro výhradně věnován české hudbě a účinkovalo na něm z Prahy Sukovo trio a Pražské kvarteto. Festival pozval a hradil veškeré výlohy třem mladým komorním souborům z Československa: Stamitzovo a Martinů kvarteto a Ostravské trio. Kvarteta studovala Mistrovské kursy s Arnoldem Steinhardtem, houslistou slavného Quarneri Quartet a Ostravské trio s Menahenem Presslerem, pianistou známého Beaux Arts Tria. * * * Profesor Victor M. Fic, který byl řádným profesorem na Brock University (St. Catharines, Ontario, Canada) roku 1971, byl jmenován Professor Emeritus dne 9. září 1987, v oddělení politických věd. V jeho jmenování bylo uvedeno, že profesor Fic byl vzdělán na pěti universitách, dosáhl sedmi akademických hodností, ze kterých dvě jsou doktoráty, a že publikoval pět knih, tři monografické studie, jednu kapitolu v další knize a devět článků. Citace se dále zmínila o tom, že profesor Fic přednášel dva roky na ran- gunské universitě v Birmě, osm let na čínské universitě Nanyang v Singapuru, kde byl také přednostou oddělení politických věd a ředitelem výzkumného ústavu studií jihovýchodní Asie. Jeho studenti ho navrhovali dvakrát na cenu “Award for Excellence in Teaching”. I když nastoupil do penze začátkem července tohoto roku po dovržení 65 let, universita mu nabídla plný profesorský úvazek, aby pokračoval v přednáškách a v řízení vědeckého výzkumu. * * * Rudolf Firkušný pořádal dne 30. listopadu v Carnegie Hall v New Yorku koncert ze skladeb Janáčka, Martinů, Schumanna a Schuberta. * * * Dr. C. Radek Kučera vystavoval své nejnovější olejomalby od 3. listopadu do konce prosince v Zimní zahradě jediných holandských lázni Nieuweschans. Kritiky v holandském tisku byly velmi positivní. V dubnu 1988 bude mít další velkou výstavu v galerii GAK ve Winschotenu. * * * Dr. Vladimír Kabeš, místopředseda SVU, byl pozván ke dvěma přednáškám o činnosti a významu Charty 77 v dnešním Československu. 22. září promluvil na toto téma na schůzi lidskoprávní sekce místní skupiny American Bar Association a 16. listopadu hovořil o stejném předmětu ke studentům American University. Obě přednášky, doplněné referátem zástupkyně kongresní Helsinské komise Eriky Schlagerové, svědčí o velké pozornosti americké veřejnosti, která sleduje práci Charty 77 12 [pageend12]jak v souvislosti s jejím 10. výročím, tak v rámci kvasu, který současně probihá v Československu a souvisí též s oživeným zájmem o historické zhodnocení pražského jara roku 1968. Z ČINNOSTI SKUPIN NEW YORK Skupina uspořádala ve spolupráci s krajanskými organizacemi 27. září v sokolovně na Manhattanu vzpomínkovou slavnost u příležitosti padesátého výročí smrti T. G. Masaryka. Po státních hymnách, které byly zpívány všemi přítomnými, byl čten vzkaz presidenta Reagana k výročí Masarykova úmrtí, charakterisující význam odkazu československého presidenta naší i americké veřejnosti. Výstižně promluvil o jeho národ- ně-politickém a mravním odkazu Dr. Jiří Nehněvajsa. Jeho projev byl nevšední rozbor Masarykova vůdcovství. Bohuš Rapeš recitoval Hviezdoslavovu báseň “Osloboditeľ’ a přečetl blahopřání Martina Rázuse k osmdesátým narozeninám Masarykovým. Hudební vložka Zdenka Prouzy z Dvořákovy druhé věty z koncertu H-moll pro violoncello byla mistrně předvedena a byla publikem nadšeně oceněna. Vzpomínky Jarmily Novotné na Masaryka byly nejen osobními vzpomínkami, ale i dokladem presidentova zájmu o umění. J. Novotná četla Masarykovy dopisy jí psané, které vyjadřovaly pochopení pro mladou uměleckou generaci její doby. Doplnila své vzpomínání oblíbenou písní Masarykovou “Lásko, Bože, lásko” a árií Gildy z Rigoletto ze zvukové pásky. Přítomní nadšeně pogratulo- vali Jarmile Novotné k její osmdesátce. Projev Dr. Karla Steinbacha o životě v Masarykově republice byl svědectvím aktivního účastníka Masarykova celého republikánského období. V hřejivém výkladu osobitě podaném hovořil o politickém ruchu budovatelských let státu a vylíčil rozmach národní tvořivosti a rozvoj umění i pokrok v sociální péči v Masarykově republice. Ze zvukové pásky slyšeli přítomní reportáž pražského rozhlasu z pohřebního dne. Pěvecký sbor Velehrad zazpíval Masarykovy oblíbené písně: Ach, synku, synku; Boleráz, boleráz a Teče voda, teče, za řízení profesora Miroslava Lebedy. Dr. Ján Papánek, bývalý čs. velvyslanec u Spojených národů, vzpomněl, jak jako konsul v Pittsburku zakládal Masarykův ústav k pěstování hospodářských, kulturních a uměleckých styků mezi ČSR a Spojenými státy. Vzpomínková slavnost byla bohatě navštívena. Více jak 250 krajanů přišlo vzdát hold památce zakladatele státu. Slavnost byla ukončena výzvou předsedy skupiny SVU k získávání mladší generace pro účast nejen na udržení, ale hlavně rozvoji krajanského povědomí v generační posloupnosti Čechů a Slováků v zahraničí. 13 [pageend13]Dne 22. listopadu uspořádala skupina přednáškové a diskusní odpoledne na téma Sovětské reformy a východní Evropa. Přednášel Dr. Jiří Hochman, profesor žurnalistiky a mezinárodních vztahů na Ohio University (Columbus, Ohio). každoroční předvánoční bazar v rekreačním středisku Guy Mason v Georgetownu. Podávaly se speciality české kuchyně a prodávaly knihy, hračky, rukodělné vánoční ozdoby, bižuterie, atd. WASHINGTON CLEVELAND 25. října uspořádala místní skupina ve spolupráci s Československou národní radou americkou, Radou svobodného Československa a Sokolem Washington, D.C. oslavu 28. října v moderní kapli na Mount Vernon College. O zajímavý program se zasloužil šéf čs. oddělení Hlasu Ameriky Pavel Pecháček, který informoval přítomné o činnosti Hlasu Ameriky, který letos několikrát oficiálně vysílal přímo z Československa. O bohatý umělecký zážitek se zasloužil Jiří Sýkora, který přednesl neru- dovu Baladu o Palečkovi, Halasovu báseň Podzim a přečetl úryvky z Čapkových Hovorů s TGM. Dále přednesl báseň Dopis exulanta domů ze sbírky Stanislava Mareše Báje z nového světa (St. Mareš přednáší na universitě v Sydney). Na závěr si posluchači vyslechli rozhlasové nahrávky, které Hlas Ameriky vysílal pro Československo. Byly to: hra Milana Uhdeho “Zubařovo pokušení” (účinkovali: Jiří Fisher, Zdenka Fishero- vá, Petr von Freigburg, Eva Límano- vá, Pavel Pecháček a Jiří Sýkora) a aktovka Václava Havla “Largo deso- lato” (účinkovali: Jiří Fischer, Zdenka Fischerová, Jarmila Čechová, Jarmila Kryšková a Jiří Sýkora). 14. listopadu uspořádala skupina Místní skupina SVU uspořádala 17. října v Saturday’s Gallery přednášku Dr. Jiřího Hochmana na téma “Co ted? Co udělá Gorbačev s falsifl- kovanou Sovětskou historií?” Dr. Jiří Hochman je profesorem politických věd na Ohio State University v Columbus a také autorem mnoha politických a satirických knih a článků. V sobotu 28. listopadu se konalo představení filmu úspěšné československé filmové režisérky Věry Chytilové “Faunovo velmi pozdní odpoledne” na Cleveland Clinic. Je to velmi úspěšná barevná veselohra z roku 1983 o postarším pánovi a jeho mladém ženském světě, který už, k jeho velké lítosti, nestačí ovládnout. Účinkují: Leoš Suchařípa, Ivan Vyskočil, Libuše Pospíšilová, Vlasta Špicnerová, Jiří Hálek a další. Krásné záběry Prahy, hlavně Malé Strany. EDMONTON Dne 25. září 1987 uspořádala místní skupina SVU za spoluúčasti místní skupiny Československého sdružení v Kanadě Večer vzpomínky na 50. výročí úmrtí Tomáše G. Masaryka. Po úvodním slovu Dr. Ivo Morav- číka, ve kterém zdůraznil Masarykův 14 [pageend14]humanismus, zazněla Masarykova oblíbená národní píseň “Teče voda, teče”, při které Milica Hasalová- Moravčík přednesla báseň Jaroslava Seiferta “To kalné ráno”. Následovalo pásmo čtení výňatků z Čapkových Hovorů s TGM. Pásmo bylo vybráno Jiřím Chrumou a četli je pan Chrúma a pí. Moravčíková. Přes padesát účastníků vzpomínkového večera si též s úctou vyslechlo zvukový záznam projevu TGM k desetiletému výročí republiky. Pořad byl uzavřen československými státními hymnami. Přednášková síň v Henry Marshall Tory Building na University of Alberta byla vyzdobena velkým portrétem T. G. Masaryka od známého českého portrétisty Haši. Tento cenný obraz byl laskavě zapůjčen panem Ignácem Herckovičem. Od 8. do 25. září uspořádali Dr. Moravčík a Dr. Petr Schubert výstavku o Masarykovi v Rutherford Library na University of Alberta. 30. října se konal na University of Alberta večer u příležitosti 200. výročí premiéry “Don Giovanni”, kterou W. A. Mozart řídil v divadle hraběte Nostice v Praze, 29. října 1787. Zúčastnilo se asi 75 lidí. Promluvil vedoucí katedry hudby na univerzitě Dr. Alfréd Fisher a byl přečten referát paní Dagmar White “Mozart a Praha”, který autorka původně přednesla na 13. kongresu SVU v Bostonu. Program byl ukončen áriemi z různých Mozartových oper. Řada účastníků se později sešla v bytě manželů Moravčíkových s Josefem Skvoreckým, který byl ten večer v Edmontonu. V sobotu 7. listopadu uspořádala skupina První československý repre- sentační ples v hotelu Four Seasons pod záštitou starosty města Edmonton Laurence Decore. Ples byl neobyčejně úspěšný. Po večeři následovalo předtančení, pro které nastudovala Milica Hasalová-Moravčík ve vlastní choreografii Dvořákovu polonézu v Es-moll. Tančilo šestnáct mladých lidí, z nichž třináct je českého původu. K tanci hrál třicetičlenný orchestr “The Academy Strings” až do jedné do rána. K velké radosti přítomných 180ti hostí o první přestávce zatančily dvě kolony tanečníků Českou besedu. Mnozí z nich ji již tančili v Československu. Shodou okolností to bylo 124. výročí večera, kdy byla poprvé tančena Linková a Hellerova Česká beseda v pražském Konviktu. V programu bylo vzpomenuto výročí smrti presidenta T. G. Masaryka, a dvou Kanaďanů českého původu, kteří dosáhli světového jména — Tomáše Bati a Josefa Škvoreckého. Předsedkyněmi plesu byly Věra Krausová a Milica Moravčíková. Místní skupina Edmonton má již přednášky připraveny až do května 1988, kdy činnost roku zakončí banketem ve Faculty Club na universitě. * + * SAN FRANCISCO 7. listopadu upořádala nová předsedkyně místní skupiny Dr. Jana Janků velice úspěšný večer s recitací 15 [pageend15]básně Vítězslava Nezvala “Edison”. Přes padesát členů SVU, hostů a jejich přátel ocenilo výborně připravený a dobře promyšlený program. Recitovali Eva Kryšková a Josef Berger. Následovala zajímavá a informovaná debata. V minulém roce uspořádala skupina taktéž úspěšný večer skladeb Jaroslava Ježka a písní a dialogů Voskovce a Wericha. Bývalá předsedkyně místní skupiny, oblíbená, energická a tvořivá paní Kristina Hájková se odstěhovala do New Yorku, kde si otevřela obchod se starožitnostmi. Skupina ji velice postrádá a přeje jí mnoho úspěchů v novém prostředí. # * # JUBILEA Dr. Martin Kvetko, redaktor, publicista a politik, oslávil 9. septembra svoje 75. narodeniny v New Yorku. Narodil sa v Muránskej Dlhej Lúke v Gemeri na juhovýchodnom Slovensku. Gymnaziálne štúdium začal na obnovenom historickom gymnáziu vo Veľkej Revúcej, maturoval ale v Levoči. Z finančných dôvodov — dostal pomerne vysoké štipendium — šiel po maturite študovať na veterinárskej fakulte Masarykovej univerzity v Brne, kde získal doktorát veterinárskych vied v r. 1936. V pláne tam sa habilitovať zostal ďalej na univerzite ako asistent na Ústave výživy a všeobecnej zootechniky so špecializáciou na chovateľstvo (zootechniku). Ničivý zásah Hitlera do celistvosti republiky skrížil Kvetkovi životné plány, preto potom za vojny prijal miesto veterinára v štátnom chovnom ústave v Topolčiankach. Po vojne bol menovaný profesorom špeciálnej zootechniky a veterinárskej hygieny na Vysokej poľnohospodárskej škole v Košiciach. Sklon k novinárstvu a záujem o politiku boli zjavné u M. Kvetku už na strednej škole. Slovenské národné povstanie a obnovená republika poskytli mu veľa možností uplatniť sa organizačne i politicky. Jemu pripadla úloha riešiť poľnohospodárske a zásobovacie problémy na konci vojny na oslobodenom území Slovenska ako i starostlivosť dať do chodu demokratickú tlač. V Národnom zhromaždení v Prahe, kam bol menovaný demokratickou stranou, mal príležitosť sa prejaviť ako československý politik. Na Slovensku viedol najprv povereníctvo poľnohospodárstva a pozemkovej reformy, neskôr povereníctvo výživy a zásobovania; sektory, ktoré boli komunistom skúšobným kameňom na ovládnutie roľníckeho vidieku. Perzekúcii po komunistickom puči unikol odchodom za hranice. V exile, okrem redaktorskej práce v Rádiu Slobodná Európa, dr. Kvetko 16 [pageend16]sa plne zapojil do politickej exulantskej činnosti. Bol pri zakladaní vedúcej čsl. politickej organizácie, Rady Slobodného Československa, kde zastupuje slovenský demokratický exil; bol spoluzakladateľom organizácie Stálej konference slovenských demokratických exulantov a rediguje jej tlačový orgán Naše snahy; v Zhromaždení európskych ujarmených národov (ACEN) reprezentuje československý exil. Ako publicista dr. Kvetko sa zaslúžil o zrod paralelnej slovenskej publicistiky v zahraničí, s politickým zameraním, v rámci vydavateľstva Naše snahy. Publikuje práce slovenských disidentov a autorov v nemilosti režimu, uverejňuje ich kritické príspevky v časopise na situáciu doma, vydal niekoľko- zväzkové dielo svedectiev účastníkov domáceho odboja, znovu vy dáva rozobraté knihy, po ktorých je dopyt a pod. * * * Dne 18. září 1987 se dožil 85 let Dr. Karel Hujer, profesor emeritus atro- nomie na University of Chattanooga v Tennesee. Narodil se v Železném Brodě a studoval na přírodovědecké fakultě Karlovy university v Praze, kde získal doktorát přírodních věd v r. 1932. Pokračoval ve studiích v cizině a to na Imperial College of Science (University of London) a Yerkes Observatory (University of Chicago). Přednášel fysiku v Iowa na Wesleyan College (1942- 43), fysiku a astronomii na Michigan State College (1943-46) a od r. 1946 až do doby svého odchodu do penze byl profesorem astronomie a fysiky a ředitelem Jones Observatory na University of Chattanooga. Dr. Hujer studoval historii astronomie starých civilizací a to ho vedlo k cestám do Indie, Tibetu, Činy, Japonska, Peru a Mexika a k třem cestám přes Sibiř. V Indii byl hostem Mahatma Gandhiho a básníka Rabindranat Tagore, přednášel ta na universitách a účastnil se četných vědeckých kongresů. Přispíval do mnoha vědeckých časopisů v oboru astronomie, fysiky, historie a filosofie a je členem mnoha vědeckých organizací. Členem SVU je od r. 1959. * * * Josef V. Toman-Tománek oslavil dne 19. listopadu své 75. narozeniny. Kroužek milovníků hudby a poezie v New Yorku uspořádal na jeho počest v sobotu 21. listopadu recitační večer na téma “Ohlasy z tvorby Josefa Tománka”. Jubilant chystá k tisku svou novou sbírku veršů “Květy z ciziny”. 0 jeho životě a činnosti jsme psali v předcházejících číslech Zpráv. 17 [pageend17]IN MEMORIAM Koncem září zemřel při automobilové nehodě v Kalifornii malíř a grafik Jiří J. V. Zavřel. Narodil se 2. října 1910 v Hrobcích, okr. Roudnice a studoval na Akademii umění v Praze v letech 1930-1934. V Československu přispíval články do různých časopisů o umění a z historie umění, mluvil v rozhlase a v letech 1930-38 pořádal výstavy svých obrazů a grafik. V USA měl své “Art Studio” v Long Beach v Kalifornii. K jeho posledním pracím patří cyklus věnovaný přijetí křesťanství v českých historických zemích. V mládí byl výkonným sportovcem a skautem tělem i duší. Jezdil na skiffu za VK-Blesk, později se stal mistrem Evropy. Za první republiky vyhrál Pohár primátora města Prahy. Minutou ticha byla uctěna jeho památka na Mezisjezdu SVU v Los Angeles, který zde probíhal právě v době jeho pohřbu dne 19. září. * * * Felix Paukert, ředitel odboru Mezinárodní organizace práce, zemřel dne 23. července v Ženevě ve věku 59 let. Narodil se 30. dubna 1928 v Praze. Svá gymnasijní léta strávil na “Kře- mencárně” a v r. 1947 začal studovat práva na Karlově universitě. V r. 1949 byl však z politických důvodů vyloučen a rozhodl se odejít do ciziny. Po dobrodružném přechodu hranic se dostal do Velké Británie, kde vystudoval ekonomii na Queen’s University v Belfastu a na London School of Economics (LSE) v Londýně. V r. 1959 se oženil s Libuší Morávkovou, která jako on připravovala Ph.D. (kandidaturu věd) na LSE. V r. 1960 obdržel nabídku na místo v Mezinárodní organizaci práce (MOP) v Ženevě. Strávil tam téměř 27 let v různých funkcích. Vir. 1975 byl jmenován ředitelem odboru pro Rozdělení národního důchodu a mezinárodní politiku zaměstnanosti. Od počátku své činnosti v MOP se Felix Paukert věnoval převážně problémům rozvojových zemí, zvláště strategii hospodářského rozvoje, politice zaměstnanosti a mzdovým otázkám. Svou administrativní práci spojoval s výzkumem a s poradní činností. Stal se poradcem četných vlád a v rámci oficielních misí navštívil asi 80 zemí. Zajímavou součástí jeho práce byl výzkum, kde dosáhl svých největších úspěchů. Jeho studie z r. 1973 o vlivu hospodářského vývoje na rozdělení národního důchodu byla americkým Institutem pro vědecké informace prohlášena za “klasiku moderní ekonomické literatury” a byla velice často citována ve vědeckých publikacích. Setkala se s velkým ohlasem u většiny odborníků, protože na základě existujících statistik “de facto” vyvrací teorii zbídačování proletariátu (ač to není jejím původním účelem). Mimo značn; 18 [pageend18]počet studií napsal Felix Paukert dvě knihy s různými spoluautory, jednu nazvanou “Rozdělení důchodu, struktura hospodářství a zaměstnanost” (Income Distribution, Structure of the Economy and Employment) vydanou v r. 1981, a druhou nazvanou “Rozdělení důchodu a hospodářský rozvoj” (Income Distribution and Economic Development) vydanou v r. 1984. Většina jeho prací byla přeložena do několika jazyků. Felix Paukert byl oblíben u svých spolupracovníků pro svou přímost, znám mezi přáteli i odpůrci pro svou politickou odvahu, pevnost přesvědčení a širokou erudici jak na poli ekonomie, tak i historie. Nejvíce však byl oceňován pro svůj humor, který ho neopustil do posledních chvil, a kterým si během své kariéry získal mnoho přátel a často dokázal odzbrojit leckterého ideologického protivníka. Zajimal se o sport, zejména o hokej a o tenis a ve volných chvílích hrál rád — a dobře — šachy. Přes nával práce vždy podrobně sledoval vývoj událostí v Československu v exilovém i domácím tisku. Byl dlouholetým členem Společnosti pro vědy a umění. * # # Theodore Bohdan Hlubuček, bývalý redaktor Cedar-Rapidských listů a mnohostranný kulturní pracovník v krajanských spolcích, zemřel koncem září 1987 ve věku 86 let. Narodil se 11. března 1901 v Žamberku nad Orlicí a do USA přijel se svým otcem v r. 1920. # * * Plukovník Bohuslav Tobyška zemřel 7. července ve věku 73 let ve španělské Javei. Narodil se v České Rybné 22. ledna 1914. Vystudoval leteckou akademii v Hranicích v letech 1935-37, B.A. získal na Cambridge University v r. 1943. Před válkou byl velitelem 46. letky v Pardubicích. Po okupaci uprchl přes Polsko do Anglie, potom odjel do Sýrie, odkud se do Anglie vrátil a byl instruktorem čs. letectva. S 311. perutí lítal na vzdušných pevnostech. Byl nositelem několika vysokých vyznamenání. Po Únoru 1948 se stal poradcem habešského letectva. * * * Opožděně se dovídáme, že ve Švýcarsku zemřela Dagmar Eisnerová. Pocházela z Prahy, kde se narodila 19. února 1953. Od r. 1972 studovala na gymnasiu v Curychu a maturovala v r. 1975. Na curyšské universitě studovala theologii a zemřela po těžké chorobě. Členkou SVU byla od r. 1978. * * * 19 [pageend19]Gerta Maňhalová zemřela dne 25. října ve Washingtonu. Narodila se 18. září 1901 v české rodině v Mnichově. V letech 1920-27 pracovala na čs. konsulátě v Mnichově, později v Sofii a na Středním východě. Od r. 1937 pracovala na ministerstvu zahraničí v Praze. Za německé okupace pomáhala v odboji a r. 1944 byla internována v koncentračním táboře Ravensbrück, kde se dočkala osvobození v r. 1945. Po roce stráveném v pražské nemocnici, kde se léčila z následků pobytu v koncentračním táboře, znovu začala pracovat v diplomatických službách. Byla přidělena čs. konsulátu v Clevelandu. Hned po Únoru 1948 resignovala a pracovala pak jako účetní u amerických firem. Při zaměstnání studovala zdejší účetnické metody a nabyla v tomto oboru patřičného amerického diplomu (Benjamin Franklin University). Amerického občanství nabyla v r. 1957. Pomáhala všem našim organizacím ve Washingtonu, D.C. (t.j. Sokolu, ČSNRA, Czechoslovak American Center a SVU) zejména jako pokladní či účetní a všem jim přispívala finančně. Členkou S VU se stala počátkem ledna 1961. — Odešla nám věrná Češka, jíž jsme si všichni vážili. * * * 21. října zemřela paní Bláža Čiháková a pochována byla do rodinného hrobu na Českém národním hřbitově v Chicagu, na jehož zvelebování také pracovala. "Narodila se v Chicagu 12. září 1906. Pracovala v Československé národní radě americké. Vydávala bulletin “New Flashes”, který vlastnoručně tiskla a rozesílala. V r. 1946 organizovala peněžní sbírky na pomoc Československu. Byla aktivní členkou Sokola. Ve svých šedesáti letech založila a vedla cestovní kancelář “Čihák World Travel”. Byla také členkou a místopředsedkyní Československé ženské národní rady v exilu. * * * Otec Jaroslav Václav Popelka zemřel 30. září ve věku 70 let. Narodil se v Jimramově na Českomoravské vysočině dne 12. května 1917. Po maturitě vstoupil do řádu Tovaryšstva Ježíšova. Studoval na Filosofickém institutu v letech 1941-43 nejprve v Benešově a v r. 1944 na Velehradě. 8. září 1948 byl vysvěcen na kněze. V Anglii absolvoval theologický kurs na Heythrop College. Definitivní sliby v řádu sv. Ignáce složil 2. února 1962. V exilu působil mezi krajany v Anglii, v kanadském Montrealu, několik let byl misionářem mezi kanadskými Indiány a posledních sedmnáct let pracoval mezi našimi krajany v Los Angeles, San Diego a San Francisco. Jeho koníčkem byl národopis a hudba. Členem SVU byl od r. 1970. 20 [pageend20]Z nových knih Hospodářské soustavy Karla Engliše v angličtině Je to poprvé, co díky SVU anglicky mluvící národohospodáři mají příležitost seznámit se s originálními myšlenkami Karla Engliše, jednoho z nejvýznamnějších ekonomů první republiky. Engliš byl nejprve profesorem národního hospodářství na právnické fakultě Masarykovy university v Brně, jejímž byl prvním rektorem. Kromě toho, že napsal v této době celou řadu knih o národohospodářské vědě, její methodologii a jejím užití k praktickému řešení hospodářských problémů, Engliš měl také příležitost uptatnit své ideje jako ministr financí a nakonec jako guvernér Čs. národní banky. Po druhé světové válce Engliš znovu učil ekonomii, tentokráte na Karlově universitě, jejímž se rovněž stal rektorem. Engliš zemřel ve své rodné Hrabyni v roce 1961. Jeho nejdůležitějším přínosem byla analýza method ekonomického myšlení, dokazující, že jedinou správnou methodologii je teleologie čili účelový rozbor a účelová kategorizace ekonomických problémů. To je také východiskem jeho rozboru Hospodářských soustav, publikovaných v r. 1946 v Praze. SVU vydalo tuto knihu ve spolupráci s Columbia University Press na konci roku 1986 ve sbírce East European Monographs, No. CCI, pod titulem An Essay on Economic Systems. A Teleological Approach. Do angličtiny Englišovu knihu přeložil profesor Ivo Moravčík. Předmluvu napsal president SVU, profesor Jiří Nehněvajsa, úvod napsal Dr. Jaroslav Polach a komentáři doprovázenou bibliografii připravila paní Eva Polachová, bývalá knihovnice v Library of Congress. Je jen k politování, že význam této SVU publikace pro anglicky mluvící ekonomy a jejich případný další výzkum Englišových ideí je podstatně zmenšen množstvím hrubých chyb, poukazujících na nedostatečnou redaktorskou kontrolu tiskařských kopií. Zveřejnění anglického překladu finančně umožnil Dr. Walter Kerner, dlouholetý přítel Karla Engliše, žijící nyní ve Vancouveru, B.C. Docent Ladislav Fürst, manžel Englišovy dcery, žijící v Praze, poskytl autorům anglických textů celou řadu cenných příspěvků, týkajících se života a práce Karla Engliše. Jaroslav Polach Knihkupectví Dialog (Gutleutstrasse 13, D-6000, Frankfurt) uspořádalo v listopadu tři výstavy knih spojené s prodejem. V Norimberku 7. listopadu ve středisku Velehrad, v Amsterodamu 14. listopadu spolu s promítáním filmů a večerním vystoupením Karla Kryla a v Kolíně n/R. 21. listopadu s večerem věnovaným Zdeňku Štěpánkovi a uspořádaném Martinem Štěpánkem a J. Tvrzníkovou. 21 [pageend21]České pohádky anglicky Právě vyšel" anglický překlad nejkrásnějších pohádek Boženy Němcové. Neětou-li již vaše děti česky, otevírá se jim nyní tento poklad anglickým překladem. Chcete-li, aby nezapomněly na své kořeny, na svůj původ, můžete jim knížku koupit. Vyšla v KABEL PUBLISHERS, 11225 Huntover Dr., Rockville, MD 20852. (Dva svazky: 305 str. a 268 str., 70 ilustrací. Každý svazek 39.50 dol. plus poštovné.) Překlad slovenských pohádek se připravuje. * * * L. A. Krátký vydal vlastním nákladem útlou knížku “Podivuhodné přátelství”. Je připsána dcerám Jitce a Ladě a snaží se jim, vyrostlým v cizině, přiblížit dějiny a kulturu země jejich otce. * * * Právě vyšlo: Miroslav Rechcígl Jr., “U.S. Legislators with Czechoslovak roots from colonial times to present with genealogical lineages”. Jde o první pokus o identifikaci členů amerického kongresu, kteří jsou českého či slovenského původu, případně jejichž manželky jsou čs. původu. Příručka má 65 stran, jmenuje 61 členů kongresu a uvádí jejich podrobné životopisy. Možno objednat u pí. Bunžové. Členové SVU 5.00 dol., nečlenové 7.00 dol. * * # Edice Arkýř v Mnichově vydala s podporou SVU knihu Sylvie Richterové “Slova a ticho” (v č. 3/87 Zpráv bylo mylně uvedeno: Zdena Richterová, Slovo a ticho). Z obsahů exilových časopisů Západ, říjen 1987 Petr Hrubý, “Dvě říjnové revoluce: Masaryk a Lenin”; Ota Ulč “Podrobnější návštěva Číny; Karel Kaufman, “Antiulě, anebo: Jak se vyrovnat s lidskou blbostí”; Ivan Sviták, “Politický slovník KANu”; Josef Škvorecký, “Timeo Danaos”; Ivo Seiner, “Čeština v cizině”; Ján Mlynářík, “Rakúsko- uhorské vyrovnanie v retrospektíve dejín”; Aleš Zeman, “O výhodách a nevýhodách dějin pro Čechy”; Ota Rambousek, “Na peří”; Iva Pekárková, “Pera a perutě”. České slovo, říjen 1987 Frant. Švejkovský, “Masaryk ve vzpomínce filosofa Husserla”; Jaroslav 22 [pageend22]Pecháček, “Masaryk a Švehla”; V. N. Duben a L. Drobílková, “Čs. pomoc hladovějícímu Rusku a Ukrajině”. Americké listy, 16. října 1987 Ant. Měšťan, “Děvušky zaděnošky — děvčátka za peníze”. Nový domov, 1. října 1987 A. Březina, “V létě do země ledové”. Národní politika, červenec-srpen 1987 O. Valeská, “Jan Pavel Druhý v Polsku”; Jar. Dresler, “Jedno slovo”; Viktor Fischl, “V páté čtvrti”; Ivan Gaďourek, “Půl století bez Masaryka”; K. Trinkewitz, “Moji staří přátelé”; E. Kotrbová, “Kdo se bojí kritiky?” Zvon, 7/8 1987 L. Rakušanová, “Ztížené azylové řízení v Západním Německu”; Z. Horová, “Mezi snem a skutečností”; S. Dědinová, “Židé v Čechách a na Moravě”; J. Vladislav, “Jezero Issyk-Kul”; Dr. J. Veselý, “Štěstí v exilu?”; Ivan Jelínek, “Řetěz končil generálem”; K. Halasa, “Slepota spravedlnosti”. Západ, srpen 1987 Jaroslav Švestka, “Za co, soudruzi, za co?”; Karel Trinkewitz, “Haibun o cestě do Norska”; Ota Ulč, “Podrobnější návštěva Číny (II)”; St. Reiniš, “S kým chci být bratrem”; “Hlas Ameriky vysílá z Československa — 2. část”; V. Kříž, “Život s hudbou a dobrodružstvím”; Ivan Sviták, “Sociální demokracie”; V. Táborský, “Divadlo na Vinohradech v Torontě”. RŮZNÉ Cena Jiřího Lederera Dva časopisy v Paříži, polská revue Zseszyty literackie a čs. čtvrtletník Svědectví, udělily v říjnu 1987 už po druhé cenu Jiřího Lederera. Byl jí poctěn pan Petr Pospíchal, signatář Charty 77 a člen Výboru na obranu nespravedlivě stíhaných. Dvacetišestiletý Petr Pospíchal, žijící v Brně, se zasloužil o plodnou spolupráci mezi polským a československým hnutím občanské iniciativy v oblasti lidských práv, literatury a umění. Za tuto svou činnost byl Petr Pospíchal několikrát odsouzen a vězněn. Letos v únoru vydal Prozatímní výbor Solidarnošci prohlášení, v němž oceňuje Pospíchalův přínos “k zápasům, které vedou naše národy za svobodu”. 23 [pageend23]Jiří Lederer, jehož jméno cena nese, byl český novinář, který po léta usiloval o čs.-polské sblížení. Zemřel v exilu 12. října 1983. Cena ve výši 5.000 franků se uděluje Polákům, Čechům a Slovákům, kteří soustavně přispívají k rozvoji vzájemného svobodného kulturně-politického poznání a srozumění. Satelitní televize do Československa Satelitní televize do Československa Po čtyřech neúspěšných startech byl konečně vypuštěn evropský satelit Ariane Evropské satelitní agentury. Tím byl také umožněn začátek provozu evropských satelitních televizních stanic. Mezi nimi i TELSTAR, která bude vysílat z Basileje ve Švýcarsku a která bude zachytitelná na celém území Československa. Je naděje, že by TELSTAR mohl myslet i na čs. televizní diváky, protože do programového ústředí byl přizván i známý televizní autor Vladimír Škutina. Telstar začne vysílat od července 1989. (Podle agenturní zprávy DPA) Doplněk k pamětem L. K. Feierabenda Paní Jana Feierabendová, žijící ve Velké Británii, obdržela nedávno lístek od pí. Elby Kybal, která se zúčastnila semináře Harvardovy university o mezinárodních otázkách, pořádaného v hotelu Mount Washington v Bretton Woods ve státě New Hampshire. Jak známo, konala se v tomto hotelu ve dnech 1.-22. července 1944 konference, na níž byl založen International Monetary Fund a Světová banka. Dr. L. K. Feierabend byl presidentem E. Benešem jmenován předsedou čs. delegace na tuto konferenci. O této konferenci píše ve svých pamětech v díle VI., str. 40, 54, 56-57. Pí. E. Kybal objevila v pokoji č. 208 tototo hotelu mosaznou tabulku s nápisem: “United Nations Conference on Monetary Affairs, Ladislav Feierabend, Czechoslovak Delegation.” * * * “RCDA-Religion in Communist dominated areas” věnuje ve svém č. 4/1986 značné místo článku Štefana Swiezawského, uveřejněném v polském katolickém týdeníku Tygodnik Powszechny (únor 9,1986) a vyzývajícím k rehabilitaci Jana Husa. Richard T. Davies a Blahoslav Hrubý komentují tuto závažnou událost. * * * 24 [pageend24]Soutěž k 10. výročí založení Západu Časopis Západ vyhlašuje soutěž k 10. výročí založení časopisu v těchto kategoriích: 1. povídka/fejeton 2. novinářský článek 3. fotografie. Podmínky: — soutěž je anonymní a účastník může poslat až 3 své ukázky v každé kategorii, které ještě nikde nebyly uveřejněny; — autorsky neoznačenou práci či označenou pseudonymem, účastník zašle na adresu redakce pod zn. “Soutěž-Competition” zároveň se zalepenou obálkou, ve které bude vlastní jméno a adresa autora; — termín pro zaslání prací do soutěže je 31. leden 1988 a výsledky budou uveřejněny v dubnovém čísle 1988; — redakce si vyhražuje právo zaslané práce pod vlastním jménem autora buď uveřejnit nebo neuveřejnit, počínaje dubnovým číslem Západu; — porotou bude redakční rada časopisu Západ, jejíž členové se nesmějí soutěže zúčastnit; — první cena v každé kategorii je doživotní předplatné časopisu Západ, druhá cena dvouleté předplatné a třetí cena jednoroční předplatné. Slavistická konference v Severní Karolíně Ve dnech 22.-24. října 1987 se konala na státní universitě v Chapel Hill (North Carolina) slavistická konference, zaměřená hlavně na ruskou literaturu, historii a sovětskou politiku. Přednáškám na téma o sovětském zemědělství v 80-tých letech spolu- předsedal Alexej Bořkovec. Přednáškám na téma ruské literatury 19. století předsedala Věra Bořkovcová. O Masarykově Nové Evropě přednášel JiříKovtun. O presidentu Masarykovi a Benešovi přednášel Viktor Mama- tey, profesor na Státní universitě v Georgii. Na téma “Masarykův odkaz v českém odboji za druhé světové války” přednášel Radomír V. Luža (Tulane University). Se vzpomínkou na J. Seiferta vystoupil Josef Skvorecký (University of Toronto). Jako komentátoři se konference zúčastnili také Joseph F. Žáček (State University of NY, Albany), Jiří Valenta (University of Miami) a Jiří Kolaja (West Virginia University). Konferenci předsedal Josef Änderte (University of North Carolina, Chapel Hill). * * * 25 [pageend25]Hebrejská universita v Jerusalemě připravuje seminář o židovském školství v době první Československé republiky. * * * Redakce Zpráv a předsednictvo SVU přejí všem členům hodně štěstí a úspěchů v nastávajícím novém roce. Do čísla přispěli: V. V. Dostál, I. Letrichová, V. Bořkovcová, Jar. Němec, L. Krátký, J. Hynčík, V. Kabeš, F. Meissner. V« Zprávách SVU č.5 byly vinou tiskárny omylem přetištěny strany 5 a 20 ze Zpráv č.4. Přikládáme s omluvou správný text stran 5 a 20 Zpráv č.5. Administrace [pageend26]U£ Poatal Service STATEMENT OF OWNERSHIP, MANAGEMENT AND CIRCULATION Required by 39 U S . C. 3685) ia.t it l e o f pu bl ic at io n IE . PUBLICATION NO 2. DATE OF FILING ZF BA VY SVU 0 0 3 6 2 0 5 0 Oct.12,1987 3. FREQUENCY OF ISSUE Bimonthly 3A NO. OF ISSUES PUBLISHED ANNUALLY 6 3B. ANNUAL SUBSCRIPTION m^lSíer i 2.- no-mem.$ 6.- 4. COMPLETE MAILING ADDRESS OF KNOWN OFFICE OF PUBLICATION (Street Citt County. State and ZIPrd Code) (Not printers) Czechoslovak Society of Arts & Sciences, 75--70 ,199th Str.Flushing,N.Y.113Í č 6 COMPLETE MAILING ADDRESS OF THE HEADQUARTERS OF GENERAL BUSINESS OFFICES OF THE PUBLISHER (Not printer) same fl FULL NAMES AND COMPLETE MAILING ADDRESS OF PUBLISHER, EDITOR. AND MANAGING EDITOR (This item MUST NOT be Mank) PUBLISHER (Nome end Complete Mailing Address) same EDITOR (Nome and Complete Mailing Address) Llbushe Zorin,12301 Cedarville Rd. .Brandywine KD 20613 EXTENT AND NATURE OF CIRCULATION (See Instructions on reverse side) AVERAGE NO. COPIES EACH ISSUE DURING PRECEDING 12 MONTHS ACTUAL NO. COPIES OF SINGLE ISSUE PUBLISHED NEAREST TO FILING DATE A TOTAL NO. COPIES (Net Press Run) 1.600 1.600 1. PAID AND/OR REQUESTED CIRCULATION 1. tetel throu^i debars and errors, ttreet vendors and counter tales - - i 2. Mail Sutecriptton (Paid and/or requested) 1.428 1.429 U TOTAL PAID AND/OR REQUESTED CIRCULATION (Sum of 1081 end 1082) 1.428 1.429 0. FREE DISTRIBUTION BY MAIL, CARRIER OR OTHER MEANS SAMPLES, COMPLIMENTARY, AND OTHER FREE COPIES 83 85 E. TOTAL DISTRIBUTION (Sum of C and D) 1. 511 1.514 F. COPIES NOT DISTRIBUTED 1. Office uee. left over, wneccownteii. ®»«®d a^ar psintint 89 86 2. Return from N®»w Agent* G. TOTAL (Sum of £. Fl and 2-^<^Sd ms p^ rem shown in A) 1.600 I.600 1 certify that th* >tatament> made by me above are correct and complete SIGNATURE AND TITLE OF EDITOR. PUBLISHER. BUSINESS MANAGER, OR OWNER adn inlet rat or Pt Fam MM, Dec. 1985 (See instruction on reverse) 27 [pageend27]Předseda: Jiří Nehněvajsa 1520 Ingomar Road Pittsburgh, PA 15237 Generální tajemník: Miloš K. Kučera 245 E 63rd St., Apt. 204 New York, N.Y. 10021 Pokladník: Ladislav Dolanský 18 Oakdale Ave., Weston, MA 02193 Publikační referent: Josef Škvorecký 487 Sackville Street Toronto, Ont. M4X 1T6 Canada Redakce ZPRÁV SVU: Libuše Zorinová P.O.Box 274 Brandywine, MD 20613 SVU NEWS (ISSN 0036-2050) 75-70 199th Street Flushing, N.Y. 11366 Korektury ZPRÁV SVU: Emma Jarošová 21 Vaughan Rd., Apt. 1001 Toronto, M6G 2N2 Ont., Canada Redakce PROMĚN: Karel Hrubý Thiersteinerrein 90 CH-4059 Basel, Switzerland Redakce KOSMAS: Zdeněk Suda 115 South Oakhill Road Pittsburgh, PA 15238 Redakce SVU Bulletin: Zdenka Fischmann P. O. Box 134 Corona, CA 91720 Prodej a distribuce publikací: Mrs. R. Bunžová 75-70 199th Street Flushing, N.Y. 11366 Return postage guaranteed. 2nd class postage paid at Flushing, N.Y. [pageend28]SPOLEČNOST PRO VĚDY A UMĚNÍ POPLATKY A PŘÍSPĚVKY: 1987 (Druhá upomínka) Členské příspěvky na rok 1987 Dlužné členské příspěvky (naposledy zaplaceny za rok ’84 ’85 ’86 ) Předplatné: PROMĚNY (roční předplatné: člen $ 12, nečlen $ 14) KOSMAS (roční předplatné: člen $ 10, nečlen $ 15) Životopisný rejstřík členů SVU, 1988 ($ 10) Dar, dotace Fond, nadace CELKEM Chcete-li, podle potřeby, být zproštěn(a) příspěvků na rok 1987, laskavě podepište zde a vraťte formulář, abychom Vás zbytečně neupomínali. [pageend29]CZECHOSLOVAK SOCIETY OF ARTS AND SCIENCES DUES AND CONTRIBUTIONS: 1987 (Second notice) Membership dues for 1987 Overdue membership dues (last paid for ’84 ’85 ’86 ) Subscriptions: PROMĚNY (yearly subscription: memberS 12, non-member $ 14) KOSMAS (yearly subscription: member $ 10, non-member $ 15) Biographical directory of CSAS members, 1988 ($ 10) Gift, donation Fund, Foundation TOTAL If, because of need, you would like to be exempt from dues payment for 1987, please sign here and send in form anyway, so that we shall not send you unnecessary reminders. [pageend30]Dr. Frank Meissner 8323 Still Spring.Court Bethesda, MD 20817 Tel. (301) 469-6740 Dne -------- Milý pane doktore, 1. Zamýšlím se zúčastnit 14. mezinárodního sjezdu SVU ve dnech 15.-18. září 1988. 2. Mám v úmyslu připraviti a přednésti přednášku (přednášky) s následujícím názvem. V závorce uvádím číslo oboru, do něhož přednáška přísluší. a) -------------------------------------------------------------------------------------------------------------- ( ) b) ---------------------------------------------------------------------------( ) c) -------------------------------------------------------------------------------------------------- ( ) d) -------------------------------------------------------------------------------------------------------------------------- ( ) 3. Byl bych rovněž ochoten uspořádat pracovní schůzi v trvání 2-21/2 hodiny na téma--------------------------------------------- s 3-4 řečníky či panelisty. Schůzi bych sám předsedal. ANO ^ NE ^ 4. Navrhuji, aby následující osobnosti, které nejsou čieny SVU, byli pozváni na sjezd s žádostí o přednesení přednášky na téma_____________________________________ Jména a adresy navržených: 5. Souhlasím s tím, že k tisku připravená abstrakta mých příspěvků (případně též příspěvků panelistů na mnou vedené pracovní schůzi (bod 3) vám budou dodána v rozsahu 200 slov na jednotlivou přednášku nejpozději 1. dubna 1988. Beru na vědomí, že přestoupení tohoto termínu by znemožnilo jejich zařazení do sbírky dokumentů připravených pro účastníky sjezdu. 6. Jsem k zastižení na následujících adresách: Jméno: ______________________________________________ Titul: ________________________ Domov: _____________________________________________ telefon: -- ----------------------------------------- Úřad: _______________________________________ ________ telefon: ----------------------------------------- [pageend31]signature Your check, money order, etc. for the above TOTAL amount should be made to SVU and sent to: Ladislav Dolanský 18 Oakdale Ave. Weston, MA 02193-1052, USA PLEASE, RETURN THIS FORM WITH YOUR REMITTANCE Thankfully yours Ladislav Dolanský Treasurer Notice (for persons residing outside of the USA): All remittances should be in the form of a check drawn on a US bank, and specifically stated in US $; alternatively, a United States International Money Order can be purchased at a local Post Office. In the extreme case, if this should not be possible, please send your remittance in US currency by registered mail. Otherwise the CSAS would suffer a considerable loss as a result of exchange charges. In no case should Euro$ checks be used. Please enter your present address here: If you have recently transmitted your payment (e.g. via the treasurer of the local chapter), please disregard this notice. Members belonging to a local Chapter of CSAS should follow the previously established practice, i.e. make their payments through the treasurer of the local chapter; please observe, however, that such a procedure necessarily causes the remittances to reach the central treasury with an additional delay. [pageend32]Šek, peněžní poukázku, atp. na celkový VÝŠE UVEDENÝ obnos laskavě vystavte na SVU a zašlete na adresu: Ladislav Dolanský 18 Oakdale Ave. Weston, MA 02193-1052, USA LASKAVĚ VRAŤTE TENTO FORMULÁŘ S POUKÁZANÝM OBNOSEM S díky Ladislav Dolanský pokladník Upozornění (pro osoby bydlící mimo USA): Veškeré obnosy laskavě poukazujte ve formě bankovního šeku některé banky, jež má alespoň odbočku v USA; v mnohých zemích je též možno zakoupit mezinárodní poštovní poukázku (United States International Money Order); obnos musí být jasně uveden v US $, jinak by SVU utrpěla značné ztráty následkem poplatků za výměnu. V případě, že by uvedená řešení nebyla možná, pošlete obnos v US bankovkách doporučeným dopisem.. V žádném případě neposílejte šeky Euro$. Vaši současnou adresu laskavě uveďte zde: Jestliže jste nedávno poukázal(a) příslušný obnos, neberte prosím zřetel na tuto upomínku. Členové místních skupin SVU, kteří doposud platili prostřednictvím svého místního pokladníka, nechť postupují stejným způsobem jako doposud; nutno však vzít v úvahu, že placení prostřednictvím místní skupiny zpravidla má za následek podstatné zdržení v záznamech ústřední pokladny. [pageend33]