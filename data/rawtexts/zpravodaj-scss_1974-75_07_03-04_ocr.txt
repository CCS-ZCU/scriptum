3-4 časopis čechů a slováků ve Švýcarsku ročník 7 1974 zpravodaj [pageend1]Oznamujeme všem známým, že jsme opět převzali do své správy náš dům v Zurzachu, HOTEL WAAG, a že zde chceme vytvořit centrum českého a slovenského společenského života. 6. dubna 1974 Sraz ostravských « C H ACH ARŮ a VALACHŮ», valašské speciality, lidové tance / metlový, obtulavý atd). 13., 14. a 15. dubna 1974 «VELIKONOČNÍ HODY» s pravou českou a slovenskou pomlázkou (mrskuty — praskačky ssebou). VELIKONOČNÍ BERÁNEK NA GRILU ! ! ! SOUTĚŽ: O nejlepší kolekci kraslic I I I ! i. CENA: 10 lahví la slovenského vína I I I ! 20. a21. dubna 1974 !! OTEVŘENÍ LETNÍ SEZÓNY !! v našem historickém dvoře s českou hudbou a pravou slovenskou «živánskou». 27. a 28. dubna 1974 !! « S R A Z BRŇÁKŮ A JIHOMORAVÁKŮ » !! Na Vaši návštěvu se těší rodina BESEDOVÁ. (Když zavítáte do Basileje, navštivte náš druhý podnik «Grüner Heinrich» u Marktplatzu.) !! České speciality !! Nervy — oběh krevní — únava — žlázy reumatismus — chron. rýma — horečka všestranné angina — srdce atd oleje NEMÁ SCHÁZET V ŽÁDNÉ DOMÁCÍ LÉKÁRNIČCE ! ! ! BIOLOGISCH-NATURWISSENSCHAFTLICHES FORSCHUNGS-LABOR 8006 ZÜRICH, Möhrlistrasse 90, Tel 01 - 60 35 16 Majitel František A. Němec K dostání: BELLEVUE-APOTHEKE 8001 Zürich, Theaterplatz 14 Tel.: 01 -244411 501 [pageend2]Milí krajané! V květnu roku 1972 jsme se na Vás obrátili s výzvou k poskytnutí příspěvku na Masarykův fond. Vysvětlili jsme Vám důvody, které vedly Svaz československých spolků ve Švýcarsku k založení fondu. Jeho účelem je poskytovat! rychlou a účinnou pomoc krajanům, kteří se ocitli v tísni, vytvořit! peněžní základnu pro případy okamžitých a neočekávaných potřeb krajanského světa v cizině a být mravní oporou všem krajanům, žijícím v exilu. Mnozí z Vás pochopili význam této humanitní akce a neváhali s poskytnutím peněžních příspěvků. Tyto dary dovolily Masarykovu fondu zlepšit situaci mnohých krajanů, v některých případech doslova zachránit jejich existenci. Dovolujeme si Vám připomenout, že Masarykův fond nemá zajištěny pravidelné příjmy. Jeho jmění vytvoří pouze příspěvky krajanů, jež budou muset nabýt rázu pravidelnosti. V italských táborech pro uprchlíky také letos čeká po dlouhé měsíce několik desítek našich krajanů na emigraci. Poměry v těchto táborech jsou nelidské, možnosti výdělku téměř žádné. Není povinností nás, kterým se dostalo blahovolného přijetí ve Švýcarsku, abychom z vděčnosti pomáhali krajanům, kteří strádají duševně i tělesně? Nastala doba, kdy považujeme za nutné, znovu Vás požádat o přispívání na účet Masarykova fondu. Pokladna fondu musí být doplněna a jeho dobročinná funkce zajištěna. Věříme, že naši výzvu pochopíte a svou krajanskou solidaritu obětavě prokážete. Předem Vám srdečně děkujeme a upřímně Vás zdravíme! Za Masarykův fond při Svazu československých spolků ve Švýcarsku: Olga Masaryková-Revilliod, Přemysl Pitter, Jiří Sochor, čestná předsedkyně předseda jednatel Složenka přiložena. 1 [pageend3]Ladislava Radimského už nemůžeme požádat o zaktualizování jeho jedenáct let starého novoročního poselství, ačkoli se za těch jedenáct let seběhlo tuze mnoho věcí (z nich většina nestála za nic a zbytek za mnoho). Patří mezi ně také smutná skutečnost, že Ladislav Radimský, — Petr Den už není mezi námi. — Psal svoje novoroční poselství Příteli pro měsíčník PERSPEKTIVY, — ani ten už neexistuje. Ale přehršle pravd podaných v mírnosti a toleranci nám má co říci. Tím více, že exil se mezitím rozmnožil o další duše. A těm je především určeno poselství v závěru řádků Ladislava Radimského. JaŠ Milý příteli, píši Ti tento dopis na počátku roku, znamenajícího patnáct let exilu. Patříš ke generaci, která musela odejít z domova hned po skončení studií, ke generaci, jež si stále říká «mladá», ač moje, když nám bylo čtyřicet, si tak neříkala. V cizině nikdo z vás to neměl lehké, těžce jste se museli probojovat cizí řečí na svá krásná místa. Jsi dnes profesorem na universitě a Tví vrstevníci odpovědně pracují ve veřejných i soukromých službách. Děláte čest sobě i národu, z něhož jste vyšli, a nikdo z toho nemá větší radost než generace nás starších. A přece — účelem tohoto dopisu není, abych Tě velebil, nýbrž abych Tě pokáral sporným právem staršího. Vytýkám Ti a Tvé generaci, že je o vás málo slyšet — mimo rámec vaší vlastní odborné práce. Odborná práce je mnoho, není však všecko. Vyčítám Ti, že Tě není vidět na důležitých úsecích národní práce, a že nehraješ svou vinou na národu roli dědičné onu úlohu, která Ti patří a které se nevyhneš. Krátce řečeno — a proč bych to neměl říci otevřeně? — Tvá generace není dost vlastenecká — samozřejmě až na krásné výjimky, které září tím velkolepěji jako démanty v písku konformismu a indiferentnosti. Začněmež politikou! Jsi prý otráven exulantskou politikou, v níž prý staří, neschopní a hádaví drží všecka místa a nikoho mezi sebe nepustí. Ale, ale, milý příteli, cožpak někdy staří politikové dobrovolně odcházeli na pensi? Cožpak kdy někde sami uváděli mladé s kloboukem v ruce na svá křesla? Řekl jsi mi, že se Ti nelíbí zastaralé stanovy Rady svobodného Československa, anachronicky vybudované na neexistujících politických stranách, a že těžce neseš nedostatek praktického národního programu. Cožpak mladí mají čekat, až jim staří národní program nadiktují? Nemají jej sami hledat? Není mezi Tvou generací dost profesorů politických věd, kteří by měli přestat «vědecky» zkoumat minulost a její viny, a začít rvát vavříny budoucnosti? Slyším, že Společnost pro vědy a umění prý musí organizovat sjezdy s anglickými přednáškami, které pak v anglickém jazyku vydá, aby vás «mladé» k sobě přivábila. Jinak prý se odcizíte národu. Je to pomluva či není? Vždyť mladí čeští a slovenští vzdělanci mají sami «vábit» a ne být «vábeni», mají být podnětem a ne předmětem naší kulturní činnosti! Až na čestné výjimky nevidím články, psané Tvou generací, v krajanských a exulantských listech. Jsouť přece tak špatné — psát do nich by bylo pod její úrovní! Za nízkou úroveň však neodpovídají jen pisálkové mizerní, kteří do nich píší, nýbrž i Ty, autor vynikající, který jim nikdy ani drobty svých moudrostí neutrousíš ! V Tvé generaci, milý příteli, je nemálo slavistů a profesorů literatury. Vidím však málo recenzí a kritik českých a slovenských knih, vydaných doma i v exilu. I tento zjev jsi vysvětlil: nemáme přece v exilu literární revue úrovně aspoň Kritického měsíčníku, v čemž máš jistě pravdu. Dodávám jenom, že kdyby se náš exil hemžil samými Šaldy a Černými, nebylo by Tvé vzácné spolupráce tolik třeba. Vím, že přísně kritizuješ Perspektivy — jen soukromě a nikoliv veřejně. Právem je kritizuješ, měly by být lepší. Je hanba, že je rediguje člověk starý. Věz však, milý příteli, že bych to redigování s radosti a se svým požehnáním předal někomu mladšímu — s jednou podmínkou: že můj nástupce bude skutečně mladý svým nadšením, obětavostí a velikostí svých cílů. Nevím, zda sis, milý příteli, uvědomil, že patříš k poslední české a slovenské generaci v Americe — již proto, že Tvé děti již neumějí mluvit a psát Tvou mateřštinou. Ano, vím, že heslem Spojených států je věta «E pluribus unum». Nezapomeň však, že konformistická jednota není jednotou, o níž toto heslo mluví, a že čisté a jasné světlo americké svobody je tvořeno spektrem národních barev, neumazaných studem za svůj původ. Rád uveřejním, milý příteli, Tvou odpověď na tento dopis v Perspektivách. Obávám se však, že žádnou nedostanu. V Novém Yorku, v lednu 1963 Pozdravuje Tě LADISLAV RADIMSKÝ 2 [pageend4]Jaroslav Kusý: Až do úplného zničení... (Tento článek se omylem tiskárny nedostal do minulého čísla, otiskujeme se zpožděním dnes.) Je pozdní večer nekonečného únorového dne. Sedím sám za redakčním stolem. Unavenou, horečnatou hlavou běží již po několikáté tragický film posledních hodin ... Václavské náměstí s černými masami, dorážejícími jako rozbouřený příliv . . . Staroměstské náměstí s proslulým orlojem Hanušovým a věžemi Týnského chrámu. Památné prostranství s pomníkem Husovým a do kamene vyrytým jeho vyznáním o pravdě; posvátné místo, na němž až do počátků Prvé republiky stál po staletí mariánský sloup, stržený protinábožensky poštvanými masami... V minulých dnech tu opět rozhodovala ulice. Tentokrát ovšem nestrhla jen náboženský symbol — tentokrát uvázala poslední smyčku polosvobo- dám republiky Pokvětnové — tentokrát strhla sloup demokracie ... Jak je to možné? Jak se to mohlo všechno stát? V národě Husově, v zemi Masarykově!.. . «Presiden- te-Osvoboditeli, odkazu, který jste vložil do našich rukou, věrni zůstaneme!» . . . Občan, který jako jeden z milionů byl povolán, aby spolubudoval svůj poválečný domov, stojí masou přitisknut ke kamenným kvádrům Husova pomníku, mráz proměňuje skoro v led jeho studený pot a rty náhle tiše, jakoby v modlitbě, opakují přísahu presidenta Beneše nad rakví prvé hlavy československého státu . . . «Zůstali jsme věrni?» — Květen 1946 vystává občanu u pomníku ze vzpomínek . .. Všeobecné volby, svobodné volby, to se musí přiznat — a 38 % všech hlasů v celostátním měřítku pro Komunistickou stranu Československa . . . Od lidu Tomáše Masaryka, který přece tak jednoznačně vytýčil postoj : «Komunismus odmítám» .. . «Tak jsem si to ovšem nepředstavoval, když jsem se hlásil do strany a házel do urny hlasovací lístek s písmeny KSČ. Tenkrát jsem myslel, jak nám to stále připomínali, na ty tisíce ruských bratří, co za nás krváceli na frontě — také za mne, protože jsem vojenskou uniformu nemusel celou válku vůbec obléci; a pak ten podzim 1938 — ten nám stále staví před oči tu zradu Západu, to vydání Československa Hitlerovi... K vůli dětem jsem to taky udělal, aby již nebyla válka a bída, jak nám to ustavičně slibují. Samozřejmě, pro takový komunismus jsem byl: sociální jistota a světový mír, garantovaný bratrským Sovětským svazem. Pro to jsme všichni, v tom je mezi námi jednota — tak proti komu tahleta demonstrace, ty stovky policajtů a ty ozbrojené závodní milice?» táží se vyděšené oči občana, přimáčknutého burácející masou na kamenný podstavec Husova pomníku. «Proti reakci!», řvou ampliony. Skutečný důvod tkví však daleko hlouběji v poválečném vývoji malé země mezi Šumavou a Karpaty. Osvobodit od «osvobození» Fyzikální zákon o tlaku a protitlaku platí také v politice. Vysoké vítězství komunistů v parlamentních volbách a odmítnutí zprvu přijaté americké pomoci Marshallova plánu — na příkaz z Moskvy — vyvedlo mnoho občanů z opojení «osvobození» do chladného vystřízlivění. Začalo se tvořit skutečné, spontánní hnutí, jehož nevysloveným, nicméně žádaným cílem bylo osvobození od «osvobození». Otevřené slovo několika statečných novinářů v čele s manželkou lidoveckého ministra zdravotnictví, dr. Helenou Koželuhovou, sestřenicí bratří Čapků, působilo pronikavě: zbavovalo strachu, vdechovalo naději. Kritika politických a hospodářských opatření, prosazovaných KSČ va vládě NF, byla stále hlasitější. Obec za obcí, získané v prvých poválečných týdnech zmatků a zastrašování komunisty, odpadala, sedláci vraceli stranické legitimace. Mládež se začala formovat — ne však v KSČ a ČSM, nýbrž v organizacích demokratických stran. Praha zažila v roce 1947 mohutné, stotisícové manifestace mládeže strany národně-socialistické a lidové. Vedení KSČ si v této měnící se tvářnosti politické krajiny brzy přesně vypočetlo, že příští všeobecné volby, stanovené na jaro 1948, již nevyhraje. Proto sáhlo k osvědčené zbrani — převratu. Tajné usnesení v Miláně Na podzim 1947 se konala va Východním Německu a v Itálii dvě tajná zasedání komunistických stran střední Evropy, na nichž byla za předsednictví šéfa sovětské tajné policie B e r i j i dohodnuta reorganizace policejních útvarů v satelitních státech za účelem konečného vyřízení protikomunistické opozice. O listopadové spiklenecké poradě v Miláně byl informován zvláštním kurýrem, který přiletěl do Prahy 17. ledna 1948, president Beneš. Dostal zprávu, že Sověty jsou v důsledku protikomunistického vývoje v ČSR rozhodnuty zabránit volební porážce KSČ všemi prostředky. Presidenta hodlají postavit před alternativu: buď přijme bez výhrad komunistický program, nebo musí odstoupit. Plán jeznám sociálnímu demokratu F i e r - l i n g e r o v i, který o něm se souhlasem hovořil se sovětským velvyslancem v Praze, Z o r i n e m , před jeho odletem do Moskvy. President Beneš vyslechl otřesné informace fracouzského kurýra a k jeho nemalému zděšení odpověděl: «Děkuji, ale já mám lepší zprávy». Nepromyšlená demise «Lepší» zprávy začaly přicházet hned několik dní nato. Pražští komunisté prováděli usnesení milán3 [pageend5]ských porad bez průtahů. Aby mohli zabránit vlastní volební porážce «všemi prostředky», museli mít jistotu, že všichni policejní presidenti v ČSR i všichni vysocí policejní úředníci provedou bez odporu jejich rozkazy. Protože se ale objevila v policejním aparátu «slabá místa», uložilo vedení KSČ svému ministru Noskovi, aby okamžitě vyměnil šéfy 8 revírů Pražského kraje. Tento krok alarmoval ministry demokratických stran. Na schůzi vlády 13. února bylo usneseno hlasy nekomunistických členů, aby opatření ministra vnitra bylo odvoláno a ustavena zvláštní komise k přezkoušení plánu reorganizace strážní služby. Na zasedání vládního kabinetu o dva dny později bylo zjištěno, že nepřítomný ministr Nosek většinové rozhodnutí z 13. února úplně ignoroval. 12 ministrů demokratických stran nato požádalo písemně ministerského předsedu Gottwalda o vysvětlení tak zásadního porušení demokratického řádu. Protože Klement Gottwald až do 20. února na věc nereagoval, podali téhož dne ministři Čs. strany národně-socialistické, Čs. strany lidové, a slovenské Demokratické strany demisi. Dva ministři Čs. sociální demokracie, Majer a Týme š , demisionovali zvlášť ještě téhož dne. A president mlčí . . . Smyslem všech demisí bylo, dát presidentu republiky možnost, vyřešit krizi ústavní cestou. Všichni resignující ministři totiž předpokládali — ale nepřesvědčili se o tom předem — že dr. Beneš demisi nepřijme a že naopak použije situace k tomu, aby mocí svého úřadu vnesl do vládní činnosti znovu pořádek a klid. To byl ovšem osudný omyl! Ale presidentu důvěřovali nejen ministři; celý národ, ba i mnozí komunisté měli k němu až neuvěřitelnou úctu i důvěru, prýštící z jeho dřívějšího mandátu, uděleného mu kdysi jeho předchůdcem a politickým učitelem T. G. Masarykem. Když jsem na volebních shromážděních z podzimu a zimy 1947/48 odhaloval komunistické taktiky a cíle, odpovídali mi v diskuzích nezřídka četní členové KSČ: «Proč toto neřekne president? My se podle toho zařídíme.» Ano, proč to president neříkal? Proč mlčel i v těch hrozných hodinách únorové krize? Znásilněná pravda Staroměstské náměstí se podobá roji podrážděných včel. Klement Gottwald řve do baterie mikrofonů: «Vytvořte v obcích, okresech a krajích Akční výbory Národní fronty z demokratických a pokrokových zástupců všech stran a celonárodních organizací. Uduste v zárodku jakoukoli provokaci a- gentů reakce! Buďte jednotní a rozhodní a vaše pravda zvítězí! Vaše «pravda» !... Za Jiřího Poděbradského, zvoleného v 16. století demokraticky lidem za českého krále, platilo jeho heslo: «Pravda Páně zvítězí»; za Masaryka již jen: «Pravda vítězí»; a nyní tedy: «Vaše pravda zvítězí». «Vaše — to znamená: «lidu», a to se rovná: «komunistická»... Kde je tedy vlastně «pravda»? Zajisté dnes tam, kde je moc... Jako vždy — studenti V továrnách a úřadech se tvoří prvé akční výbory podle sobotní Gottwaldovy výzvy. Zestátněné papírny odmítají dodávat novinový papír tiskárnám demokratických stran. Tajní policisté zaznamenávají čísla všech aut, parkujících před jejich sekretariáty. Vil hodin 23. února přijal president na Hradě znovu předsedu vlády a ministra vnitra. Při odchodu zdůrazňuje Gottwald: «Nikdo z odstoupivších ministrů nebude v nové vládě.» Jakápak ale nová vláda, když ještě nebyla přijata demise té nynější? Ale komunistický vůdce to přece musí vědět. . . Ve večerních hodinách táhne tisícihlavý průvod studentů na Hradčany. Chtějí vidět pana presidenta. Chtějí ho slyšet. Chtějí mu říci, že stojí za ním a za svobodou státu. A zatímco mládež nabízí svá srdce na obranu Republiky, končí se v generálním sekretariátě sociálních demokratů poslední kolo bitvy o samostatnost kdysi slavné dělnické organizace. Po celodenním bouřlivém zasedání je nyní rozlomena a vydána komunistům. Dvě jména reprezentují podlou zradu: Zdeněk Fierlinger a Bohumil Laušmann. Středa, 25. února Na Hradě sedí již dvě hodiny president republiky a předseda vlády. Dr. Beneš stále ještě váhá přijmout demisi. Režie sovětského diplomata Z o r i - n a , který je již od 19. února opět v Praze — aby dohlížel na dodávky pšenice ze SSSR (!) — nasazuje osvědčenou rekvizitu všech převratů — generální stávku... Presidentův odpor slábne. Napětí v ulicích, na pracovištích, u přijímačů roste k prasknutí. Harfový motiv přestávkového znamení pražského rozhlasu bičuje nervy posluchačů . . . Konečně lidský hlas! A potom hlášení: «President republiky právě přijal demise ministrů, odstoupivších 20. února.» Kostky jsou vrženy... Generální stávka je skončena, brány továren se otevírají a osazenstvo pochoduje v sevřených formacích, vpředu, po stranách i vzadu závodní milice, poprvé s drzou otevřeností s puškami přes rameno, se zbraněmi, které po měsíce skrývaly v závodech. «Ozbrojená intervence proti reakci» však není nutná. Jen na cestě k Hradčanům pálí policie několik ran do desetitisícového zástupu studentstva. Jeho protestní pochod však stejně ztratil smysl, neboť 4 [pageend6]střed a nerv státu a jeho vedení není momentálně na Hradě, nýbrž se přesunul na pár hodin na historické Václavské náměstí. Od obrovské sochy patrona země České až dolů k Můstku a do přilehlých ulic stojí nepřehledné zástupy mužů a žen. Část jich přišla dobrovolně, většina jich sem byla nahnána slavit «vítězství socialistické revoluce». S m r k o v- s k é h o milice neselhaly. Gottwaldova hodina V 16,30 hod. přijíždí Gottwald. Hysterické masy mu frenetický provolávají slávu. Dělnický vůdce, pod značným vlivem alkoholu, přehlíží pyšně své soudruhy a milicionáře. Toto je jeho velká chvíle. Téměř 19 let musel trpělivě čekat na splnění svého slibu, své vyhrůžky z pamětihodné a přece tak trestuhodně podceněné nebo zapomenuté řeči v mladém čs. parlamentě, 21. 12. 1929: «Říkáte, že jsme pod komandem Moskvy a že si tam jezdíme pro rozumy. Ano, náš nejvyšší revoluční štáb je Moskva a tam se učíme. Víte co? My jezdíme do Moskvy, abychom se tam učili od ruských bolševiků, jak vám, vlastencům, zakroutit krky. Neustoupíme ani o krok. Budeme tento stát rozkládat až do jeho úplného zničení!» Dnes, 25. února 1948, splnil Gottwald drasticky sou dávnou předpověď . . . Rudý závoj se rozpíná nad zlatou Prahou . . . (Copyright by author) Sedm statečných Jmenují se Solženicyn, Sacharov, Bukovskij, Amal- rik, Medvěděv, Grigorenko, Maximov, Vojnovič, Siňavskij, Čukovskaja, Jevtušenko . . . Mají rozdílné názory na lék, ale na diagnóze nemoci se všichni shodnou. A není jich sedm. Možná sedmdesát, nebo sedmset, možná víc. Vzhledem k množství více než 250 miliónů, která je obklopuje, je jich ještě málo. A proto jsem si vypůjčil název jednoho pěkného filmu, v němž také hrstka odvážného a čestného ducha vzdorovala přesile násilí. Je jich snad 7000 nebo i 70 000, s těmi, kteří dosud veřejně neprojevili odlišné názory na lidské svobody, než jak je interpretuje Kreml. Našich «sedm» statečných má odvahu stavět se na odpor otupující mašinérii lži a násilí, která se už přes půl století točí a točí, od kolébky po hrob dvou generací. Bez kontaktu s vnějšími proudy. Bez jediného dne bez cenzury. Když došlo k okupaci Československa, snad všude na světě, s výjimkou zotročených bez vlastní vůle, protestovalo se nejen kvůli obsazené Praze, ale především proti ztrátě víry v řád, který si říká nový a pokrokový, ale v němž s požehnáním špičkových představitelů smí spojenec napadnout spojence. Hrstku neohrožených na Rudém náměstí brzy rozehnali a pozatýkali. Ne, vojákům z osmašedesátého se vlastně nemůžeme divit. Vtloukali jim do hlavy poučku o řádění kontry. Nezlobíme se na ně. Viděli jsme ostatně otřesné příklady. Když je nevítala děvčata polibky a květinami, ale zaťaté pěsti a vlajky na půl žerdi. Nezapomeneme to však těm, kteří beze všech skrupulí vydali rozkaz vtrhnout do Československa. Vy, Solženicyne, a sedm statečných, zachraňujete čest země, z níž k nám přišli okupanti. Váš «Gulag» je dílo strašlivého svědectví, souhrn pobuřujících fakt, která by příliš důvěřivý Západ rád připsal jen na účet Adolfa Hitlera. Podtrhl jste přímé souvislosti mezi stalinskými procesy u vás a znásilněním justice, jíž se v ČSSR uvedl poúnorový režim. Kontinuitu procesu postupné likvidace zbytků demokracie, který vyvrcholil za vlády gruzínského diktátora v naprostou negaci úcty k životu. Návaznost jednotlivých článků řetězu, který se začal odvíjet po Říjnu a už tolikrát se svinul v pouta. Váš «Gulag» je dokumentem literární hodnoty a nepopiratelného politického dopadu. Odhalil jste, Vy a Vaši druzi, páky šíleného soustrojí smrti, v jehož ozubených kolech uvízly milióny. Rozvířil jste poklidnou hladinu kolem základních lidských práv. A to je zločinem ve státě, který se bojí své vlastní minulosti a nemůže se jí podívat zpříma do očí; který před dvěma dekádami velko- hubě vyhlásil program destalinizace, ale nikdy ji nedovedl — ani nemohl — do důsledného konce. Těch výzev k nepromlčování nacistických zločinů! Ty vlastní, s nimiž je bytostně spojen, by rád překryl patinou mlčení a zapomenutí. Lidé u kormidla dnes jsou identičtí s těmi, kteří se kdysi účastnili honby na čarodějnice a později poslali tanky na Varšavu, Budapešť, Prahu. Přerostl jste jim, tak říkajíc, přes hlavu, nevěděli si s Vámi rady. Stal jste se mezinárodním formátem a tak Vás nemohli jednoduše postavit před soud jako Jakira anebo zavřít do blázince jako Grigorenka. Neposlali Vás do hrubě rubané chýše někde v povodí Jeniseje. Neopovážili se Vás přejet autobusem a pak prolévat licoměrné slzy nad «nešťastnou náhodou». A protože už nebylo možné, abyste dál vířil kalné vody a zvedal smrdutý kal, vyhnali Vás ven. Podivná to země! Jiné by byly hrdy na laureáty Nobelových cen, tahle se jich zbavuje. 5 [pageend7]Ostatně, byla to dost chytrá kalkulace. Málokde ve světové literatuře se setkáme s tak těsným srůstem umělce s rodnou hroudou, jako v té Vaší, vzpomeňme třeba Turgeněva, Čechova nebo Tolstého. Chtěli Vám přetnout žíly, odtrhnout Vás od zdrojů inspirace. Byl jim znám Váš výrok, že «člověk je nejužitečnější tam, kde se narodil». A tak si myslí, že produkt «Made in Russia» v západním světě neobstojí. Gromyko o Vás nedávno prohlásil, že Vaší deportací se SSSR «zbavil jedu». Rádi mu to věříme. Krysy odjakživa jed rády neměly. Jste nyní mezi námi. S námi. S tím rozdílem, že Vás vyvezli a my utekli. Před společným nepřítelem — totalitní diktaturou, jejímž přívlastkem je, mimo jiné, spirituální kastrace. Před fašismem, ať je jeho znamením hákový kříž nebo krvavá hvězda. Ne, hloupí nejsou. Počítají s opotřebováním popularity, s faktorem času, který implikuje postupné zapomenutí. A do jisté míry tomu tak bude. Po přílivu nastává odliv. Skončí útoky novinářů, flaše, televizní šoty. Ale Vy mlčet stejně nebudete. Protože jste pochopil, že mlčet znamená tolerovat, a tolerovat křivdy se rovná zločinu. Rozumíme Vám. Alpský föhn i bríza od norských fjordů má jinou vůni než vítr vanoucí Povolžím, Donbasem či uralskou stepí. Jste nyní ve svobodné zemi. Žijí v ní hodní lidé, kteří se nám snaží porozumět, ale není to vždy snadné. Neznají válku, okupaci, pronásledování. Mají jiné problémy. A- však vyrostli v hluboké humanitní tradici. A Vy máte takové lidi rád. Proto pro Vás bude exil snesitelný- V našich očích jste symbolem. Jednou z vlaštovek ruského jara. Ve Vašich slovech je cítit tání. Řekl jisté, že jste připraven obětovat pro věc všechno, i svůj život. Toho nebude snad třeba. Jednou se triumfálně vrátíte do Moskvy. Jednou triumfálně navštívíte Prahu, hlavní město země, kde Vám všichni drží palce a přejí si, aby Solženicynů přibývalo. «Násilí nežije a nemůže žít samo, je nevyhnutelně propleteno se lží. Mezi nimi je příbuzenské, naprosto přirozené spojení: násilí se nemůže ničím přikrýt leda lží, a lež se nemůže nijak udržet leda násilím. Každý, kdo jednou prohlásil násilí za svou metodu, neúprosně si musí vybrat lež za svůj princip.» Ano, to jste řekl. A my zas měli myslitele, který, kdyby žil, prohlásil by dnes stejně jako před pěti stoletími, že pravda zvítězí. Tuto devizu jsme si dali hrdě do štítu, ale režim z ní udělal prostitutku. Věříme, že dočasně. Nesklonil jste se před zvůlí, nepadl na kolena před hrozbou. Překonal jste strach, a to je první podmínka úspěchu. Takových lidí si vážíme, ať pocházejí z jakéhokoli národa. Tedy i Vás. A Vašich sedm statečných. Stanislav M. Kříž Od 1. do 3. března se konala v lucernském hotelu Schweizerhof Evropská konference pro lidská práva a sebeurčení. Přinášíme referát českého účastníka Luďka Pachmana. Gertruda Goepfertová: ZIMNÍ KLAVÍR šlapu na bílé ticho s černou hudbou ve mně ve sklepě zimy dvouhlasně mlčí ve sluji pod lednovým ledem uloženo uhlí zkamenělých snů ožijí jen co zatopíme Signál z Lucernu Zase nějaká konference — a má to být dokonce konference trvalá, se sekretariátem v Kolíně — řekne asi skeptik, který podobných akcí už zažil na tucty a většinou z nich nakonec mnoho nebylo. Může, ale nemusí tomu tak být i v tomto případě. Řada referentů a diskutujících použila termínu «signál z Lucernu». Půjde nyní o to, jak se myšlenek konference využije v další činnosti nejenom stálého sekretariátu, ale především v programu a akcích různých evropských institucí — Evropského parlamentu, Evropské rady atd. Proč byla tato konference svolána? V Ženevě probíhají jednání oficiálních vládních delegací o «míru, bezpečnosti a spolupráci v Evropě». Jsou tajná, ale není neznámo, že průběh konference je zatím vše jiné než dobrý. Klíčovým bodem programu je třetí bod — otázka» volného pohybu osob, idejí a informací v Evropě.» Zatím se Sovětskému svazu podařilo prosadit preambuli, v níž se říká, že se tyto styky mají realizovat vždy v souhlasu s platnými národními zákony. To je usnesení zcela anekdotické, jeho přijetím dokazují někteří západní politikové, že je pokrytectví jejich kredem. Copak třeba sovětské, nebo československé zákony dnes dovolují volný pohyb osob? Copak je možná výměna informací se státy, rušícími rozhlasová vysílání, stíhající «poškozování zájmů republiky v cizině», o- značujícími každý zásadní kritický hlas za «pobuřování« či «podvracení»? To byla také jedna z klíčových otázek lucernského zasedání. Jeho účastníci se shodli na zásadě, že u6 [pageend8]platňování lidských práv — a mezi ně patří i názorová svoboda — musí být mezinárodní konvencí nadřazeno národním zákonům a zvyklostem, asi tak jako je jim nadřazen zákaz genocidy, fašistické propagandy aj. Nikdo se v Lucernu nevyslovil pro válku, ať už studenou nebo dokonce «horkou». V diskusi padly i některé radikalistické požadavky — např. požadavek okamžitého přerušení hospodářských styků s vých. Evropou, ale vždy v těchto případech převládla rozvaha — v konkrétním případě poznání, že obchodní politika je důležitým prostředkem mezinárodní politiky a že by tedy bylo bláhové se tohoto prostředku vzdát (neříkám, že je v současné době využíván!) a izolací ještě víc upevnit násilnickou a dogmatickou strukturu východoevropských režimů. Účastníci konference však došli k tomuto poznání a přesvědčení: Sovětský svaz a jeho sateliti hlásají otevřeně zásadu, že «politika zmírňování napětí» (kterou provádějí pozoruhodným způsobem — stálým lavinovitým zvyšováním stavu vojsk a výzbroje!) neznamená konec ideologického boje, nýbrž naopak jeho zostření. Referenti ukázali na konkrétní formy a průvodní zjevy této «ideologické války», vedené komunistickým systémem proti západním zemím. Označili ji za výzvu pro celý svobodný svět, za výzvu, kterou nelze ignorovat. Tvrdit, že tento ostrý boj neexistuje, nic nepodnikat, by znamenalo kapitulaci. Výzvu je třeba přijmout a odpovědět na ni nikoliv pasivní obranou, ale ofenzivou, pozitivním programem. Referenti i diskutující ukázali na tři nejdůležitější úkoly, vyplývající pro západoevropské země z nezakrytě prováděné diver- ze, směřující k rozšíření komunistického systému. Je to především vytvoření mobilizujícího příkladu pro všechny evropské národy. Zdařilá integrace západní Evropy, vznik pásma blahobytu, sociální spravedlnosti a vysokého stupně individuální svobody člověka ve sjednocené části Evropy, by byl obrovský příspěvek boji východoevropských národů. Každý defekt západního systému, např. nesvoboda ve Španělsku či Řecku, je naproti tomu pro opoziční demokratické síly východní Evropy těžkou ranou. Druhým důležitým úkolem je šíření pravdivých informací i směrem do východní Evropy, otevřený souboj s komunistickou propagandou a agitací. V této souvislosti byl několikrát zdůrazněn obrovský význam rozhlasových stanic jako Svobodná Evropa, Radio Liberty či Deutsche Welle. Třetím příkazem dne je obrana demokratických institucí západních zemí před pronikáním otevřených nepřátel demokracie a posílení obranného potenciálu zemí NATO. Fakta, která na konferenci přednesl britský generál Sir Walter Walker, jsou dosti otřesná. Ukazují, jak západní země doslova zaspaly intenzivní vyzbrojovací kampaň Varšavského paktu a připustily vznik situace, v níž ve střední Evropě je poměr sil asi 1 : 3 v jejich neprospěch a kdy Sovětský svaz získal silné pozice nejen ve Středozemním a Severním moři, ale i v Indickém oceánu.» Je už skoro pozdě, ale musíme přesto dohnat, co se ještě dohnat dá», řekl Sir Walker — je ovšem otázka, zda ho vyslechnou i evropští státníci, např. vláda NSR, která v současné době snižuje stav Bundeswehru o 30.000 mužů. Účastníci konference zdůraznili, že jim nejde o nějaké harašení zbraněmi či dokonce o přípravu války — tu by si mohl přát jen šílenec — ale že jen dostatečná síla zaručuje mír — o tom svědčí zkušenosti s nacismem, od něhož se současný násilný systém východní Evropy liší jen vnějším rámcem, ale ne podstatou. Máme-li říci kritické slovo — program tří lucern- ských dnů byl tak nabitý, že od účastníků vyžadoval mimořádné fyzické i duševní vypětí. Čtrnáct referátů (40 minut až hodina) podstatně redukovalo možnosti diskuse. Některé referáty ovšem stály za poslechnutí — chtěl bych jmenovat alespoň dva : Dcera býv. předsedy německého Bundestagu C. I. Gerstenmaierová, předsedkyně Výboru na obranu lidských práv v SSSR, nepronesla ani jediné silné slovo a přece bylo její vystoupení takřka «solženi- cynovskou» obžalobou sovětského systému — svými početnými a přesvědčivými fakty. Prof. Bochenski — polský dominikán činný dnes na švýcarské universitě ve Fribourgu — přednesl skvělou filosofickou charakteristiku současné konfrontace mezi komunismem a demokracií. Měl by to být pro nás všechny učební text! Řekl jsem už, že o významu konference teprve bude rozhodnuto. První kroky nejsou nadějné. 3. března večer ve 20 hod. vysílala švýcarská televize dlouhou reportáž o mistrovství v kouření fajfek, ale ani slovo o Lucernu. Máme při tomto tragickém projevu tupé lhostejnosti ztrácet naději a dát se deprimovat? Myslím si, že je jen jediná odpověď : Ještě víc a lepší práce! Ivan Diviš: ANO, ANO ! Veselou knihu! Najít veselou knihu a číst ji a přečíst a nikomu ji nepůjčit a pak ji číst znovu a všem ji dát! Takovou, kde smích by byl nekonečný, strmý jak šplh světla po kamzicí stezce, smích který by neurážel, smích který by porážel, smích který by se nikomu nesmál, který by se nad každým pousmál a z které by bylo dobře tomu, komu končí trest a kdo teď usměvavě vykročí a najde radost! (Ze sbírky OBELST) 7 [pageend9]Původ «Brežněvovy doktríny» Rudolf Kopecký, (Londýn) V září roku 1968 podnikla vojska států Varšavské smlouvy vpád do Československa, jenž skončil jeho naprostým podmaněním. Na ospravedlnění tohoto činu, který vzbudil ve světě vzrušení a na mnoha místech i rozhodné zatracení, vyslovil dnešní vůdce Komunistické strany Sovětského svazu a také faktický vládce sovětského státu své přesvědčení, že se státy tak zvaného socialistického bloku těší svrchovanosti jen omezené. Tato formulace, jíž se kvapně dostalo názvu doktrína Brežněvova, byla z mnoha stran kritisována se dvou docela rozličných hledisek. Na jedné straně tu byla kritika, jíž bychom mohli nazvat meritorní. Odpůrci Sovětského svazu a sovětských nauk a zastánci neomezeného práva národů na samostatný vývoj a tudíž i neomezeného práva na sebeurčení a z toho vyplývajícího práva na naprostou státní samostatnost, popřeli tuto doktrínu. Argumenty zde přednášené jsou obecně známy. Brežněvova doktrina, nebo to co nazýváme doktrínou Brežněvovou, byla napadena příkře také kritiky, kteří nejsou ani v nejmenším nepřátelští ideologickým základům Sovětského svazu a toho, co se nazývá socialistickým blokem. Tvrdili a dosud tvrdí, že these o omezené svrchovanosti je novum, vnesené Brežněvem a jeho skupinou do nauk mar- xismu-leninismu, že se těmto naukám příčí a je s nimi v naprostém rozporu. Pokusím se tudíž odpovědět na otázku, zda a do jaké míry se Brežněv odchýlil od marxisticko-leninské pravověrnosti, jeli či není-li opravdu autorem doktríny, jíž bylo dáno jeho jméno a jež má tak dalekosáhlý význam pro dnešek i celou budoucnost. Musím předeslat, že výtky toho druhu, jaké jsou přednášeny proti Brežněvovi, nejsou ojedinělé v dějinách doktrin, spojených se jmény Karla Marxe, Friedricha Engelse a Vladimíra Ujiče Lenina. Brežněv sám zatratil jako úchylkáře svého předchůdce Chruščova, jenž zase velmi příkře odsoudil Josefa Visarionoviče Stalina, v čemž mu sekundovalo velmi horlivě přemnoho kritiků i ze svobodných zemí. Stalin ovšem nikdy nekritisoval Lenina, ač i ten byl zase s hlediska marxistické pravověrnosti kriti- sován stejně v dobách předrevolučních svými ruskými soudruhy, zejména Plechanovem a v dobách revolučních a porevolučních přemnohá sociálnědemokratickými teoretiky. Ti však sami byli od úmrtí Karla Marxe a Friedricha Engelse jeden po druhém čas od času obviněni, že docela nesprávně chápou a vykládají nauky zakladatelů toho, co se právem či neprávem nazývá vědeckým socialismem. U každého z nich, Jaurése, Bebela, Mehringa, Kautského, Bernsteina a Plechanova — abych uvedl jen několik nejznámějších jmen — byla nalezena různá prohřešení proti pravověrnosti. Stejnými výtkami byly postiženy také programy různých sociálnědemokratických stran. Vedlo by ovšem daleko pokoušet se zde o zjišťování, co je marxistickou pravověrnosti a co je kacířstvím. Je potřebí se omezit na jediný úsek, totiž na zjištění, co učí autority marxismu a pozdějšího marxismu-leninismu o otázkách národních a zejména pak o právu sebeurčení, jak se toto učení vyvíjelo, a tudíž také, do jaké míry je Brežněv autorem doktriny, spojované s jeho jménem. Ve spisech Karla Marxe a Friedricha Engelse o tom mnoho nenalezneme. Oba byli zaměstnáni především docela jinými problémy, ale dva citáty, jež uvedu, ukazují, jaký byl asi jejich názor na tuto otázku, jež v jejich době a pro jejich mysl nebyla dosud přílišně naléhavá. Ve své úvaze «Demokratický panslavismus», jež vyšla v únoru 1849 v Neue Rheinische Zeitung píše Karl Marx : «Kromě Poláků, Rusů a v nejlepším případě Slovanů v Turecku nemá žádný slovanský národ budoucnost z tohoto prostého důvodu, že všichni Slované postrádají většinu základních historických, zeměpisných, politických a průmyslových předpokladů pro nezávislost a životnost». Toto sice nevlídné, ale přece ne systematicky rozvinuté stanovisko bylo v programech mnoha stran — zejména národů nemajících dosud samostatné státy — dosti značně pozměněho. Ač sociálnědemokratické strany nepodlehly tomu, čemu říkaly nacionálni šovinismus a lpěly na doktrině, nakazující potřebu velkých hospodářských celků, přece jen projevovaly zájem o práva nesvobodných národů. Byla v tom jakási ideologická rozpolcenost, jež se jevila také v současném akcentování svobody, demokracie, občanských práv a konstitutčního parla- mentarismu, a zanícení, aspoň formální, pro revoluci a diktaturu proletariátu. Jedním dechem mluvily o revoluci a evoluci. Tento rozpor vyplýval z liberalistických tendencí, vnesených do marxistického hnutí třetím členem původního zakladatelského triumvirátu, totiž Ferdinandem Lassallem, dnes již ovšem docela zapomenutým a definitivně odstraněným z marxistického Olympu, právě tak jako ze skutečnosti, že tyto strany žily a působily v prostředí podstatně odlišném od čítárny Britského musea. Lenin ovšem poznal docela jasně neslučitelnost ná- 8 [pageend10]zoru Lassallových s těmi, jež zastávali Marx a Engels. Netajil se tím ani tam, kde šlo o otázky národnostní. Již roku 1916 napsal: «Kdyby některé národy zahájily socialistickou revoluci a o jiných národech se poznalo, že slouží za hlavní opory buržoasní reakce, pak bychom byli pro revoluční válku těch prvních proti těm druhým, aby byly rozdrceny a zničeny jejich posice, bez ohledu na to, jaká malá národní hnutí vzniknou». Lenin pak pokračuje: «Různé požadavky demokracie, včetně sebeurčení, nejsou absolutní. Jsou částečkou všeobecného demokratického — v přítomné době socialistického — hnutí. V jednotlivých konkrétních případech může být částečka v rozporu s celkem a jestliže je tomu tak, musí být odvržena . . . Zájmy demokracie jedné země musí být podřízeny zájmům demokracie několika a všech zemí». (Co činit, sv. 20. str. 326-330). (Pokračování příště) Ze země okupantů Kampaň proti Solženicynovi v SSSR neustala ani po jeho deportaci. Nestačí, že spisovatel je soustavně napadán nejostřejšími termíny ruského slovníku špinění a karikován s lebkami v ruce a hákovými kříži. . . trestáni jsou nyní i ti, kteří mají dost odvahy odepřít veřejné odsouzení laureáta Nobelovy ceny. Tak například básník a dramaturg J. Jevtušenko: slavnostní televizní recital k 20. výročí jeho literární kariéry byl vyřazen z programu a jubilanta si zavolali na Svaz spisovatelů. Tam mu vytkli «politický profil dvojí tváře». V dopisu, který se v únoru dostal do rukou západních novinářů, Jevtušenko píše: «To je počátek kampaně, jejímž cílem je zdiskreditovat celé mé dílo». V této souvislosti vzpomíná, že na něm kdysi chtěli, aby veřejně «strhal» Borise Pasternaka, což odmítl a tím vytvořil precedens. Solženicyna se zastal dvakrát: poprvé se přimluvil za vydání «Oddělení rakoviny», podruhé varoval Svaz před «uspěchaným vyloučením Solženicyna». Dílo «Archipel Gulag», s nímž v některých bodech osobně nesouhlasí (kupř. kapitola o generálu Vlasovovi), považuje Jevtušenko za otřesný dokument stalinského teroru a protestuje proti snahám přejít hrůzy této doby mlčením. Připomíná, že vyloučení ze Svazu (a tím i znemožnění další veřejné umělecké tvorby) postihlo mj. též spisovatelku Čukovskou, překladatele V. Kor- nylova a hrozí nyní V. Vojnovičovi . . . «Má takový postup něco společného s principy socialistické společnosti, která o sobě tvrdí, že v ní člověk není člověku vlkem?» ptá se Jevtušenko v závěru. Solženicynův příjezd do Curychu svérázně interpretoval sovětský televizní komentátor Valentin Zorin: přítomnost švýcarské policie na curyšském nádraží prý znamená, že «zrádci jsou všude odsuzováni» (!). Upozornil na to, že «zvláštní zájem» o umělce prý projevily Recko, Portugalsko a Izrael (zapomněl ještě na Saigon, Jižní Afriku a Chile) a poukázal na to, že jeruzalémský starosta nabídl spisovateli izraelské občanství. (Radu dalších zemí, které učinily totéž, se přece jen Zorin neodvážil hodit do jednoho pytle s těmi nejproskribovanějšími). Konečně je prý Solženicyn ve Švýcarsku proto, že tam má v bankách spousty peněz. Pět dní po Solženicynově příletu do NSR prohlásil náměstek sovětského generálního prokurátora M. Maljarov v moskevském rozhlasu, že vyhoštění zachránilo spisovatele před vězením, které by ho bylo podle čl. 64 trestního zákona RFSR neminulo. Solženicyn pomáhal — podle Maljarova — imperialistickým kruhům v protisovětské politice a takové akce jsou podle sovětského práva považovány za zločinné. Solženicyn odmítl pozvání amerického senátora J. Helmse k odpočinku v jeho soukromé vile v Severní Karolině a k setkání s dalšími senátory. «Musím se nyní plně věnovat svému literárnímu dílu, možná, že mi na to ani celý život nestačí,» odpověděl spisovatel. K návštěvě USA ho pozval rovněž George Meany, předseda nejmocnější americké odborové federace AFL-CIO. «Sunday Times» uveřejnil 3. března Solženicynovu výzvu k liberalizaci veřejného života v SSSR, kterou spisovatel adresoval kremelskému vedení již před šesti měsíci. Solženicyn v ní odmítá zásady marxismu, «ideologie, která znemožňuje národu dýchat». Varuje rovněž před risikem války s Čínou a odsuzuje «neuváženou expanzivní politiku SSSR, jemuž žádné nebezpečí ze strany západní Evropy ani Ameriky nehrozí». S těžkým srdcem jsem tuto hotovou knihu po leta nevydával: povinnost k těm, kdož ještě žijí, převažovala povinnost k těm, kdož umřeli. Nyní však, když rukopis padl do rukou Státní bezpečnosti, nezbývá mi jiná volba, než ji bez prodlení uveřejnit. 9 [pageend11]— Motto, kterým Solženicyn uvádí své «nejosobnější dílo» (jak sám řekl), připomíná, že sovětská Stb, KGB, strašlivou obžalobu své minulosti — a přítomnosti — sama zavinila. Vyslídila jeden exemplář rukopisu Souostroví Gulag loňského září u jedné spisovatelovy známé; ta po výslechu spáchala sebevraždu, a spisovatel svolil, aby kniha, která se měla dostat čtenářům do rukou až po jeho smrti, vyšla na západě okamžitě. Reakce sovětských úřadů je známá. Také o tom, jak spisovateli spílají české a slovenské noviny, jste už na stránkách Z. četli. Útoky na «zrádce a renegáta», na jeho «pamflet, který se staví v cestu mezinárodnímu uvolnění», neustávají. I je na čase vzít do ruky knihu a ověřit si, zda Solženicyn opravdu zradil, zda nemiluje svou zem, zda se odrodil. Na 600 stránkách se Solženicyn prodírá dějinami Sovětského svazu, země, kde diktátorsky vládnou dělníci a rolníci, kde je ze všech socialismů socialismus nejsocialističtější. Vyrostl v socialismu. Když byl třetím rokem na universitě (1938), museli všichni posluchači jeho semestru vyplnit dotazník k přijetí do školy NKVD. Že tuto «čestnou» funkci Solženicyn odmítl, přičítá čemusi, co se vzpíralo v hrudi («Nechci, smrdí to!.), i když se ze všech stran ozývalo: «Musíš!», i když by to bývalo bylo i hmotně daleko výnosnější zajištění. Ale, jak praví jedno z ruských přísloví, kterými Solženicyn prokládá svou zprávu: od dobra ke zlu je jen závan větru. Na vojně, kde bylo radostí se zapojit do kolektivu důstojníků, sekýroval i Solženicyn — a že to objektivně přiznává, že přiznává svou slabost, nestatečnost, je důkazem naprosté upřímnosti jeho statistické zpovědi. Ještě na prvním transportu, když ho «orgány» zatkly pro příliš otevřenou korespondenci s přítelem, nepřestal si namlouvat, že je jako důstojník něčím víc: požadoval, aby jeho spoluvězeň, německý civilista, nesl jeho kufr, kufr zatčeného důstojníka Rudé armády. Teprve v jednom z «přístavů» souostroví pracovních táborů se Solženicyn stal člověkem v pravém slova smyslu. Konečně pochopil rozumem to, co pouze jako vysokoškolák nejasně cítil: příslušnost k bezpečnostním orgánům v modrých uniformách smrdí! Jak souostroví věznic a pracovních táborů vypadá? «Opatřte si velikánskou mapu Ruska a rozprostřete ji na veliký stůl. Udělejte veliké černé tečky na každém územním centru, na všech železničních uzlech, na všech překladištích, kde u řeky končí kolej nebo kde řeka činí ohyb a kde začíná stezka. Nevěříte svým očím? Na papíře sedí samé morové mouchy. Právě držíte v ruce pompésní mapu přístavů souostroví.» Solženicyn napsal dějiny této příšerné ostrovní říše teroru a násilí. S dokumentární péčí moderního historika, se znalostí pramenů a s obrovitým jazykem velkého epika vypovídá o osudu politických vězňů, od zatčení až do smrti v táborech. Nebo na popravišti. V kapitole Nejvyšší trest hovoří o dějinách kapitálního trestu. Zvůli sovětského soudnictví ilustruje nejlépe tento citát: «O našem osudu dostat se do cely smrti nerozhoduje, zda jsme se něčeho dopustili nebo ne — rozhodnutí padne otočením velkého kola, které pohánějí vnější, mocné okolnosti. Mnoho lidí bylo tedy zastřeleno — nejprve tisíce, potom statisíce. Dělíme, násobíme, litujeme, proklínáme. A přesto to jsou pouze čísla. Vyděsí, otřesou, později se zapomenou. Avšak kdyby jednou snesli příbuzní zastřelených všechny fotografie popravených do nějakého nakladatelství a kdyby to nakladatelství z nich udělalo album fotografií, mohli bychom obracet stránku po stránce a z každého posledního pohledu mrtvých očí získat velmi mnoho pro život, který nám ještě zbývá. Taková četba, skoro bez písmen, by zanechala v našich srdcích věčnou stopu.» Solženicyn psal Souostroví Gulag proto, aby nebyl ještě «vinnější» a své dílo nazval «pokusem o umělecké zvládnutí». Počátky nehledá u Stalina, i když v jeho době před druhou světovou válkou a po ní, «kvetl» teror zvláště bujně a mostrózně. Bezdůvodně zavírat a popravovat se začalo už za Lenina, který v článku «Jak organizovat soutěž» vyzýval už v lednu 1918 k «očištění ruské země ode všeho hmyzu.» Hmyzem pak pro něj byli nejen třídní nepřátelé, ale i dělníci, kteří nechtějí ze všech sil pracovat a «sabotéři, kteří se nazývají intelektuály». Vina se spatřovala už v pouhé příslušnosti k některé z těchto skupin, nebezpečím bylo mít známého mezi nimi. «Hlavní věc, že dopadneme člověka — o p ř í- p a d není u nás nouze» bylo vtipné rčení, které mezi vyšetřujícími orgány kolovalo. O metodách, kterými se vynucovalo přiznání, není třeba ztrácet slova, známe je dobře z nacistických koncentráků. Málokdo odolal. Solženicyn však zná recept, podle něhož zatčený může vzdorovat jakémukoli nátlaku: «Předříkávej sám sobě: život je u konce, příliš brzo sice, co na tom záleží, nedá se nic dělat. Už neuvidím svobodu. Zajdu, teď nebo trochu později, ale později to bude dokonce horší, raději tedy teď. Rodina je pro mne mrtvá — a já pro ni. Tělo je pro mne ode dneška zbytečné, cizí břímě. Chci si uchovat jen svého ducha a své svědomí. Zvítězí jen ten, kdo se všeho zřekne.» Ale jak proměnit tělo v kámen? I tu ví Solženicyn radu a připomíná kulturního a náboženského filosofa Berďajeva, kterého vyslýchal roku 1922 sám první náčelník Čeky a zakladatel takzvaného «rudého teroru, Dzierzinski za pilné pomoci Kameněva, kterého roku 1936 u- svědčil z piklů proti SSSR zase Vyšinskij. Berďajev neprosil o milost jako všichni jeho spoluobžalovaní; vysvětlil vyslýchajícím své stanovisko, své náboženské a mravní zásady, které mu nedovolují uznat moc bolševiků — a byl nakonec nejen uznán nezpůsobilým zúčastnit se procesu, ale dokonce propuštěn a ze země vypovězen (Solženicyn nebyl tedy první sovětský občan, kterého úřady z vlasti vypověděly). 10 [pageend12]Solženicyn vyvozuje z tohoto příkladu poučku: «Ať má člověk nějaké stanovisko!» To jsou dvě metody, jak neudat své komplice, ať už domnělé nebo opravdové, metody, které v sobě ovšem nesou nebezpečí ubití.. . Vyšetrovanci musili při výsleších dokázat svou nevinu, zásada, která je v každém právním státě absurdní. Solženicyn však cituje výrok jednoho vyšetřujícího soudce: obžalovaný nemůže ať tak onak na svém osudu nic změnit, ten je předurčen. Má-Ii být zastřelen, nepomůže mu ani nejčistší nevinnost, bude zastřelen. Má-li však být osvobozen, pak může být stokrát vinen — zprošťující rozsudek je mu jistý. Tu srovnává autor nacistické soudnictví se soudnictvím sovětským a srovnání dopadá ve prospěch nacistů: ti se prý jen zřídkakdy zbavovali nepohodlných lidí, aniž proti nim měli důkazy. A ještě v jednom bodě vycházejí Němci s čistější vestou než Sověty. Cituji: «A pak slyšíme ze západního Německa, že tam do roku 1966 bylo odsouzeno 86 tisíc válečných zločinců. Z NDR je o tom slyšet málo. Asi byli převychováni, jsou velmi vážení a ve státních službách. U nás však stál — podle zpráv vojenského kolegia při Nejvyšším soudu — necelý tucet před soudem . . » Je jasné, že takováhle srovnání jsou trnem v oku komunistických režimů. Rudé právo ze 6. února přineslo obsáhlý článek Zdeňka Hořeního s názvem Vlasovec s bombou. Podrobuje se v něm ostré kritice Solženicynovo tvrzení, že generál Vlasov, velitel 2. sovětské elitní armády, byl při pokusu probojovat se k obklíčeným Leningradským nechán Stalinem jako vrchním velitelem sovětských branných sil na holičkách. «O- všemže to byla velezrada! Ovšemže to byla zrada, strašlivá a egoistická! Ale ze Stalinovy strany. Zrada neznamená bezpodmínečně prodejnost. Neznalost a nedbalost při přípravách války, zmatek a zbabělost při jejím vypusnutí, nesmyslné obětování armád a divisí, všechno jen proto, aby si zachránil maršálskou uniformu — ano, kde je možno najít horší zradu u vrchního velitele?» obžalovává Solženicyn a vylíčiv Vlasovovy osudy až do hořkého konec ptá se na adresu Čechů: «Zdalipak si všichni Češi později ujasnili, kteří Rusové jim zachránili jejich město? U nás se dějiny zkreslují, proto se říká, že Prahu zachránily sovětské jednotky, ačkoli ty by nebyly mohly přijít včas.» To je historická skutečnost, nehledě na Pattonovy jednotky, stojící už 5. května u Plzně . . . Solženicyn se v Souostroví Gulag opírá o svědectví 227 spoluvězňů, jejichž výpovědi dostal po propuštění písemně nebo které si podle jejich vyprávění zapamatoval. Když liči katastrofální poměry při vlakových transportech vězňů, kdy politické okrádali nejen zločinci, ale i stráže, končí výzvou: «Tohle vlastni, co ti zůstane při všech jízdách: uměj řeči, znej země, znej lidi. Za batoh ať ti slouží tvá pamět. Nezapomeň nic! Nic nezapomeň! Jenom tohle hořké símě vyroste jednou do výše!» A tím se, myslím, obrací i na nás, to je jeho poselství nám, českým a slovenským politickým uprchlíkům. J. S. Kverulantů v sovětské literatuře přibývá: Viktor Někrasov, autor mnoha děl z doby velké vlastenecké války a laureát Leninovy ceny, odevzdal západním novinářům text, v němž odsuzuje postoj úřadů k intelektuálům a vyslovuje přesvědčení, že odchod nejlepších představitelů ruské kultury do zahraničí je velkou duchovní ztrátou pro SSSR. «Člověk, který má úctu sám před sebou se přece nemůže zapojit do očerňovací kampaně proti Solženicynovi a Sacharovovi. Komu to může posloužit? Pánové od KGB rozhodně nebudou psát knihy, malovat obrazy a skládat symfonie.» Někrasov byl v roce 1969 vyloučen ze strany, do níž vstoupil ve dnech stalingradské bitvy. 17. února tr. devět lidí prohledalo jeho byt: zmizela řada rukopisů, knih, časopisů ... ale též psací stroj a několik nožů. (!) VÝZVA KRAJANŮM «Navštívil jsem jednu emigrantskou rodinu ve Švýcarsku. Dvě malé děti byly samy doma. «Kde jsou tatínek a maminka?» •— «Šli nám sehnat něco k jídlu, protože máme hrozný hlad ...» Za chvíli se rodiče vracejí a přinášejí... chcíplou kočku! »To se dnes budeme mít!» radují se děti... Znělo by to jak nepodařený vtip . . . kdyby to nebyla přibližná reprodukce toho, co ještě loni v létě tvrdil čs. televizní reportér; pořad na vlastní oči viděla jistá žena čs. původu, která na vystěhovalec- ký pas navštívila ČSSR. A tak vás naléhavě prosíme, krajané! Nesbírejte přejeté psy a uhynulé kočky (a když, tak opatrně v noci, aby si vás nikdo nemohl nafilmovat), nelovte ostentativně v koších na odpadky, nedovolte svým dětem, aby na nádraží olizovaly pomerančové slupky (lze je však sebrat nenápadně do kapesníku a dál cumlat později), nevyhrabávejte na podzim na polích brambory a nesušte bramborovou nať, netvořte příliš dlouhé fronty před vyvařovnami Armády spásy! Víme, že to chce hodně sebezapření: mnozí z nás to asi nevydrží a hlady pomřou, avšak jiní to přečkají a, dá-li pánbu, zmohou se po letech aspoň na skývu chleba! 11 [pageend13]To vás bude také zajímat Na 500 francouzských matematiků podalo na sovětském velvyslanectví v Paříži protest proti internaci sovětských matematiků J. Šikanoviče a L. Pli- juše v psychiatrických ústavech. Signatáři žádají revizi procesu, který se v případě Šikanoviče konal v listopadu 1973 v nepřítomnosti «obžalovaného». Mezi sovětské represivní praktiky přibyla tedy další: odsoudit do blázince in contumaciam. Na 600 miliónů lidí se hlásí k islámskému náboženství v 26 zemích světa, z toho 14 arabských (80 mil.). Někde tvoří muslimové významné menšiny, jako v SSSR, Indii a Číně. Islám se rozpadá na řadu sekt, z nichž nejpočetnější jsou sunnité (asi 90 % všech muslimů). Během 20. století se náboženství značně rozšířilo, zejména v afrických státech. A opět létající talíře: v polovině února v Rumunsku, asi 250 km severně od Bukurešti, 2. března poblíž provensálského Draguignanu. V prvním případě byl spatřen látající předmět kruhového tvaru, pohybující se bezhlučně velkou rychlostí a vydávající nazelenalé záblesky, v druhém oválný objekt, složený ze dvou dílů ve tvaru srpu, oddělených černým pásem. Taky v zájmu mírového soužití? Turecká policie zabavila v jisté osadě poblíž města Samsunu, na černomořském pobřeží, 550 pistolí a 7.125 nábojů československé výroby. Největší rybářskou síť budou mít v NSR: bude vážit přes 4000 kg a měřit 280 metrů; spletena bude z 360 km nylonových provázků. Bude-li lov na tresky podél norského pobřeží úspěšný, pojme tato obrovská síť až 150 tun ryb najednou. Známý spisovatel a aktivní člen SPD Günther Grass formuloval nedávno na mezinárodním kolokviu o Československu 1968 závěry, které podle jeho názoru vyplynuly ze zkušeností «pražského jara»: stoupenci demokratického socialismu musí odmítat jakákoli mystifikující spojení s marxismem leninismem, který by se měl s přihlédnutím k historickému vývoji nazývat spíše «leninismem-stalinismem». A. Solženicyn a jeho «Archipel Gulag« přispěly k tomuto novému označení, protože spisovatel neupadl do nemilosti za to, že kritizoval stalinismus, ale že dokázal, že už Leninův centralistický systém umožnil Stalinův nástup. S komunisty, pro něž je stranická hierarchie posvátná, nelze spolupracovat. Demokratický socialismus, který bojuje současně proti soukromému i státnímu kapitalismu, musí tolerovat své politické odpůrce a vyžadovat od nich stejnou toleranci, neboť ta je přirozeným znakem demokracie. Demokratický socialismus musí být určován a kontrolován odzdola nahoru a z tohoto důvodu odmítá nadvládu jakéhokoli ústředního výboru. Potřeba definovat demokratický socialismus se stává stále naléhavější v souvislosti s prohlubováním morálního a politického bankrotu obou supervel- mocí. Nesmí se stát dogmatem, požaduje permanentní revizi nedotknutelnosti «idolů» kapitalismu i «svátých» komunismu. Kolokvia, které se konalo koncem února v Bievres u Paříže, se též zúčastnili Goldstůcker, Pelikán, Hejzlar, Pierre Daix, Franz Marek a mnoho dalších. Poznámka redakce: Vinou chybného zalomení v tiskárně se v únorovém čísle Zpravodaje v rubrice «To vás bude také zajímat» dostal konec poslední zprávy ze str. 18 na začátek str. 17. Prosíme o prominutí. JEV Nevíte-li co je JEV, nebuďte vyjevení, protože zatím to ví i v samotné matičce Praze tuze málo lidí. Nicméně radujme se, neboť JEV je projevem — plnění stranického usnesení ve věci kompjúterizace ( !), není to nějaké hobby z časopisu Věda a technika mládeži, — ale první štítkový kompjúter ve službách ministerstva vnitra Praze, jenž na stisknutí knoflíčku podá informace o komkoli. Jest zkratkou Jednotné Evidence a bude sloužit pokroku a míru a dělnické třídě. Zatím se na základě informací ÜEO (Ústřední evidence obyvatelstva) děrují štítky. Ale v jakém směru asi bude sloužit, o tom může svědčit postesknutí jednoho pána od kriminálky jinému pánovi (již nikoli od kriminálky) v Černém pivovaře na Karláku: «Tak já jedu zatýkat vraha do ... a musím tam jet sám a tramvají, protože vůz není k dispozici. A Čič- mundáři (služební přezdívka pro příslušníky StB v šeptandě jiných složek MV) jedou pro nějakej ruskej prápor čtyřma šestsetrojkama.» Nutno podotknout, že ten sovětský prapor (neubližujme Rusku), byl pohaněn kdesi v Truhlářské ulici 7. listopadu, a že Čičmundáři tam spěchali v plném počtu právem. Protože za vraha jim nikdo na sovětském velvyslanectví body nenapíše. Možná však, že se za ním nehrnuli také z pocitu kolegiality. Š. 12 [pageend14]Jakpak je tam u nás doma Jak známo, koncem ledna zemřel v Praze ve věku 63 let Josef Smrkovský. Jeho kremace v Motole proběhla v co největší tichosti a tisk nepovažoval za nutné alespoň oznámit jeho skon. Dr. František Kriegel si prý připravil nekrolog, ale pod hrozbou, že obřad bude zkrácen, upustil od jeho přednesení. A. Dubček prý obdržel telegram až po pohřbu: byl nepochybně záměrně doručen se zpožděním. Podle jiné verze nepřijel do Motola proto, aby nemohla být jeho účast interpretována jako «politická provokace», avšak navštívil paní Smrkovskou v Praze několik dní nato. Kremace se však zúčastnilo mnoho tajných, vmíšených mezi pozůstalé, a motolská výpadovka na Plzeň byla pro jistotu blokována. Smrkovský byl členem strany od r. 1932. Sehrál významnou (ne však příliš čistou) úlohu ve dnech Pražského povstání 1945 jako místopředseda České národní rady. V kritickém roce 1948 měl významnou funkci v dělnických milicích. Léta 1951-1955 strávil ve stalinském vězení, dalších sedm let dělal předseduJZD. Nynější normalizovaný režim však nikdy Smrkovskému neodpustil rok 1968 ani opozici, v níž setrval do své smrti. Alexandr Dubček stále pracuje v Bratislavě v mechanizačním oděělení místní Správy lesů. Dr. Kriegel je v penzi a pobírá jako bývalý lékař slušný důchod. J. Špaček je skladníkem a má naopak plat velmi nízký. Č. Císař působí v jistém pražském archivu. V. Slavík svého času budoval pražské metro, nyní je neznámo kde. O. Černík je snad zaměstnán na plánovacím úřadu. Dr. J. Hájek (ministr) vědecky pracoval v ČSAV, ale po dovršení věku 60 let, a proto, že neučinil pokání, musel do důchodu. V. Šilhán je nyní v Praze, ale odmakal si nějaký čas jako řidič buldozéru v jižních Čechách. J. Hochmana sice propustili z vězení, ale většinu loňského roku proležel v nemocnicích, má prý tuberkulózu. Bývalý ředitel ČTK. J. Suk je v dokumentačním středisku podniku, zabývajícím se regulací Vltavy. Všichni «mužové Ledna» jsou tedy «uklizeni», někteří, pro větší jistotu, jsou ve vězení, což je případ Sabaty, Hůbla, Litery a mnohých jiných. Otomar Krejča (jehož Divadlo Za branou bylo jako «hnízdo pravicového oportunismu zavřeno v r. 1972) režíruje 20. února v «Divadle SKN» Čechovova «Platonova». Zprávu oznámila pražská ČTK. Starost o nový výpad proti Solženicynovi v ČSSR — nedlouho po Bilakově vystoupení v televizi (viz minulý Zpravodaj) — svěřilo Rudé právo Vladimíru Mináčovi. Slovenský spisovatel si vzal na mušku hned dva laureáty Nobelovy ceny najednou, Solženicyna a Heinricha Bölla. V souvislosti s prvním se Mináč napřel zejména do publicity, která se na Západě vytváří kolem předního sovětského disidenta a jeho posledního díla «Souostroví Gulag»; «Goebbels», píše, «je jen učedníkem ve srovnání se svými žáky.» (!) Böll zase spatřuje v obhajobě Solženicyna příležitost napadat Sovětský svaz a též Československo, soudí Mináč a má za to, že Böll hodnotí socialismus podle klepů, z nichž sice některé pocházejí z Moskvy a jiné z Prahy, především však z emigrantských kruhů. V den uveřejnění Mináčova článku kritizoval reakci sovětských úřadů na uveřejnění «Souostroví Gulag» sám kancléř Brandt. Na projevu v Mnichově prohlásil, že SSSR by mohl svou mezinárodní prestiž jedině zvýšit, kdyby dovedl přijmout kritiku deformací, k nimž vedla nekontrolovaná moc státu. Mináčova útoku na Brandta se asi nedočkáme, protože konformní slovenský spisovatel zřejmě nedostane zelené světlo hodit spolkového kancléře do jednoho pytle s Böllern. !! SLOVENSKÁ VÍNA !! Malokarpatské zlato, Limbašský sylván, Dívčí hrozen, Rulandské z Modré, Savignon ze Sv. Jůra a Kláštorné července; možno objednat! nebo přímo koupit! «GRÜNER HEINRICH» u Marktplatzu 4051 BASEL nebo «HOTEL WAAG», 8437 ZURZACH. C E N A 7 del láhve la Fr. 6.50 11111 DOBRÁ PNEUMATIKA nemusí býti DRAHÁ Migrol Tankstelle und Pneuhaus Miggel Ewald, Schaffhauserstrasse 81 Telefon: 813 73 13 8302 KLOTEN miggel machts möglich 13 [pageend15]kULTURNÍ zpravodajství Peřd 150 lety, 2. března 1824 se narodil český hudební skladatel Bedřich Smetana, «nejlíbeznější struna na harfě Hospodinově», jak o něm napsal J. B. Foerster. Smetanova hudba, tak sytě česká a dýchající vůní našich luhů a hájů, byla vždy blízká našim srdcím a snad je nám ještě bližší nyní v emigraci — připomíná nám rodnou hroudu. Povzbuzovala nás ve všech těžkých chvílích, kdy šlo o o- sud národa . . . toho národa, jemuž v «Libuši» předpověděl: «Můj drahý český národ neskoná, on všechny hrůzy slavně překoná.» A vzpomeňme si, jaké pocity se nás zmocnily v srpnových dnech 1968, když se na vlnách svobodného vysílače ozval hlavní motiv «Božích bojovníků» anebo velebný, majestátní «Vyšehrad»! «Docházel jsem často s otcovými vzkazy a listy do hostince «U tří pivoněk» V Jirchářích, kde tehdy bydlil Josef Srb-Debrnov a jeho host Bedřich Sme- tana,» vzpomíná Foerster. «Vidím ještě ten jednoduše zařízený staromládenecký pokojík, mistra klidného, sedícího u stolu v druhé místnosti. Slyším jeho tichý hlas, jenž se teprve v pozdějších letech, když sluchová choroba zmařila možnost kontroly vlastních slov, stával někdy ostrým a chraplavým . . . Sledovat výraz jeho tváře v divadle bylo dojemné. Navštěvoval zpěvohry, jež znal a kdysi sám řídíval. Pozoroval ovšem postup děje pouze okem. Tak jsem jej viděl i při zkouškách na «Libuši» v Národním divadle. Sedával v první řadě za kapelnic- kým pultem a pozorně sledoval pohyby kapelníka Čecha, a snažil se alespoň tak, čta současně v partituře, kontrolovat tempo . . . Naposledy jsem viděl drahou tvář Smetanovu na slavnostním koncertě na Žofíně, pořádaném na počest mistrových, myslím, šedesátých narozenin. Tehdy jsme slyšeli i mistra, zbaveného sluchu, hrát klavírní part svého g- mol tria. Vím ještě, jak mne polily slzy, když SmeLucia Radová: Kvarteto 14 [pageend16]tana v ohni interpretace a unesen slavnostním naladěním večera — pojednou v místě tajemného ticha mocně vykřikl na spoluhráče: «Pianissimo!» «Byl to jeden z největších tvůrců v říši tónů, vyvolený, aby přinesl blažené poselství z duchovních oblastí, v nichž slova přestávají. Jeho hudba voní zemí, z níž se zrodila. Má geniálně prostý základní tón, prochvívá ji duchaplně vystupňovaná rytmika a se všech stran vtékají v ni melodické myšlenky, ideje tklivé vřelosti a hluboké citovosti, veselé nápady zdravé komiky, citové výlevy dojímavé pravdivosti, neustávající zdroj okouzlující lahody . . . Smetana je rafaelovsky jasná povaha, průzračný a čistý jako voda lesní studánky. Stal se objevitelem hudbou přetékajícího srdce a duše svého národa, zároveň však umělcem, jehož jméno vyslovuje celý hudební svět s uznáním a úctou.» (J. B. Foerster, z knihy «Co život dal») -smk- Z. Roudnický : Bedřich Smetana UMĚNÍ BOLESTI A VÍRY Krausova obrazová galérie v Pfäffikonu ZH, je, pokud vím, první a jedinou českou exulantskou uměleckou galerií na západ od Železné opony. Nepro- storné, ale vkusně a působivě upravené sklepní místnosti věnoval Oskar Krause v březnu malířce Lucii Radové. Není to umělkyně neznámá. Její obrazy jsme viděli a obdivovali už na několika výstavách ve Švýcarsku a ve Francii. Kritiky dřívějších přehlídek jejího umění zdůrazňovaly smutek, který z něho na diváka tryská. Konkrétní postavy, zřetelné obličeje Radová zachycuje štětcem nebo tužkou, jsou však zasazeny do iracionálního, nebo při nejmenším nezvyklého prostředí, takže působí skoro mysticky: slzící dívčí tvář utonulé na pozadí siluety mostu; obrovitý křídlatý hmyz, ošklivý a odporný, který přepadá nic netušící městečko — symbol invaze; shluk bílých, snad zasněžených střech na temném pozadí — ztracená idyla pražského Nového světa; Ztracený ráj — postavy muže a ženy, vztahující toužebně ruce po stromu poznání; skuril- ní, neutěšené postavy Hudebního kvarteta a Osamělého bubeníka; Fleurs du Mal nebo zlé, dopálené Vyčítavé kuře; z těchto a z většiny ostatních exponátů na mě padla melancholie. Snad z nich mluví vědomí opuštěného, znásilněného domova, snad — aspoň v některých z nich — je zřetelná naděje, «extatické vyznání života», jak je v umění Lucie Radové vidí paní Imelda Coray-Monnová, která vernisáž 2. března uváděla. V době, kdy čtenář dostane tyto řádky do ruky, bude se Galerie Krause chystat už na výstavu obrazů Karla Lišky. Malířka Lucie Radová se uchýlí z veřejnosti zase do samoty svého ateliéru, aby zachytila na plátno nebo na papír své nové, ryze subjektivní prožitky. Neboť účelem její výstavy nebylo jen ukázat co největšímu počtu diváků neznámé dílo známé malířky, ale i provést důkaz, že umělec, žijící v exilu, může i nadále tvořit, neboli, řečeno slovy Alexandra Solženicyna, který se vernisáže zúčastnil, že ani nejmocnější tohoto světa nemohou člověka oloupit o jeho nejúčinnější zbraň, o umění. J.J.S. Proti všem dřívějším zprávám vyjdou obě části posledního díla ruského spisovatele Alexandra Solženicyna SOUOSTROVÍ GULag česky na výslovné autorovo přání v curyšském exilovém nakladatelství KONFRONTACE. Cena českého vydání této zprávy o takzvané socialistické spravedlnosti v Sovětském svazu, která vzbudila po obou stranách Železné opony oprávněný rozruch, bude velmi nízká, protože se smluvně zřekli Solženicyn autorského honoráře a nakladatel jakéhokoli zisku. Na překladu díla, které bude mít zhruba 600 stránek a které vyjde v nejbližší možné době, pracuje už skupina zkušených překladatelů. Oba díly si můžete objednat přímo u nakladatelství KONFRONTACE, CH 8048 Ziirich, Rautistrasse 159, Švýcarsko, u kteréhokoli jeho zástupce, jakož i v redakcích exilového tisku. Ve dnech 1., 2. a 3. března v hlavním městě Spojených států dosud největší festival českého filmu, jaký byl v Americe po okupaci uspořádán. Jak na15 [pageend17]psal deník Washington Star, promítalo se na něm deset českých filmů, kterými se česká kinematografie za Dubčeka zapsala do dějin světového filmu. Za účasti Miloše Formana, Ivana Passera a Jiřího Weise a spisovatele a scenáristy Arnošta Lustiga, profesora na Americké universitě ve Washingtonu, shlédli diváci filmy Intimní osvětlení. Hoří, má panenko, Démanty noci, Vražda po našem, Lásky jedné plavovlásky, O něčem jiném, Všechno bere voda, Ostře sledované vlaky a jako vyvrcholení festivalu americkou premiéru Dity Saxové, natočené podle stejnojmenné novely Arnošta Lustiga. Kromě toho byl uvedeno dílo Miloše Formana Taking off, vytvořené už v Americe.Teoretické vysvětlení české filmové vlny podala Myra Liehmová, která za podpory Guggenheimovy nadace píše dějiny východoevropského filmu. Listy Washington Star a Washington Post, které věnovaly festivalu pozornost, o- cenily, že Forman přerušil natáčení nového filmu a přijel až z Oregonu. Také Ivan Passer přijel, ačkoli připravuje svůj nový americký film Zákon a pořádek. O Ditě Saxové napsala zpravodajka washingtonské večerníku, že «je to krásný, pro západní svět zcela neznámý příběh dívky, která čekala po válce zázračně čistý život a jejíž sen se srazil s okoralostí světa.» Předpovídá tomuto filmu i knize, jejíž anglický překlad se právě dokončuje, stejný úspěch na západě, jakého si dobyla na východě. České filmy pokládá za nejlepší na světě. List Washington Star cituje také slova režiséra Passera, který na jednom ze seminářů řekl: «Vláda by chtěla, abychom zmizeli ze světa. Nechce, aby se svět dozvěděl, že můžeme existovat a úspěšně pracovat jako čeští exulanti i na západě ...» Washingtonské noviny zároveň zaznamenávají průměrnou návštěvu 500 diváků za večer nebo odpoledne, z nichž, jak píší, byla asi čtvrtina Američanů českého původu. Festival českých filmů se konal pod patronátem Americké university a jiných dvou významných amerických institucí. A.L. Americký deník WASHINGTON POST přinesl koncem února rozsáhlou úvahu o spisovatelích v exilu. Na sedmi sloupcích se důkladně zabývá problémy spisovatelů, vykořeněných z rodné půdy, cituje Solženicyna, Thomase Manna, Maxima Gorkého, takzvané americké expatrioty Hemingwaye, Fitzgeralda, Eliotta, Pounda a Iry Jamese Joyce a Samuela Becketa, kteří se do exilu odebrali dobrovolně. Z ruských spisovatelů se zmiňuje také o Jev- geniji Zamjatinovi, který zahájil řadu ruských vy- hnanců-spisovatelů. Z českých spisovatelů cituje Washington Post Arnošta Lustiga, jehož Kateřina Horovitzová byla v Americe vydána už po třetí: «Diktátoři potřebují censuru stejně, jako by peklo nemohlo existovat bez ďábla. Spisovatel má dnes na východě tři cesty: psát o neškodných věcech, mlčet nebo jít do exilu. Jestliže si zvolí exil, jeho vláda od něho očekává, že bude trpět. Samozřejmě to není jenom Solženicyn, kdo opouští své přátele, svůj domov, doslova všechno, co ve skutečnosti vytváří živnou půdu pro jeho práci a znamená látky, z nichž je spisovatel ustrojen. Ale lip je žít ve vyhnanství a svobodný a moci psát to nejlepší podle svého svědomí a zač by se nemusel stydět, než jít do koncentráku jako kdysi a riskovat zase svůj život. Je důležité vynést pravdu o životě zevnitř.» Článek WASHINGTON POST končí zajímavou otázkou, zda je západ vůbec s to přijmout spisovatele z východu, který by — jako Solženicyn — chtěl být svědomím a soudcem nejen doma, ale i na západě. Neodvráti se od něho v okamžiku, kdy se jeho jméno ztratí s prvních stránek novin? A.L. Ota Šik, který přednáší na sanktgallenské Vysoké škole, dostane letos Cenu německé knihy faktu, kterou věnovalo měst Osnabrück a propůjčuje Německý svaz knihoven. Cena, která je dotována deseti tisíci marek, mu bude udělena za dílo Třetí cesta, v němž rozebírá hospodářské systémy na západě a na východě a snaží se najít demokratické a sociálně spravedlivé východisko. Cena německé knihy faktu byla poprvé udělena roku 1972. V březnu vzpomeneme 140. výročí narození českého malíře Karla Purkyně (11. š. 1834) a 100. výročí narození hudebního skladatele Oskara Nedbala (26. 3. 1874). Kde domov můj? (Autorský večer Petra Lotara v Aarau.) Petr Lotar, narozený v Praze, řadu let působící jako herec předních německých, českých i švýcarských scén, průbojný režisér i autor a zasvěcený propagátor české kultury v německé oblasti, je u- měleckou osobností, jejíž přesné zařazení by jistě působilo potíže všem literárním teoretikům chápajícím lidskou kulturu jako neživý katalog omezený daty a hranicemi. Také jeho autorský večer, který uspořádala Literární společnost v Aarau na sklonku února, se podobal všemu jinému, než obvyklým akademickým diskusím spojeným s výčtem životních dat a vydaných děl. Pravděpodobně by se takto chápaný večer musil konat bez autora. Ten se však dostavil a tak posluchači shromáždění v kan- tonální knihovně v Aarau prožili něco jiného než konvenční přednášku s ukázkami. Vyslechli zpověď umělce, který svým životem i dílem popírá všechny uměle vytvořené hranice mezi lidmi a přijali jeho poselství. Petr Lotar vyrostl v plodném kulturním prostředí 16 [pageend18]předválečné Prahy, navštěvoval německé i české školy a mohl se proto s naprostou jistotou pohybovat ve sféře obou jazykových kultur. Své herecké začátky prožil v Praze, potom přijal angažmá na předních scénách v Berlíně (naposledy pod významným režisérem Erwinem Piscatorem) a ve Vratislavi, aby se znovu vrátil do Prahy — tentokrát jako česky hovořící interpret českých i světových dramat v Městských divadlech pražských. Tato vynikající umělecká průprava mu umožnila významně přispět k zrodu moderního švýcarského divadla. Jako režisér, herec, dramaturg i autor působil ve válečných letech v Solothurnu a byla to tato doba, která vytvořila z ochotnické scény profesionální a moderní divadlo. (O demokratickém přesvědčení svého autora jistě vypovídá i název jednoho z dramatů Petra Lotara, které autor na sklonku války inscenoval: «Pravda vítězí.») Po válce, jako dramaturg a nakladatelský lektor v Basileji, pomohl Petr Lotar prosadit tehdy neznámého začátečníka Fritze Dürrenmatta. Po návratu do poválečného Československa mohl sledovat hrůzný rozsah pomsty na německé menšině, která byla v rozporu s masarykovskými ideály. Tato zkušenost a také projevy nastupující diktatury pod protektorátem ruských tanků přispěly k tomu, že se Lotar do Švýcarska vrátil, aby zde zůstal již natrvalo. Od padesátých let žije Lotar nezávisle na divadelních scénách a redakcích jako volně tvořící umělec. Nemělo by smyslu vypočítávat všechna jeho (především dramatická) díla. Připomeňme jenom jeho osobní přátelství s Albertem Schweitzerem, s nímž společně napsal esejistickou knížku o smyslu lidského života. Připomeňme také nesčíslné sborníky i rozhlasové pořady věnované moderní české literatuře. (Na př. pořady o T. G. Masarykovi, sborník moderní české poesie, který Lotar připravil, přeložil a vydal v Bernu v r. 1968, či jeho účast na setkání českých a švýcarských sisovatelů v r. 1968.) Pro nás, kteří jsme přijali jinou zemi za svůj domov, má především význam poselství umělce překračující hranice. Petr Lotar, kdysi osobní přítel Karla Čapka a Františka Langra, německý i český herec, autor a přesvědčený stoupence masarykovských ideálů humánní demokracie, říká: «Vlast je něčím více, než pouhým geografickým pojmem.» Tato myšlenka nepotřebuje komentáře. j.v. GAUGER Nemyslíte, že změna místa je pro Vás výhodná Právě Vy, jako pilný a iniciativní pracovník byste měl poznati naší zajímavou nabídku. Hledáme spolupracovníky v oboru: MONTÉR KONSTRUKČNÍ ZÁMEČNÍK STAVEBNÍ ZÁMEČNÍK ZÁMEČNÍK OCELOVÝCH KONSTRUKCÍ SVÁŘEČ POMOCNÝ ZÁMEČNÍK POMOCNÝ DĚLNÍK Zavolejte nás okamžitě. Poskytujeme velmi výhodné pracovní a mzdové podmínky, o kterých byste měl uvažovat. Bližší informace Vám sdělí vedoucí provozu pan Neuhaus, Tel. 01 - 57 88 50. GAUGER & CO. AG., 8046 ZÜRICH, Mühlackerstrasse 19 17 [pageend19]IDÉAL Pavel Kvasnička Já jsem pro kumšt, mladíku, přece nejsem úplný ignorant. Ale jenom by mě zajímalo, co mi ten váš kumšt může nabídnout. Jen se nevzrušujte, já chci mít jasno. Jsem dobrý občan a platím včas a ze všeho daně. Proto chci vědět, co mi taková věc vynese anebo přinese. Jen klid. Mám právo se přece dozvědět, co mi chcete tím svým kumštem říct. Vždyť už jsem skoro všechno viděl. O čem, mě chcete poučit? Já mám dojem, mladíku, že jste zaspal dobu. Víte vůbec, že stačí, abych stiskl knoflík a byl při tom. Při čem? No, při tom, co se na světě děje. Jednou v džungli ve Vietnamu, podruhé při udílení cen filmovým hvězdám v Cannes nebo při závodech pařížských kadeřníků. Tak s čím na mě chcete ještě přijít? Že se máme stát lidmi? Prosím vás a co děláme jiného? Bydlíme, nechodíme nazí, celý den pilně pracujeme, kupujeme noviny a večer odpočíváme u televize. Co chcete ještě víc? Ideál, ne? Vždyť ani neroztrhnu souseda na kusy, i když na to mám často nezřízenou chuť. Celé večery hraje, pacholek na radio, jako by byl hluchý. Kolikrát neslyším pořádně ani televizi. Ale já ho, syčáka, velkoryse přenechám řízení osudu. Takovýho dobytka stejně nic dobrého nepotká. Heleďte, mladíku, já netvrdím, že kumšt je blbost. Já chci jen zjistit, na co to je? Co? K povznesení duše? Tak moment. To je takový kulatý slovo. Na to se dá svést všechno. Ale co je to duše? Podle materialistů blbost a křesťani zase tvrdí, že tohle mihotavé nic přijde po smrti člověka do nebe, očistce nebo do pekla a tam že se o ni postarají příslušní orgánové. Tak na to se nevymlouvejte. Já nevím, ale nebylo by lepší, kdybyste se chytil něčeho pořádného? Já se vám nechci plést do života. Ale člověče z čeho vůbec žijete? Vy roznášíte noviny? A to se nestydíte? Takový mladý, zdravý člověk! Co vy byste mohl všechno dokázat! Pro koho? Pro koho ... to je ale otázka . . . pro koho. No tak . . . pro všechny . . . jako my. Člověče, vždyť byste se mohl dostat i do kanceláře. Seděl byste v teple, v čistu, mohl byste nosit bílou košili. . . No a kdo ví, kdybyste byl pilný, svědomitý a spolehlivý, tak by se mohlo dokonce stát, že by si vás všimli a třeba byste dostal i přidáno. Nebo dokonce byste se mohl stát i šéfem. Nic není v životě vyloučeno. Co byste s tím dělal? Člověče, odkud jste přišel? Nežijete náhodou na nějaký jiný planetě? Nebo si děláte ze mně legraci? Ne? No, nevypadáte na to. Podívejte se, měl byste dobré postavení a dost peněz .. . Mohl byste si za ně něco koupit, nebo se jet někam podívat. Anebo byste si je uložil do banky. Proč? Teď už si přestaňte dělat psinu, mladíku. No, přece, abyste dostal úroky. Na co? Heleďte, já se s takovým ignorantem naší civilizace, jako jste vy, nebudu zahazovat. Ale abychom to skončili. Na co jsou úroky, kruci! Přece, abyste měl na kontě víc a ještě víc. Jako v tý bibli: «Milujte se a množte se». A co s tím? Já z vás opravdu dostanu mladý. Jste opravdu tak . . .tak .. . naivní nebo to jen hrajete? Co s tím? To je pitomá otázka. S tím už se dá ledacos rozumného začít. Můžete to investovat a máte nadosmrti postaráno. A pak si můžete dávat do nosu. A nebo i psát ty vaše . . . blbiny. Potom si to už budete moct dovolit! Co jste říkal? Že do té doby zblbnete a nebudete už mít o čem psát. No a co se stane? Nebuďte hloupý, tak si aspoň budete moct dopřát opravdu svobodně vychutnávat život. Nic nedělat a mít se dobře. Není to ideál? MAMINKA HO NEPOZNALA Petr Pašek Zítra mi bude osmnáct. Rozhodl jsem se, že budu studovat na vysoké škole. Abych získal potřebnou přízeň, musím navštívit schůzi dospělých. Nikdo mi to neřekl přímo, ale o mé dospělosti si šuškají sousedka, domovník, hokynář, i ten letitý pán odnaproti, co dělal za protoktorátu nadstrážmistra a teď slouží u dopravky. Dělá mi starost, protože jim nerozumím. Jejich slova jsou samé dekorace. Mluví o svých činech s velkým uznáním. Podezírám je, že jsou to činy, které teprve plánují. Říkají si, že jsou výborní. Na jejich schůzi jsem se nic nedověděl. Leda to, jací my mladí nejsme a jací bychom měli být. Vzali si do hlavy přizpůsobit mne svému obrazu. Popuzuje mne to. Na jaře se začaly psát posudky. Byl nejvyšší čas, abych jim porozuměl. Za každou cenu. Přišel jsem tedy mezi ně. Vzal jsem si slovo. Naschvál jsem říkal všecko obráceně. Popřel jsem sám sebe. Kladl jsem si ruku na srdce a předstíral jsem, že jsem právě tak upřímný a otevřený jako oni. Bylo to mo první divadlo. Sklidil jsem bouřlivý úspěch. Tleskali a nešetřili slovy uznání. Schůze se protáhla. Zíval jsem se zavřenými ústy nad vyčpělým pivem. Domů jsem přišel pozdě. Zazvonil jsem. Přišla mi otevřít maminka. Zeptala se: «Co si přejete?» Úryvek z knihy zabavené v Praze v roce 1970 — «Zatykače» 18 [pageend20]VYSOČINA Jiří Morava Je zajímavé, že hosté, kteří se nechávají obsluhovat prvotřídním personálem a poroučí si zvlášť vybraná jídla, s velkou oblibou mluví o domáckém prostředí a stravě. Nevím, napodobit se dá snad všechno, taky obyčejnost, ale když tak stojím za recepčním stolem a mezi vyřizováním běžných hotelových záležitostí pozoruji čilý provoz v naší přepychové restauraci, napadá mi, že jsem vlastně poznal tu nejdomáčtější hospodu, jakou kdy kdo spatřil. Jeden stůl byl určen pro místní, druhý pro přespolní. Na stoličce u roztopených kamen seděla babička, kterou právě loupalo v kříži a dole pod kruchtou spal starý pes, blafající občas z jednoho ze svých posledních pozemských snů. Starodávné hodiny odti- kávaly pomalu čas. Byla to vlastně kuchyně a v té se na venkově odehrává skoro všechno. Člověk nevěděl, kdo sem jde pro pivo a kdo patří k domu. Muže, který vkročil, pozdravili všichni, tedy i já. Domníval jsem se, že jde o starostu obce, ale on si dal na židli umyvadlo, svlékl se po pás a důkladně se umyl. Potom se obědvalo. Hostinská mi dala polévku, kousek masa a později mi nabídla víno z chlebových kůrek. Když umyla nádobí, odpočívala chvíli na divaně. Co by se stalo, kdybych se zvedl, napadlo mi a jednoduše si lehl k ní. Hostinský by patrně ne- řekl ani slovo. Ukázal by prostě na cedulku — Jen pro stálé hosty —. Ne, ne, sami cítíte, že to s tou jeho ženou jsem si vymyslil. Ač jsem těm lidem vzdálen stovky kilometrů, a taky — je tomu už víc než deset let, nechtěl bych je urazit. Chtěl jsem tím jenom říci, že vyjde- te-li ven, v dálce spatříte samotu o třech staveních. V jednom žije stará žena, která mne měla ráda jako svého syna, v druhém osamělý muž, se kterým se dá hovořit jenom o koních, a v tom třetím domě, z jehož komínu se vine dým jako modrá stužka z rozehřáté dlaně — rodina s nezletilou dívkou, která, chodíc každý den do školy s brašnou na zádech, mne tajně milovala. V záhybech jejích brv bylo napsáno, že bude v životě mnoho trpět. Ale já jí to neřekl. Ne, ne, sami vidíte, že si neustále vymýšlím. Ve skutečnosti je tomu všemu naopak. Vyjdete-li ven, hned nad osadou se rozprostírá rozsáhlý kopec, na němž dosud leží sníh. Zpočátku pokřivené jabloně a vítr, takový vítr, který vane jenom na Vysočině. Potom už se není zrakem o co opřít. Bělostné nebe rozsévá plnými hrstmi zpěv skřivanů a měkké důlky nesčetných stop svědčí o nezměrném vzrušení zvěře. Hleďte — jeden, druhý, třetí, panebože! A tak jak tu stojím za recepčním pultem, mluvím, usmívám se — a nikdo, nikdo netuší, koho má vlastně před sebou. Jsem totiž bezpochyby jediný člověk na světě, který viděl nejvíce zajíců pohromadě. Knižní novinky Jaroslav Vejvoda: Plující adělé, letící ryby (68 PUBLISHERS, Toronto, 1974) NOSTALGIČTÍ KAFKOVÉ Je nutno říci, že druhá kniha o českých exulantech ve Švýcarsku je nesrovnatelně povedenější než Li- dinův Trpaslík na houpačce. Ten je četbou naprosto nenáročnou nejen proto, že zprostředkuje čtenáři představu Pepíčka Nohejlů o mezinárodní špionáži, ale i proto, že v ní vystupují Češi, kteří příslušníky ostatních národů převyšují inteligencí aspoň o dvě hlavy, což ovšem nekritickému šovinismu v mnohém z nás ukrytému, polichotí. I Vejvodova sbírka šestnácti povídek vychází z pocitu, že exulantu je švýcarské prostředí cizí, že si s ním neví rady, že je v něm zaprodán; z předpokladu, že ŠvýSoudobé československé umění J. Hanna, R. Svoboda, J. Grus F. Muzika, M. Medek, A. Smetana, J. Paderlík, I. Sedliský, K. S. Hájková, J. Kilian, N. Lubomírský, A. Hudeček, J. Preisler, F. Jiroudek, V. Solta, S. Ježek, F. Emler, E. Pryl, V. Nowak, V. Beneš, E. Tomanová, E. Weidlich, L. Šimák, R. Kolar, V. Spála, F. Tichý, M. Kotková aj. Nepřehléděte naši soutěž v příštím čísle! Otevřeno: pondělí-pátek: 9—12 + 15—18.30 sobota: 10—12 + 14—16 h. 19 [pageend21]caři mívají tu a tam prapodivné zvyky, které my, uprchlíci, nechápeme, nad nimiž se soucitně usmíváme, i kdyby to bylo jen proto, že mluví dialektem, který zní spíše jako krční choroba než jako jazyk. Jenomže u Vejvodových hrdinů pramení cizota z nostalgie, z touhy po opuštěném domově, do kterého je nemožné se vrátit, protože ho zaplavily kobylky a sežraly všechno, čím se dalo žít. Stesk bezmocný. A stesk nekontrolovatelný, protože přichází s úryvkem písně, s pocitem, vyvolaným něčím docela jiným, se slovem, které řekl kolemjdoucí, přichází se zklamanou nebo začínající láskou; nelze ho odehnat, zapudit, položí se na všechno, zatopí i ten drtínek radosti, který se někde znenadání vyskytl. Cizost prostředí není tedy výslednicí českého ýbr- menšství, špiónské vševědoucnosti, je následkem vykořenění, vynuceného a přece koneckonců dobrovolného; mladí lidé Vejvodových povídek zvolili svobodu, jsou jí zklamáni a marně hledají nový záchyt; anebo jsou to tuláci náturou, kterým se teprve za hranicemi poštěstilo, že mohli své touze po dálkách jaksepatří holdovat. Kanada, Španělsko, Afrika. Ale především Švýcarsko, spořádaná zemička, děsně milá k českému exulantu, ale mající, bohužel, své zákony, které nechce kvůli třinácti tisícům nových spoluobčanů měnit, nebo aspoň ne podstatně. Nemyslím, že by tyto postavy byly typické pro těch třináct tisíc, kteří po odchodu z Československa zakotvili ve švýcarské konfederaci. To však není na závadu pravdivosti Vejvodových příběhů. Autor nikde nepřekračuje rovinu pravděpodobnosti, reakce hrdinů jsou citově i logicky zdůvodněné, postavy jednají, jak jim přikazuje jejich povaha. Nemohou jednat jinak. Nejsou, přísámbůh, draufgángři, lidé nespoutané vůle, jako je Lidinův Robík, nechávají se nést událostmi, plují s proudem, a tuto svou neschopnost vzepřít se pociťují na pozadí domova krvavě bolestně. Rovněž zklamání hraje podstatnou úlohu. Hned třeba v úvodní povídce, která líčí náladu ve vlaku, v němž se vezou uprchlíci přes hranice a v němž chlapci, oddanému kytaře a celkem si neuvědomujícímu dosah pouti, svěří otec před celní prohlídkou balíček do úschovy. Chlapec se domnívá, že jsou v něm tajné dokumenty, nachází nový poměr k otci, kterého až dosud považoval za zbabělého maloměšťáka. Tato změna pohledu však má jen jepicí trvání, končí krátce po přejezdu hranic, kdy se ukáže, že v balíčku byly československé bankovky. «Bylo to příliš banální rozuzlení. Vzpíral se mu věřit, vzpíral se věřit svému předchozímu nadšení, své důvěřem, svému odhodlání a odmítal věřit tomuto zklamání, jako odmítáme věřit smrti někoho, kdo je nám blízký ...» Takto konkrétně popsaná pointa je ovšem spíše vzácností mezi oněmi šestnácti příběhy. Většinou si čtenář rozuzlení musí domyslet sám, autor ho zavádí jen na okraj krajiny, která je předchozím textem známá, kterou však může vést několik stezek. Tak jako v posledním příběhu: vznikající láska mezi dvěma mladými lidmi je popsána ve svém pomalém zrodu, ale pokračování (setkají se ještě jednou nebo milostné zaujetí skončí vyhnáním potenciálního milovníka z ráje dívčí svobodárny?) uvízne ve vzduchu, nehodící se může každý čtenář podle libosti škrtnout. Vejvodovi nepřipadá český exil jako vejlupek všech ctností. Jeho členové jsou chamtiví, zbabělí, nadýmající se někdejší slávou a bývalým, dnes už neplatným titulem. Naopak lidé, kteří, zdá se, nejsou k ničemu, se v «rozhodné» chvíli (pro povídku rozEva Lustigová: REKVIEM Vidím tmu ještě vzdálenou, už je tu blízko. Byl jsi teď už ne, úsměv ti zmizel ze rtů. Vidím tmu, tvoji matku v černém závoji, zbraň, která tě zabila, všechno v rudém. Už nejsi. Duše je život, život, který v tobě byl teď je na svobodě od všech, navždy. Byl jsi mi kamarádem veselý pln života splnitelných nadějí. Když jsi odjížděl dal jsi mi kytičku. Zvadla. Vidím tmu teď rudo byl jsi, Tom bylo tvé jméno. 20 [pageend22]hodné) ukážou překvapivě silní. Protagonisté jsou však nevyléčitelně infikováni domovem, nechávají mluvit progresisty o socialistickém ráji, myslí si své. Stačí však jedno jediné vyřčené slovo, aby ukázali, kde stojí, Neschopnost přizpůsobit se je dvojsečná. Nejenže jí trpí uprchlíci, ale i domorodci hostitelské země: švýcarské děvče Karin, zamilované do Čížka, trpí stejnou osamělostí mezi českými trampy, kterou trpí hrdina povídky Lesní slavnost a jeho známý, Medvědář, uprostřed lesní párty Švýcarů. Karinino «Já jdu ... já se bojím ... já tě neznám . . ., já tady nikoho neznám ...» je totožné s Medvědářovým «Dyť se tady nedá žít!» Někteří uprchlíci se rychle přizpůsobí těm Švýcarům, o nichž se Vejvoda zřejmě domnívá, že jsou nositeli konfederační společnosti, bezduchým vyděláva- čům peněz, kterým je minulost lhostejná a jejichž převzatý životní názor ničí milostný vztah. Podle Vejvody však mladí lidé trpí ve Švýcarsku většinou neschopností najít kontakt k novému prostředí, bloudí krajnou, aniž nacházejí klid. Já jsem se s takovými mladými uprchlíky nesetkal. Vejvoda snad, pravděpodobně, ano. Objektivnost pohledu na uprchlíky, nezakrývání stinných stránek a stesk, zdůrazňovaný různými citáty českých písniček i literárních předloh, není jedinou krásou této knížky. Neotrepaná přirovnání, strohé střihy a prolínačky takřka filmové, minulost a přítomnost stmelená do prostých dějů, jazyk, plný mladých výrazů, moderní, přesná a nesmírně poetická čeština jsou dalším velikou předností Vej- vodových povídek, v nichž každý exulant najde kousek sama sebe. J.S. Stránka pro čs. spolky Československá beseda «Svatopluk Čech» v Cu- rychu Vás zve na tyto programové večery: 3. dubna 1974 n I. cestopisném pásmu s promítáním diapositivů nás provede okružní cestou Tureckem s poznámkami o turistických a cestovních možnostech a zajímavostech krajan Jaroslav Šmíd. V navázání na tento večer nás 29. května 1974 seznámí s krásami Skandinávie. K Bedřichu Smetanoviv tomto jubilejním roce (150 let od jeho narození) se přihlásíme a do jeho díla se zaposloucháme dvěma večery: 17. dubna 1974, kdy nám naše umělkyně, Alexandra Kunošíková, členka opery v Curychu, a Marie Černá, koncertní pěvkyně, přednesou výňatky z díla Bedřicha Smetany, s úvodním slovem a klavírním doprovodem dipl. Ing. Vlád. Šilhánka. 12. června 1974 nás výkladem a ukázami provede dilema a životem Bedřicha Smetany prof. Dr. Josef B a 1 c a r Všechny večery se konají v krajanském středisku v Curychu-Wipkingen, Amperestrasse 4, vždy ve středu ve 20,00 hod. Středisko je ve Freizeitanlage Wipkingen, 200 kroků od stanice elekt. dráhy č. 13 «Wipkingen»; je možné jet autobusem č 72 nebo 33 směr Wipkingen. Všichni jste na naše večery srdečně i s Vašimi přáteli zváni. Parkoviště vozů přímo u střediska. Znovu upozorňujeme na večery stolního tenisu, o nichž jsme se zmínili čísle Zpravodaje. Ekonomové se sejdou jako obvykle v I. poschodí restaurace Du Pont v Curychu proti Hlavnímu nádraží, 6. dubna v 15,30 hod. SOKOL M a 1 b u n 1974 Druhé zimní hry západoevropské oblasti Sokolstva se konaly letos 3. března v liechtensteinském zimním středisku v Malbunu. Zúčastnilo se jich 96 závodníků, kteří za svými národními vlajkonoši Sokolů z Německa, Rakouska a ze Švýcarska vzdali úvodem za zvuku Suková pochodu V nový život čest sokolské vlajce. Po zahajovacím projevu starosty švýcarského sokolského okrsku br. Kroutila a po slavnostních slibech závodníků a časoměřičů byly hry zahájeny závodem žactva od 6 do 10 let. V hlavních závodech v obřím slalomu, které probíhaly za slunečného počasí, byli závodníci a závodnice pouštěni na hlavní trať v minutových intervalech. Po přestávce se konalo druhé kolo soutěže elitních lyžařů a lyžařek. «Závodní kancelář» navštívil předseda Zemského lyžařského svazu v knížectví Liechtenstein, Rudolf Schädler, který se sokolskými závodníky setrval v dlouhém družném rozhovoru. Při závěrečném nástupu odevzdal br. Kroutil ceny, diplomy a putovní poháry. Závod žáků vyhrál Michal Hák z Winterthuru, na dalších místech skončili Ilja Ciernik z Curychu a Aleš Hajdekr z Winterthuru. Soutěž žákyň se stala kořistí Zuzany Vaňkové z Curychu, za ní se umístily Pavla Svobodová ze Solothurnu a Erika Seifertová z Curychu. První místo v soutěži dorostenců obsadil Rudolf Louma z Einsiedeln, druhý byl Zbyněk Komárek z Bernu a třetí Martin Hák z Winterthuru. V závodě dorostenek zvítězila Katrin Lou- mová z Einsiedeln před Renátou Kronbergerovou 21 [pageend23]z Mnichova a Alenou Benešovou z Curychu. První tři místa v závodě mužů obsadili: Bohumil Louma z Einsiedeln, Ivan Verný z Winterthuru a Alex Lapin z Vídně; v závodě žen Eva Háková, Iva Hajde- krová a Jiřina Štrosová, všechny z Winterthuru. Putovní pohár vítězů závodů elitních lyžařů si odnesli manželé Radka a Josef Zelenkovi z Zugu. Další místa obsadili Tomáš Matějovský z Curychu a František Vytiska z Vídně, Jitka Nejtková z Mnichova a Eva Křenková z Vídně. Sokolové děkují všem sestrám a bratřím, kteří se zasloužili o zdar závodní neděle, jakož i předsedovi liechtensteinského lyžařského svazu Schädlerovi, členu předsednictva Svazu Wangerovi a majiteli obchodu se sportovními potřebami ve Winterthuru Rutschmannovi za jejich všestrannou pomoc. A už teď zvou na třetí — předsletové — zimní hry 1975 v Malbunu. SOKOL VE ŠVÝCARSKU HLÁSÍ ! V únoru jsme hodnotili na II. valné hromadě práci našeho sokolského okrsku. Bylo vykonáno několik akcí pro upevnění sokolské myšlenky, jako na př. lyžařské závody, dětský tábor, turistické výlety, akademie a odpolední cvičitelské školy. Do nového období vstupujeme s dalšími úkoly, jako jsou závody: plavecké, lehkoatletické, ve cvičení na nářadí, lyžařské, ve střelbě malorážkou, turistický výlet, volejbalový turnaj. Hlavní akcí má být na podzim sokolský sraz s kulturní a sportovní náplní. Pro informaci připomínáme všem příznivcům Sokola, kdy se pravidelné cvičí ve všech jednotách: Sokol Curych cvičí každý čtvrtek v Schulhaus Manegg (stanice el. dr. č. 7 «Morgental»): děti a jejich rodiče 18.30 — 19.30 hod. dospělí 19.30 — 21 hod., 21 — 21.45 hod. odbíjená. Sokol Winterthur cvičí každé pondělí v Sekundarschule Heiligberg děti 18.30 hod — 19.30 hod., dospělí 18.15 — 20 hod. Sokol Lucern cvičí každou středu 18.15 — 19.45; Schulhaus Obernaustrasse, Kriens. Sokol Solothurn cvičí každé podělí v Bellachu od 20 — 22 hod., informace na tel. čísle 065 - 5 68 62, J. Osecký. Sokol Baden cvičí každou středu (děti i dospělí) v 19.45 v Sekundarschule Windisch. Sokol Bern cvičí děti v Primarschule Gäbelbach (směr z Bernu na Murten konečná stanice autobusu Betlehem) středa 18.15 — 20 hod., dospělí, také ve středu, ale ve 20 hodin v Sekundarschule Wabern (stanice el. drah č. 9 Sandrein). Také trénink družstev odbíjené v Sekundarschule Wabern, ale v úterý 20 — 22 hodin. Sokol Basel cvičí ve čtvrtek, ve škole Meiriacker (rozhraní Binningen Allschwil) děti 17.30 — 19 hod., dospělí 20 hod — 22 hod. ZÁJEMCI O SPORTOVNÍ GYMNASTIKU ! Oddíl sportovní gymnastiky Sokola Solothurn, který úspěšně rozvíjí svou činnost, vyzývá mladé zájemce o tento druh sportu, včetně začátečníků z blízkého i dalekého okolí, aby se přišli podívat a posílit naše řady. Cvičíme každé pondělí v Bellachu od 20 do 22 hod., informace obdržíte na tel. čísle 065 - 5 68 62 — J. Osecký a 065 - 3 13 54 — J. Kolínský. Anebo zájemci z Basileje na tel. čísle 061 - 76 39 57 — J. Pajer, Aesch. ZE SOKOLA BERN Nový rok jsme uvítali společně na Silvestrovské taneční zábavě v restauraci Sternen. Sešlo se nás asi 120, nálada byla výborná a ve 4 : 00 ráno se nikomu nechtělo domů. Také náš již 4. representační ples dne 9. února v Casinu Bern měl svoji obvyklou vysokou úroveň, 450 přítomných bylo většinou spokojeno. Jen hudba měla být češtější, český zpěv paní R. Helebrantové nestačil sám navodit domácí atmosféru. Vystoupení bernského amatérského tanečního klubu, v čele s manžely Barfuszovými, se velmi líbilo a bylo odměňováno často potleskem na otevřené scéně. Pan JaroDanihelka, sólista opery v Saarbrücken za doprovodu pana Ing. J. Černého uchvátil přítomné árií Kecala z Prodané nevěsty a Vodníka z Rusalky. --------Pravidelného cvičení každou středou od 20.15 v Sekundarschule Wabern se zúčastňuje jen 6 — 12 mužů a žen, cvičení žactva navštěvuje pravidelně 10 dětí. Volejbalový oddíl, který má 2 družstva mužů a družstvo žen v soutěžích, odehrál od 15. ledna 74 již 16 mistrovských utkání. Nejlépe si vede A družstvo mužů, které po vítězství nad dosud neporaženým VBC Bern se dostalo do čela I. ligy kantónu Bern. Některé výsledky: muži A Sokol— VBC Bern 3:1, — LT Balsthal 3:2, — LT Thun 3:1, — VBC Köniz 3:0. Ženy A bojují o udržení v první lize kantónu Bern a muži «B» o záchranu ve II. kantonální lize. -sh- Dienstleistungsunternehmen in der Nähe des Zürcher Hauptbahnhofes sucht kaufmännische Angestellte mit perfekten Deutsch- und Maschinenschreibkenntnissen. Slawische Sprachen können angewendet werden. Offerten an Postfach 2932, 8023 Zürich 504 22 [pageend24]ČESKOSLOVENSKÁ SOCIÁLNÍ DEMOKRACIE VE ŠVÝCARSKU USTAVENA Čeští a slovenští sociální demokrati žijící ve Švýcarsku se sešli v sobotu dne 9. března v Curychu a založili Československou sociální demokraci ve Švýcarsku. Jako prozatímní předseda byl zvolen Dr. vet. Antonín Rajmon ze Sursee/Lu. Československá sociální demokracie se stane kolektivním členem Švýcarské sociálně demokratické strany. Příští schůzka, která se bude zabývat především organisačními záležitostmi a informačním bulletinem, se sejde v sobotu, 4. května v 19.15 v Curychu. Místo není ještě známo. Krajan Tuček, tel. 01 - 45 99 09 sdělí po 20. dubnu ochotně zájemncům místo setkání. Všem členským spolkům Svazu čsl. spolků ve Švýcarsku a spřáteleným organisacím na vědomí. SJEZD delegátů Svazu se bude konat v neděli dne 12. května 1974 v 10 hod. v sále hotelu Bad Attisholz u So- lothurnu. Členské spolky dostanou včas pozvánky s programem a s orientací o možnostech příjezdu. Předsednictvo Svazu počítá s tím, že sjezd bude u- končen ve 14 hod., potom do 15 hod. oběd a dále do 19 hod. společenské pobavení s tancem. Počítáme také s tím, že sjezdu se zúčastní nejen delegáti a pozvaní hosté, ale také další členové spolků, všichni s rodinnými příslušníky. Pro rodinné příslušníky a ty, kdož se chtějí zúčastnit jen odpoledního společenského setkání, bychom mohli zajistit dopolední prohlídku historických památek Solothurnu v případě, že by se včas přihlásil dostatečný počet účastníků. Přihlášky a další dotazy na: Krajanský spolek Masaryk, Postfach 446, 4500 Solothurn. Předsednictvo Svazu čsl. spolků ve Švýcarsku. Píšete nám — pište nám! Vážená redakce! Dovolte mi poznámku k dopisu pana Jar. Kučery, uveřejněném v čísle 9.-10. Vašeho listu. Její autor uveřejnil podobnou «kritiku» mé osoby v krátké době ve více exilových časopisech. Považuji proto za správné uvést otevřeně důvody této pozorností, kterou mi v posledních týdnech věnuje. Začátkem prosince jsem tlumočil nakladatelství CCC-Books žádost Vladimíra Škutiny, aby honorář za jeho knihu «Presidentův vězeň» byl zaslán jeho manželce, která žije v Praze ve velmi špatných existenčních poměrech. Vladimír vystavil prostřednictvím svého advokáta ve vězení v tom směru plnou moc. Záležitost vyřizoval s nakladatelstvím můj přítel Luboš Kaválek a poté mi sdělil, že honorář bude do Prahy ihned poukázán. V červnu jsem však z dopisu Evy Škutinové vyrozuměl, že jí žádné peníze nedošly. Obrátil jsem se proto dopisem na pana Kučeru, který mezitím převzal vedení CCC-Books a požádal ho o sdělení, jak to s touto záležitostí vypadá. Uvedl jsem, že mám pochopení pro eventuelní finanční potíže exilového nakladatelství a že jsem v takovém případě sám ochoten finančně pomoci, že ale není dobře možné, aby při řešení této záležitosti utrpěla újmu rodina, žijící v Praze v těžkých poměrech. Ani další korespondence nevedla k ničemu, takže jsem záležitost odevzdal mnichovskému advokátovi, který bude pohledávku vymáhat soudní cestou. Obsahovala totiž hrubé invektívy a po věcné stránce v podstatě sdělení, že Vladimíru Škutinovi přísluší honorář pouze ve výši DM 490. Advokát má k tomu plnou moc od manželů Škuti- nových, moje jediná účast na celé věci je ta, že uhradím jeho účet. Posouzení etické stránky tohoto sporu s panem Kučerou ponechávám čtenářům Vašeho listu. Skutečnost je taková, že teprve po něm náhle pan Kučera «objevil» mé jméno a chce si zřejmě takto vyřizovat účty. K jeho dvěma «argumentům» bych chtěl stručně konstatovat toto: 1) Okolnosti mého odjezdu z Československa jsou obecně známy. Je samozřejmě věcí pana Kučery, jestli mne chce považovat za politického emigranta či ne. Příslušný německý úřad tuto věc už dávno rozhodl. Pochybuji, že J. Kučera opustil Československo přes šumavské lesy, spíše odjel na normální čs. pas, tzn. stejným způsobem jako já. Jediný rozdíl je v tom, že jsem odešel o čtyři roky později. Nevím, zda mi kdo tyto čtyři roky může zvlášť závidět. 2) Podle tvrzení pana Kučery jsem se připojil k mocenské skupině, kterou pan Brežněv odstrčil a věnoval svou důvěru skupině jiné. Chtěl bych konstatovat, že jsem se po celé jarní období 1968 k nikomu nepřipojoval, poněvadž jsem politicky nevystupoval, hrál jsem šachy a přednášel na universitě v San Juanu. Začal jsem se angažovat až 21. srpna. Měl jsem tedy naprostou volnost v rozhodnutí. Mohl jsem mlčet a hrát šachy dál. Mohl jsem se i připojit k mocenské skupině, ovládající dnes Československo, byl bych tam uvítán s otevřenou náručí. Považuji za velké životní štěstí, že jsem se právě tehdy připojil k těm, jejichž spor byl dočasně prohrán. Od marxismu a komunistického hnutí jsem se veřejně distancoval ještě v době pobytu v Československu — v srpnu 1971 rozhovorem v holandském rozhlasu a v září v interviewu pro agenturu 23 [pageend25]AP. To byl také důvod mého druhého zatčení a odsouzení. V exilu neříkám a nepíši naprosto nic jiného, než co jsem s veškerým rizikem říkal už v Československu. Nebyl jsem jediný. Pan Kučera by snad měl v nějaké lepší chvilce přijít k poznání, že je snadnější pronášet silná slova za hranicemi než v Praze. Snad by to poněkud pozměnilo jeho názor alespoň na některé «bývalé komunisty», např. na vězně dr. Tesaře, dr. Sabatu nebo na dosud na svobodě se pohybující spisovatele Ludvíka Vaculíka a Pavla Kohouta. Rozhodl jsem se panu Kučerovi odpovědět nikoliv proto, abych se hájil. Znám své chyby a své omyly. Mluvím o nich ale se svým zpovědníkem a se svými přáteli. Nikoliv s těmi, kteří za «politickou práci v exilu» považují šíření rozporů, znemožňování akční jednoty a brzdění skutečných politických akcí. Tuto podivnou «linii práce» mají někteří ještě z malicherných osobních důvodů, nemohu se však ubránit dojmu, že jiní dobře vědí, co činí. V každém případě první i druzí pracují aktivně pro pány Brežněvy, Husáka či Bilaka. Bojem proti komunismu nejsou radikální fráze či nadávky. Může jím být jen pevný program, cílevědomá činnost, při níž je třeba každého člověka, jehož cílem je změna poměrů v naší zemi. Budu se nadále zasazovat o spolupráci všech na tomto díle, i když mi budou lidé typu pana Kučery od plic nadávat. S přátelskými pozdravy Luděk Pachman (Redakce lituje, že se tento dopis dostává na stránky Zpravodaje teprve teď. Pisateli se omlouváme.) Nové insertní sazby Zpravodaje: 1 stránka: 1A stránky: ’A stránky: 1A stránky: Ve stránky: Vu stránky: 500.— Sfr 260.— Sfr 175.— Sfr 145.— Sfr 85.— Sfr 50.— Sfr Každá 1 započatá řádka Malého oznamovatele: 4.— Sfr ČESKÝ PENSION v rakouských ALPÁCH «ZELLERMOOS» 5700 Zell am See Tel. 6542 / 20246 V mimosezónni době pro krajany výhodné ceny. dopisy čtenářů Vážená redakcie. Velmi som bol prekvapený článkom «Otázky práva» v čísle 1/1974 na str. 18. Celkove som bol s číslom spokojný. Mal bysom tieto pripomienky: 1. Keď niekto píše o «otázkách práva», musí zaujímať objektivně právné stanovisko a neuvádzať svoje subjektivné názory. 2. Ačkoľvek mám 60 rokov, nevidel som v živote a praxi čs. trikolóru v barve bielá, červená, modrá. Vždy bola bielá, modrá, červená. V ústave z roku 1920 v § 5 sú len stanovené farby, ale bez záväznosti poradia. Povodne bolo mnoho návrhov, dobre poznám túto históriu. Kým zaujímam definitivně stanovisko, prosím pana A.F.J. Karlovského, keby mi poslal kópiu zákona o štátnej vlajke, na ktorý se odvolává. Považujem za veľmi potrebné, aby redakcia bola kritická k článkom, kde pisatelia zasahujú do základných otázok štátné- ho a medzinárodného práva. Ja viem, že máte ťažkú a nepríjemnú prácu bez odmeny a uznánia. Prajem vám vela úspechov. Ing. J. Vlček, 8037 Zürich, Dorfstrasse 41 SPORT (Vede Kurt Langr) NĚKOLIK MOMENTEK Z FALUNU V letošním mistrovství světa v nordických disciplinách ve Falunu získalo Československo dvě stříbrné a dvě bronzové medaile; celkem tedy v historii těchto závodů má 7 zlatých, 13 stříbrných a 8 bronzových medailí. Závod mužů na 15 km přilákal téměř 15 tisíc diváků. Velmi těsně zvítězil Nor Magne Myrno časem 41,39,10 před Grimmerem z NDR. Stanislav Henych se se umístil jako devátý jen 54 vteřin za vítězem. Jako 14. přijel do cíle Fajstaver 20. vteřin za Henychem. Fr. Šimon byl devatenáctý, 24 [pageend26]Milan Jarý třicátý osmý. Závodů se účastnilo celkem 80 závodníků. V běhu žen na 10 km se s napětím očekával start Blanky Paulů, která se velmi dobře umístila v běhu na 5 km. Tentokrát se umístila na čtvrtém místě jen 37 vteřin za vítěznou sovětskou lyžařkou Kulako- Blanka Paulů vou. Chyběly jí pouhé dvě vteřiny k bronzové. Gabriela Sekajová obsadila 18. místo, Alena Bartošová 21. a Milena Rýglová 30. místo. Méně štěstí měla Jana Hlavatá z Ameriky, která se umístila jako 33. Na štafety mužů se přišlo podívat celkem 35 tisíc diváků. Vyhrálo ji mužstvo východních Němců před mužstvem sovětským a nořským. Čechoslovák Henych doběhl 25 vteřin dříve do cíle než finishman Švýcarů. V sobotu odpoledne se s napětím očekával závod ženských štafet na 4 x 5 km. Finky měly naději na medaili, ale v poslední chvíli jim ji pokazila opět Blanka Paulů (obrázek), která dvanáctivteřinový náskok Finek vyrovnala a doběhla o dalších dvanáct vteřin do cíle dříve než jejich lyžařka. Velmi dobře si na prvém úseku vedla Bartošová, kdežto Sekajová a Jaškovská byly poněkud slabší. Na prvním místě se umístil Sovětský svaz v čase 1,02,57, na druhém lyžařky z východního Německa. Příznačný postřeh: když Paulů v posledních kilometrech dotahovala a předběhla Finku, měl z jejího úspěchu jeden starší člen výpravy takovou radost, že řekl, že by Paulů mohla předběhonout ještě východoněmeckou závodnici. Vedoucí čs. výpravy ho však hned «usměrnil»: «Ty bys asi taky chtěl, aby předběhla Rusku. Ale to přece nejde.» Ne, to opravdu nejde, aby vedoucí čs. výpravy myslel jen na sport a nikoli na politiku. Překvapili také čs. skokani na devadesátimetrovém můstku. Závod byl do posledního skoku otevřený. Kodejška neměl pro zranění v koleně jistotu a podařil se mu jen jeden skok. Ani Höhnl neměl oba skoky stejné a teprve předposledním skokem závodu si zajistil bronzovou medaili. Kodejška skončil na 6., Leoš Škoda na 7. a nováček Sláma na 53. místě. Nedělní závod na 50 km se stal kořistí Grimmera z východního Německa. Čechoslovák Henych po slabším startu byl v 25. kilometru ještě sedmý, v 33. km už pátý a v posledních osmi kilometrech předběhl favorita Magnusona a umístil se jako druhý. Beran obsadil 20. místo a Fajstaver 23. místo. Pod helvétským křížem RADY PRO NEMOCNÉ V dnešní době, kdy lékaři jsou přetíženi a do domu je dostanete jen v nejnutnějších případech, snaží se někteří lidé při lehčích onemocněních o vlastní léčbu s pomocí léků. Vědí však tito lidé, že např. lék X smějí užívat jen po jistou dobu a pak pro nebezpečí návyku musí přejít na lék jiný? Vědí také, že ani léky bez lékařského peřdpisu nejsou bez problémů? Ve svém nedávném buletinu uveřejnil Švýcarský spolek lékárníků «10 důležitých bodů pro vlastní léčbu», které je třeba brát na vědomí: 1. Jsou Vám příznaky Vaší nemoci tak známé, že z nich můžete usoudit jen na lehčí onemocnění? 2. V případě, že o tom pochybujete, konsultujte vždy lékaře nebo lékárníka. 3. Nepomáhají-li Vám užívané léky, nebo po ukončení jejich užívání se dřívější příznaky nemoci opět objeví nebo se Váš stav zhorší, pak navštivte lékaře nebo konsultujte lékárníka. 4. Žádné léky nemají být užívány po delší dobu — pokud lékař jinak nerozhodne. 5. Žádný lék se nesnáší s alkoholem! 6. Kdo užívá několik léků najednou, musí předem vědět zdali se navzájem snášejí. 7. Některé léky vyvolávají vedlejší účinky, jako např. nevolnosti, podrážděnnost, a mohou se pro25 [pageend27]to stát pro pacienty řídící auto osudnými. Čtěte proto vždy pečlivě návod k užívání léku! 8. Neužívejte léky, skladované delší čas v domácí lékárničce. Staré léky se mohou stát neúčinnými nebo nebezpečnými! 9. Léky, které prospívají dospělým, nemusí vždy prospívat i dětem. V každém případě, je dávkování pro dospělé vždy jiné než pro děti! 10. Nikdy nedoporučujte na podkladě vlastních reakcí své léky druhým. J. K. Malý oznamovatel Manželé 28/26 hledají nové přátele v okolí Chůru. Zn. «Bude Legrace». H Wartburg 353 DeLuxe, 1969, 56 000 km, lehce poškozený, pojízdný, 200.— Fr., CS číslo, typ. osvědč, a vývoz, záznamka. Po opravě výměnou dílů levný dárek. Tel. 01 -94 0618. ■ Inteligentného krajana hladá Slovenka 25/165, značka «Marina» ■ J. a P. Michálkovi hledají Tondu a Vendulu (Janu) Knotkovi. ■ Prodám české lékařské knihy, jazykové učebnice, německý autoatlas Evropy a něm. «Geheime Kommando-Sache (2 díly) Zn. 061 -3316 51 večer». H HLEDÁ SE MLÁDEŽ Dva studenti, kteří mají rádi přírodu a zajímají se o kulturu (koncerty, výstavy), by chtěli založit skupinu mladých lidí s podobnými zájmy. Zveme všechny, kterým se takový nápad zamlouvá, na výlet do Kyburských lesů, který podnikneme v neděli, 12. května 1974. Sraz v 8.15 hod. před nádražím Koll- brunn (4 stanice od Winterthuru směr Bauma). Náhradní datum (pouze v případě deště): neděle, 19. května. Informace podá: Jiří Kozelka, Ifang- weg 9, 8610 Uster, Tel. 01 - 87 45 41. H Krajanský zásilkový obchod zahájil jarní velikonoční akci: nabízíme za zvýhodněné ceny: Okurky ZNOJMIA 5 It. plech. 1 kus 11.50, 2-3 kusy 11.—, 4-5 kusů 10.—, 6 ks., t. j. karton 9.—, 2 kartony 8.— Fr. Okurky ZNOJMIA 1 kg delikatesní: 1 kus 3.20, 5 kusů 2.70, 1 karton = 12 ks po 2.40. Švestkový kompot FRUTA: 1 kus 1.90, 5 kusů po 1.70,1 karton à 12 ks po 1.50. Meruňky půlené: 1 ks 2.80, 5 kusů 2.50, 1 karton à 12 ks jen po 2.20 Fr. Kompot ovocná směs: 1 ks 3.30, 5 kusů 2.90, 1 karton à 12 ks po 2.60 Fr. Borůvky kompot: 1 It. 4.—, 5 kusů 3.40, 1 karton à 12 kusů jen po 2.90. Z uzenin například velká sleva u originálních maďarských čabajek: 1 kg 19.— Fr. Při odběru přes 2kg16.—Fr. Podobné slevy i u ostatních druhů zboží. Objednávejte vše od nás pro zpestření Vaší kuchyně. Tato nabídka, která jest u mnoha druhů hluboko pod nákupní cenou, je u příležitosti pátého výročí založení KRAJANSKÝCH ZÁSILKOVÝCH SLUŽEB. M. DAVID, ved. Využijte této akce u nás — objednávky zašlete ihned na: M. David, zásilkové služby CH - 8251 Schlatt b. D. 420. Tel. 053 - 7 73 91. Volejte kdykoliv — v době nepřítomnosti zaznamená páska. s humorem i bez humoru Typicky po Španělsku zareagovali fotbaloví fanoušci na zásahy rozhodčího zápasu Atletico de Madrid — Celta de Vigo: na hrací plochu se snesl déšť asi 20 000 polštářků ze sedadel. Již třicet let žije japonský poručík Hiro Onoda ve filipínské džungli a odmítá vzdát se nepřátelům císaře bez rozkazu svého nadřízeného. Ten, Jošimi Tani- guči, se nedávno vydal na ostrov Lubang, aby věrného Onodu přiměl ke složení zbraní a k návratu do civilizace. Veze sebou kopii prohlášení císaře Hirohita o kapitulaci z r. 1945. Jaký je rozdíl mezi malířem realismu, impresionismu a socialistického realismu? První maluje co vidí, druhý co cítí a třetí co slyší. Ptají se radia Jerevan: «Budou v komunismu peníze?» Odpověď : «Podle dogmatiků ne, podle revisionistů ano, podle skutečných marxistů leninistů, opírajících se o závěry dialektického materialismu, někteří lidé je mít budou a jiní nikoli.» Perličky z dopisů a hlášení MNV: Dne 1. října bude soupis prasat. Nechť se všichni dostaví na MNV. V otázce prodeje se svou ženu souhlasím. Přijďte si pro tu svini kdykoli. Nevyhovíte-li mé žádosti, vystoupím ze strany a vlády. Výzva místního rozhlasu: Vybírá se poplatek za místního býka a kominíka. Žádám o přidělení krávy, která je březí po předsedovi družstva, který se odstěhoval. Úryvek telefonátu: «Předsedo, chcíp nám vůl. Mám koupit ji- nýho nebo počkat, až ty přijdeš?» Vedoucím vydání dvojčísla 3/4, ročník 7. Zpravodaje, je Dr. Jaroslav Strnad, který je připravil společně s redakční radou časopisu. Datum vydání: 5. dubna 1974. 26 [pageend28]Jan Čep Český spisovatel, nositel papežského řádu sv. Silvestra, Jan Čep skonal po dlouhé nemoci 25. ledna 1974 ve věku 71 let. Narodil se v Myslechovicích na Moravě a ve svém převážně povídkářském díle (sbírky povídek Zeměžluč, Vigilie, Letnice, Děravý plášť, Modrá a zlatá) právě tak jako v jediném svém románu Hranice stínu vycházel z Jaroslava Durycha. Arne Novák nazval jeho klidně a cudně přednesené obrázky «posvátnými selankami». Čep v nich líčí prosté vesničany z Českomoravské vysočiny a obklopuje je «stříbřitým světlem utrpení, které vychovává, oběti, jež vede ke spáse, milosti spojující s Bohem.» Jan Čep byl v exilu redaktorem Svobodné Evropy a posluchači doma ho znají z jeho pravidelných promluv, které vydal jako eseje v několika sbírkách (Malé řeči sváteční, Samomluvy a rozhovory, O lidský svět). Splynutí s Bohem po smrti je téma, které se v Čepových vyprávěních neustále vrací; také v poslední kapitole povídky ROZÁRKA LUKÁŠOVÁ ze sbírky Zeměžluč, kterou otiskujeme : Za tři neděle po této pouti měla Rozárka Lukášova svatbu. Poklekla před otcem po boku svého ženicha a Jeroným Lukáš jí položil ruku na hlavu. Ale teprve, když povstala, všiml si její smrtelné bledosti a očí nedočkavě kamsi napjatých a ucítil po prvé v životě jakési zamrazení. Má ji zavolat zpět? Leč Jeroným Lukáš zaťal rty a vsedl do kočáru. Rozárka takřka nevnímala, co se s ní děje. Zdálo se jí docela jisto, že ten den se neskončí večerem a nocí jako jiné dny. Bylo jí, jako by ji měl kdosi vžiti za ruku a vyvést ji odtud. Však nepřišel nikdo a ráno nechtěla Rozárka věřit sama sobě, že je už neodvolatelně a navždy ženou klempíře Bendy. Zakryla si rukama tvář a zděsila se pomyšlení, že by měla žít o den déle. Leč na dvoře už nakládali na vůz její výbavu a Leopold Benda ve vysokých botách a s dýmkou v ústech vešel do jizby, nabádaje ji ke spěchu. Překročila práh potácejíc se a jen jako mlhou uviděla odrolenou zeď s houštím kopřiv a uzounkou pěšinku pod stromy od studny ke stodole. Ústa se jí pootevřela prudkým sevřením srdce a Rozárka se skácela do vozu jako bezduchá. Dni v městečku, kam ji muž zavezl, jí míjely v otupělosti a v zoufalství. Octla se v špíně beze světla, beze vzduchu, nasáklé kouřem a zápachem papírny, uprostřed malého dvorku bez jediné travičky a ve vlhké jizbičce, která ji škrtila a řezala jako krabice z rezavého plechu. V sousedství se celý čas hašteřily ucourané a sprosté ženštiny, oslovující se «paní», a vedle dvorku, ležícího za řekou, bylo městské rumiště. Rozárka se první dobu považovala za ztracenou. Byla jako podvedená, všechno jako by ji bylo opustilo, pramen nadpřirozené útěchy vyschl. Její modlitba byla prosbou žebráka, klečícího v mrazu a v blátě před vraty dobře okovanými a před hospodářem obráceným zády. Zima se jí vlekla se smrtelnou zdlouhavostí, s obrazem mrzáckých stromů v kalužích po- loroztálého sněhu. Leopold Benda, podrážděn její křehkostí a nevyléčitelným smutkem, kterému nerozuměl, trávil večery po hospodách a vracel se nepříliš časně. Klempířské nůžky a kleště ležely celé dny netknuty a po podlaze se válely kusy plechu se zoufale mdlým odleskem kalných jiter. Rozárka žloutla a kašlala. A najednou, když se toho nadála nejméně . . . Když se cítila vyprahlou a rozpukanou jako škvára na chodníku . . . Pěšinka se vinula pod větvemi švestek od studny ke stodole, ale tak veselá a svěží, hruška peřd humnem byla plna prozářeného stínu, stíny ležely na jitřní orosené zemi a na měkké trávě, zachvívajíce se hlubokým štěstím — ach, a ten tón zazníval, který slýchala v dobách dětství, jež, jsouce tak blízky, staly se jí přece zvěstí málo 27 [pageend29]pravděpodobnou. A od dvířek v zahradě se zjevila pojednou na pěšince nebožka matka, tak krásná, mladá, s úsměvem tak čirým, jako by nikdy nebyla poznala zármutku, s košíkem na ruce, tak, jak se vracívala v pátek z města, přinášejíc Rozárce rohlík ... A Rozárka se k ní rozběhla všecka bez sebe a objímajíc ji vyčítala jí : «Oh, jak dlouho jsi nešla, matičko!» Ale matka náhle zvážněla, podívala se jí přísně do očí a řekla: «Proč jsi pochybovala?» Rozárka propukla v pláč a matka si sedla do trávy, vzala dceřinu hlavu na klín a hladila ji svýma nezapomenutelnýma rukama. Rozárka byla poněkud zklamána, když si uvědomila přechod ze snu do stavu bdělosti. Ale sen byl tak živý, cítila jej ještě v prstech i na jazyku, dýchala dosud jeho vůni, takže mu rázem uvěřila. Za okny se modral den, mužova postel byla prázdná — Rozárka zavřela oči v tiché blaženosti a sepjala ruce. «Bylo tedy i toho třeba», pomyslila si takřka spokojeně a znovu usnula. Ráno jí bylo tak dobře, nic ji nebolelo, i myslila si, že je úplně zdráva. Sotva však vstala z postele, zapotácela se a musila si znovu lehnout. Rty měla bílé a studené a všemi údy jí protékala příjemná slabnost. «Vzkaz pro tatínka!» poprosila muže. Jeroným Lukáš přišel odpoledne, usedl mlčky k lůžku dceřinu a utkvěv několikrát kradmým pohledem na její vpadlé tváři zeptal se jí za chvíli: «Chtěla bys domů?» Odpověděla mu jen vděčným úsměvem očí, zatímco Leopold Benda seděl u stolu s hlavou v dlaních, potýkaje se s pocitem neurčitého provinění. A tak ležela zase na svém úzkém lůžku v čistě vybílené světnici, která měla být později výměnkem jejímu otci. Čas se přibližoval k jaru, slunko zůstávalo na stěnách už déle do večera a stíny větví se v něm měkce zachvívaly. Rozárka ležela tiše celé dny a byla sama jako smutný a tklivý stín, jako teskná melodie, která pomalu doznívá. Leč bolest jí neopouštěla ani v těchto posledních okamžicích, tváře se jí k večeru rozžhavovaly a se stoupajícím příbojem horečky na ni útočilo hejno příšer a kolem dokola ji svírala hrozná zeď zoufalství a samoty. Poznávala právě na smrtelném lůžku strašné rozdělené stvoření a Stvořitele a nepozdvižitelnou tíhu zemské hroudy. Ještě před smrtí se modlívala bez ozvu- ku a jako by k zavřeným uším. «Matičko moje, kterás to vše přestála a znáš hrůzu těchto okamžiků, pomoz mi!» úpěla v úzkostech nočního ticha. Jeroným Lukáš přicházel k večeru v zahliněných holinkách a usednuv tiše v hlavách postele poslouchal zoufalý šepot dceřin s nachýleným čelem. Jednou přišel před večerem, stěny byly zlaté sluncem a zelené stínem, Rozárka ležela se zavřenýma očima a oddechovala sotva znatelně. Chvíli stál nad ní tiše, domnívaje se, že spí. Ale její víčka se začala znenadání chvět, slzy se zpod nich vyřinuly a Rozárka, uchopivši jeho ruku, zašeptala takřka vášnivě: «Tatíčku!» Lukášovi se sevřelo hrdlo a po celém těle ucítil zamrazení. Shýbl se rychle, políbil dcerku na čelo a odkvapil ven. Uplynulo ještě několik dnů a oblouk Rozárčina utrpení, přitahovaný tajemným středem a skládající podivně dvojbarevnou duhu s utrpením její nebožky matky, blížil se pak rychle svému zakončení. Život tak plný neobyčejné trýzně spěl k svému osvobození. Jeroným Lukáš se takřka nehnul od lůžka dceřina, jejíž tvář byla bílá a úplně strávená bolestí. Její ňadra se však ještě pořád pohybovala a ruce svíraly křížek, s kterým umírala Rozárčina matka. Až konečně jednoho večera pohyb ňader znenadání ustal, rty se zkřivily a propustivše poslední vzdech, zůstaly pootevřeny, oční víčka sebou zaškubla a oči se obrátily v sloup, uhranuty divadlem, jehož nemůže člověk spatřiti a zůstat potom ještě naživu. Druhý prostor, jehož přítomnost plnila celý její krátký život podivnou tesknotou, ji přijal do sebe, ale její mrtvá tvář nastavovala těm, kdož zbyli okolo ní, znovu onen dvojsmyslný úsměv sfingy, která nevydá svého tajemství. 28 [pageend30]c it y t o u r s Vám nabízí: československá pobočka Jižní Afrika — 20.12. —11.1. 75 Fr. 2 690.— Rhodos-Lindos — bungalowy 14 dnů od Fr. 550.— (let a bugalow) Itálie-Pesaro — prvotřídní hotel přímo na pláži s plnou penzí, soukromá pláž - Fr. 250.— (týden) Portugalsko — appartementy Sollagos — 14 dnů Fr. 850.— Tunis — bungalowy Sidi Salem — let a ubytování 14 dnů) Fr. 795.— Krátkodobé lety do : Athén 24. — 28. 5 Fr. 360.— — Lisabon 2. 6. — 5. 6. Fr. 340.— Autokar : Rím31.5. — 4.6. Fr. 380.— plná penze, bohatý program MS - v kopané : Brazílie — Skotsko 18.6. .- , .. , Skotsko - Jugoslávie 22. 6. Fr 130~ <d°Prava a tr'buaa) Veškeré informace Vám podá p. O. Švábenský, Ifangweg 1,8610 Uster, Tel. 01 - 87 08 53, každou sobotu dopoledne v kane. Shopville, Zürich, Tel. 01 - 27 12 31. Color TWIN ŠPIČKA & BORSOS Comand. Spol. Fotografie technická, reportážní, portrétní, reprodukce. Tonbildschau. Vlastní KODAK — Barevná fotolabolatoř (amat. a profes.) Barevné KODAK zvěšeniny zpracováváme přístrojem — prvním svého druhu ve Švýcarsku. Positivní barevné kopie z diapositivů. Opravy fotopřístrojů všeho druhu. 8045 Zürich, Uetlibergstrasse 40, Tel.: 01 - 33 50 25 — 01 - 85 90 15 Váš hodinář — s oficiálním zastoupením značky OMEGA a TISSOT. Velký výběr zlatnických výrobků a bižuterie. Opravy všeho druhu. V. ŠVEC Rennweg 3 8580 Amriswil, tel. 071 - 67 31 13 F 419 1000 MÍST K PARKOVÁNÍ!! 33 zajímavých výloh s novinkami. «Dětský ráj» Při koupi od Fr. 500,— Vám zaplatíme benzin nebo jízdné drahou. Z nádraží Aarau Vás odveze taxi Za výhodným nákupem přímo do továrny Möbel-Pflster SUHR Möbel-Pfister. Telefon (064) 33 11 33. AARAU Ve všední dny vč.pondělí je otevřeno od 8.hodiny. Ve středu večerní prodej do 21. hodiny. 600 místnostní zařízených na ukázku. 20 000 koberců! Na přání budete obslouženi našimi českými spolupracovníky. [pageend31]A. Z. 8021 Zurich 1 Postretouren an: Postfach 352, 8025 Zurich zpravodaj Čechů a Slováků ve Švýcarsku Čechov a Slovákov vo Švajčiarsku Tiskový orgán Svazu československých spolků ve Švýcarsku Presseorgan des Verbandes der tschechoslowakischen Vereine der Schweiz Zeitschrift der Tschechen und Číslo účtu pošt. šek. úřadu: Redakce neručí za obsah inserce. Slowaken in der Schweiz 80 - 70357 Podepsané články nemusí vždy Journal informatif des Tchèques Bankovní spojeni: vyjadřovat názor redakce. Nevy- et Slovaques en Suisse Schweizerische Kreditanstalt, žádané rukopisy se nevracejí. Giornale per Cechi e Slovacchi Stadtfiliale Rathausplatz, Zürich in Svizzera Zahraniční odběratelé mohou Vychází měsíčně předplatné uhradit mezinárodní Tisk: Vvdává- poštovní poukázkou, cenným do- Buchdruckerei Guido Sager Svaz československých pisem anebo bankovním šekem. Rankstrasse 9, 8280 Kreuzlingen spolků ve Švýcarsku Řídí Petr Pašek s redakční radou Adresa redakce Postf. 352, 8025 Zürich, Schweiz Předplatné pro 7. ročník: ve Švýcarsku v ostatní Evropě v zámoří (letecky) celý ročník půl ročníku SFr. 24.- SFr. 13.- SFr. 30.- SFr. 16.- SFr. 39.- SFr. 20- Nekupujte ve Španělsku... dokud si neprostudujete naši nabídku Mezi Valencií a Alicante, na pobřeží zvaném Costa Blanca, které je světoznámé svým vyrovnaným podebním, nerušeným klidem a čistým mořem, zřizuje firma VAPF SA. jedinečné obytné pásmo s restauracemi, samoobsluhami, tenisovými dvorci a bazény. Podle svého vkusu a finančních možností si můžete vybrat mezi dvaceti rozličnými typy domů, stavěných ve španělském stylu. 1m2 výhodně položeného pozemku dostanete už za 22 franků. Vilky, bezvadně provedené, můžete se vším všudy koupit v tomto ráji už za 59,500 franků. Přijeďte se podívat! Vyplatí se Vám to! Vyžádejte si náš podrobný barevný katalog! pilara AG FÜR IMMOBILIEN IM IN- UNDAUSLAND CH - 8048 ZÜRICH 9, Freihofstr. 14 Tel.01 -54 36 61 —54 66 70 ACACIA/93 m Pts. 1 104 000 = ca. Fr. 60 700.— Name Vorname Strasse PLZ/Ort Tel. [pageend32]