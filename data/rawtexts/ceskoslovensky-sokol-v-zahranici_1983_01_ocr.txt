ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXXIII LEDEN 1983 Číslo 1 (321 ) DO PRÁCE V DUCHU TYRŠOVĚ Jan Pelikán Když dr. Miroslav Tyrš po prvé psal základní myšlenky svého článku "Náš úkol, směr a cíl" domníval se, že dny jeho života jsou téměř sečteny a že zanechává sokolskému hnutí, které tak miloval, jakýsi odkaz, poslední a konečné vytýčeni jeho poslání. Jsou proto základní části tohoto článku psány v jasnozření řídkém v životě člověka. Můžeme je přirovnati k listům Husovým i ke "Kšaftu" Komenského. Tyrš sestupuje tu až ke kořenům lidského a národního života, aby odhalil a objasnil jeho nejvlastnější zdroje. Píše: "Tolik je jisto, Se pokud přírodě našich pojmů propůjčiti sluší, každý národ zhynul jen vlastni vinou svoji a taktéž, že na bojištích se nerozhoduje osud národů, že je již rozhodnutý před bojem. Ni jeden národ, oo jich na světe bylo, četný, neb nečetný, nezhynul ve své jarosti a hodnotě, každý sklesl sešlý, netečný,a povrhly. To je zároveň to jediné pravé, nezvratné a veliké naučeni, jež veškeré dějiny nám poskytuji. Nebot jinak nic v nich pouze se neopakuje, nic pevně nestoji. "Co veky hlodaly, zvrtne doba" a staletá odoláni proti návalům a nátlakům všelikým nezaručuje nikomu trváni i na dáte, zvláště v době ne, kdy dnové vic, než druhdy léta váži. Co z toho pro nás plyne? Dvoji věc a pravdy dvě! Jedna přísná a druhá k naši útěše. Plyne z toho především pravda, Se národové čím menši jsou, tim vetší činnost vyvinouti musí, aby i při skrovnějším počtu svém platnými a závažnými členy lidstva byli a zůstali, a že ve všem o zdravý vývoj a postup svůj tím více dbáti musí. Nebot zde snáze a rychleji stanutí a zkáza všemu tělesu se sdělí, kdežto při národech velkých to dlouho trvat může, než neduh celou hmotu pronikne a zdravý život její překoná. To nám ovšem ukládá činnost a bdělost zvýšenou. Však kdož by nechtěl činit se a bdít? Vždyí i ta jistota z toho nám plyne, ta druhá pravda z toho sleduje, že žádná moc zevní, žádná síla hmotná a surová o sobě nezničí národy, že život národů, pokud na výsluní pravdy, dobra a pokroku obecného se vyvinuje, je v srozumu tomto neranitelný jako paprsek sluneční, a že jej nepřemohou a nezahubí nižádné moci temnosti, lež neb násilí proti němu vyslané. " [pageend1]Tato slova psal dr. Mírosl av Tyrš českému národu zklamanému vyrovnáním starého Rakouska s Uhry, jímž byla rozdělena stará říše na dvě části a v nich i moc nad ostatními národy národům německému a maďarskému. Byla to slova povzbuzení po prohraném politickém zápase. Jak zní dnes! Stejně opravdově, stejně varovně, jako tehdy. Prožíváme doby horší a těžší let sedmdesátých minulého století. Ale byly doby ještě těžší. Byly doby, kdy se zdálo, že spadne-li strop jedné místnosti - bude po celém národě československém. Byly doby, kdy nejvroucněji cítící vlastenci s povzdechem mínili, že jsou už "ti poslední Čechové". A přece přišel 28. říjen 1918. "Když je tma nej černější, hle světlo již se rodí!" Tak tomu bylo i tehdy, když psal Tyrš svá prorocká slova, k nimž o dva roky později připojil dotaz i odpověS: "Přeceňovali jsme síly své vlastní? Přeceňovali jsme poměry a okolnosti, v nichž s myslí vřelou nastoupili jsme dráhu svou? Nechceme rozsuzovat pri, v kteréž bychom se sami jakožto strana ocitli, Jen neúnavná činnost nás spasí, jen opravdová práce nás zachrání a zvelebil" To zní jako příkazem do dnešních těžkých dob, jako povelem do dnešních dní. A jak povzbudivě, jak útěchou k tomu přiléhají a nás sílí slova: "Střízlivěji, vsak nikoli bez naděje, patříme v budoucnost, Ta náleží činnému a smělému. Chtějme plnit svou povinnost, ba chtějme všechny předcity vsak chtějme to všichni, chtějme to upřímně a vytrvale a snaha naše s cílem se nemine," A tak bychom mohli, listujíce v Tyršových "Úvahách a řečech o věci sokolské" znovu a znovu vypisovati rozmanitá místa přiléhajícísneobyčejnou přesností k dnešním našim úkolům a dávající znovu a znovu nám všem, celému národu týž příkaz: "Pracovat, neklesat na mysli, zůstat věrni sobě, věrni národu> věrni Tyršovi," Opravdu nelze nic jiného, nic lepšího, nic správnějšího poradit tečí sobě i všem. Jen jedno bylo by snad k tomu potřebí ještě poznamenat. Nastává doba, kdy mnozí budou hledat vinníka, budou soudit mnohé, budou svalovat vinu na každého kolem sebe, jenom se nepodívají do svého svědomí. A přece jsme, tuším, z části všichni vinni. Byly doby, kdy se u nás téměř obecně zapomínalo na obecný prospěch a obecné dobré. Kdy se považovalo za splnění všech podmínek života, když se dovedl jednotlivec, spolek, strana, třída co nejlépe postarat o svůj prospěch či zájem, bez ohledu na celek a jeho zdar. Bylo pak zcela přirozeno, že v hodině velké zkoušky padl veliký strach na mnohé i když to nepřiznáva- li. A strach je ten nejšpatnější rádce a zdroj veškerých nezdarů a ukrutností. Strach je tím největším nepřítelem člověka, protože sídlí v něm, mate jeho myšlení i činy, zatemňuje úsudek a umlčuje srdce i všechny city lidskosti. Největší ukrutnosti nevznikají z pomsty, ale ze strachu a zejména ze strachu o sebe a o svůj majetek. Tento strach pak rozrušuje a rozkládá každou společnost - i národ. Tyrš, k němuž se, jak patrno, stále a stále vracíme, to opět pověděl co nejsrozumitelněji slovy: 2 [pageend2]"Povšechná známka společnosti choré a zvrhlé je ta, ze sobétnost rozmařilá se samoklamnou lži v ni převládá. Kde vsak jádro života zdrávo jest, tam plati celek částem nade vše, tam neni mista pro zradu, netečnost a sketnost, jen o prospěch osobni a vlastni záchranu so- bětně dbalé a v době rozhodné úsili části šlechetnějsi mařici; jen tam je možno, aby nikdo nesměle neb zrádně neodstoupil, by celý národ stál a setrval, jako rek jediný, o jehož neprůlomné brněni roztřišti se nakonec meče vražedné." Chcete-li tedy již soudit a hledat vinníka, sami sebe se ptejte, zda jste také nepřispívali k té obecně se vyskytující "sobětnosti" a k "samoklamným lžím", jimiž jsme se všichni někdy opíjeli. Tvrdá skutečnost teči zabušila na naše dveře a její severák zadul do oken vichřicí událostí vyvrácených. Poznali jsme tvrdou a neúprosnou skutečnost. Je to dobře, dovedeme-li z ní vyvoditi náležitá poučení a závěry. Budeme-li však pokračovati v sobeckosti a v obelhávání se, abychom nemuseli pohlédnouti do tváře pravdě, pak nezachováme ani holého života národního, ani odkazu předků a buditelů, nebudeme hodni odkazu Tyršova. K tomu, aby se tak nestalo vede nás Tyrš pevně a bezpečně a vychovává Sokol, pracuje-li v jeho duchu. Zůstaňme mu věrni za všech okolností až do konce svých dní. Také Tyrš prožil přetěžká zklamání za svého života, prožil i obsazení Prahy cizími vojsky a přece nezoufal. A tak, jak jsme již tolikrát poukázali k jeho slovům v tomto článku, budiž nám dovoleno jimi i skončiti. Jsou to slova právě z těch dob a jako ze železa ukutá pro naše dny, jako mohutný a jasný vzkaz Tyršův pro dnešek: "Pokud slušno při všeobecné pohromě vzpominat na ztrátu vlastni, i mladé snahy naše nevyšly neporouchány z nečasů válečných. Mnohé z našich jednot jsou roztřištěny, všechny téměř seslábeny v činnosti svoji. Než nesluši muži žal trvalý, nová doba k nové práci nás volá, a čim větši budiž usilovná snaha naše, tim pevnějši přesvědčeni, že všechno překoná vůle nezvratná a neoblomná, a že jen ten je ztracen v zápolu světovém, kdo sám za ztracena se pokládá. Této neutlumené snaze, neúsmrtnému úsili onomu, této nepřemožitelnosti rekovné, těmto jediným zárukám budoucnosti utěšené a slavné volám z plného srdce a plným hlasem svým sokolské naše a činu se těšici: Na zdar!" Připomeňme si to nyní s Tyršem všichni. Kdo měl nadějí oprávněnějších a lépe zaruěených než národ nás a přece zklamán byl a přece nezoufal a jde svou drahou dál. Může též být, že klam je jenom stanicí na cestě k .cíli; zastavíme se, rozhlédneme se, poznáváme snad blud důvěry své, pak s myslí pouSenou a s krokem pevnějším spějeme dál. Cesta je snad obtížnější než jsme myslili., je snad i jiná, než kterou jsme sobě zprvu vytkli. Zas jiné tužení! Tím lip! Napřej! Dr. Mir. Tyrš (1872) 3 [pageend3]VZÁCNÉ VÝROČÍ ZASLOUŽILÉHO SOKOLA K pětadevadesátinám bratra Leoše Mileče Osobní kult nemá v Sokole míti místa, jak hlásá heslo "Ni zisk, ni slávu", jsou ale případy, které zasluhují bratrskou vzpomínku; jedním z nich je život bratra Leoše Mileče, který se 3. ledna 1983 dožil 95 let a jest snad nejstarším žijícím Sokolem v zahraničí. Bratr Mileč se dožil tohoto úctyhodného věku při dobrém zdraví (díky Sokolu, jak sám říká), což mu umožňuje zlepšovat si svou nedostatečnou pensi prací na překladech pro exportní podniky v místě, nedaleko Limoges ve Francii, kde žije. Co nás ovšem zaj ímá a vzbuzuje úctu k němu, to je těch více než 75 let, za nichž bratr Mileč v Sokole cvičil a pracoval s neutuchající láskou a vervou pro myšlenku Tyrše a Fugnera, a to v dobách pro Sokol a národ blahých i zlých. Celý jeho pohnutlivý, bohatý životopis by vyžadoval mnoho stránek. "Pařížský Sokol" tento doklad o sokolském dile bratra Mileče pečlivě chová ve svých archivech, ale zde se musime spokojit jen s tim hlavním. Cvičit začal od svých šesti let, napřed v jakémsi Tělocvičném ústavu starého Brna, roku 1907 se pak stal členem Sokola Brno I., a sokols- tvi se stalo jeho životním ideálem. Po ukončeni Balkánské války r. 1912 se uchýlil do Srbska a založil, se svým bratrem Vladimírem, Českou obchodní společnost, aby podporoval vývoz jakostních výrobků českého průmyslu a českých řemeslníků (také vídeňských truhlářů). Hned se také přihlásil do Sokola "Dušan Silný" v Bělehradě, kde byl náčelníkem bratr Hofman, kterého tam vyslala ČOS. V červnu 1914, po atentátu na korunního prince v Sarajevě, Rakousko vypovědělo válku Srbsku a později také "bratrské" Bulharsko. Bratr Mileč i jeho bratr se přihlásili jako dobrovolnici do srbské armády, která se ale nemohla dlouho bránit přesile rakouské armády, posílené armádou německou a výpadu do zad se strany bulharské. Tak si bratři Milečové prodělali všechny svizele úmorného ústupu, provázeného hladem a nemocemi, než se konečně dostali do Itálie a odtud pak byli odsunuti do Francie, jež vstoupila do války po boku Srbska. Vzhledem k jeho zuboženému stavu po tomto ústupu a skvrnitém tyfu, nebyl bratr Mileč schopný vojenské služby a byl proto přidělen do továrny na dělové náboje, kde svým způsobem přispíval válečnému úsilí Spojenců. Po ukončeni války zůstal ve Francii a budoval si zde novou existenci. "Sokol Pařížský',' po těžkých ztrátách jeho dobrovolníků (50 členů s ná- 4 [pageend4]celníkem v čele padlo v bitvě u Arrasu), obnovil svou činnost, do které se bratr Mileč záhy zapojil a stal se později místostarostou jednoty, po boku starosty bratra Smutného. Když se nad naší vlastí a nad Evropou stahovala mračna nacistické rozpínavosti, vyvíjel "Sokol Pařížský" zvýšenou činnost, aby varoval francouzskou veřejnost před tímto nebezpečím a bratr Mileč byl jedním z hlavních činitelů této činnosti, která ovšem pokračovala ještě prů- bojněji po obsazení Československa nacisty. Sokol doma byl rozpuštěn a umlčen, nej lepší jeho představitelé pronásledováni a ubíjeni. Jen v Paříži a v zahraničí mohl žít a zvednout hlas. "Sokolská župa Zahraniční", k níž patřily všechny zahraniční jednoty, přestala také ovšem existovat, proto - na podnět "Sokola Pařížského" - byla uvedena v život mimo vlast. Postup k založení nové "Župy Zahraniční" byl projednáván mezi bratrem Milečem, místostarostou jednoty, a bratrem Lu- kaštíkem, členem předsednictva ČOS; připojil se bratr dr. Juraj Slá- vik, místostarosta ČOS, také v Paříži přítomný, a na schůzi dne 9. dubna 1940 byla vypracována kandidátka k předložení ostatním jednotám v zahraničí, zvláště na půdě Evropy. Bratr Slávik se stal starostou župy, bratr Mileč 2. náměstkem (prvním byl, podle údajů bratra Slávi- ka, bratr major Koutný) a jednatelem bratr Lukaštík. Sotva nově založená župa Zahraniční, jako zatím jediný mluvčí So- kolstva, mohla rozvinouti svou činnost, došlo k novému ústupu v červnu 1940, kdy Francie byla nucena uzavřít příměří s Němci. Předsednictvo župy, s výjimkou některých členů zvolených z jednoty Pařížské, se zavčas uchýlilo do Anglie, kde pak bylo možno rozvinouti účelnou činnost této župy, v níž bratr Mileč, její místostarosta, pilně spolupůsobil. Hlavní oporou mu při tom byl vzácný Sokol, bratr Hrbáč (dřívější náčelník Sokola v Bruselu). Župa byla obohacena o nově založené jednoty v čsl. armádě, hlavně v letectvu. Je třeba zdůraznit, že bratr L. Mileč byl, jako místostarosta, hlavním činitelem průbojné práce župy, jejíž starosta bratr Schneider, velitel letecké perutě, nemohl funkci plně vykonávat. Ke konci války, kdy vítězství a návrat do vlasti se jasně rýsovaly, došlo - na podnět komunistů - k projednávání, ve vládních kruzích a u presidenta Beneše, návrhu na sjednocení tělovýchovy po návratu do vlasti, čili "o zničení Sokola" který - podle výstrahy Lenina (!) byl jedinou obávanou organizací, která byla schopna postavit se na odpor násilnému pokusu komunistů o uchvácení výhradní moci. A byl to právě bratr Mileč s bratrem Hrbáčem, kteří rozhodně vystoupili proti tomuto návrhu "sjednocení", jenž byl léčkou komunistů, na kterou tak mnozí nezasvěcení zodpovědní činitelé sedali. Šlo o zachování svébytnosti a pokračování slavné tradice Sokolstva, na něž čekal v osvobozené vlasti velký a vznešený úkol, ztížený tím, že výkvět Sokola zahynul ve víru nacistického barbarství. Boj na obranu Sokolstva, který tu vedla skupina okolo bratra Mile- če, byl uzavřen předáním Memoranda Zahraniční župy v této věci bratru presidentu Benešovi a tak Sokol zachráněn před utopením ve "Fyskultuře" ihned po osvobození a mohl dokončit dílo XI. sletu všesokolského, bohužel posledního ve vlasti. Tento významný doklad o rozhodném a spravedlivém boji bratra Leoše Mileče a jeho spolupracovníků v dobách ponurých 5 [pageend5]za bytí a budoucnost Sokola sám o sobě zasluhuje, aby bratru Milečovi byla věnována tato vzpomínka k jeho pětadevadesátce. Sokol Pařížský v uznání jeho zásluh jmenoval bratra Mileče k jeho 80. narozeninám "čestným starostou" i když je to proti zvyku a zásadám v Sokole, a to proto, že jeho pobyt ve vzdálenosti asi 400 km od Paříže nedovoloval, aby jednotu vedl jako výkonný starosta, což bylo přáním všech členů jednoty. 0 veřejném cvičení na "Sokolské louce", v neděli 26. června 1977, kterého se bratr Mileč zúčastnil, byl tento sokolský lán na břehu Marný pojmenován "Louka Leoše Mileče, hřiště Pařížského Sokola". A sice proto, že to byl rovněž on, který měl největší zásluhu na koupi tohoto pozemku v r. 1938, jenž jest a zůstane základnou života a činnosti jednoty. Bratr Leoš Mileč, narozen 3. ledna 1888 v Rakovníku, je již padesát let členem Sokola Pařížského, od roku 1933, kdy se v Paříži na trvalo usadil. Za druhé světové války se odsunul do Londýna, po návratu v r. 1946 zjistil, že za nacistické okupace Francie byl jeho obchod a byt vydrancován Němci, proto se uchýlil na venkov, kde dodnes žije. Do mnoha dalších let přejeme bratru Milečovi hodně pevného zdraví, spokojenosti a radosti osobní i z úspěšné činnosti sokolské, kterou nadále pozorně sleduie. F. F., Paříž MARTIN LAGO - "70" 12. ledna oslavil sedmdesátku sokolský nadšenec bratr Martin Lago, který zahájil svoji sokolskou dráhu před 64 lety, kdy vstoupil do žactva ve Zvoli u Záhřeba na Moravě. Již jako dorostenec cvičil na IX. všesokolském sletě v Praze, absolvoval cvičitelské školy okrskové, žup- ní i ČOS. Svou tělesnou zdatnost prokázal ve vojenské službě; stal se mistrem praporu v šermu bodákem a vítězem v hodu granátem, při závodech olomoucké divise zvítězil v běhu na 100 m i na 400 m. Působil pak v Bruntále, kde byl zvolen náčelníkem jednoty, po německé okupaci přesídlil do obce Čechovice u Prostějova, kde byl záhy také zvolen náčelníkem jednoty. Když byla Němci zastavena sokolská činnost hrál kopanou, nejdříve za klub I. třídy Prostějov, později za ligový klub S.K. Prostějov. Po válce se vrátil k svému zaměstnání i k sokolské činnosti do Bruntálu; po komunistickém puči opustil r. 1948 vlast. V exilu byl činný v táborové jednotě Pagani u Pompejí a byl zvolen náčelníkem Italského okrsku Sokolské župy Dr. E. Beneše v exilu. Po emigraci do USA působil 20 let jako náčelník v jednotě Belcamp ve státě Maryland, v letech 1951 - 1956 byl také členem předsednictva Ústředí čs. sokolstva v zahraničí a r. 1956 se zúčastnil sletu svobodného sokolstva ve Vídni. Bratr Lago vykonal velký kus práce na poli sokolském ve vlasti i v zahraničí. Do mnoha dalších let mu přejeme hodně zdraví a radosti. 6 [pageend6]KRONIKA MI KULÁŠ ALEŠ A SOKOL 12. listopadu minulého roku uplynulo 130 let od narozeni Mikuláše Aleše. Toto nedávné výroči vyvolává také vzpomínky na jeho vrouc! oddanost k Sokolu, pro nějž tvořil velkou řadu let. Aleše přivedl do Sokola Pražského Fr. Ženišek, věrný přitel Tyršův. V mateřské jednotě tvořil velmi úspěšně ak radosti všech zejména pro sokolské ši- břinky, které byly vždy manifestacemi veseli, humoru a vtipu pražské české společnosti. Mistr Mikuláš Aleš od r. 1877 při šibřin- kách vždy rád a ochotně spolupracoval a zasloužil se podstatně o jejich zálibu ve společnosti. Mikuláš Aleš: Titulní list památníku VI. sletu. Zábavní výbor jednoty jej povolával na besedu při řešení otázek co a jak podniknout pro zdar nastávajících šibřinek. Mistr Aleš rád na každé pozvání ochotně přistoupil, nebot měl rád bratrský kruh sokolský a vždy v krátké době předložil náčrty nebo náměty na pozvánky nebo i na celé dekorace. Byly to vždy radostné, svěží a svérázné kresby a skizzy čistě alešovské ve všem a všechny se vždy líbily zábavnímu výboru; umění bylo po zásluze oceněno návštěvníky šibřinek i denním tiskem, jenž o průběhu Šibřinek referoval. Roku 1877 po prvé nakreslil pro jednotu pěknou, roztomilou pozvánku na tehdejší ráz "Cesta světem". Jeho figurální kresby doplnil výborný umělec po stránce krajinářské Chittussi, další zpestření obstaral Rypota. Několikráte poté vypracoval Aleš mnohou svéráznou myšlenku pro šibřinky, návrhy na dekorace i na kostými pro zábavní výbor. Mimo to kreslíval na zábavách Sokola pražského řadu satirických a časových kreseb, r. 1886 nakreslil obálku "Z luhu sokolího", sbírku sokolského humoru pro V. družstvo Sokola pražského, r. 1887 nakreslil pozvánku Sokolu v Holešovicích-Bubnech "24 ho7 [pageend7]Mikuláš Aleš: Návrh na prapor. din v Chytrákově", r. 1908 věnoval kresbu do šibřinkové publikace Sokola Pražského "Druhé české divadlo". Sestra Renata Tyršova několikráte ve svých vzpomínkách uvedla, jak Aleš byl velmi přátelsky nakloněn Sokolu pražskému a Dr. Tyršovi. Sokolu kolínskému dal návrh na prapor jednoty, vytvořil krásnou kresbu "Za práporem sokolským", nádherný plakát sletové výstavy v r. 1901, mnohé kresby pro Sokol Vinohradský. Dalši práce věnoval paměti Tyršově, vytvořil "Praha Slovanská", "Hej, soko- lici" a mnohé další. Mikuláš Aleš sám ■ také nějaký čas v Sokole cvičil. Jeho • sokolem, jak ho často , nakreslil, je sokol * v kroji - nej věrnější ztlumočení lidové představy českého sokola. 0 šedesátých narozeninách mistrových r. 1912 byla mu odevzdána malá plaketa "Na stráž" s věnováním: Mikuláši Alešovi, malivi Slovanského junáctva, "Česká Ohec Sokolská" Při předání plakety se Mistr Aleš rozhovořil o všem, co prožil v prvních letech nepřízně osudu a nevraživosti, jak se protloukal životem, nedovolávajic se nikdy jako poctivý český malíř přízně, podpory a reklamy. Na chvíle prožité v Sokole a na svůj styk s Tyršem a příslušníky Sokola vůbec měl vzpomínky nejmilejší, těšilo jej, že mohl pro Sokol tvořit a že byl plaketou "Na stráž" poctěn. Ze srdečného rozhovoru bylo zřejmé, jak miloval Sokol a lnul k myšlence Tyršově. Stručná vzpomínka na sokolství Mikuláše Aleše je důkazem, jak prozíravě a k prospěchu sokolství dovedl Tyrš na samém počátku sokolského života získat sokolstvu umělce takového významu,_jako byl Mikuláš Ale£, J. Mánes, Frant. Ženíšek, J.V. Myslbek, Bohuslav Schnirch, Antonín Chittussi a jiní. Tyrš k své myšlence sokolské i k svému vědeckému povolání přišel cestami umění, po nichž také došel k svému ideálu dokonalého českého člověka. 8 [pageend8]SOKOLSKÝ TĚLOCVIK PROČ TĚLOCVIK SOKOLSKÝ ? Václav Ženíšek Mohlo by se říci, že tělocvik je tělocvik a vlastně kdokoliv provozuje jakýkoliv druh tělesných cvičeni nebo sport, už tim tělocvik provozuje. Byly doby, kdy pěstováni tělesných cvičení nebylo právě ceněno jako známka dobrého chování, ale je otázkou, zda dnešní moderní doba ve své propagaci opravdu dociluje výsledků, které od tělocviku očekáváme . Je hodně snílků ve světě, ale málo těch, technicky i organizačně schopných, proměnit svoje sny ve skutečnost. Tyrš byl ten někdo, který jako snad jen jeden z milionů, dokázal svůj sen uvést v život a obohatit následující generace o způsoby a prostředky potřebné ku zdokonalení národního zdraví. Národní zdraví je první výraz, kterého musíme použít k vyjádření smyslu co je sokolský tělocvik. Nestačí jen omezený počet jednotlivců poskytovat tisícům diváků rozčilující divadlo, ale jak Tyrš prohlásil: "... aby postupně celý národ na cvičiště vstoupil a po jistá léta na něm se tužil..." My si sice vážíme kvalitních jednotlivců, kteří řádným, cílevědomým a všestranným výcvikem docilují vyšších výkonů, ale my nemůžeme zapomínat na povinnost k celku a k národu a nutnost poskytnout příležitost i těm neoplývajícím tělesnými fondy, ale v zájmu svého zdraví tělesná cvičení potřebujícím. Musíme zdůrazňovat, že tělesná cvičení jsou potřebná každému, nejenom těm "kteří to umí". Víme ze zkušenosti jak mnoho jednotlivců odmítne zúčastnit se cvičení s nesprávnou poznámkou: "Já to neumím". Zde jsme u druhého důvodu proč je nám třeba sokolského tělocviku. I přes ocenění výkonnosti vybraných jednotlivců, musíme si více vážit a míti radost z plných tělocvičen. Nás musí více těšit to zaplněné sletiště, kde i ty mámy od čtyřech dětí ukazují spolu s mladými svůj stupeň tělesné vyspělosti. To není vrchol - to je průměr a to musí být naše snaha ten průměr dostat co nejvýše. K podobnému vystoupení je třeba ukázněné spolupráce a tím přicházíme ku třetí hodnotě získávané sokolským tělocvikem. Snaha sportů je výhradně v dosažení výkonu co nejvyššího a to často i na úkor zdraví. Ze zkušenosti víme, že zdraví samo není to jediné co se přehlíží v zájmu dosažení prvenství. Umění prohrát, 9 [pageend9]stejně jako vyhrát, vyžaduje další'vlastnosti se kterými se sport velmi nerad, ve své snaze po výkonu, zabývá. Vysoce výkonný sportovec a i tělocvikář, nemůže mí ti náš obdiv, je-li při tom charakterově vadný, nespolehlivý, národně vlažný, hrubý, neslušný a vůbec neukázněný. Zde docházíme k dalším požadavkům, které musíme zahrnovat do toho, co chceme nazývat sokolským tělocvikem. My dokonce vyžadujeme osobního příkladu vedoucích, bez kterého nemůže býti docíleno dobrých výsledků. Je třeba zdůraznit, že osobní příklad je část sokolské výchovy, poněvadž přidělováním vedoucích úloh, dáváme vlastně příležitost jednotlivcům k vlastní sebevýchově. Jen správným plněním přidělených povinností a plněním toho co žádáme od druhých, docilujeme nej lepších výsledků a to i sami na sobě. Docházíme k poznání, že slovo tělocvik vlastně nevyjadřuje plně naše představy a požadavky. Používáme proto raději výrazu "sokolská tělovýchova". To jest: tělesná vyspělost - zdraví - a morální hodnota člověka. My se nespokojujeme s člověkem tělesně vrcholově výkonným a i dokonce zdravě vypadajícím, ale pro nás je úplným tenkrát, je^li při tom i charakterově dokonalým. Sokolská tělovýchova je to tedy jen tehdy, jsou-li všecky tyto tři požadavky pěstovány společně. Tyrš doplnil tyto tři o čtvrtý - estetiku. Je zde tedy teú otázka - jak provozujeme prakticky tělocvik, aby byl sokolský? Cvičením na nářadí vycvičujeme sílu svalovou, všeobecnou obratnost a dokonalou koordinaci nervovou a svalovou. Cvičení sportovní, hlavně míčové hry, vycvičují rychlost, obratnost a pohotovost, ale teprve správným a poctivým cvičením prostných budujeme tělo a napravujeme chyby a deformace způsobené na těle specializací ve všech ostatních odvětvích tělesných cvičení. Příkladů máme dost: svěšená ramena, ohnutá záda, nepružný krok a celkové držení těla u většiny nadprůměrných sportovců. V posledních letech i u sokolských borců, nadměrné svalstvo někdy stahuje celé tělo do neestetického vzhledu a zvláště jejich nástup a odchod od nářadí, jev naprostém rozporu s estetickými ideály Dr. M. Tyrše. Podle Tyrše a jeho tělocvičné soustavy, můžeme v sokolském cvičebním programu zahrnovat všecky možné druhy a způsoby tělesných cvičení, a to jest nejenom nářadí a náčiní, ale i atletiku a hry tělocvičné a sportovní. Ovšem pod jednou spojující podmínkou a to jsou - sokolská společná cvičení a prostná. Nestačí se spokojit s cvičením sportovně průpravným, jehož fysio- logickou důležitost nemůžeme přehlížet, ale musíme vyžadovat také nutnost společného cvičení s požadovanou čistotou pohybů, poloh a rytmické stejnosti. Zde je ta vlastní sokolská specialita ve společných veřejných vystoupeních. Požadavkem přesného provádění a poloh, docilujeme automaticky estetického držení těla v klidu i v pohybu, řádné koordinace smyslů a svalů, ovládání končetin a částí těla v souvislosti k mozkovým požadavkům, nebo-li docilujeme opravdovou vládu nad vlastním tělem. Joto je plněním Tyršova požadavku estetiky u jednotlivce. 10 [pageend10]Už podřízením se, správněji řečeno, zúčastněním se společné části cvičební hodiny, docilujeme od všech jednotlivců pochopení pro zájmy celku, to jest ten vysoce výkonný borec se postaví do stejné řady i s tím méně výkonným a nebo dokonce i začátečníkem. Nejsou zde požadavky v nesnadnosti. Jak už bratr Frant. Erben ve cvičitel- ských školách ČOS říkával: "Ještě se nikdy nestalo, aby se někdo utrhl z dřepu." Člen družstva nářaďového se zařadí společně se závodníkem v oboru lehké atletiky a s příslušníky družstev závodních sportovních her. To je ta pravá myšlenka, která při různých stupních vyspělosti, věků i rozdílných cvičebních odvětví, vychovává a dociluje ty krásné výsledky na sokolských sletech. Účast každého jednotlivce znamená pochopení pro zodpovědnost, plnění povinností k celku, podřízení jednotlivce v zájmu krásného provedení a nádherného uspokojení z úspěšného vystoupení. Toto je plnění Tyršovy estetiky ve velkém. Odmítáním účastnit se společných cvičení, odmítáme vlastně stá- ti se Sokolem. Odstraněním společných prostných ze sokolského programu, staly bychom se vlastně běžným druhem sportovního klubu nebo spolku, bez jakéhokoliv výchovného zaměření. Tím, že kromě oblíbeného druhu sportu vyžadujeme i účast ve společných cvičeních, kterých se může zúčastnit i ten méně výkonný cvičenec, stáváme se teprve Sokoly. To je ta naše specialita a rozdíl od sportovních klubů, kde se vyžaduje pouze výkon a to pouze výkon mimořádný. Za mimořádný výkon platí se nejen specielními výhodami jednotlivcům, ale i dokonce velkými penězi, což je vlastně dokonalá demoralizace ve smyslu tělesné výchovy. My společnými vystoupeními vyjadřujeme a plníme úkoly dané nám. sokolskými zásadami a to jest rovností všech mezi sebou. Výsledkem sokolského cvičení musí být zvýšení tělesné a zdravotní úrovně celého národa, při čemž každý jednotlivec získává to, co je jeho nejdražší poklad - tělesné zdraví, svěžest a radost ze života a tím i větší schopnost k uplatnění ve vlastním úsilí o životní existenci. Není krásnějšího vyjádření nad usnesení VII. valného sjezdu ČOŠ v r. 1924: "Zdravé a krásné lidské tělo - souladné vypěstění celého člověka, povahy ucelené, neoblomné, pravdymilovné a spravedlivé - lidé silní, krásní a dobří - to je cíl sokolské výchovy." NahleSme na sokolskou práci jako na povinnost. Já osobně nemohu dostatečně vyjádřit slovy svoji vděčnost Sokolu za všechno to co pro mně znamená a za to co ze mne udělal. Prací pro Sokol zdokonalujeme sami sebe a přebíráním sokolských povinností odplácíme pouze to, co jsme sami na sobě osobně vyzískali. Pakliže si toto jasně uvědomíme - pak teprve potvrdíme, že jsme prošli "sokolskou tělovýchovou". Diskusní příspěvek přednesený v tělovýchovném odboru IV, val- něho sjezdu Čs. sokolstva v zahraničí5, VII. 1982 ve Vídni, 11 [pageend11]ZE SOKOLSKÉHO SVĚTA ŽUPA KANADSKÁ Župni nářaúové závody Každoročně na jaře pořádané župní závody v nářaďovém tělocviku se konaly 22. května 1982 v Torontě v dokonale veškerým nářadím vybavené tělocvičně koleje Scarborough College. Závody, řízené župním náčelníkem br. J. Koříštkou z Montrealu a župní náčelnicí sestrou Annou Janoušovou z Toronta, za spolupráce náčelníka Sokola Toronto bratra M. Lojkáska, se vyznačovaly rychlým a hladkým průběhem a potěšitelně velkou účastí mládeže. Celkem závodilo 38 závodníků všech složek. Přehled vítězů: Žákyně - káňata: 1. M. Bílková, Toronto, 24.1 bodů. Žákyně - mladší: 1. K. Kovaříková, Toronto, 27.6 bodů. Žákyně - starší: 1. H. Rakovská, Toronto, 35.8 bodů. Žáci - káňata: 1. J. Forest, Toronto, 24.5 bodů. Žáci - mladší: 1. B. Gajda, Toronto, 34.4 bodů. Žáci - starší: 1. J. Jurásek, Toronto, 30.3 bodů. Dorostenky - nižší B: 1. T. Nesvad- bová, Montreal, 32.6 bodů. Dorostenky - nižší A: 1. M. Dobrovolná, Montreal, 33.9 bodů. Ženy - nižší B: 1. J. Glavašová, Montreal, 32.4 bodů. Ženy - nižší A: 1. M. Fuchsová, Montreal, 34.2 bodů. Ženy - střední: 1. M. Waldaufo- vá, Toronto, 35.5 bodů. Po závodech se konal společný nácvik sletových prostných V. Jubilejního sletu ve Vídni. Úspěšné závody byly zakončeny přátelským večírkem se společnou večeří; v rámci večírku byly rovněž podány nejnovější informace o sletových přípravách ve Vídni a společné letecké výpravě župy na slet. Druhý den, v neděli 23. květnaté konala jarní schůze výboru župy Kanadské v restauraci Praha krajanského letoviska "Masaryk- town", na níž byly podány zprávy činovníků, stanoven pořad činnosti na rok; hlavní část jednání byla věnována přípravám na slet ve Vídni. ŽUPA ŠVÝCARSKÁ Basilej JARNÍ TANEČNÍ ZÁBAVA jednoty se konala 28. března 1982 která, i když zorganizována dosti narychlo, byla velmi dobře navštívena členy a příznivci jednoty; zejména potěšila návštěva sester a bratří ze Sokola Paříž. Všichni si dobře zatančili a užili zákusků, kterými se pochlubily sestry-ku- chařky a mnozí si radostně odnášeli cenné výhry z bohaté tomboly. Zábava trvala do časných ranních hodin, kdy se teprve ukázalo, že ve skupině sokolských vytrvalců je několik dobrých lidových talentů pro zábavu. Jednota i návštěvníci děkují zvláště sestře D. Ko- blasové za obětavé organizování celého podniku. Příští rok jí rádi ještě více pomohou, aby naše zábava byla ještě lepší! E.K. 12 [pageend12]Cury ch 3. ROČNÍK PLAVECKÝCH ZÁVOD® uspořádala jednota 5. června na plaveckém stadionu ForbachvZol- likerbergu, při čemž plaveckým závodům předcházel nácvik sletových prostných mužů a žen. Muži mladši a starši plavali 400 m a hodinovku, ženy mladši a starši plavaly 200 m a půlhodino vku. Nejlepšich výsledků u mužů dosáhli: Aleš Vrána z Curychu, který za hodinu uplaval 3250 m a Jiří Oplatek z Basileje, který uplaval 2750 m. Na 400 m zvítězil Milan Mendík před Josefem Dvořáčkem a Svatoplukem Vránou - všichni z Curychu. V závodě žen zvítězila Jana Baronii z Basileje, která za půl hodiny uplavala 1550 m, druhá byla Božena Oplatková - 1450 m, třetí Jarmila Oplatková - 1300 m (obě z Basileje). Zvláštní pozornosti si zaslouží výkon 13ti letě Zuzanky Oplatkové z Basileje, která uplavala 950 m. Na 200 m zvítězila B. Oplatková před Janou Baronii - obě z Basileje, a A. Vránovou z Curychu. ' J.D. VESELÝ PIKNIK jednoty se konal, jako každoročně, v sále bývalé střelnice v Obererstringenu a dokázal, že Sokolové v Curychu nelení . Sešlo se nás celkem 28 sester a bratří a navíc přišli i přátelé Sokola, Češi, Moravané i Slováci. Každý, jak doporučoval program, měl sebou něco na opékání. Párky, vuřty, kotletky, špekáčky, servola apod. Nebylo to však zapotřebí. Nečekali jsme totiž, že sestry donesou vynikající lahůdky zhotovené doma a upečené v troubě. Byly to visitky kuchařského umění našich sester, jejichž výplody se sešly v dobrovolném buffetu. Navíc přinesly i domácí báječné zákusky a dorty, tvarohové i povidlové koláče zdobené mandlemi, velký podnos bohatě obložených chlebíčků, ovocné řezy a vynikající rolády v několika provedeních. Pro labužníky nechyběl ani hrnec nefalšované drštkové polévky, která byla nej správnějším podkladem pro pravou dvanáctku z Plzně. Piknik začal v příjemném prostředí již v sobotu 16. října odpoledne. Když se začalo stmívat, hlavní organizátor pikniku starsota br. Mirek Svoboda naladil housle. Přidal se k němu br. 0. Nosek a už zněly první sokolské písně dvojhlasně až do blízkého šeřícího se lesa. Zpívá-li pětatřicet účastníků s plnou vervou "Kolíne, Kolíne" nebo "Spějme dál, za sokolským praporem" je to pěkně daleko slyšet. A je-li zpěv pod- barven hlasy houslí a basy kytary, je srdečné prostředí dokonalé. K dobré pohodě nepřímo přispěl i dobře připravený a vytopený sál klubovny bývalé střelnice přesto, že venku bylo sychravo, nepříjemně chladno a pršelo. Příjemné intimity dodal i zapálený krb v němž praskalo dříví a žnuly červené uhlíky. Na jeho roštu se pomalu, beze spěchu opékaly nej různější masové i uzenářské dobrůtky. Dobrá sokolská pohoda byla utvrzena dobrými jídly všeho druhu, výborně vychlazeným pivem a baterií lahví s červeným vínem. Nikoho ani nenapadlo, že by se pomalo mělo jít domů... A když br. Václav Beneš společně s br. Slavíkem začali "kabaretní vložku" proloženou řadou anekdot, dosáhl piknik vrcholu. Také náčelnice NaSa Valentová i br. Ruda Veselý jak známo, nejsou přátelé smutnosti a osvěžili parnět účastníků originálními kuplety. A zkušená bělovlasá sestra Musilová přidala také několik báječných 13 [pageend13]anekdot, takže účastníci se prohýbali smíchy. Dojemná chvíle nastála, když místostarosta br. Dvořáček přinesl na velikém podnosu poháry s červeným vínem ke společnému přípitku. Jeho rodiče, staří sokolové ve vlasti, měli totiž právě tento den 50. výročí - "zlatou svatbu". Všichni jsme jim připili na zdraví, pak se pokračovalo v zábavě, takže náš sokolský piknik se protáhl do pozdních hodin. Byl to hezký sokolský večer, z něhož každý odcházel s úsměvem a příjemnou vzpomínkou. -sek. ŽUPA VÍDEŇSKÁ Vídeň III ČINNOST JEDNOTY byla zcela ve znamení příprav na jubilejní slet. Prostná nacvičovalo 23 žen, 14 mužů a 26 žáků a žákyň. Kromě toho byl do sletových příprav zapojen místostarosta jednoty br. Brejcha, který bude autorem oficiálního sletového filmu, br. Líbal,který zastává důležitou funkci sletového pokladníka a br. Kostroun ml., který vede přípravu žáků a sám se připravuje na sletové nářaňové závody. KULTURNÍ ČINNOST Sokola Vídeň III byla i nadále bohatá: v lednu zahráli koncertní kytaristé manželé Beranovi barokní a renesanční skladby, vystřídané v druhé části soudobými jihoamerickými rytmi. Koncert se těšil velikému zájmu, zejména mezi naší mládeží. Na březnovém večeru bylo vzpomenuto výročí narozenin presidenta Osvoboditele Tomáše G. Masaryka. V rámci pořadu jsme vyslechli hudbu starých českých mistrů ze 17. a 18. století, přednesenou dechovým kvintetem a koncertní loutnistkou L. Beranovou. VI. Stejskal zazpíval árii z jedné z nejstarších českých oper a průvodní slovo celého večera měl muzikolog pan Medek, který představil jednotlivé skladby a jejich autory a vykreslil dobový obrázek ze života starých českých mistrů,kteří se jako první zasloužili o věhlas české hudby a českých hudebníků ve světě. VALNÁ HROMADA, která se konala 26. února 1982, potvrdila starý výbor a přibrala nové členy do výboru - sestru Annu Krčálovou a mladého bratra Hejtmana. M.-B. Vídeň XII-XV. VALNÁ HROMADA, konaná 27. března 1982, znovuzvolila starý, osvědčený výbor, obohatila jej o mladší členy sestru Jaroslavu Hovorkovou a br. Zdeňka Matouška. Během předcházející členské schůze informoval br. vzdělavatel Sión o přípravách na vídeňský slet. Br. jednatel Florián vy- 80. let činnosti oslavila jednota Videm III. líčil činnost jedno- slavnostni akademii, na niž propagovala slet ty a sestra Marešová- 1 4 [pageend14]Bujnová přečetla provolání Ústředí do sletového roku. Vídeň XVIII VÝBOROVÁ SCHŮZE jednoty, konaná 22. února 1982 měla za hlavní bod jednání propgram sletových dnů. Byla přislíbena spolupráce na všech úsecích. Závěrem byly dodatečně oslaveny 70. narozeniny sestry Anny Musilové. VALNÁ HROMADA se odbývala za plné účasti členstva 15. března v tělocvičně Sokola XVI. Stručné zprávy činovníků zahrnuly veškeré dění jednoty a byly přijaty bez připomínek. Revize pochválila vzorné hospodaření br. pokladníka F. Hlinky, odstupujícímu výboru byla vyslovena důvěra a tak "sta- rý-nový" výbor nastoupil do dalšího pracovního období . Za župu pozdravil přítomné br. Bartůněk a za Kierling sestra Bartůňková. Při této příležitosti jim bylo oběma popřáno: br. Bartůňkovi k jeho 75. narozeninám a Franci k svátku. Oznámeno konání župní valné hromady 17. dubna a výroční zasedání bylo ukončeno písní "Sokol jsem a Sokol budu". M.-B. Vídeň XVI TRADIČNÍ MAŠKARNÍ MERENDA na masopustní sobotu se i tentokráte vydařila. Uspokojivá účast (přes 130 účastníků), vydařené masky (i zakuklené) v povedené výzdobe- né tělocvičně za tradični hudby krajana Víty s českými polkami a valčíky i moderními tanci a všechno ostatni, co patří k povznesení nálady, přispělo k zdařilému průběhu večera. Ze se v 1 hodinu po půlnoci většině nechtělo domů, pořadatelé s politováním museli uznat. A poněvadž je též tradicí pro drobotinu jednoty v následující neděli odpoledne pořádat též dětský maškarní ples, odpadlo, až na malé úpravy a čistku, sklízení stolového zařízení. Rovněž za hudby kr. Víty se otevřel na tři hodiny pro téměř 50 dětí pohádkový svět i s tím oblíbeným hastrmánkem a výhrami v tombole, jemuž smělo přihlížet starší doprovázející a dohlížející obecenstvo. A i té pohádky byl konec a pro pondělí večer musela tělocvična opět sloužit svému vlastnímu účelu: žactvo ve své cvičební hodině pokračovalo v nácviku sletových prostných, v úterý dorost, ve čtvrtek ženy a v pá- tek muži a ani v mezerách není tělocvična v klidu. ČLENSKÝ VEČER se konal posledního února v neděli odpoledne. Po krátké schůzi, zakončené projevem vzdělavatele zaměřeným k sletu, následovala poutavá přednáška br. Voříška o loňském zájezdu vídeňských na slet Americké obce sokolské v Texasu a následující návštěvy zajímavých končin a míst Spojených států. Krásné barevné diapositivy a slovní doplňky některých přítomných účastníků výpravy ucelily dojmy u posluchačů. VALNÁ HROMADA se konala 21. března. Byla ve znamení sletových příprav jak ve zprávách činovníků tak ostatních projevech. Před odstoupením dosavadního výboru provedena krátká avšak důstojná oslava našeho letitého, ale dosud činného člena, bratra Ilko Deresze. Za přítomnosti více než padesáti členů a hostí uděleno mu za dlouholetou záslužnou činnost čestné uznání jednoty. Zároveň s upomínkovým dárkem předal je br. starosta bývalému náčelníku jednoty, který přes svých 82 let se účastní nácviku sletových prostných. Zm. 15 [pageend15]Baťa Shoemakers to the world We make Bata shoes 5^ People make them popular Československý sokol v zahraničí - czechoslovak sokol abroad Majitel a vydavatel: Ústředí čs . soko 1stva v zahraničí Owner and Publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné: $ 6.00 (U.S.) ročně Subscription : $ 6.00 (U.S.) per year Administrátor - přijímá změny adres a předplatné ze všech zemí: O. Stehlík, 1665 Bloor St.East,Apt.1001, Míssissauga,0nt.,Canada L4X 1S4 Redaktor: Jan Waldauf, 2333 Kenbarb Rd., Mississauga,Ont.,Canada L5B 2E9 [pageend16]