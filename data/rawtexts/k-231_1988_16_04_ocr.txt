Ročník 3. Číslo 4 (16) Leden 1988 K - 231 Časopis Klubu bývalých politických vězňů v exilu K-231 s Kruhem svých přátel přejí všem svým členům, čtenářům a příznivcům vše nejlepší v novém roce 1988 Slovo předsedkyně Vstoupili jsme do roku s číslem osm na konci — tak osudným pro naši vlast. Všechna výročí, která budeme letos slavit, vzpomínat, či oplakávat byla, anebo budou popsána jistě lépe buď přímými účastníky nebo těmi, kteří měli možnost studovat prameny a vládnou perem zručněji než já. Jávám chci pouze sdělit, jak mneformoval rok1918 —i když jsem se narodila řadu let po založení Českosloven- ské republiky. Byla jsem děcko v roce 1938 — studentka ve čtyřicátém osmém a 68. rok na mne doléhal v Kanadě. Rok 1918a začátky mladého státu jsem znala z vyprávě- ní — hlavně mého otce. První republiku měl rád. Byl hrdý na Masaryka — chlapce z Moravy — jako byl i on sám. Švehla k němu mluvil jasnou rolnickou řečí —jako někdo, kdo důvěrně zná sladkost i tíhu orné hlíny a závislost náro- da na venkovu. Smrti Štefánikovy nikdy nepřestal litovat. Viděl v něm potencionální spojku ve vztazích česko-slo- venských a byl si vědom toho, že oba národy musí jít spo- lečnou cestou, aby mohly existovat. Základní učení Masarykovo, humanita a věrnost k prav- dě i za cenu obětí, demokracii jako nejlepší státní systém vstřebala do sebe celá generace, která zažila a zúčastnila se tvoření samostatné republiky, chyb i vítězství. A jejím prostřednictvím byla zformována i generace moje. Na Mnichov se pamatuji mlhavě. I tam promluvila osud- ná osmička. Republika, tak jak ji národ znal, miloval a pokládal za ni život za okupace, byla navždy Mnichovem ztracená. Ale v r. 1938 se to netušilo. Válka — rodiče zavře- ni — vrátili se oba. Po válce? Život se tak krásně rozbíhal! Škola, první ces- ta za hranice, okouzlení Jadranem a vybělenou krásou dalmatinského pobřeží, sem tam nějaké to tajné randíčko. Tenkrát se mi zdálo, že není možné, aby to bylo jinak. Jak málo jsem poslouchala, co se vlastně děje. A nebyla jsem sama, kdo neposlouchal! Únorové události roku s další osudnou osmičkou mne zastihly tak, jako většinu národa — nepřipravenou a nevěřící. Vzpomínám si, že jsem jela ráno 25. února dvacítkou do školy z Dejvic na Vinohrady. Měla jsem v ruce noviny, kte- ré jsem četla tak, jak nabitá tramvaj dovolovala. Najednou mi někdo do novin cvrknul a řekl: Slečno, schovejte ten plátek, než vám jej vyrvu. Oči, s nimiž jsem se setkala byly tvrdé, skoro nelidské. Lekla jsem se a noviny jsem stáhla. Tenkrát jsem ovšem ještě nevěděla, že se s podobnýma očima brzy začnu setkávat ve vyšetřovací vazbě a že se už nebudu bát. Zmatek prvních dní po únorovém "vítězství lidu” ústil v otázky, které neměl kdo zodpovědět. Kde byli všichni ti, kteří měli tenkrát důvěru národa? Skrývali se? Byli na vý- sleších? Ve věznicích? Na útěku, aby zachránili holý život před šibenicí? A pak středa — 10. března, kdy se rozkřikla zpráva o smrti Jana Masaryka. Tenkrát snad už nebyla síla ani k slzám. Lidé stáli dlouhé hodiny, aby se naposledy mohli [pageend1]podívat do důvěrně známé tváře. Byla bílá, s odřeninami, které se jeho vrazi ani nepokoušeli pořádně zakrýt. Vím to, byla jsem tam. Hlas, který během války přinášel posilu a důvěru, že pravda zvítězí i když to dá fušku, byl navždy umlčen. Byly to černé dny. Život se však nezastavil, protože musí jít dopředu. A tak lidé pomalu začali sbírat potrhané nitky, které jim dávaly sílu žít a vydržet, co následovalo plných dvacet let. Ani v roce 1968 se čas nezastavil, ale naplnil seudálost- mi do té doby neslýchanými a radostnějšími. Zdálo se — alespoň na čas — že je možné zvrátit útlak a násilí vlastní- mi silami do koleje, která by mohla vyústit v přijatelný systém. S odstupem dalších dvaceti let je vidět bláhovost tehdejších nadějí. Socialismus tak, jak je známý ve vý- chodním bloku nemůže mít lidskou tvář. Do tohoto obdo- bí spadá i založení K-231 v Praze. Krátká, několikaměsíční činnost, ale plně prožitá všemi, kdo se jí zúčastnili. 20. srpna jsem viděla v kanadských nočních televizních zprávách ruské tanky na východní hranici. Srdce mi letělo za všemi doma, ale varovat jsem je nemohla . . . Co přinese rok 1988? Je snad demonstrace v Praze za lidská práva první vlaštovkou nečekaných událostí? Bude i tentokrát rok s osmičkou na konci mezníkem, či začátkem něčeho lepšího? To nejlepší v novém roce vám všem přeje Eda Ottová Alois Hlavatý Jan Palach Drahý Jene, hlas živé pochodně burcuje svědomí světa. Z ohnivých jazyků volání k nebesům vzlétá, práva a svobodu opět dát národu, bez pout žít na půdě, zemi nás všech! Na půdě Moravy, Slovenska a Čech, na půdě praotců, otců a dětí. Ta živá pochodeň bolestí světí cestičku k lepšímu zítřku nás všech. Z ulice svobodné zas vstane Čech súčtovat s cizáky, se zrádci vlasti. Na Tvůj hrob, Jene náš, lid bude klásti svých srdcí květy, svůj obdiv, vděk. Mladý svůj věk pohřbil jsi v plamenech pro lepší všech . . . Slibujem: tu u nás bude zas pánem jen Čech! V Praze v lednu 1969 16/1 pochodeň, 19/1 úmrtí, 25/1 pohřeb. Od Palachova protestu proti sovětské okupaci Česko- slovenska uplynulo letos devatenáct let. Zdeněk Otruba Čtyřicet let Příští měsíc uplyne čtyřicet let od okamžiku, kdy želez- ná opona se zavřela nad Československem. Jeto neuvěři- telná doba. Znamená to, že vyjma penzistů nikdo včesko- slovensku nepamatuje svobodné volby. Demokratické Československo existuje již pouze v historii. Přes čtyři desetiletí kolem únorového puče stále panují nejasnosti. Komunisté se stále ještě nedohodli, jak vlastně mají převratu říkat a zpravidla mluví o “únorových událos- tech". Demokraté, většinou v emigraci, se stále ještě dohadují, kdo vlastně je vinen, že jsme to v roce 1948 pro- hráli. Mezitím svět v roce 1988 je ve znamení úspěšné so- větské ofenzívy. Michail Gorbačov je stejně populární v Moskvě, v Praze i ve Washingtonu. Sovětský vůdce, o kterém je tak málo známo, je ve Spojených státech po- pulárnější než Ronald Reagan, o kterém možná je známo příliš mnoho. Mezitím Sovětský svaz pokračuje v utlačováni střední a východní Evropy, v genocidě v Afghánistánu. Svět příliš rychle zapomněl, že je to stále země, kde poslední slovo má tajná policie, kde pronásledování náboženství je nor- mální, právě tak jako antisemitismus. Kde pracující stojí šestihodinové fronty na kus sýra, zatímco privilegovaní nakupují západní videa ve zvláštních obchodech. My, Čechoslováci máme důvod ke skepticismu. Co Ru- sové prožívají dnes, prožili jsme o dvacet let dříve v roce 1968, když Michail Gorbačov se ještě jmenoval Alexander Dubček. Co je s ním dnes? Jestliže vývoj v Českosloven- sku nedospěl ještě ani k rehabilitaci Pražského jara, co můžeme očekávat od glasnosti a perestrojky? To neznamená, že odmítáme změny. Naopak, situace v Československu je tak zlá, že pro nás každá změna je dobrá změna. Přejeme si ale, aby to nebyly kosmetické úpravy. Železná opona musí zmizet. Nespokojíme se s tím, že k ní paní Gorbačovová přišije růžovou krajku. 2 [pageend2]PAMÁTNÍK — MONUMENT — PAMÁTNlK — MONUMENT — PAMÄTNÍK Monument Zpráva výboru pro vybudování památníku. Naše tisková zpráva o připravovaném vybudování památníku československým politickým obětem komunis- tického teroru, otištěná v minulých týdnech ve většině exilových a krajanských novin, vzbudila na veřejnosti ohlas. Na naši žádost o převzetí patronátu (je míněna pouze morální záštita, nikoli finanční zodpovědnost) kladně odpověděly následující organizace, které uvádíme v pořa- dí, jak nám postupně došly: Masaryk Memoriál lnstitute, Kanada; Československé sdružení v Kanadě, 68 Pubiishers. U dalších uveřejňujeme výňatky z dopisů: Ústředí čs. demokratických organizací v Austrálii a na No- vém Zélandě: Ústředí plně podporuje tento MONUMENT a přeje Vaší záslužné práci hodné zdaru a úspěchů. Podepsáni: Fr. Nový, předseda; Ol. Mikulčák, jednatel. Světové sdružení bývalých čs. politických vězňů v exilu: Postavit památník "všem statečným Čechům, Slovákům a Podkarpatským Rusinům, kteří obětovali své životy v boji s mezinárodním komunismem "je jistě myšlenka velmi dobrá a záslužná a proto se jí rádi zúčastníme a připojujeme se k ní. . . Podepsán: dr. ing. Anděl. Rada svobodného Československa Zastupitelstvo schválilo, aby RSČ přijala patronát nad památníkem, který k uctění památky obětí čs. komunistického režimu buduje na Masaryktownu u Toronta K-231 — Klub bývalých čs. politických vězňů. Bylo také schváleno, že RSČ na vybudování památníku přispěje finančně. Tisková zpráva z 23. listopadu 1987. Národní rada žen svobodného Československa: Národní rada žen svobodného Československa považuje za čest být patronem na vystaveni památníku k uctěni památky statečných Čechoslováků, kteří položili svůj život za Masarykovy humanitní ideály a za svobodu, demokracii a nezávislost Československé republiky — po komunistickém puči r. 1948. Přejeme Vašemu úsilí zdar! Podepsáni: Betka Papánková, předsedkyně: Libuše Drobilková, jednatelka. Československá národní rada americká: Váš dopis byl předložen předsednictvu ČSNRA na poslední schůzi. Chápeme a podporujeme plně Vaše úsilí a chceme se připojit k akci budováni pomníku jako jedni ze zúčastněných. Pochopitelně není nám možno "převzít patronát celé akce", jak píšete, který na sebe převzala Kanada. Přejeme Vám mnoho zdaru . . . Podepsána: Vlasta Vrázová, sekretářka. V několika dalších dopisech přišly návrhy na tvar, vzhled, náplň památníku tak, jak si ho jednotlivci představují. Milan Havlin, bývalý pol. vězeň, zahradní architekt v Montrealu, nám posílá návrh na památník a nabízí, že přijede udělat zahradní úpravu kolem pomníku s naší po- mocí (naše výlohy — pouze materiál), Jan Kristofori, bývalý pol. vězeň, výtvarník v Norsku, nabízí postavení památníku zdarma, pouze za cenu materiálu. Prostřednictvím Vladimíra Skutiny nám nabízí svoji pomoc švýcarský sochař St. Němec. Všechny dopisy mají jednoho společného jmenovatele: morální a finanční podporu naší akce. Z mnoha jsme vybrali: * Jediný problém Monumentu jsou zatím peníze. Abych dodal chuti těm, kteří nemuseli obětovat tolik jako Ti, co ztratili svoje životy, posíláme spolu s Věrkou do začátku 300 dolarů. Když bude třeba, rádi přidáme. Ti naši kamarádi, kteří neměli to štěstí zůstat mezi námi co jsme přežili, si to zasluhují. Kéž bychom mohli pro ně udělat více —. Vzpomínám si na kluky — Karla a Tondu Daňkovy, Frantu Boháče, se kterými jsem na jedné cele čekal na provaz — na Rudu Pohla, plukovníka Robotku, Křižana, Petra Křivku — se kterými jsem se osobně znal a kteří nepřežili. Všichni až do otevření dveří věřili, že budou žít; nevěřili, že je popraví — vždyť neměli za co! Živili jsme se “latrinami" a věřili, že určitě —. Byly to hrozné okamžiky, když jsme se dozvěděli, že je odvedli, aby se už nikdy nevrátili —. A co jejich rodiny, matky, manželky, děti? Věř, že není lepší myšlenky k uctění jejich hrdinství a památky, než postavit pomník zde v Kanadě, aby i oni byli mezi námi v této zemi, ve které jsme našli víc, než v té kde jsme se narodili. A za to Ti, Franto, za tu krásnou myšlenku, musím poděkovat jménem všech těch, co jsem znal, mezi které jsem patřil a kteří byli méně šťastni než já. A poděkuji-li Ti i za ty, které jsem osobně neznal, jistě mi to nebudou mít za zlé, že tentokrát mluvím jejich jménem. Ještě jednou diky. Jsme s Tebou. Milan a Věra Havlínovi * . . . dlužíme Vám odpověď, měli jsme však dost práce. Až teprve dnešní pošta s novým K-231 mne nutí k odpovědi. Nerad bych, abyste si mysleli, že zahálíme. Jako důkaz přikládám můj příspěvek do Calgarských listů. Je to vlastně kopie článku z Nového domova o akci postavit památník obětem. Upravil jsem to jen nepatrně. Budeme mit radost, i kdyby jen pár lidí z Calgary přispělo. Přikládáme svůj příspěvek. Rád se chlubím nedostatkem svých principů atd., ale nikdy mi to nebránilo přispět na dobrou věc. Je od Vás hezké, že jste přišli s nápadem na monument. Prázdná gesta a slova nic nedokážou a hlavně nezanechají ani stopu v budoucnosti. S pozdravem Pavel a Lída Stanislavovi Dáváme $50 na monument a $30 na sociální podporu, samozřejmě můžete otisknout naše jména. 3 [pageend3]V prvé řadě K-231 zaslouží gratulaci za iniciativu postavit pomník obětem v boji proti komunismu a za zachování či obnovení svobody v Československu. Věřím, že výbor tento projekt uskutečni, protože je ve svobodném světě mnoho uvědomělých Čechů, Slováků a Podkarpatských Rusínů, kteří postavení tohoto pomníku podpoří. Svůj příspěvek $100.- přikládám. S přáním zdaru, Váš J. G. Corn * Drazí přátelé! Listopadové číslo K-231 se zmiňuje o zahájení akce získáni a sochařského opracování kamene na monument obětí komunistických vražd u nás doma. Ve stejném čísle je možno se dočíst o zvěrstvech, které byly a jsou páchány na obětech. O nelidské brutalitě duševně chorých vykonavatelů komunistické justice. Dodnes mám na paměti výrok mého otce, který díky smrti po infarktu, než si pro něj přišli, nezahynul v komunistickém koncentráku: “Jednou se náš národ bude divit, co nechal dopustit a bude-li mu dopřáno, aby opět získal svoji hrdost, bude muset hodně odčinit.” V tomto kontextu jsem se zamyslil nad akcí monument- pomník. Chceme jim vyjádřit tu hroznou brutalitu vlastních lidí, kteří klesli pod úroveň divoké zvěře. Chceme vzpomenout jejich obětí, které odpočívají před nebo za zdmi hřbitovů, pokud nebyli zahrabáni v neznámých jámách a zavaleni kameny. Těch, na jejichž hroby nikdo nepřijde rozsvítit svíci. Těch, kterým mech na balvanech, co zavalily jejich jámy, musí stačit jako kytička vzpomínek. My, co žijeme v této zemi, kde příroda stále má převahu nad urbanizací, víme, že divokázvěřnezná brutalitu. Zabíjí jen, když má hlad. Původní obyvatelé této země, dovedli vyjádřit úctu mrtvému příteli i nepříteli tím, že na místo jeho odpočinku přinesli obyčejný kámen. Čím větší mohyla, tím větší úcta k zesnulému. Nechrne těm doma, aby jednoho dne, až budou schopni opět hledat hrdost pro náš národ, postavili sochy umučeným. Snad jednou, až Kunderův Žert přestane být žertem, až "nic nebude zapomenuto a všechno bude odčiněno". Ten hrubý, neopracovaný balvan, lépe vyjádří, jak a proč zahynuli naše oběti komunismu: "Ti, jejichž cílem bylo dosažení svobody — nezemřeli nadarmo. " Jirka Tálský Dary na MONUMENT došlé V době od 20. října do 15. prosince 1987. Jméno Stát $ Kan. $ US Počáteční stav: 220.00 50.00 Skřička Václav Záp. Německo 30.00 Fic Viktor Kanada 100.00 Tomek Mir. Rakousko 25.00 J. Ch. USA 30.00 Škutina Vladimír Švýcarsko 20.00 Skřička Václav Záp. Německo 35.00 68 Publishers Kanada 500.00 Dokoupil Slávek Kanada 100.00 Roubík Antonín USA 50.00 Vrána Joe Kanada 100.00 Ellinger Frant. Kanada 20.00 Palát Karel Kanada 60.00 Adam Václav USA 100.00 Veselá Anna Kanada 10.00 Havlín Milan Kanada 300.00 Jméno Stát $ Kan. $ US Krajina Vlád. Dr. Kanada 25.00 Adamovič Jiří Kanada 30.00 Stanislav Pavel Kanada 50.00 Hejl Milan Záp. Německo 50.00 Plšek Vlastimil Kanada 20.00 Dufek Walter Kanada 100.00 Slavík Zdeněk Kanada 50.00 Fráňa Antonín Švýcarsko 60.00 Hora Ota Kanada 50.00 Corn Jiří Kanada 100.00 Lukešová Milada USA 50.00 “aVa" USA 30.00 Nejmenovaná orga nizace z USA • 500.00 Fráňa Vlád. Švýcarsko 50.00 Stav k 15. prosinci 1987 1920.00 995.00 památ n ík — MONUMENT — PAMÁTNÍK — MONUMENT — PAMÁTNÍK THAT CHERY Jan Kristofori 4 [pageend4]Karel Palát Proč jsem pro Chartu 77? Ptáte se, proč si vážím Charty 77 a Výboru pro obranu nespravedlivě souzených? Jednoduchá odpověď: Proto- že dělají dobrou práci, protože nutí pražský režim, aby dodržoval svoje vlastní zákony a helsinské dohody. Dělají to nezištně, bez naděje na odměnu, z mravního přesvěd- čení. Riskují přitom perzekuci, ztrátu zaměstnání a krimi- nál. Pootvírají dveře demokratizaci okupované vlasti. V roce 1968 se K-231 snažilodosáhnoutsvobody pro naše národy v daných podmínkách. Byli s námi Sokolové, skauti, Klub angažovaných nestraníků, nekomunistické politické strany a myslím i většina národa. Nedopadloto, jak jsme si představovali. Ale nestálo to za zkoušku? V každém případě, Češi a Slováci se nevzdali a mají prá- vo na svobodu. Jestliže o tuto svobodu usiluje Charta77 a VONS, proč bych je neměl podporovat? Proč jim nedat příležitost? čas jde neúprosně dál a je třeba využít každé příležitos- ti. Víme z historie, jak legie v Rusku, ve Francii i v Itálii, společně s Čechy a Slováky doma, stáli za T. G. Masary- kem v našem prvním odboji. Během II. světové války naše zahraniční armády i odboj doma podporoval českoslo- venskou vládu v Londýně. Díky tomu jsme zvítězili. Jen v jed&qtě je síla. Nevím, oč še jedná extrémní pravici v našem exilu, když odsuzuje Chartu 77. Kde vzali tito lidé právo soudit osm- náct hlavních exilových organizací, které chartisty pod- pořily nedávnou Vídeňskou peticí? Zastrašování a vyhro- žování novou diktaturou nemá cenu, zejména nestojí-li za nimi žádná výkonná moc. Ať se to komu líbí či ne, vítě- zové píší dějiny. Soustřeďme naše síly k úsilí za osvoboze- ní naší vlasti. Po bitvě může být každý generálem. To je důležitější, než všechny prázdné diskuse. Josef Lněnička Mirov Vězeňské autobusy opustily plzeňské Bory časně ráno. Byly dva. Uvnitř bylo padesát kněží a pět nás, "obyčej- ných” muklů. Jeli jsme na Prahu, Český Brod, do Pardu- bic, pak jsme najeli na silnici od Hradce přes mou rodnou Litomyšl, kde jsem dokonce z okénka zahlédl pár zná- mých tváří. Když ve Svitavách zatočil autobus na Olo- mouc, bylo nám jasné, kam nás vezou: Mirov. Bylo už pozdě odpoledne, když jsme zastavili před bra- nou obrovské červené pevnosti. Nic jsem o Mírově nevě- děl, jen vedle sedící kněz mi pošeptal, že tu bylo kdysi sídlo olomouckých biskupů. Události na sebe nedaly dlouho čekat: kontrola, prohlídka, pak všichni do skladu, svléknout do naha. Dostal jsem mírovskou uniformu, na kalhotách bylo šedesátosm záplat, jedna bota byla o šest čísel větší než druhá. Ostatní nedopadli lépe, vypadali jsme jak šašci z cirkusu. Pak mě zavolali k veliteli věznice Královi. Ten mi oznámil, že jsem si na Borech neodseděl disciplinární trest, zbývalo mi deset dnů, trestní dávky jídla a tvrdá lůžka. Přišel pro mě Gelbič, strážný z korekce. Šli jsme dva, z vedlejší světnice kněz jménem Hynek. Mí- rovské korekce byly v podzemí pevnosti. Venku bylo prv- ního června, můj tatínek měl ten den narozeniny, ale dole byla velká zima. Stál jsem tam svlečený, než Gelbič do- končil prohlídku a třásl jsem se zimou. Gelbič se z toho radoval, ale nemohl jsem si pomoci. Pak mě strčili do cely, byla tam skoro tma, světlo vchá- zelo jen malým okénkem uprostřed čelní zdi. Bylo sotva deset centimetrů široké a asi čtyřicetpět centimetrů vyso- ké, spíš jen střílna ve zdi, která byla nejméně šest metrů silná. Po zdech potažených plísní stékala voda, vzduch byl hustý smradem ze záchodového žanku. Místo postele stála u zdi širší dřevěná lavice, deka jen jedna, roztrhaná a chatrná. Spal jsem v šatech, ale nemohl jsem usnout zimou. Nakonec jsem spodní konec deky svázal onucí a udělal jsem si něco jako spací pytel. Spal jsem snad sotva hodinu, když se rozsvítilo světlo a někdo za dveřmi řval šišlavým hlasem. "Vštávat, budíček.” "Přece nemůže být ráno, to je blbost,” odporoval jsem. Vzápětí se rozletěly dveře a dovnitř vešel dozorce Metel- ka a další dva. Za trest jsem musel dělat dřepy. Dva mě ze strany přitlačovali dolů, abych je dělal pořádně, třetí mě za bradu tahal nahoru. Když už jsem nemohl, postavili mě do pozoru do kouta za kontroly dozorce Smrčky. Ve vedlejší díře byl farář, jméno neznám, ale říkali jsme mu Autostop. Býval kdysi farářem ve Smokovci, před zatčením se mu podařilo uprchnout a vydal se do Bratislavy, šel pěšky, ale za dva dny už nemohl, i zamával na projíž- dějící auto. Byla to StB, právě se vraceli ze Smokovce, kde ho chtěli zatknout. Teď jsem tedy stál v pozoru v té mírovské korekci, parta těch zabijáků zpracovávala ve vedlejší cele pátera Auto- stopa. Mírovské katakomby měly neuvěřitelnou akustiku, hlasy se zesilovaly mnohonásobně. “Veríš v Boha, ty darebáku?” řvali na Autostopa. Ten mlčel. "Veríš v Boha či nie? Odpovedz." “Verím,” pravil konečně Autostop. Nařídili mu udělat sto dřepů. Musel počítat nahlas, bylo slyšet, jak namáhavě dýchá. Byl to člověk slaboučký a nemocný. “Veríš v pápeža?” křičeli na něj. "Verím,” řekl Autostop silným ajakoby slavnostním hlasem. “Tak ši udělej žaše što džepů, ty švině flaňdácká.” To byl šišlavý hlas dozorce Metelky. Autostop dělal dřepy. "Tak še na něj podívejte,” řval Metelka, "to dělal, že ne- může, švině . . .” Nařídili mu udělat další stovku. A další... Při té stovce Autostop omdlel. Přinesli vodu, polévali ho. Když se pro- budil, začal křičet o pomoc. Byla to neuvěřitelná scéna. Z horních pater křičeli muklové, které všechen ten řev musel zburcovat. “Nechte ho na pokoji, vy vrazi . . .” “To jste komunisti?” 5 [pageend5]“Vy lůzo jedna . . .” Autostop najednou dostal velikou sílu. Vyrval se dozor- cům, padl na kolena a začal se modlit ohromným hlasem, který mírovská akustika musela nést přes půl věznice. By- la to spíš modlitba ve velechrámu, než ve smradlavé mí- rovské korekci. “Credo in Deum, Patrem Omnipotentem, Creatorem coeli et terrae et in Jesum Christum, filium eium unigeni- tum, Dominum nostrum, qui conceptusestex MariaVirgi- nae . . .” Nikdo jsme nebyl schopen pohybu. Ani dozorci se nesnažili Autostopa umlčet. A tak mírovskými katakom- bami zněla vroucí modlitba služebníka božího Autostopa, kterému pro ten okamžik byla propůjčena nadpozemská síla. Když se Autostop domodlil Věřím v Boha, zavládl v podzemí klid. Dozorci odešli, já si znovu lehl. Až do dru- hého dne do rána nikdo nepřišel. Zato další dny potom se režim zpřísnil. Kontrola chodila každou hodinu, pokaždé jsem se musel hlásit. Silně jsem nachladí, v noci jsem neudržel moč. Ale přežil jsem těch deset dní, po korekci mě zařadili na dílnu, kde mě učili šít vycpávky do kabátů. Bylo to ve zrušené kapli, která byla velmi prostorná. Ale o tom zas někdy jindy. * * * Tak to bylo pár mých zážitků z dob dávno minulých. Ale píši o nich, aby se nezapomnělo nazločiny velitele Mírová Krále, na Metelku, Gelbiče, Smrčku. A taky, aby se neza- pomnělo na faráře Autostopa a jeho Credo in Deum. Vě- řím, že ozvěna té modlitby je dodnes zakletá v podzemí té mírovské věznice. Lumír Salivar StB = GESTAPO V minulém čísle KÁČKA jsme přinesli část svědectví bratra Milana Janči o poměrech v současných československých koncentrácích a kriminálech. Toto svědectví není ojedinělé. V redakční poště jsem objevil dopis bratra Jana Činčara, který strávil v komunistických kriminálech 19 a půl roku. Přečtěte si část jeho životního příběhu. Jan Činčar se narodil v roce 1945. Už na střední škole se stal “enfant terrible”, protože se skupinou přátel z katolic- kých rodin založil “ilegální buňku”, která snila o svobodném světě, provozovala aktivní tramping a obdivovala Elvise Presleyho. Občas napsali vápnem či křídou nějaký vtipný nápis na tovární komín či na zeď budovy OV KSČ či VB. Samozřejmě je brzo chytli a několik členů skupiny bylo obviněno z přípravy protistátních činů a výtržností a jako jejich vedoucí byl označen Jan Činčar. Pod hrozbou soudního a trestního postihu se Jan pokusil o přechod hranic na svobodný Západ. Útěk se nezdařil a po celkem mírném vyšetřování, při kterém padaly pouze fac- ky a kopance, byl Jan odsouzen na 18 měsíců nepodmíněného trestu. Trest vykonával Činčarv Libkovicích a na Bo- rech. Ale dejme slovo Janu Činčarovi. Roztrpčen dosavadními zkušenostmi, v touze po spravedlnosti a právu, neprojevoval jsem žádoucí sklony k převý- chově, nýbrž naopak. Zastal jsem se několika starších a nemocných politických vězňů, což byl v tamějších poměrech neodpustitelný zločin a proto následovaly tresty ze strany bachařů. Neuměl jsem brzdit své opovržení a rodivší se ne- návist. Když jsem byl bit, postavil jsem se na odpor. Odměnou byly další výprasky a další odsouzení za “útok na veřejné- ho činitele”, za pokus o útěk atd. Trest mi byl zvýšen na šest let. V roce 1965 jsem se dostal do konfliktu s pracovníkem StB, který se pokusil zadržet motáky, které jsem přenášel od svých přátel. Spolu s dalšími se pokusil mě týrat, avšak byl jsem to já, kdo se ubránil a on, komu bylo údajně ublíženo. Můj trest byl zvýšen na jedenáct let. Po tomto zvýšení trestu byl Činčar přemístěn do obávaného vězení ve Valdicích. Tam — pro autorství různých petic proti vedení věznice a proti způsobu jednání věznite- lů s vězni, pro organizování podpisových akcí na podporu strahovských událostí, pro kritiku nesmyslných rozsudků nad katolickými duchovními, byl jako mimořádně nebezpečný vězeň trvale izolován v samovazbě. A pak došlo k neuvěřitelnému. Díky intervencím svých jezuitských přátel, kteří s ním strávili ve valdických kobkách mnohé tvrdé chvíle a kteří byli propuštěni na amnestii v roce 1968, byl Činčar v roce 1969 rehabilitován a v březnu 1970 propuštěn z vězení. Avšak již po třinácti měsících byl Jan Činčar “derehabilitován”, znovu zatčen a obviněn z dalších trestných činů a bylo rozhodnuto, že si musí odpykat i zbytek původního “rehabilitovaného” trestu, který byl prý “neoprávněně” zrušen. Činčar se pokusil o několik neúspěšných útěků. Byl vězněn v Bratislavě, kde došlo ze zoufalosti nad podmínkami výkonu trestu ke vzpouře, která skončila po několika hodinách a při které byl Činčar spolu s dalšími vězni zraněn. To bylo v březnu 1972. V neveřejném procesu byl Jan označen za iniciátora vzpoury a odsouzen k trestu smrti. Po odvolání byl trest změněn na patnáct let a Činčar byl uvězněn do speciální cely v leopoldovských kasematech, kde na samotkách strávil plných devět let. Ale dejme opět slovo této oběti “světlých zítřků”. Na třetím oddělení ve Valdicích a také po letech v Leopoldově jsem byl na dlouhé měsíce připoután řetězem ke zdi a k teplovodným rourám jako divoké zvíře. Pro každý bezvýznamný přestupek jsem byl tím samým řetězem mrskán a mlácen — někdy až do bezvědomí —, při čemž ml bachaři zalepovali ústa širokou leukoplastí abych neřval. Jako zvláštní pozornost mi zaplňovali mou speciální celu ledovou vodou až do výšky 30 centimetrů. Pokud jsem chtěl na noc na zem ulehnout, musel jsem pomocí hadru vyždímat tuto ledovou vodu do klozetové mísy vyvýšené na úroveň schodu. V mi- mořádně krutých mrazech jsem byl poután do koridoru, kde jsem musel stát celé hodiny. Cvičení smečky služebních psů na mou osobu byla časem zcela normální zábava strážců. V březnu 1977 se Činčarovi podařilo spojit se s dalšími politickými vězni a vypracovali společné Prohlášení za právo a spravedlnost a Prohlášení na podporu Charty 77. Tyto dokumenty, společně s dopisem Gustávu Husákovi kolovaly mezi vězni a byly podepisovány. Když byla akce odhalena, byli všichni účastníci potrestáni přísnou izolací 6 [pageend6]a někteří z nich včetně Činčara, byli odsouzeni k dalším trestům. Jan dostal další dva roky za autorství textu a za údajné poškozování zájmů republiky v cizině také dva roky. Jan Činčar byl v roce 1984— po devatenácti a půl letech — nenadále propuštěn z komunistického kriminálu, zbaven československého státního občanství a vyhoštěn z republiky. Bratr Činčar nám psal z Rakouska, kde čekal na své imigrační dokumenty do Spojených států. Na jeho dopis mu okamžitě odpověděla naše předsedkyně, avšak bratr Činčar mezitím již do Ameriky emigroval a z místa svého nového působiště se nám zatím neozval. Příběh Jana Činčara není ojedinělý. V současné době řada dalších politických vězňů prochází stejnou kalvárií, o které svět neví. Komunistické gestapo stále existuje, vzdor všem perestrojkám a glasnostím. Hitler, Stalin, Beri- ja, Himmler, Gottwald a další se ve svých smrdutých hro- bech usmívají. Ladislav Jehlička Křik koruny svatováclavské Magickou sílu poezie jsem zažil v létě 1952 na Cejlu v Brně. Po soudě nás nechali několik dní na transportée, byla to velká místnost, bylo nás tam asi padesát, několik státních, většinou reprezentativní vzorek českého národa, drobní zlodějíčci, šoféři, kteří měli nějaký malér, tzv. “pr- cačkáři”, potrestaní pro sexuální motivy, zejména pro skutečné nebo domnělé znásilnění atd. Na nás “politické”, se dívali se směsí obdivu, politování a nechápavosti. Vy- jádřil to jeden "prcačkář”: "Já jsem si aspoň zašoustal, ale vy — bejt tady za politiku?” V sobotu odpoledne nás ba- chaři zamázli na cele, a protože se proslechlo, že Zahradníček je básník (!!!), donutili Zahradníčka, aby vylezl na stůl a recitoval. Malý hrbatý Zahradníček recitoval zpamě- ti své verše asi 2-3 hodiny. Těžké verše, ale kdykoli chtěl přestat, volali všichni: “Ještě, ještě!” Byli okouzlení poezií, kterou možná v životě slyšeli poprvé; zcela zaujati, po- slouchali bez dechu, zapomněli na prostředí, na okolnos- ti, v nichž jsou a které, přisámbůh, nebyly radostné. Bylo to nádherné odpoledne, asi lepší, než recitace ve Viole nebo v Památníku písemnictví, jedno z nejkrásnějších, které jsem v base zažil. Nad Zahradníčkovým zatčením a odsouzením visi řada otazníků. V roce 1952 byl odsouzen pro “velezradu” ke 13 rokům odnětí svobody, v roce 1967 Krajským soudem v Brně byla tato “vina” z něho sňata (to už byl mrtev) spěšně, takřka potajmu a mlčky, vlastně se o tom ani nehovořilo. Zahradníček byl také z těch, kteří neměli žádnou konkrét- ní vinu, nemluvě už o právní — "jenom” básně a články. Bylo všecko odsouzení jenom dílem negramotnosti apa- rátčíků? Je jasno, že nás neodsuzovala ani prokuratura, ani soud, ba dokonce ani Státní bezpečnost, ale nějaká skupina na sekretariátě ÚV KSČ. Ale i tito lidé museli být přece někým informováni. Kým? Byla tu ve hře jen negra- motnost nebo tu působily i nějaké “intelektuálské” vlivy? Zahradníček byl ve vězení devět let, od roku 1951 do 1960. Po celou tu dobu musili alespoň někteří lidé vědět, kdo to je Jan Zahradníček. Během té doby se mu otrávily houba- mi dvě dcerky a zemřely, Zahradníček byl nakrátko pro- puštěn domů, ale musel se opět vrátit do kriminálu. “Do- mů" do pastoušky přišel až na amnestii v roce 1960. Ško- da, že se patrně nezachovala jeho velkolepá improvizace “Stalinovy fousy”. Pokud vím, napsal Zahradníček jen jeden, ovšem netištěný epigram. Je to ironická darwinka — vývojovka: Byl Lenin — Uljanov a Bronstein — Trocký. Je Klement Gottwald a je Zápotocký. Jak mohlo všechno takhle změnit se! Po dinosaurech přišly štěnice. Jan Zahradníček byl jeden z největších básníků, které- ho jsme od Máchy měli. Vražda na něm je stejná jako u Vladislava Vančury. Vančura byl zavražděn naráz u ru- zyňské zdi, Zahradníček byl vražděn devět let. Ale byla to vražda. (Úryvek z knihy, která vyšla v republice v samizdatu.) Co tomu říkáte Americká televizní společnost vysílala během Gorbačevovy první návštěvy ve Spojených státech řadu přímých reportáží a mimo jiné prozradila i některé pikantnosti. Tak například — že Mišku doprovázelo na třista mužů, kteří byli ubyto- váni v nejluxusnějším washingtonském hotelu MADISON, kde cena za jednodenní ubytování se pohybuje kolem 800 amerických dolarů. Sovětčíci prakticky obsadili celý hotel — samozřejmě na útraty americké vlády, t.j. amerických poplatníků. Luxusní americké hotelové pokoje jsou mimo jiné vybaveny ledničkou, která je zásobena všemi myslitelnými druhy alkoholických nápojů ve známých miniaturních lahvičkách. Pokud host něco zkonzumuje, hotel mu to připočte k účtu a služba druhý den zkonzumované nápoje doplní. Službu konajícího doplňovatele chlastu však čekalo druhý den po ubytování sovětských hostů překvapení. Všechny ledničky, ve všech pokojích, zely prázdnotou. Snad, že to bylo zadar- mo, snad že je to v rámci Gorbačevského boje proti alkoholismu — soudruzi všechno vypili. Nebo si to nacpali do kufrů. A tak vedení hotelu MADISON rozhodlo, že místo doplnění ledniček se po dobu sovětské návštěvy dají na ledničky plomby. -BOB- 7 [pageend7]Lumír Salivar Barbora — Vršek 1953 Být věřícím v komunistickém Československu bylo a je doposud velice nebezpečné. O současném pronásledo- vání věřících nás informuje CHARTA 77, VONS a katoličtí aktivisté na Slovensku. V Československu je povoleno věřit pouze Straně ave Stranu, ale ani to se vždy nevyplácí, jak nás historie pouči- la. “Straně věřte, soudruzi,” říkal Gottwald a pak řadu soudruhů poslal na šibenici a do koncentráků. Strana se nikdy nemýlí — jen se občas dopustí přehmatů, jak se téměř se železnou pravidelností dovídáme po každých dvaceti letech. Ale není úkolem tohoto článku referovat o “stranických omylech", obsah jednoho čísla Káčka by na to zdaleka nestačil. Chci se vzpomínkou vrátit o třicet pět let zpět. V Československu tehdy působila sekta “Jehovových svědků”. Přesněji řečeno, skupina lidi, z nichž o jednom chci podat svědectví, působila na Slovensku. “Jehovovi svědci” mimo jiné říkají, že je nemravné a proti Bohu zúčastnit se jakékoliv činnosti, která má byť i vzdálenou souvislost s válkou. Mužtí členové mladého věku této sek- ce tedy houfně odmítali nastoupit základní vojenskou službu, čímž pochopitelně se provinili proti zákonům t.j. Straně a byli odsuzováni do kriminálu. Jedním z nich byl Michal Kovacz. V roce 1953 se objevil v lágru BARBORA-VRŠEK a měl s námi kutat uranovou rudu pro “mírové účely” Sovětského svazu. Míša však usoudil, že tyto účely nejsou mírové, ba právě naopak a odmítl fárat. Neodmítl pracovat, jen odmítl pracovat v prů- myslu, jehož válečná náplň byla více než zřejmá. Osvětový referent Kulhánek ho tedy poslal do bunkru. Míša se po čtrnácti dnech vrátil mezi nás do lágru, opět odmítl kutat rudu pro Sovětský svaz a opět ho gestapák Kulhánek poslal do korekce. To se opakovalo několikrát a vzdor hladu a více než dvacetistupňovému mrazu měl Míša sil- nější nervy než “osvětový referent”. Míša totiž měl na roz- díl od Kulhánka víru. Zdálo se, že tento souboj je pro Míšu předem prohraný. Kulhánek se rozhodl, že Míšu zlomí, jinak by přece jeho prestiž utrpěla. Pro Míšu to však byla základní otázka jeho víry, Když opakované posílání do dí- ry nepomáhalo, sáhl Kulhánek k drastičtějšímu prostřed- ku, který snad trochu osvětlí těm pochybujícím, co to ten komunismus ve své praxi skutečně je. Byl bych rád, kdybyste se při čtení tohoto svědectví alespoň pokusili představit si lágrové podmínky v zimě 1953. Všichni na lágru trpěli hladem a zimou. Oblečení bylo mizernější než mizerné. Košile s krátkými rukávy, krátké spodky a halina — vězeňský mundur — proti mra- zivému větru chránila věru jen symbolicky. A lágrem pro- víval ve dvaceti stupních minus vánek dvacetikilometro- vou rychlostí. Za těchto podmínek Kulhánek neposlal Mí- šu do korekce, ale na korekci. Ano, vlastnoručně přistavil Těsně před svou tragickou smrtí nám poslal malíř Jiří Zavřel z Kalifornie několik kreseb. Přihrabávání sněhu k nohám tří Jehovových svědků na Nikolaji. ke korekci žebřík, Mišovi spoutal ruce za zády a nechal ho stát na střeše v mraze. Pro zpestření poručil Mišovi svlék- nout se do spodního prádla. A na přirození mu přivázal pytlík s pískem. Nevím jak těžký, snad kilový, ale to pro zobrazení komunismu už důležité není. Nepamatuji se už přesně, jak dlouho tam na té korekci Míša stál. Snad den, snad dva. Ale nějakým zázrakem to přežil. Kulhánek ho pak zvláštní eskortou poslal někam do pevné věznice. Míša se mi pak ztratil. Už jsem se s ním nikde na lágrech či v pevných nesešel. Kulhánek se ve zdraví dožil svého gestapáckého důchodu a pokud vím, jako pracující dů- chodce dělal v Brně inspektora u městské dopravy. Satelitní televize do Československa Po čtyřletých neúspěšných startech byl konečně vypuštěn evropský satelit Ariane evropské satelitní agentu- ry. Tím byl také umožněn začátek provozu evropských satelitních televizních stanic. Mezi nimi iTELSTAR, která bude vysílat z Basileje ve Švýcarsku a která bude zachytitelná na celém území Československa. Je naděje, že by TELSTAR mohl myslet i načs. televizní diváky, protožedo programového ústředí byl přizván známý televizní autor VLADIMÍR ŠKUTINA. Telstar začne vysílat od července 1989. 8 [pageend8]Zdeněk Rotrekl Skrytá tvář české literatury nejenom krásné [Vybrané kapitoly biografické] Dnes přinášíme zkrácený medailonek dalšího politické- ho vězně — básníka Zdeňka Kalisty. V našem seriálu jsme již uvedli osudy několika vězněných českých básníků. Knižně vyšly v nakladatelství 68 Publishers v Torontě. Zdeněk Kalista I když se nabízí spětí s řeckým slovem kallistos, odvozuje básník Zdeněk Kalista své jméno od latinského slova Calixtus. Zdeněk vychodil obecnou školu v letech 1906-1911. Jeden rok chodí do prvního ročníku měšťanské školy a pak do primy státního gymnázia v Mladé Boleslavi, ovšem v pololetí a na konci školního roku musí vykonat příslušné zkoušky. Po celou dobu studuje s vynikajícím prospě- chem a končí maturitou roku 1919. (Podle vysvědčení dospělosti státního gymnázia v Mladé Boleslavi ze dne 24. června 1919 byl uznán dospělým s vyznamenáním a způ- sobilým k zapsání na univerzitě.) Na obecné škole má na chlapce vliv P. František Pánek, na gymnáziu profesor historie Zdeněk Kampera a Josef Sychra, ve své době známý skladatel církevních písní. V říjnu 1919 si zapisuje na filozofické fakultě Karlovy univerzity v Praze historii, dějiny hudby, dějiny výtvarného umění, archeologii aj. (index lectionum ze dne 3. prosince 1919). Z profesorů jmenujme Bedřicha Hrozné- ho, Jaroslava Bidla, Josefa Pekaře, Zdeňka Nejedlého, Hynka Vysokého, Karla Chytila aj. Mladý student chce původně sledovat linii středoškolského profesora. Chodí do prosemináře profesora Bidla, opouští ho však a v třetím semestru si zapisuje proseminář Josefa Pekaře. Je čle- nem volnomyšlenkářské skupiny a J. Pekař o svém stu- dentu ví, že je marxista. Zdeněk Kalista již na gymnáziu píše verše pod pseudonymem Zdeněk Viktor pro studentský časopis Domov a stává se redaktorem básnických příspěvků v dalším časopise Ruch (od roku 1919). Publi- kuje v Cestě Miroslava Rutteho, v Červnu S. K. Neumanna (zde pod jménem Zdeněk Viktor Kalista), v Kmenu, Orfeu apod. poezii, prózy, eseje i články politické. Stýká se s Antonínem Sovou, S. K. Neumannem, Karlem Tomanem a přirozeně se svými vrstevníky Artušem Černíkem, A. M. Píšou, Jiřím Weilem, Josefem Knapem, Jiřím Wolkrem, Milošem Mirkem, později s Vítězslavem Nezvalem a s Fran- tiškem Halasem. (Podobizny svých přátel zachytil v me- moárové knize Tváře ve stínu, 1969, a v jejím rukopisném pokračování, odevzdaném Památníku národního písemnictví na Strahově.) Ke konci roku 1920 vstupujedo redakce kulturního deníku Den (šéfredaktor Jan Bor). Když se vytváří vlivem finančních okolností z deníku týdeník, stává se Kalista šéfredaktorem. Den je v té době spjat s umělec- kým okruhem vedeným pozdějším dirigentem V. V. Ša- kem. Zde soustředěná celá mladá tvůrčí generace se pro vnitřní neshody rozpolcuje na křídlo Zdeňka Kalisty a Karla Teigeho, jež se ustavuje jako Devětsil. Kalista sám z redakce vystupuje, jakmile je Sakem povolán bulvární žurnalista Otakar Hanuš. Působí v redakci Hosta a pomýšlí na disertační práci o Donatellovi u profesorů Vysokého a Chytila, ale Josef Pekař mu nabízí zajímavé téma týkající se Humprechta Jana Černína z Chudenic. Téma vypracovává a je 11. října 1924 promován v Praze na Karlově univerzitě na doktora Jsou otřesnou obžalobou komunistického režimu, který se bojí síly slova. Jsou potvrzením výroku Thomase Manna, že "tam, kde se pálí knihy se později upalují i lidé". Knihu si můžete objednat prostřednictvím K-231. filozofie. To je již od 1. října asistentem historického semináře, nejdříve u Pekaře, později u Šusty. Tématem jeho habilitační práce, na jejímž základě dostává v dubnu 1933 venia docendi pro obor československých dějin, je"Mládí Humprechta Jana Černína z Chudenic”. Od 1. října 1933 do uzavření vysokých škol na podzim 1939 přednáší na Karlově univerzitě. V Praze na jaře 1922 debutuje knihou poezie Ráj srdce (Jiří Wolker její rukopis zná z doby před vydáním svého Hosta do domu, oba básníci spolu totiž také bydlí v jed- nom pokoji na Smíchově v ulici Na celné 10 a znají se od poloviny října 1919 — viz “Kamarád Wolker”, Praha 1933, a "Jiří Wolker”, Neapol 1976). Na podzim téhož roku vychází sbírka veršůZápasnici, o rok později v edici řízené Jaroslavem Durychem u Ladislava Kuncíře další sbírka veršů Jediný svět. Básníci se scházejí v proslavené Union- ce. Na okraji odbočme i k založení organizace Komunistické mládeže roku 1921 Kalistou na Vinohradech, první toho druhu u nás, nikde v literatuře nezaznamenané. Konverze ke katolictví u něho probíhá povlovně, jakoby stupňovitým osvětlováním. (Zde je jasná paralela s Karlem Schulzem.) S Josefem Knapem navečer k jaru 1923 chodívali do Collosea. Jednou zašli do prastarého, ještě polo- antického kostela. V jarním podvečeru vycházel průvod dětí v krojích z dávných let s rozžatými svícemi v rukách a za nimi kněz nesl monstranci. Kalista jakoby sražen k zemi poprvé poklekl. Téhož roku poklekl i před papežem Piem XI., ale teprve otcova smrt s náhle se vynořivší před- stavou nicoty a věčnosti probouzí skryté vrstvy někdejší- ho volnomyšlenkáře, který — zvlášť po zprávách z Východu — se přestává o ateistické organizace zajímat a souviset s nimi. Po Smuteční kyticí, vydané až za řadu let po přímém setkání se skutečností smrti, vychází roku 1930 jako soukromý tisk u lny Fůrstové jeho Dvojzpěv. Hledal-li Kalista po smrti otce v rovině horizontální, prohlubování vertikálního prostoru u něho pokračuje dále, až konečně, daleko později, ve vězení píše hymny na světce naše i cizí. V roce 1945 začíná přednášet, stálejako docent, na Kar- lově univerzitě. Záhy dochází ke štvanicím na katolické intelektuály (na Jana Zahradníčka, Jana Čepa, Zdeňka Kalistu a další). Předznamenávají vývoj budoucích udá- lostí. Zdeněk Kalista je zatčen a uvězněn 16. srpna 1951 ve 14.30 hod. Rozsudek, vynesený v Brně (podepsán dr. Vlád. Podčepický), zní na patnáct let. V odůvodnění rozsudku, který většina z uměle vykonstruované skupiny nikdy nedostala do ruky, lze číst: "Obviněný Zdeněk Kalista pochází z učitelské rodiny. Při studiích na filozofické fakultě se stal členem KSČ a předsedou Studentské frakce. Po několika letech však KSČ opouští a jako každý dezertér i on přechází na naprosto protilehlé zaměření. Stává se žákem kontrarevolučního ideologa profesora Pekaře a je také Pekařem habilitován na filozofické fakul- tě v Praze pro obor československých dějin. Obviněný 9 [pageend9]Kalista patří mezi ty traviče studní, kteří ve službách Vati- kánu a vší politické a hospodářské reakce vyzdvihují právě ony epochy českých dějin, které znamenají úpadek českého národa a české kultury, aby tím lid byl odvraco- ván od skvělých revolučních tradic svých dějin.” Atd. Kalista prožívá obvyklý osud politických vězňů své doby (píše o tom v pokračování memoárů Tváře ve stínu v rukopise Po proudu života), až je 3. března 1960 propuš- těn. Ve zkratce zaznamenávám vězeňský výkon trestu: 16. srpen 1951 — 2. říjen 1951, Praha, Bartolomějská ulice; 2. říjen 1951 — 2. červen 1952, Pankrác, samotky; přes transportní celu ve Znojmě 29. červen — 12. listopad, Brno, trestnice na Cejlu; 12. listopad 1952 — 27. duben 1953, Praha, Bartolomějská; do 3. května 1953 brněnská nemocnice trestanců na Cejlu, pak opět Pankrác, Jihlava. Od 6. května 1959 do března1960jevězněnvLeopoldově. Zmínil jsem se o otřesném prožitku otcovy smrti, a o osudovém Nic a Věčnost. Básnická skladba "Sonáta při měsíci”, věnovaná zemřelé matce, kolovala povězni- cích v mnoha opisech a pamětích a vznikla ve věznici na Pankráci po prvním impulsu k ní ve věznici na Cejlu. Kalis- tova matka totiž při poslechu rozhlasu, jímž byl vysílán celý průběh inscenace procesu s katolickými intelektuály, vedenými údajně Václavem Prokůpkem, zemřela na srdeční infarkt. Kalistu v nemocnici ošetřuje a povzbuzuje František Křelina. (Podle svědků se při tzv. procesu nej- statečněji chovali právě tito dva.) Zdeněk Kalista je tvůrčí duch ryze objevitelský (Bedři- cha Bridela považuje např. za největšího básníka před Máchou, v Matěji Vieriovi zjišťuje autora prvního českého románu a dokazuje to, atd.), je výjimečný zjev v české kultuře, výjimečný rozsahem díla básnického, překladatel- ského i historického. Přesáhl hranice své vlasti a stal se pojmem evropským. Evropa ho přijala mezi své přední tvůrce. Umírá poloslepý 17. června 1982 v Praze. Lumír Salivar . . . začíná GLASNOST končit. . .? Časopis bývalých sovětských politických vězňů je nyní vystaven existenčně důležité zkoušce. Po prvním útoku sta- linisty Rusovského z Večerní Moskvy, došlo 6. listopadu 1987 k zatčení dvou vydavatelů nezávislého časopisu GLAS- NOST. Západní dopisovatelé se domnívají, že časopis GLASNOST byl založen proto, aby vyzkoušel, kam až sahá Gorbačevova upřímnost v liberalizaci sovětské společnosti. Toto sice může být do jisté míry pravdou. Ovšem kdyby měl časopis GLASNOST “jenom” zkoušet kam až sahá blaho- vůle nového cara, pak by zdaleka nesplnil účel a úkol, který si jeho zakladatelé vytýčili. Tento časopis chce být prvním vskutku svobodným a nezávislým periodikem v Sovětském svazu a za náplň své práce považuje kritiku sovětských nedostatků a nedodržování zákonů — tedy jakási volná obdoba československé CHARTY 77 či polské SOLIDARITY. Dva vydavatelé tedy byli zatčeni a drženi ve vězení, aniž by okamžitě byli z něčeho obviněni, respektive obvinění nebylo specifikováno. KGB zřejmě váhá, zda je obvinit z "nepovoleného podnikání” (jako například se snažila pražská StB obvinit Jazzovou sekci), či z nich rovnou udělat agenty západního imperialismu. Za relativní úspěch lze považovat, že je přímo nezastrelili. Ne, že by to nedokázali, ale po Chruščovovi přichází po dvaceti letech Gorbačev se stejným odhalením, že Stalin byl zločinec a co kdyby to ten Gorbačev nakonec vyhrál. Dělat závěry z toho, co zatím Miška udělal či neudělal, by bylo poněkud předčasné. Pokud se bude zbavovat lidí, kte- rým by mohl věřit — pokud ovšem on sám je upřímný ve svých snahách po ozdravění sovětské společnosti — sotva to prospěje Moskevskému Jaru. Zatím vyhodil ze svého štábu Jelceva — prý pro přílišný radikalismus. Soudruh Jelcev se — podle torontské televize — velice kál a cítil se proviněn vůči sovětské komunistické straně a vůči soudruhovi Gorba- čevovi osobně. Což jaksi evokuje zajímavé srovnání. Svého času rezignoval ze své funkce amerického ministra zahranič- ních věcí generál Alexander Haig. Jak dalece cítil provinění vůči americké republikánské straně a vůči prezidentovi Reaganovi osobně svědčí skutečnost, že v současné době kandiduje v prezidentských volbách právě za republikánskou stranu na prezidentský úřad, lnu, jiný kraj, jiný mrav. Zda byli zatčení redaktoři propuštěni či nikoli, zpráva dále neříká. Jan Kristofori SHOW 10g o r baT [pageend10]Vladimír škutina Srandičky, srandičky Ve vězení jsem byl čtyřikrát. Dvakrát v komunistickém, jednou v americkém a jednou ve švýcarském. Jsem tedy protřelý kriminálník, ač jsem původně chtěl být krimina- Iistou. Místo toho jsem se stal kriminologem — což tímto znovu dokazuji. Srandičky-srandičky, na to mě prý užije, jak o mně s despektem prohlašuje prezident všech muklů a navíc prezident jedné z mnoha vlád v exilu, který odmítl zhléd- nout sletové vystoupení v Curychu, neboť mu pořadatelé do lože nevyvěsili prezidentskou vlajku, čímž jsme si to u Sokolů polepili oba. Já zas kvůlivá tomu, že jsem si z nich dělal šprťouchlata, lnu — srandičky, srandičky ... Jak jsem se dostal dvakrát do komunistického kriminá- lu, je nezajímavé. Kromě toho obecně známé. Pan profe- sor Milan Zelený píše: “Říci, že Novotný je vůl je nesmysl a blbost." Stydím se, že jsem to řekl a že mě za to zavřeli. Raději se přiznám, proč jsem se ocitl v americkém a švý- carském kriminále. Byv po odpykání pětiletého vězení v Husákovicích u Brežněvsi vyemigrován, ocitl jsem se na prvním zájezdu ve Spojených státech. V Chicagu. A tehdy jsem zatoužil vidět na vlastní oči americký kriminál pro těžké zločince. Profesor Kent a Jiří Hochman neměli nic moudřejšího na práci než, že mi to umožnili — leč navíc pozvali televizi. Ocitl jsem se tedy nejen v kriminále, ale navíc na televiz- ních obrazovkách a časopis Tribuna v Praze pak neomaleně napsal “Škutina opět ve vězení”, aniž to blíže specifiko- val. V tom vězení pro těžké zločince jsem si připadal tro- chu jako v kasárnách a trochu jako v nemocnici. Vrahové volně chodili po objektu, procházeli se mezi celami, dělali nejrůznější libůstky a vůbec všelijak se flákali ke stravě. Když jsem pak na televizní obrazovce sítě NBC vykládal rozdíl mezi vězením v Československu a tady, bylo pár levičáků uraženo, že ztěžuji práci ochránců lidských práv, kteří bojují za zlepšení podmínek v americkém vězenství. Oč běží jsem pochopil pár dní na to v San Franciscu, kamž jsem byl pozván na konferenci Amnesty lnterna- tional. Byl jsem čestný host a všichni věděli, že jsem z Čes- koslovenska. Přítomno bylo zhruba 700 nadšenců. První otázka, jíž jsem dostal: “Mr. Skutina, co soudíte o pomě- rech v chilských vězeních?” I odvětil jsem, že jsem sice nikdy v žádném chilském vězení nebyl, že jsem za to byl ve vězení československém. Ale že vím, že když byl generální tajemník chilské komunistické strany Louis Corvalan vyměněn za mého přítele Vladimíra Bukovského, který byl vězněn v sovětském Gulagu, přijel do Prahy, odpověděl na otázku, jak se cítil ve vězení v Chile, že ho posilovalo, že mohl být denně v telefonickém spojení s Moskvou. K tomu jsem já na sanfranciské konferenci Amnesty Inter- national dodal, že já sice v čs. vězení takovou možnost neměl, ale že stejně nevím, co bych si denně povídal po telefonu ... s Moskvou. Od té chvíle už se mně nikdo z pří- tomných na nic nezeptal. Ve švýcarském kriminále jsem se ocitl letos. Ve Švýcar- sku totiž úpí ve vězení vrah a lupič a vstoupil do hladovky, protože se cítí ve vězení osamocen a kromě toho má nate- levizi pouze pět programů. Navíc mu nechutná strava. A vadí mu, že dovolenou na víkend dostává jen jednou za měsíc a on by chtěl chodit na víkend každý týden. Kvůli tomu se zvedla ve Švýcarsku vlna protestů, která vyvrcho- lila bouřemi a demonstracemi. Nemytí vlasatci a zdrogo- vaní mírotvorci se zelenými transparenty táhli ulicemi a žádali zlepšení podmínek ve vězení pro hladovějícího vraha. Rozbili pár výkladních skříní, Švýcaři si libovali, jakou to mají demokracii a svobodu, mezitím poslali pár o azyl žádajících uprchlíků do jejich vlasti (z nichž ten jeden byl v ČSSR hned vražen na 14 měsíců do vězení). Výsledek byl, že vrah a lupič byl přemístěn do ještě fešáč- tějšího vězení, má 8 programů, a žije si jak v ráji. Šel jsem se tedy do doličného kriminálu podívat. Tak nějak vypadají sanatoria pro boháče v Alpách. Napsal jsem o tom satiru do "Nebelspalteru” (to je něco jako zdejší Dikobraz). Neotiskli to, protože prý je třeba naopak tepat tvrdě a nemilosrdně špatné poměry vězňů ve švýcar- ských kriminálech. (Pak to otiskl ZeitBild a dodnes dostá- vají výhružné dopisy od mírotvorců!) A to je všechno. Srandičky, srandičky . . . BYTÍZ BYTÍZ BYTÍZ BYTÍZ Milí bráškové z Bytízu! Obracím se na Vás všechny se žádostí o pomoc a dou- fám, že mne nenecháte ve štychu. Je tomu již přes 27 roků, co nás naši dobrodinci pustili z basy domů. Za těch 27 let se jistě nikomu paměťnezlep- šila a tak pomalu naše minulá léta upadávají do zapomnění. Domnívám se, že by nebylo správné, aby všechna ta léta strávená společně na lágrech zapadla nenávratně do minulosti bez jakéhokoli zaznamenání. Protože jsem strávil na Bytízu více let, než je třeba k získání ne jednoho, ale dvou kanadských občanství, vzal jsem si za úkol sestavit miniaturní kroniku tohoto tábora. Ovšem bez vaší pomoci je to úkol předem odsou- zený k neúspěchu. Proto se na vás obracím a vybízím Vás ke spolupráci. O co se jedná? Podařilo se mi zatím s pomocí M. Havlína, L. Diviše, H. Kůstky, K. Laubeho, K. Pinkeho, J. Bláhy, Z. Sekaniny, N. Každana, M. Horvatha dát dohromady seznam muklů, které si pamatujeme. Došel jsem k číslu 620 jmen, což je žalostně málo, uvážíme-li, že stav Bytízu byl mezi 1800 až 2000, a že během těch sedmi let prošlo lágrem jistě kolem 4000 lidí. Mám seznam: asi 15 bachařů Mám seznam: starších a mladších tábora začal jsem seznam smrtí na Bytízu snažím se zachytit útěky z Bytízu zaznamenat veselé historky z lágru. Mám seznam přes 80 Bytízáků, kteří jsou dnes v exilu (je neúplný a u některých schází adresy). Mělo by být zájmem nás všech, aby doklady z minulosti zůstaly zachovány pro příští generace. Jelikož dobrodinci z kachlíkárny nám žádné podklady nevydají, je to jenom na nás. Kdokoli z vás mi chce pomoci, stačí napsat na moji adresu či na adresu K-231 a já mu milerád dosavadní seznamy zašlu. Samozřejmě se neobracím jenom na čle- ny K-231, ale na všechny Bytízáky, ať jsou v kterékoli organizaci či zda stojí mimo. 11 [pageend11]Z našich vlastních zkušeností vás mohu ujistit, že při procházení těchto záznamů se vám zase objeví mnoho známých tváří před očima a že v duchu opět prožijete ne- jednu hezkou chvilku v kruhu kamarádů z minulosti. Doporučení: Dobře se vzpomíná ve dvou, ve třech lépe, pěťar pumpr- ďáka zlepší pohodu, ale dobré vinko (do určitého množství) povzbudí výborně paměť. Moje adresa: Fr. Otta, 46 Undercliff Dr. Scarborough, Ont. M1M 1A5, Canada Tel.: (416) 261-2365 Adresu na K-231 najdete v Kacku. Franta Otta Ze života K-231 Od posledního vydání časopisu K-231 byly dvě rozšíře- né výborové schůze. Na listopadové schůzi bylo určeno datum příští Valné hromady na 7. 5.1988 na Masaryktownu ve Scarborough. Bylo znovu jednáno o Charitable Number na příspěvky, které jsou zasílány na plánovaný Památník našim popraveným. Jak jsme byli informováni, není možné toto dostat včas. Byl tedy výborem schválen návrh pokusit se získat Ch. Number pro K-231, takže budeme moci posílat dár- cům z Kanady potvrzení pro daňové odpisy. Na prosincové schůzi byl čten dopis předsedy Světového sdružení politických vězňů ve Švýcarsku dr. Anděla, v němž odpovídá kladně na dopis Komise pro vybudování památníku, zda Světové sdružení je ochotno se k tomuto projektu připojit. Na obou schůzích většina času byla věnována Památníku. Příští výborová schůze bude 13. ledna 1988. Zprávy z pokladny Tak jako pravidelně v každém čísle i dnes uvádíme jména přátel, kteří nám v době od 16. října do 15. prosince 1987 poslali příspěvky na naši činnost. My to chápeme jako ocenění naší práce a současně jako povzbuzení do budoucnosti. Účel: KA = celková činnost, CA = časopis, SP = sociální pomoc. Jméno Stát Obnos $ Účel “aVa” USA 70.00 US KA Březina Aleš Kanada 20.00 US KA Brym Stanley USA 20.00 US KA Dokoupil Slávek Kanada 30.00 Can SP Dokoupil Slávek Kanada 20.00 Can CA Ellinger Frant. Kanada 20.00 Can KA Fellmann Jan Kanada 10.00 Can KA H. G. Kanada 50.00 Can CA Havlín Milan Kanada 20.00 Can KA Havlová Růžena Kanada 20.00 Can KA H. V. Mnichov-Záp. N. 755.70 Can SP Helfertová Eva Kanada 15.00 Can KA H. F. Austrálie 40.00 Can KA Husáková Helena Švýcarsko 20.00 US CA Kazík Zdeněk Kanada 30.00 Can KA Krajina Vlád. Dr. Kanada 25.00 Can KA Kraus Henry Kanada 100.00 Can KA Ludwik Joseph USA 5.00 US KA Mašin Ctirad USA 50.00 Can KA Mikoczy lmre Kanada 50.00 Can KA Otruba Zdeněk Kanada 100.00 Can KA Otta Frant. Kanada 30.00 Can KA Pejskar Jožka USA 20.00 US CA Jméno Stát Obnos $ Účel Pejskar Jožka USA 50.00 US CA Pinke Karel Kanada 50.00 Can KA Píšek Zdeněk Kanada 20.00 Can CA Rambousek Ota USA 40.00 Can KA Rychtera Ludvík USA 25.00 US KA Salivar Lumír Kanada 100.00 Can KA Skřička Václav Záp. Něm. 35.00 Can KA Skřička Václav Záp. Něm. 30.00 US KA Šmíd Mike Kanada 50.00 Can KA Stanislav Pavel Kanada 30.00 Can SP Stehlíková M. Kanada 25.00 Can KA Svoboda Alek Kanada 30.00 Can KA Talský Jiří Kanada 50.00 Can KA Tomek Mír. Rakousko 25.00 US KA Veselá Anna Kanada 30.00 Can KA Zelený Rudolf Záp. Něm. 30.00 Can CA V minulém čísle jsme omylem uvedli dar od Mojmíra Povolného v kanadských dolarech. Správně je 50.00 US. Ze svého pokladního křesla děkuji našim příznivcům za jejich štědrou a cennou pomoc v uplynulém roce. Do nového roku přeji všem přátelům K-231 hodně úspěchů, spokojenosti, zdraví. Věřím, že ani v roce 1988 na nás nezapomenete. Frant. Otta (op (cc- pp (op (cP № rap rap rap rap rap (cP pP (cp rap PP WP raP (S? (3? PCj rap (cp 12 [pageend12]Hana Otrubová Návštěva Vybrala jsem si přepážku s mladým celníkem. Ženské v úřední funkci bývají protivné. Podíval se na modrý pas s královskou korunkou nahoře a na zlatě vyražený znak, který z jedné strany drží skotský lev a z druhé irský uni- corn, bájeslovný kůň s rohem na hlavě. Za jeho zády byly otevřené dveře a za těmi dveřmi úředně začínalo Československo. Taky jimi na mě mávala vítací delegace, Karel a Slávek a o hlavu větší Josef s kytkou v natažené paži. "Jak dlouho jste tu nebyla, paní?” “Šestnáct let.” Díval se na mě, ztracenou dceru národa, já na něj. Když tímhle městem rachotily ruské tanky a drtily pražský asfalt a Pražské jaro, musel být v první obecné. "Šestnáct let . . .” řekl potom. “No tak běžte, paní.” "Tys mu něco dala?” ptal se potom Karel. “Ne, proč? To se tady dělá?” “No, že tě neprohlížel. Možná, žes mu měla něco dát. Von na to asi čekal.” Pak jsme seděli v Josefově otřískaném autu, ulice byly pokryté vrstvou uježděného sněhu. Bylo pár dní do vánoc. "Může se u tebe mluvit?” ptala jsem se Karla. “Kde, v bytě? No to víš, že ne. Jestli něco máš, tak musí- me ven nebo si můžeme psát.” Odpoledne jsme pochodovali nádvořími pražského hradu a já jsem vyřizovala vzkazy. Hrad se zlatě třpytil pod jemným sněhovým popraškem. Nikdo nevěděl, že za týden vypuknou ty ukrutné mrazy, autobusy nepojedou (zamrzla nafta), vypnou proud, nebude plyn, u Černýho vola budou ohřívat párky na bubínkových kamnech v lo- kále a doktor bude vyšetřovat mou angínu přes psací stůl. “Tak to bude stotři korun, paní.” Ale zatím ještě i na Loretě fungovala zvonkohra a my jsme scházeli dolů k Černému volovi. "Heleď, tamhle sedí Kosík,” říkal Karel a táhnul mě dovnitř. Stůl byl obsazený, ale hostésrazili zadky nadlou- hé lavici a my se ještě vešli. Karel kývnul na chlapa u protějšího stolu. “To je major Novák, von Kosíka hlídá,” vysvětlil. “Můj šel minulej měsíc do penze a já myslím, že teďani žádnýho nemám. Škoda, vono se s ním dalo domluvit. Někdy jsem mu řek, heleďte, já budu do jedenácti u Tygra, tak přijďte potom a von byl rád, že může domů na teplou večeři.” Vytáhlý člověk kývnul přes stůl na Karla. "Pojď na hajzl, mám pro tebe něco.” Karel přišel za chvíli, oči mu zářily. Rozevřel trochu zimník a ukázal mi roh knížky. Poznala jsem lesklou obál- ku jeho posledního románu, který vyšel před měsícem u Škvoreckých. Když jsme přicházeli chodbou baráku, slyšeli jsme z bytu telefon. “Nojo, už je tady, pustili ji. Nojo, toseví, že přijdem. No tak za půl hodiny." "Ani se nesvlíkej,” říkal Karel, “oni pro tebe dělaj večeři. S telefonem je to tak,” vysvětloval cestou vzhůru Nerudovou ulicí: oni nemaj dost lidí, aby mohli sedět u každýho telefonu. Taky by to nebylo ekonomický, takže se to natáčí na pásky a jednou za den nebo za dva si to poslechnou. Takže oni sice vědí všechno, ale pozdě. Když si dáš s ně- kým rande řekněme za dvě hodiny, tak je to celkem bez- pečný, protože oni to budou vědět až druhej den.” Byt byl nabitý. K večeři jsme dostali jihočeskou kubu, zřejmě na mou počest, a pak taky bylo před svátky. Při jídle mě zpovídali. Jak jsou u nás v Kanadě organizované odborové unie. Jak je to s nemocenským pojištěním. Pochválila jsem kubu. Zasmáli se. Ten kuchař, co to vařil — vysvětlovali mi — je povoláním kunsthistorik. Teď myje okna. Přátelsky se na mě šklebil. “Kdybyste chtěla mít čistý vokna, tak já přídu zejtra, z protekce. Jinak si to musíte vobjednat tři neděle dopře- du.” Potom říkal: "Pojdte, já vám něco ukážu.” V komoře bez oken odemknul tajný šuple. Bylo plný sta- romódně svázaných knih, všechny hřbety stejné, jako v knihovně mého dědečka. Vytáhla jsem jeden svazek. Uvnitř byly strojem psanéstránky na průklepovém papíře, typy trošku rozmazané, bůhví kolikátá kopie. "To je, co?” šeptal mi vzrušeně. “Mám je tu všechny, celou edici Petlici, od prvního svazku.” Potom jsme šli dolů Nerudovou ulicí, sníh nám vrzal pod nohama. “Ty myslíš Karle, žes udělal dobře, žes tu zůstal? Kou- kej, ono to může trvat třista let, jako po Bílé hoře . . .” Pokrčil rameny. “Všichni nemůžou utýct. Lidi, víš, lidi jsou jako tráva. Když přijde bouřka, tak se ohnou, přikrčí se, a když povětří přejde, tak se zas narovnaj a žijou dál. A asi to tak má být. Ale v každý slušný krajině rostou taky stromy. A ty se nemůžou ohnout. Ty buďtu vichřici přeži- jou ve stoje nebo je to zláme.” Šli jsme z kopce, klouzaloto a jáse držela Karlaza rukáv ošoupaného zimníku. Přemýšlela jsem, jak odpoledne přiletěl do bytu Mirek a na chodbě mi rozčileně šeptal: “Kde je Karel? Zavírají chartisty . . .” Vyšlo najevo, že to byl nějaký malér na Slovensku, ve kterém Karel nejel. Navíc to zatýkání začalo už den předtím, než jsem přiletěla. Karel dal pro jistotu klíče od bytu Josefovi, abych měla kde spát, kdyby byl náhodou v Ru- zyni. A vzpomněla jsem si, jak po té večeři přišel za mnou ten člověk a říkal: “Kdybyste měla zájem, mám lístky na hokej, hraje Dukla Jihlava, mohli bychom zítra jít...” A přitom položil na stůl lístek a na tom bylo napsáno — až budete v Torontu mluvit s Pepíkem, vyřidte mu ... — A dole bylo připsáno, naučte se to nazpaměť, já si ten lístek zas vez- mu. “Nojo, to je škoda, že nemáte čas, vona ta Jihlava to nehraje tak špatně . . .” A přemýšlela jsem, jak jsem odpoledne mluvila s bratrancem a on říkal: "Nojo, von ten Karel je vůl, furt do něčeho strká prsty, to mu nestačí těch jedenáct let, koukej z tý Charty nejsou nic než trable, radši vod toho dál . . .” Přemýšlela jsem, jak si doma v Torontě Dana poradí s těma mýma dvěma mužskýma, jak zvládne štědrovečerní večeři a jak tohle, co já tady prožívám, nelze ani nikomu sdělit, protože mezi námi vyrostla taková nějaká mu- chovská skleněná stěna, mezi těmi doma a těmi venku. A pojala mě úzkost, že tu vlastně ani nemám být, že tu nejsem, protože sem nepatřím a že celá ta cesta byla omyl, vyhozené peníze a pokus vstoupit dvakrát do stejné řeky. Pak jsme přišli domů a Karel koukal na tu knížku, svou knížku, kterou sice napsal, ale přitom viděl poprvé. “To je legrace,” říkal Karel. “Víš, já tohle psal na chatě u kamaráda a vždycky, když jsem napsal pár stránek, tak jsem utíkal do lesa a schoval to do dutýho pařezu. Kdyby tam vlítli fízlové, tak mě neseberou víc než pár stránek a ty napíšu znova. Ale má to tu nevýhodu, že člověk ztrácí 13 [pageend13]souvislost, když se chceš podívat na něco předtím, tak musíš letět do lesa k pařezu. Heleď, vyřiď Pepíkovi, že to nevadí, že už nemůžou platit. My jsme se o tom radili a dohodli jsme se, že si to považujem za čest, vyjít v tom jeho nakladatelství. A pení- ze, že sou druhotný. Tak mu to vyřiď, jo?” Najednou mi připadalo strašně důležité, vzpomenout si na ten citát. Jak to bylo, jak to říkal Václav Havel? Začít musíme každý sám u sebe. Kdyby čekal jeden na druhého, nedočkal by se nikdo. Není pravda, že to nejde. Moc nad sebou samým, jakkoli v každém z nás problema- tizována povahou, původem, stupněm vzdělání a sebeuvědomění, je tím jediným, co nikomu z nás nelze vzít. Kdo ji uplatní, možná ničeho nedosáhne. Určitě však niče- ho nedosáhne, kdo nezkusí ani to. Ota Rambousek Historické mezníky V historii lidstva jsou určité mezníky, které ostře rozdě- lují celé éry. Nejznámějším případem v civilizovaném svě- tě je bezpochyby narození Krista. Každý, kdo je alespoň minimálně vzdělán, tedy absolvoval školu obecnou nebo- li elementární ví co znamená poznámka: Po Kristu nebo naopak: Před Kristem. Vím to i já a tím je řečeno vše. Stává se, že historická období mohou označovat třeba měsíce. Vezměte si například říjen. Nebo potkáte v exilu krajana, který v řeči poznamená, že je poúnorový, zatím co já jsem posrpnový. Přitom od října do února jsou pouhé čtyři měsíce, od února do srpna je jich šest. A dokonce jsem kdesi slyšel nesmysl, že prý bez listo- padu by nebyl říjen. Byly sice k tomu připsány jakési leto- počty, ještě nesmyslnější, jako že prý bez 1917 by nebylo 1918, ale to už je úplná matematická ba i historická prkoti- na. Zase jsem už mimo. Mám mluvit o historických mezní- cích (Mezníkách? to si laskavě opravte sám, pane redaktore. Já když začnu tvořit, musí jít takové nepodstatnosti jako pravidla českého pravopisu stranou.) Tedy: My muklové jako většinou, musíme mít svou spe- cialitu i v meznících. (Mezníkách? Viz výše.) Jednu muklovskou éru, i když nedůležitou, označuje zvíře. Ano — nepřepsal jsem se: Zvíře. Stalo se to takhle: Někdy během roku 1949, tedy právě v rozpuku socialistického státu, kdy rozvíjející se Havaj měla potíže s třídním nepřítelem, který šarapatil a pokoušel sezničit všechnoto krásné, co jsme si budovali, někde chcípnul jelen. Přesně — těch možností je několik: Jelen mohl uhynout stářím. Nebo zajít na nějakou zákeřnou nemoc; nebo, a to je třetí možnost; byl sražen vnitráckým eskortnim autobusem s nápisem ZÁJEZD. Protože každý z muklů mi dá za pravdu, nějaká předsta- va bachařů, kteří se vypravili na lov zvěřiny, aby opatřili protistátním živlům ustájeným na Pankráci k obědu po- choutku — to je socialistická science-fiction. Krátce: Někdy v tom roce 1949 byl k obědu na Pankráci jelen s ústavním blbounem. Zvěřina! A ještě po letech, když se na lágru nebo v “pevné” potkali dva muklové a vyšlo najevo, že oba byli v soudní vazbě na Pankráci v tom památném roce 1949, zpravidla se jeden z nich otázal: “A kdy tě přivezli?” “Třetího října,” odpověděl třeba kámoš. “No jo, hochu, tak to už bylo ‘po jelenu'." Bohužel i já dorazil “po jelenu”, 7. prosince z vyšetřova- cí vazby v Plzni. ■FBMBouseiCjBerrE- si 17 spflosrříRHy psr t - ownM. K-231 opět na vlnách HLASU AMERIKY V předvánoční době vysílal Hlas Ameriky dvanáctimi- nutový pořad o K-231 do Československa. Byl to rozho- vor redaktora Nového domova Aleše Březiny s předsed- kyní klubu Edou Ottovou a místopředsedou klubu Zdeň- kem Otrubou. V interview byl krátce vysvětlen důvod vzniku pražské- ho K-231 a jeho volného pokračování v exilu. Obazástup- ci K-231 hovořili o práci našeho klubu a o našich plánech do budoucnosti, zejména o našem nejbližším úkolu, t.j. vybudovat Památník obětem komunistického režimu, který bude připomínat světu surovost s jakou se komu- nisté zbavovali svých politických odpůrců. V další části rozhovoru hovořili o našem časopisu a o jeho smyslu, který funguje jednak jako pojítko mezi politickými vězni roztroušenými po celém světě, jednak dokumentuje komunistickou brutalitu nejen z let padesá- tých, ale i let současných. Sestra Ottová pak hovořila o na- šem sociálním programu, ve kterém vyzdvihla obětavou pomoc a práci Kruhu přátel K-231. V závěru Zdeněk Otruba připomněl, že v současné době bude vánoční svátky trávit v československých kriminá- lech řada politických věžňů, kteří se nesmířili se sovět- skou okupací naší vlasti. Že jejich letošní vánoce jsou opakováním těch vánoc, které jsme my prožívali v komu- nistických kriminálech a lágrech. -Bob- 14 [pageend14]Naši krajané v Jižní Africe vydali barevné nálepky na dopisy, které výraznou zkratkou upozorňují na nebezpečí, které této zemi hrozí. Nálepky lze objednat v redakci Káč- ka. Svůj názor na problém Jižní Afriky vyjádřil bratr Jan Kristofori následovně: Od září 1986 zemřeli v republice bratři: lng. Radek Věženský Jarda Průcha Mirek Jeřábek Tonda Bartl Miloš Kajpr Josef Vrbský. Dne 10. 9. 1987 měl na Moravě pohřeb HONZA KOŽENÝ, který zemřel na rakovinu ve věku kolem 60 let. Zemřel Rudolf Eduard Mader, grafik a výtvarník, který spolupracoval na vytvo- ření několika pozvánek na fund-raising parties a na diplomu pro členy Kruhu přátel. V té době prakticky umíral. Diplo- my nejsou samozřejmě číslované, ale Rudolf dostal první. Sílou vůle přemáhal zhoubnou choro- bu. Obdivovali jsme jeho tvrdošíjnou chuť k práci, kdy bral tužku do ruky, kte- rá poslechla pouze vůli, protože svaly už byly ochablé. V nerovném zápase podlehl 5. října 1987 v Torontu. MILENA HAPALOVÁ-KUČEROVÁ zemřela v Hranicích na Moravě 4. 10.1987 ve věku 60 let. LÍNA PIŠTĚCKÁ-KŘEPELKOVÁ zemřela 2. 8. 1987 ve věku 73 let. BUDIŽ JIM VŠEM ZEMĚ LEHKÁ! LUDMILA FLIEDROVÁ zemřela v Brně 18. 10. 1987 ve věku 82 let. V Praze zemřel 30. 9.1987 ve věku 77 let po dlouhé těžké nemoci bratr JUDr. ALBERT PROUZA. NEZAPOMENEME! 15 [pageend15]Z naší korespondence . . . Kačko se Vám výborně daří — mám z toho radost a zároveň se mírně stydím za svůj polo-pesimismus o budoucnosti časopisu, jaký jsem před časem projevil. Zřejmě se rozběhl už do několika kontinentů. Držím Vám pal- ce- Jiří Krupička, Kanada ... co se týče chaosu a zmatku mezi mukly v Kanadě a v Evropě, o tom se nebudu rozepisovat a nechám to až na návštěvu Kanady. Jedno je jisté — ti, co to dělají dobře a spravedlivě, ti to vyhraji a budou existovat, ti ostatní to musí zabalit. A to se jedná o všechny spolky, které existují a já držím palce všem, kteří to dělají dobře v zájmu našem, tzn. proti tomu největšímu zlu dnešního světa, Kremlu a komunismu. Ruda Chalupa, Švédsko Došlo mi nejnovějši číslo Kačka 231, které je opět zajímavé. Však také jsem si jej celé ihned přečetl. Snažíte se být dobrými mluvčími býv. politických věžňů. Je to ušlechtilé čtení. Potěšila mne recenze mé knihy Pronásledovaných vlastenců, za kterou Tobě upřímně děkuji. Zároveň děkuji za přiložený objednací lístek. Doufám, že nějaká objednávka dojde. Na úhradu výdajů a jako svůj příspěvek člena Kruhu přátel K-231 přikládám šek na padesát US dolarů. Jožka Pejskar, USA Píší nám z republiky . . . udělali jste mi velikou radost zasláním 30 kanadských dolarů. Hryže mne vědomí, že si děláte takovou újmu. Bůh Vám to zaplať. Už fakt, žejstesinamnevzpom- něli. Jak si dovedete představit, neoplýváme tady statky pozemskými a tak mohu tímto nečekaným dárkem (toto je už podruhé) potěšit svá vnoučata, která mi oblažuji můj zbabraný život, na který si ovšem nenaříkám, poněvadž jsem ho svým postojem přivodil a litovat nemám čeho. Vzpomínám na své kamarády, kteří mi připomínají ta léta strávená společně ve srabu. Vřelé díky, že nezapomínáte a zůstáváte stále stejní ve vzájemném vztahu. Vřelé díky Vám kamarádi drazí. Chtěl bych Vám dát nahlédnout do svého srdce. Jak mne blaží Vaše vzpomínky. Tělesně se cítím zcela dobře, omluvit se musím za své písmo, které se od posledního pobytu v nemocnici zhoršilo a tak jediným pojítkem se světem jsou vzpomínky, že mám stále kamarády, kteří na mne nezapomínají. Přeji Vám všem tam za tou velkou louží pevné zdraví a úspěchy v životě. Pozdravuji srdečně . . . všechny, kdož jsou tam okolo Vás. Váš vděčný © ■ . . protože víme o Vašich potížích při vydáváni časopisu. Tím větší Vám patří náš obdiv. Diky Vám a prosím vyřiďte náš dík všem, kteří se podílejí na této akci. Snad jednou najdete uznání a ocenění. Chtěl bych toho tolik říct, ale každá myšlenka mi vyzni frázovité a proto jenom: “Jsem šťasten, že patřím k Vašim přátelům!“. . . Drazí přátelé, přejeme hezké a šťastné prožití vánoc, hodně zdiavi a zdaru v nastávajícím Novém roce Varn všem, všem! ... jsem awfully happy, že Tě mohu pozdravit z míst, kde se lip dýchá než tam u nás. Vím o vás všechno z vašeho tisku a vy o nás taky . . . byli jsme pohřbít dalšího našeho kamaráda ... Třeba se ještě někdy uvidíme, ať už dik Gor- bačevovi (ale to sotva) nebo Ottovi Habsburskému (taky asi sotva), moc bych si to přál — jak známo, naděje umírá poslední. Pozdravuj všechny naše kamarády, vzpomínám permanentně! Zdař Bůh! A děláte to dobře, kluci. Horši je Mukl. Sorry, jsou i tam dobří muklové. ® I když to snad není vhodné téma před vánocemi, musím se zmínit ještě o jednom úmrtí, které má určitou souvislost s Kanadou. 28. 5. t.r. zemřela v Karlových Varech pani Růžena Musilová, manželka Cyrila Musila, našeho mnohonásobného mistra republiky v běhu na lyžích na 50 km a čs. reprezentanta před válkou, ze Studnic u Nového Města na Moravě, který někdy v r. 1950 uprchl z Hávy a později se usadil v Kanadě a kde před 8 léty byl nalezen mrtev v opuštěné chatě. Pro určitá podezření vyšetřoval jeho smrt tamní prokurátor. Růžena se s ním po jeho útěku z llavy sešla někde na Vysočině a prodlévala za to několik let v Pardubicích. Měl jsem mimořádný vztah k této rodině, ježto jsem jejich adresu obdržel v Londýně a také jsem k nim, po seskoku u Kutné Hory, s mým partnerem dorazil a byl skvěle přijat a vyléčen ze silných omrzlin. Byli to úžasně stateční lidé, vlastenci, kteří po celou válku poskytovali úkryt mnoha význačným odbojářům (gen. Luža, prof. Grňa atd.),ale i několika parašutistickým skupinám (prodléval tam též Lojzik Vyhňák). Růženku jsem tehdy velmi obdivoval pro její odvahu a klid ve všech situacích, zvláště když se kolem ni batolily dvě malé dcery. Bylo mně velice smutno, když u kremace, mimo nejbližši příbuzné, jsme byli jen dva, kteří za války a i v dalších létech měli s ní v určitém smyslu podobný osud. Byl bych Ti vděčen a nejen já, kdyby občas na hrob Cyrila, je-li vůbec znám, položil někdo kytku jako výraz úcty, ale i nevděku a trpkosti Osudu. R., Praha Vám vzdušný pozdrav posílám, vám, vzdálení a přece tolik blízcí, za to, že ponižováni jste byli a přesto nestali se nízcí, za to, že jako stromy přesazené v kořenech srdcí svých domova vzali jste si zem, z níž rostou vzácné plody věrnosti a nikdo z vás, že není plánětem . . . Ať tedy všechny zvony domoviny vám znějí v přátelství tak čistém že společně je budem slyšet pod lipami i pod javorovým listem (Autor žije v Československu) K-231 is published bi-monthly by Club K-231 in exile. — K-231 je dvouměsičník, který vydává K-231 v exilu — Klub bývalých politických vězňů se sídlem v Kanadě. Řídí redakční rada ve složení: František Otta, Zdeněk Otruba, Lumír Salivar. Redakce si vyhražuje právo úpravy nebo zkrácení článků. Nevyžádané rukopisy a fotografie se nevracejí. Adresa Klubu je: Club K-231, P.O. Box 2323, Postal Station “B”, Scarborough, Ontario, M1N 2E9, Canada. Sazba, grafická úprava a tisk: Prague Typesetting, Inc., Toronto, On., Canada. [pageend16]