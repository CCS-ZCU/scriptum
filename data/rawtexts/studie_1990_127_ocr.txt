ČÍSLO [pageend1]O B S A H BLAHOPŘÁNÍ PRESIDENTU REPUBLIKY Studie JAN PAVEL II. MÍR S BOHEM STVOŘITELEM - MÍR SE VŠÍM TVORSTVEM JAROSLAV V. POLC PRAŽSKÁ ARCIDIECÉZE PO HUSITSKÝCH VÁLKÁCH 11 LUDEK RYCHETNIK ZODPOVĚDNÉ SOUKROMÉ VLASTNICTVÍ A HOSPODÁŘSKÁ REFORMA 39 Články CTIBOR PECIVA JIFTL V. MUSIL SPOLEČNÉ KOŘENY 56 K ŽIVOTNÍMU VÝROČÍ P. JOSEFA OLEJNÍKA 66 Rozhovory ROZHOVOR S OTCEM TOMÁŠEM ŠPIDLÍKEM 74 (Pokračuje na 3. straně obálky) S T U D I E • Vydává Křesťanská akademie v Římě jako dvouměsíčník. • Redakce a administrace: Accademia Cristiana, Via Concordia 1,00183 Roma, Italia. • Redaktor: Dr. Karel Skalický. Spoluredaktoři: Dr. Antonín Kratochvil, P. Václav Steiner. • Finanční příspěvky posílejte na: Accademia Cristiana, Administrace Studií, Via Con- cordia 1, 00183 Roma, Italia. Tamtéž hlaste změny bydliště. • Rukopisy a ostatní redakční poštu přijímá: Dr. Karel Skalický, Via Concordia 1, 00183 Roma, Italia. • Nevyžádané rukopisy se nevracejí. • Redakce si vyhrazuje právo zkracovat a upravovat příspěvky. • Podepsané příspěvky nevyjadřují nutně stanovisko jednotlivých redaktorů nebo členů redakční rady. • Vytiskla tiskárna PROSTAMPAsrl - Via Fabbriche di Vallico, 16 - 00148 Roma (Itálie). • STUDIE. - Periodico bimensile. Autorizzazione Tribunale di Roma N. 249/85 del 7.5.1985. Direttore responsabile: Carlo Skalický. Printed in Italy [pageend2]STUDIE u 'Pravda vás osvobodí" (Jan 8, 32) 1/1990 BLAHOPŘÁNÍ PRESIDENTU REPUBLIKU Vážený a milovaný pane presidente, »pochválen buď Hospodin, Bůh Izraele, protože navštívil a vykoupil svůj lid« (Lk 1, 68). »Prokázal silu svým ramenem, rozptýlil ty, kdo v srdci smýšlejí pyšně; vladaře svrhl s trůnu a poníženě povýšil ...« (Lk I, 51-52). Slova Zachariášova a Mariina chvalozpěvu se mi derou na jazyk, protože v těchto okamžicích cítím, že jen posvátné hymny jsou hodny hovořit přiměřeně o události Vašeho zvoleni za presidenta Československé republiky, o události, kte- rou lze vpravdě nazvat archetypickou: spravedlivec, odsouzený lidmi jako škůdce a uvržený na společenské dno, je nepředvídatelnou souhrou okolností, kterou věřící v Boha nazývají Prozřetelnost, vzápětí vyzdvižen až na sám vrchol společno- sti - právě tak, jak o tom zpívá chvalozpěv Samuelovy matky Anny: »Hospodin ... do podsvětí přivádí a vyvádí těž odtud ... Slabého pozvedá z prachu, z kalu vy- tahuje ubožáka; posadí jej v kruhu knížat a za dědictví mu dá trůn slávy« (I Sam 2, 6-8). Vaše zvolení je však i jinak archetypické. Dochází k němu po čtyřiceti letech vlády té vrchnosti, která - jak Vy sám jste nedávno krásně pověděl - si pyšně začala myslet, že jako majitel rozumu je schopna kompletně pochopit své vlastní dějiny a naplánovat pak všem šťastný život. Čtyřicítka je číslo archetypické, které má v židovsko-křesfanských Písmech svůj symbolický význam. Je to číslo označující dobu přípravy na cosi důležitého, rozhodujícího, nového. Číslo čtyřicet označuje vždy dobu tříbení a pokušení, ale i přípravy a naděje. A s touto čtyřicít- kou jste nyní svým zvolením nerozlučně spojen. A toto spojení je tím výmluvnější, že těžko by se našel člověk, který se do podobně vysoké funkce dostal tak proti své vůli, jako Vy. Byl jste do ní doslova »dokopán«, protože jste se stal symbolem. A být symbolem a takové symbolické bytí nést, jak se patří, to je břemeno přetěžké. Lze-li však o někom říci, že byI k něčemu doveden Boží vůlí, pak je to o Vás. Nejste školený a protřelý politik jako Beneš, nejste partajník jako Gottwald, Zápotocký, Novotný a Husák. Nejste generál vojska jako Svoboda. Jste muž slo- va: Strážce slova, pastýř slova, obhospodařovatel slova. Ve Vás se setkává lidská slušnost, občanská statečnost, mravní odpovědnost, umělecká přesvědčivost, myslitelská čestnost a náboženská opravdovost. A právě tím se nejvíc podobáte 1 [pageend3]našemu prvnímu presidentu Tomáši G. Masarykovi. A národ vytušil, že nejlepši lék na mravní pokřiveni ny, které se v něm rozmohly, je možnost vzhlížet k takové- mu vzoru. A tak jste se stal cosi jako signum efficax, ja/c se říká v teologii, čiti veličina, která svým znamenáním, svou signiflkativitou působí. Je tu však ještějedna pozoruhodná a opět archetypická shoda. K Vašemu zvo- lení dochází v těsné časové blízkosti se svatořečením Anežky Přemyslovny, jejíž předek, kníže a dědic české země a rovněž světec, je Vaším patronem. Jste první president, jenž nese jméno Václavovo. Maně se mi vynořuje verš Paul Claudela z básně o svatém Václavovi: »Vydrž, Čechu paličatý, nepouštěj kruh, Václave!« A hned mi i dochází, že by ten verš mohl být i přáním Vám. Pakliže mě něco zdržuje, abych to jako přání naplno vyslovil, je to ta paličatost. Nikomu nechci doporučo- vat, aby byl paličatý, ale jen aby mě! svou hlavu. Ale tu Vy máte. A jakou. Bohu diky! Archetyp ponížení a povýšeni spravedlivého, archetyp čtyřiceti let, archetyp Masaryka (my Češi můžeme už hovořit o archetypu), archetyp Anežky a Václava, ty všechny si daly ve Vašem dnešním osudu podivuhodné dostaveníčko. Je to jen »náhodná« shoda okolnosti? Jsou to jen naše interpretace, které promítáme do tříště nesmyslných událostí, a tedy zase jen »náhodné« výplody mozku? Jsou to »smysly«, které jsou jen našimi projekcemi, a tedy vposled smysly nesmyslnými, anebo to jsou znamení, která jsou obtěžkána »smysly«, jež mohou být pochopeny jako smysluplné a tedy k Vám (i nám) hovořící a Vás (i nás) oslovující jen proto, že jsou neseny jakýmsi Smyslem a tedy jakýmsi Slovem, jež je (bylo) na počátku a jež je (bude) i na konci, tím Slovem, na které poukazujete ve svém Slově o Slovu ? Není to právě toto Slovo, které Vás volá k úřadu, k němuž sice nemáte chuť, který je však podle všech těchto znamení Vaším povoláním ? Hegel mluvil o »Lsti Rozu- mu«. Křesťan mluví o Prozřetelnosti, která povolává. Ať tak či onak, nutno číst znamení jejího volání. Bůh ví, jak bych Vám přál, abyste s tím presidentováním mohl brzo seknout, stáhnout se do spisovatelského ústrani a dívat se, jako kdysi starý pán, jak to vedeme. Ale obávám se, že to nebude tak snadné. Všechna zna- mení (spolu se zcela pragmatickými okolnostmi) ukazují jinam. Pravda, HA VEL znamená hebrejsky nicotný. Ale už Pavel z Tarzu znal tu podivnou Boží dialekti- ku, která si volí to, co je nicotně, aby zahanbila to, co si mysli, že je něco. A tak mi nezbývá než s Claudelem znovu opakovat: »Vydrž, Čechu paličatý! Nepouštěj kruh, Václave!« S prosbou, abyste dobře pamatoval na své zdraví, Vás ujišťuji, vážený pane presidente, a to i jménem časopisu české Křesťanské akademie v Římě, za nějž jsem odpovědný, naši oddanosti Vaši osobě a slibuji z celého srdce, že Vám bude- me vyprošovat od Boha potřebné světlo a sílu. S pocitem viny, že jsem si dovolil Vás svým povídáním tak dlouho zaneprázdnit, prosím o prominutí a uctivě se Vám poroučím. Vám za vaše bytí vděčný K A R E L S K A L I C K Ý V Římě na svátek Svaté rodiny, 31. prosince 1989 2 [pageend4]Studie JAN PAVEL I I . MlR S BOHEM STVOŘITELEM - MÍR SE VŠÍM TVORSTVEM Poselství pro Světový den míru 1990 Úvod 1. V současné době lze pozorovat rostoucí vědomí, že světový mír je ohrožován nejen závody ve zbrojení, oblastními konflikty a stále dosud trvajícími nespravedlnostmi mezi národy a státy, nýbrž i tím, že chybí náležitá úcta vůči přírodě, bezohledně se vykořisťují přírodní zdroje a postupně zhoršuje životní kvalita. Z takové situace vzniká pocit nestálosti a nejistoty, který pak podporuje různé formy kolek- tivního sobectví, křečkování a zneužívání moci. Tváří v tvář rozšířenému zhoršování životního prostředí si lidstvo nyní uvědomuje, že už nemůže využívat bohatství a plody země jako dříve. Veřejnému mínění a odpovědným politickým činitelům to pů- sobí obavy, zatímco odborníci z nejrůznějších vědních oborů zkou- mají příčiny tohoto stavu. Vytváří se tak ekologické svědomí, které se nesmí potlačovat, nýbrž naopak podporovat, aby se dále rozvíjelo, zrálo a nacházelo přiměřené výrazy v konkrétních programech a akcích. 2. Nemálo etických hodnot, zásadně důležitých pro rozvoj míru- milovně společnosti, má přímý vztah k otázkám životního prostředí. Vzájemná závislost mnoha výzev, jimž dnešní svět musí čelit, potvrzuje nutnost uspořádaných řešení problémů, založených na důsledném mravním pojímání světa. Pro křesťana toto pojetí spočívá v náboženském přesvědčení vychá- zejícím ze zjevení. Proto chci na počátku tohoto poselství upozornit na bi- blické vyprávění o stvoření; doufám, že i ti, kdo nesdílejí naši víru, budou tu moci nalézt užitečné podněty pro společné základní úvahy a úsilí. I. »A Bůh viděl, že je to dobré« 3. Na stránkách knihy Geneze, jež podávají první Boží sebezjevení lidstvu {Gn 1 - 3), se často opakují slova: »A Bůh viděl, že je to dobré.« Po- té, co stvořil nebe, moře, zemi a vše, co obsahuje, Bůh nakonec tvoří muže a ženu, a tu se uvedená slova významně mění: »A Bůh viděl, co učinil, a 3 [pageend5]hie, bylo to velmi dobré«(Gn 1,31). Muži a ženě Bůh svěřil všechno ostatní tvorstvo a potom - jak čteme - mohl odpočívat »ode vší své práce« (Gn 2,3). Povolání Adama a Evy k účasti na uskutečňování Božího plánu stvoření podněcovalo schopnosti a dary, jimiž se lidská osoba liší ode všeho ostatního tvorstva, a zároveň jím byl určen spořádaný poměr mezi lidmi a celým stvořením. Adam a Eva, poněvadž byli stvořeni k Božímu obrazu a podobě, měli vykonávat svou vládu nad zemí (sr. Gn 1,28) moudře a láskyplně. Místo toho však svým hříchem porušili do- savadní harmonii tím, že se úmyslně postavili proti Stvořitelovu plánu. To vedlo nejen k tomu, že se člověk odcizil sám sobě, k smrti a bra- trovraždě, nýbrž i k určité vzpouře země vůči člověku (sr. Gn 3,17-19; 4, 12). Veškeré tvorstvo bylo podrobeno pomíjivosti a od té doby ta- jemným způsobem čeká, až bude osvobozeno, aby spolu se všemi Božími dětmi nabylo svobodu ve slávě (sr. Řím 8, 20-21). 4. Křesťané vyznávají, že Kristovou smrtí a zmrtvýchvstáním se dovršilo dílo usmíření lidstva s Otcem, který »rozhodl... že skrze ně- ho se sebou usmíří všecko tvorstvo jak na nebi, tak na zemi tím, že způsobí pokoj jeho krví prolitou na kříži« (Kol 1, 19-20). Tvorstvo tak bylo obnoveno (sr. Zj 21,5) a bylo, dříve podrobené »otroctví« smrti a zkázy (sr. Řím 8, 21), zahrnuto novým životem, zatímco my »čekáme nová nebesa a novou zemi, kde by měla svůj domov spravedlnost« (2 Petr 3,13). Takto nás totiž Otec »seznámil s tajemstvím, které si před- sevzal ze svého svobodného rozhodnutí, že vykoná, až se naplní čas, jak on předem zařídil, aby skrze Krista opět uvedl pořádek do všeho na nebi i na zemin (Ef 1, 9-10). 5. Tyto biblické úvahy lépe osvětlují vztah mezi lidským jednáním a celistvostí tvorstva. Když se člověk odchýlí od plánu Boha stvořitele, vyvolá nepořádek, který se nevyhnutelně odráží i na ostatním tvor- stvu. Nežije-li člověk v míru a pokoji s Bohem, nežije v něm ani sama země: »Proto země truchlí, chřadnou všichni její obyvatelé, polní zvěř a nebeské ptactvo; hynou i mořské ryby« (Oz 4, 3). Zkušenost tohoto »utrpení« země mají i ti, kdo nesdílejí naši víru v Bo- ha. Před zraky všech vyvstává totiž rostoucí zpustošení, které ve světě pří- rody způsobilo jednání lidí lhostejných vůči sice skrytým, nicméně však zřetelně pozorovatelným požadavkům řádu a harmonie Jež tento svět řídí. Proto nám tane na mysli úzkostlivá otázka, zda se ještě dají napra- vit způsobené škody. Je zřejmé, že vhodné řešeni nemůže spočívat jen v lepším hospodaření a méně nerozumném využívání zdrojů pří- 4 [pageend6]rodního bohatství. Třebaže jsou taková opatření prakticky užitečná, přece jen se zdá nutné jít až na kořen celého problému a postavit se proti morální krisi v jejím celkovém stavu, neboť i zhoršováni životní- ho prostředí je jedním z jejich znepokojivých rysů. II. Ekologická krise: morální problém 6. V některých znacích nynější ekologické krise se zřetelně proje- vuje mravní ráz. Mezi nimi je třeba na prvém místě uvést neuvážené uplatňování vědeckých a technologických vymožeností. Mnoho mo- derních objevů jistě přineslo lidstvu užitek; dokazují dokonce, jak vznešené je povolání člověka odpovědně se podílet na Božím stvořitel- ském díle ve světě. Bylo však zjištěno, že uplatňování některých obje- vů v průmyslu a zemědělství má po delší době záporné účinky. Tím vystoupila povážlivě do popředí skutečnost, ze jakýkoli zásah do jedné oblasti ekosystému nemůže přehlížet důsledky v jiných oblastech a - všeobecně - jaké následky přinese dobru příštích generací. Postupné vyčerpávání vrstvy ozonu a z toho plynoucí »skleníkový efekt« dosáhly nyní kritické rozměry následkem rostoucího rozšíření průmyslové výroby, soustřeďování ve velkých městech a spotřeby energie. Průmyslové odpadky, plyny vznikající spalováním vytěže- ných pohonných látek, nekontrolované odlesňování, užívání někte- rých přípravků proti plevelům, zmrazovacích prostředků a pohonných látek, to vše - jak je známo - škodí ovzduší i životnímu prostředí. Z toho pak plynou mnohé meteorologické a atmosférické změny, je- jichž důsledky působí škody na zdraví a mohou dospět až k budoucí- mu zatopení nízko položených oblastí. Zatímco v některých případech je škoda už patrně nenapravitelná, v mnoha jiných mohou být škodlivé vlivy ještě zastaveny. Je proto nezbytné, aby celé lidstvo - jednotlivci, státy i mezinárodní organiza- ce - si vážně uvědomilo vlastní odpovědnost. 7. Nejhlubším a nejotřesnějším znamením mravních rysů, jež ekolo- gická otázka obsahuje, je nedostatečná úcta k životu, která se projevuje v mnoha pochodech znečišťujících prostředí. Výrobní důvody často převažují nad lidskou důstojností pracujících a hospodářským zájmům se dává přednost před dobrem jednotlivců, ne-li dokonce i celých sku- pin obyvatelstva. V takových případech znečištění anebo zničení ži- votního prostředí je výsledkem omezeného a nepřirozeného chápání, které v sobě někdy zahrnuje i přímé pohrdání člověkem. 5 [pageend7]Stejně tak se porušují i choulostivé ekologické rovnováhy nekon- trolovaným hubením určitých živočišných a rostlinných druhů jakož i bezohledným vykořisťováním přírodních zdrojů. Stojí za to připome- nout, že to vše, i když se to děje ve jménu pokroku a blahobytu, nepřináší ve skutečnosti lidstvu žádnou výhodu. Konečně nelze bez neklidu hledět i na ohromující možnosti biolo- gického bádání. Prozatím snad ještě nedokáže vyhodnotit poruchy, způsobené v přírodě nerozvážnou genetickou manipulací a nepro- myšleným rozvíjením nových druhů rostlin a způsobů živočišného života, abychom nemluvili o nepřijatelných zásazích do počátků sa- motného lidského života. Nikomu neunikne, že lhostejnost či odmí- tání základních etických pravidel v tak choulostivé oblasti přivádí člo- věka až na okraj sebezničení. Základním pravidlem, z něhož musí vycházet zdravý hospodářský, průmyslový a vědecký pokrok, je úcta k životu a především k důstojnosti lidské osoby. Všem je zřejmé, jak složitá je ekologická otázka. Presto však exi- stují určité základní principy, které - i při respektování oprávněné ne- závislosti a zvláštní kompetence těch, kdo pracují na tomto poli - mo- hou vést bádání k vhodným a trvalým řešením. Jde tu o základní prin- cipy platné pro budování mírumilovné společnosti, Jež nemůže zane- dbávat ani úctu k životu, ani smysl celistvosti stvoření. III. Jak hledat řešení 8. Teologie, filosofie i věda se shodují, že vesmír má být harmo- nický, tj. skutečný »kosmos«, mající svou celistvost a svou vnitřní dy- namickou rovnováhu. Tento řád musí být respektován: lidstvo je povo- láno k tomu, aby jej probádalo a objevilo s rozvážnou opatrností a využívalo jej potom tak, aby zůstala zachována jeho celistvost. Na druhé straně je země v podstatě společným dědictvím, z jehož plodů maji mít všichni prospěch. Druhý vatikánský koncil prohlásil, že »Bůh určil zemi a všechno, co je na ní, k užíváni všem lidem a národům« (konstituce Gaudium et spes 69). To má přímé následky i pro náš pro- blém. Je nespravedlivé, aby několik málo privilegovaných stále více hromadilo nadbytečné statky a promrhávalo použitelné zdroje bo- hatství, zatímco množství lidí žije v bídě a na nejnižší životní úrovni. Právě nyní nás tento dramatický rozměr ekologického nepořádku učí, že hrabivost a sobectví, ať již osobní či kolektivní, odporují řádu stvo- ření, do něhož je vryta i vzájemná závislost. 6 [pageend8]9. Pojmy vesmírného rádu a společného dědictví oba zdůrazňují, jak je nutný na mezinárodní úrovni lépe uspořádaný systém užíváni pří- rodních zdrojů. Rozměry problémů životního prostředí v mnoha pří- padech přesahují hranice jednotlivých států: nelze tedy hledat jejich řešení pouze na národní úrovni. Nedávno se zaznamenalo několik slibných kroků k této žádoucí mezinárodní akci, ale dosavadní nástro- je a orgány nejsou ještě přiměřené k rozvíjení uspořádaného plánu příslušných zásahů. Jsou tu politické překážky, formy přemrštěného nacionalismu a hospodářské zájmy, abychom se zmínili jen o někte- rých činitelích, jež brzdí anebo dokonce zamezují mezinárodní spolu- práci a zavádění účinných dlouhodobých akcí. Zmíněná nutnost společně dohodnuté činnosti na mezinárodní úrovni ovšem neznamená, že se tím zmenšuje odpovědnost jednotli- vých států. Ty musí totiž nejen uplatňovat normy, schválené spolu s představiteli jiných států, nýbrž musí i samy uvnitř podporovat při- měřené společenské a hospodářské zřízení se zvláštním ohledem na nejzranitelnější oblasti společnosti. Každému státu v rámci jeho vlastního území náleží úkol předcházet zhoršování podmínek atmo- sféry a biosféry a mezi jiným též pozorně kontrolovat účinky nových technologických či vědeckých objevů, a tím poskytovat vlastním občanům záruku, že nebudou vystaveni znečišťujícím látkám a jedo- vatým odpadkům. Dnes se stále naléhavěji mluví o právu na zdravé ži- votní prostředí jako o právu, jež má být zahrnuto do nově vypracované Charty lidských práv. IV. Naléhavost nové solidarity 10. Z ekologické krise jasně vyplývá naléhavá morální nutnost nové solidarity, zvláště ve vztazích mezi rozvojovými a vysoce průmyslový- mi zeměmi. Státy musí být stále solidárnější a musí se navzájem doplňovat při rozvíjení zdravého přírodního prostředí a mírumilov- ných společenských poměrů. Např. od států, jež teprve nedávno zača- ly budovat svůj průmysl, se nemůže žádat, aby v něm hned uplatňo- valy určité omezující normy na obranu životního prostředí, jestliže je nezačnou uplatňovat státy s vyspělým průmyslem na vlastním území. Státy, které se teprve zprůmyslňují, nemohou pak z mravního hledi- ska ze své strany opakovat chyby, kterých se jiní dopustili v minulosti, a tak pokračovat v poškozování životního prostředí znečišťujícími vý- robky, přílišným odlesňováním a neomezeným využíváním vyčerpa- telných přírodních zdrojů. V téže souvislosti je naléhavě nutné najít 7 [pageend9]řešení problému, jak zacházet se škodlivými jedovatými odpadky a jak je zneškodňovat. Nicméně žádný plán a žádná organizace nebudou schopny uplat- nit zmíněné změny, nebudou-li odpovědní činitelé národů celého světa skutečně přesvědčeni o nezbytné nutnosti této nové solidarity, již ekologická krise vyžaduje a jež je podstatná pro mír. Tento požadavek umožní vhodné příležitosti k upevnění mírových vztahů mezi státy. 11. K tomu je třeba dále připojit, že se nedosáhne správné ekolo- gické rovnováhy, nepřikročí-li se k přímému odstraňováni strukturálních forem chudoby ve světě. Např. chudoba na venkově a rozdělení půdy v mnoha zemích vedlo k zemědělství, jež sotva stačí uživit, a k ochu- zení pozemků. Když země již nevydává úrodu, mnoho rolníků se stě- huje do jiných oblastí, čímž se ještě často zvyšuje proces nekontrolo- vaného odlesňování, anebo se usazují ve městech, kde již i tak chybějí potřebná zařízení a služby. Nadto některé silně zadlužené země ničí své přírodní bohatství, a tak vyvolávají nenapravitelnou ekologickou nerovnováhu, jen aby získaly nové vývozní zboží. Tváří v tvář těmto situacím obviňovat však pouze chudé, že tím vyvolávají škodlivé účinky v životním prostředí, by byl nepřijatelný způsob hodnocení odpovědnosti. Je spíše třeba pomáhat chudým, jimž je půda svěřena, a stejně tak i všem ostatním, aby překonali svou chudobu, což ovšem vyžaduje odvážnou reformu struktur a nové způsoby vztahů mezi státy a národy. 12. Vyvstává nad námi však ještě jiná nebezpečná hrozba: válka. Moderní věda bohužel již má prostředky, které dokáží škodlivě měnit životní prostředí s nepřátelskými úmysly a takové jeho záměrné po- škození by mohlo mít dlouhodobě nepředvídatelné a ještě horší účin- ky. Přestože mezinárodní dohody zakazují chemickou, bakteriolo- gickou a biologickou válku, ve skutečnosti pokračují v laboratořích výzkumy, jež rozvíjejí nové útočné zbraně, schopné změnit různé typy přirozené rovnováhy. Jakákoli forma celosvětové války by dnes způsobila nevypočitatel- ně ekologické škody. Avšak i místní anebo oblastní války, jakkoli jsou omezené, nejenže ničí lidské životy a společenské struktury, nýbrž poškozují i zemi, ničí úrodu a vegetaci, otravují půdu a vodu. Ti, kdo přežijí válku, musí začít budovat nový život ve velmi těžkých přírodních podmínkách, z nichž pak vznikají stavy velkých společenských obtíží, jejichž záporné důsledky se přenášejí i na životní prostředí. s [pageend10]13. Současná společnost nenajde řešení ekologické otázky, jestliže důkladně neopraví svůj způsob života. V mnoha částech světa tíhne k požitkářství a spotřební horečce a je lhostejná ke škodám, které z toho vznikají. Jak jsem již poznamenal, závažnost ekologické situace odha- luje, jak hluboká je mravní krise člověka. Chybí-li smysl pro hodnotu osoby a lidského života, není zájem ani o druhé a o zemi. Náš každo- denní život se musí řídit střídmostí, umírněností, sebekázní a oběta- vostí, aby nemuseli všichni trpět neblahými důsledky nedbalosti několika málo lidí. Je tedy nezbytně nutné vychovávat k ekologické odpovědnosti: od- povědnosti vůči sobě samým; odpovědnosti ke druhým; odpovědno- sti k životnímu prostředí. Taková výchova nemůže být založena pou- ze na citu anebo na neurčitých choutkách. Její cíl nemůže být ani ideologický, ani politický a její zaměření nemůže spočívat na odmí- tání moderního světa anebo na mlhavém přání vrátit se do »ztracené- ho ráje«. Skutečná výchova k odpovědnosti zahrnuje upřímný obrat ve způsobu myšlení a v jednání. V tomto ohledu mají přesně vymeze- né úkoly církve a ostatní náboženské instituce, vládní i mimovládní orgány a dokonce všechny složky lidské společnosti. První vychova- telkou zůstává ovšem rodina, kde se dítě učí respektovat bližního a milovat přírodu. 14. Nelze konečně přehlížet ani estetickou hodnotu stvořeného. Styk s přírodou má sám o sobě hluboce obrodný význam stejně jako rozjí- mání o její nádheře přináší pocit pokoje a vyrovnanosti. Písmo svaté často mluví o dobrotě a kráse stvoření povolaného vzdávat slávu Bo- hu (sr. např. Gn 1, 4nn; Žl 8,2; 104, Inn; Mdr 13, 3-5; Sir 39,16. 33; 43, 1. 9). Možná obtížnější, nikoli však méně intensivní, může být rozjí- mání o dílech lidského důvtipu. I města mohou mít svou zvláštní krá- su, která má lidi podněcovat k ochraně okolního životního prostředí. Správné městské plánování je důležitým rysem ochrany prostředí a respektování typických morfologických znaků země je nepostradatel- ným požadavkem každého ekologicky správného osídlení. Nelze tedy - souhrnně řečeno - přezírat vztah, který je mezi přiměřenou este- tickou výchovou a udržováním zdravého životního prostředí. V. Ekologická otázka: odpovědnost všech 15. Ekologická otázka dnes nabyla takových rozměrů, že vyžaduje odpovědnost všech lidí. Její různé složky, jež jsem uvedl, dokazují 9 [pageend11]nutnost společného úsilí, aby se tak mohly stanovit příslušné povin- nosti a závazky jednotlivců, národů, států a i mezinárodního spo- lečenství. To ovšem jde nejen ruku v ruce s pokusy o nastolení oprav- dového míru, nýbrž je to i objektivně potvrzuje a posiluje. Zařadí-li se ekologická otázka do širší souvislosti otázky míru v lidské společnosti, dojde k lepšímu uvědomění, jak je důležité věnovat pozornost tomu, co nám dávají najevo zem a atmosféra: ve vesmíru existuje řád, který je třeba respektovat; lidská bytost, které je dána možnost svobodné volby, má závažnou odpovědnost za zachování tohoto řádu i s ohle- dem na blaho budoucích pokolení. Znovu opakuji, že ekologická krise je i mravním problémem. I muži a ženy bez zvláštního náboženského přesvědčení uznávají svou povinnost přispívat k ozdravění životního prostředí, poněvadž cítí vlastní odpovědnost za obecné dobro. Tím spíše ti, kdo věří v Bo- ha stvořitele a jsou tedy přesvědčeni, že ve světě existuje jasně stano- vený a účelný řád, mají cítit, že jsou povoláni, aby se touto otázkou zabývali. Zejména křesťané si uvědomují, že jejich úkoly uvnitř tvorstva, jejich povinnosti vůči přírodě a Stvořiteli jsou součástí jejich víry. Jsou si tedy vědomi, jak široké pole ekumenické a meziná- boženské spolupráce se tu před nimi otevírá. 16. Na závěr tohoto poselství bych se rád obrátil přímo na své bra- try a sestry v katolické církvi, abych jim připomněl jejich důležitý zá- vazek, jímž je starat se o vše stvořené. Úsilí věřícího o zdravé životní prostředí se rodí přímo z jeho víry v Boha stvořitele, z hodnocení dů- sledků dědičného hříchu i osobních hříchů a z jistoty, že byl vykou- pen Kristem. Úcta k životu a důstojnosti lidské osoby zahrnuje i re- spekt ke stvořenému a starost o tvorstvo povolané k tomu, aby v jed- notě s člověkem vzdávalo slávu Bohu (sr. Ž1 148 a 96). Svatý František z Assisi, kterého jsem v roce 1979 vyhlásil za nebeské- ho patrona ekologů (sr. apoštolský list Inter sanctos, AAS 71 [1979], str. 1509n), poskytuje křesťanům příklad iyzího a plného respektování celist- vosti tvorstva. Byl přítelem chudých, Boží tvorové ho milovali a on sám vyzval všechny - zvířata, rostliny, přírodní síly i bratra Slunce a sestru Lu- nu - aby vzdávali čest a slávu Pánu. Prosfáček z Assisi nám podává svě- dectví, že se lépe můžeme, žijeme-li v míru s Bohem, věnovat úsilí o mír s tvorstvem, který je neoddělitelný od míru mezi národy. Doufám, že tento jeho podnět nám pomůže, abychom si stále udržovali živý smysl pro »bratrství« se všemi věcmi, které všemohoucí 10 [pageend12]Bůh stvořil dobré a krásné, a že nám bude připomínat závažnou po- vinnost ctít a s péčí je chránit v rámci širšího a vyššího lidského bratrství. Dáno ve Vatikánu, 8. prosince roku 1989 J A R O S L A V V . P O L C ( Ř í m ) PRAŽSKÁ ARCIDIECÉZE PO HUSITSKÝCH VÁLKÁCH Nejtíže dolehly následky husitských válek na pražskou arcidiecézi. Ztratila svého arcibiskupa 21. dubna 1421, když Konrád z Vechty přešel k Pražské husitské straně a vydal konsistoři strany podobojí ar- cibiskupskou pečeť. Osiřelé arcibiskupství pak spravovali po 140 let spolu s kapitulou, často z Žitavy, katoličtí administrátoři. Teprve obnovením arcibiskupství jmenováním velmistra řádu křížovníků Antonína Brusa z Mohelnice pražským arcibiskupem v ro- ce 1561 byla zahájena obnova katolického života v neuspořádaných církevních poměrech Čech. Nemalou zásluhu na ní měl tehdy nový jezuitský řád, o jehož uvedení do Čech se nemálo zasloužil poslední administrátor pražského arcibiskupství Jindřich Píšek z Horšova Týna. Arcibiskup Brus si podržel úřad velmistra křížovnického řádu, kte- rý ho hmotně zajistil, takže nebylo třeba, aby se o jeho zajištění stara- la císařská pokladna. To také urychlilo obnovení pražského arcibis- kupství, jehož statky, určené k vydržování arcibiskupů, byly během husitských válek zpustošeny a rozkradeny. Arcibiskup Brus, půvo- dem z Moravy, ovládal několik jazyků a byl dobrý řečník. Na Tri- dentském sněmu, jehož posledních zasedání se zúčastnil, se přimlou- val o mírné zacházení s nekatolíky. Jemu i císaři totiž šlo o znovuzí- skání českých utrakvistů pro církev, ale tak, že budou ponechána v platnosti kompaktáta. Proto se znovuotevřela otázka přijímání pod obojí. Na koncilu brzdily její projednávání italští a španělští kardinálo- vé a jezuité. Nakonec však papež Pius IV. 16. dubna 1564 povolil v Čechách a na Moravě přijímání pod obojí způsobou a sám arcibiskup pak podával během vyhlášení tohoto rozhodnutí v pražské katedrále pod obojí. Bylo však pozdě. Luterské názory, které do Čech pronikly, nahlodaly prostředí českých nekatolíků a tak je ještě více odcizily církvi. l i [pageend13]Arcibiskup Brus nedráždil protestantské stavy a postavil se i proti papežskému nunciovi, který radil tvrdší postup, poukazem, že on ví lépe, co církvi v Čechách prospívá a co nikoliv, a že i poslušnost vůči Svatému stolci musí být rozumná, jak to učí už svatý Pavel. Co je ne- rozumné a co odporuje jeho přesvědčení, nelze na něm žádat. Arcibiskup Brus se snažil pozvedat úroveň duchovních, ale pro ne- dostatek hmotných prostředků zřejmě nemohl zřídit podle nařízení Tridentského sněmu ve své diecézi kněžský seminář, ačkoliv se všude pociťoval nedostatek kněží. Ani devítileté arcibiskupství Brusova nástupce Martina Medka z Mohelnice nepřineslo žádané výsledky. Jeho významným spolupra- covníkem byl probošt Jiří Bertold Pontán z Breitenberku, pozdější pražský světící biskup. Proslul jako duchovní spisovatel, výborný ka- zatel a z jeho pera vyšly i životopisy českých patronů. V roce 1588 by- ly přeneseny ze Sázavy do Prahy ostatky svatého Prokopa a uloženy za přítomnosti císaře Rudolfa II. v kolegiátním chrámu Všech svatých na Pražském hradě. Medek zavedl také gregoriánský kalendář. Nicmé- ně stále chyběl kněžský dorost a jeho bohoslovci studovali u křížovníků. Během třináctileté činnosti Medkova nástupce arcibiskupa Zbyň- ka Berky z Dubé, který nastoupil do úřadu v říjnu 1593, bylo konečně přistoupeno k provádění dekretů Tridentského sněmu. K zajištění jednotného postupu katolických sil se Berka před potvrzením volby zavázal ke spolupráci s papežským nunciem, sídlícím tehdy v Praze, a s provinciálem jezuitů. Tehdy také svolal diecézní synodu, na níž byly vyhlášeny tridentské dekrety. Jeho významným spolupracovníkem byl světící biskup, premonstrát Jan Lohel, který žil v pověsti svatosti. Byl pražským arcibiskupem v letech 1612-1622. Po něm nastoupil hrabě Arnošt Harrach, který řídil pražskou die- cézi 43 let. Byl odchován jezuity v Římě a nějaký čas byl současně v letech 1665-1667 i tridentským biskupem. Byla to doba Třicetileté války a v pobělohorském údobí intenzivní rekatolizace. Ačkoliv po- kračoval v duchu mírnosti a stavěl se proti násilí páchanému vůči ne- katolíkům, nemohl mu zcela zabránit. Císařovi političtí rádci zastávali tvrdý postup. Byl mezi nimi už předchůdce Harrachův, arcibiskup Lohel, jezuité a sám papežský nuncius Caraffa. Místodržící kníže Lichtenstein však chtěl dojít k stejným výsledkům mírným aponenáh- lým postupem. Zvlášť po uzavření Vestfálského míní a po odchodu švéd- ských vojsk z Prahy v září 1649 byl obnoven tlak na nekatolické oby- 12 [pageend14]vatelstvo několika protireformačními dekrety, výhružkou přísných trestů. Tento postup byl příčítán tehdejšímu pražskému generálnímu vikáři, předtím opatovi emauzského kláštera a světícímu biskupovi, španělsky vychovanému Caramuelu z Lobkovic, který se mimo cír- kevních věcí vyznal také v diplomacii a ve válečnickém umění. Na- štěstí po útěku mnohých poddaných za hranice země císař Ferdinand vlivem jezuitů a kardinála Harracha zastavil provádění některých de- kretů, ale rekatolizace pokračovala i nadále. Většina poddaných však přijímala víru svých praotců bez odporu. V tom směru působili i členové řádů, především jezuité. Ti přijali v roce 1621 do církve v Praze a v okolí na 22.000 nekatolíků. V témž ro- ce dva jezuité získali kázáním během dvou měsíců i měšťany husit- ského Tábora. Louny a Příbram se také pokatoličtily vlivem jezuit- ských misionářů. Nemalý vliv měly i jejich rezidence založené v pře- vážně nekatolických krajích. Kardinál Harrach se snažil i o nové uspořádání diecéze. Nahradil stará arcijáhenství vikariáty, ale všude narážel na nedostatek kněží. Z tisíce far bylo v roce 1636 obsazeno jen asi 350 katolickými kněžími. Ostatní byli utrakvisté luterského a kalvínského směru. Pomáhal si tedy řeholními kněžími. Venkov byl značně, ale neuvědoměle neka- tolický, ale i měštští katolíci, především ve východních Čechách, ne- byli utvrzeni v katolické víře, kterou často opatrnicky přijali. V Praze samotné využili saského vpádu a přes 15.000 takzvaných obrácených katolíků se znovu prohlásilo za protestanty. Hlavní snahou kardinála Harracha byla výchova vlastního ducho- venstva v diecézním semináři. Založil tedy v Praze svatováclavský se- minář, pro který získal i finanční podporu v Římě z výnosu statků poutního domu, založeného tam Karlem IV. pro pohostinství chu- dých poutníků. Husitské války totiž znamenaly konec poutí do Říma, a tak část výnosu byla nyní posílána do Prahy na tento seminář. Tak se také kardinálu Harrachovi podařilo ve výchově diecézních kněží omezit výhradní vliv jezuitů, kteří si získávali lepší kandidáty pro svůj řád, neboť v novém semináři vyučovali různí řeholníci. Zatímco starší generace, vyrostlá v protestantství, se nerada vzdá- vala své víry, mladá generace, narozená po roce 1610, k církvi upřímně přilnula, zvláště vlivem jezuitských kolejí, které měly na svou dobu vyni- kající vědeckou úroveň, a právě proto jim rodiče svěřovali své syny. Nástupce kardinála Harracha Jan Vilém hrabě Liebštejnský z Ko- lovrat byl jmenován v listopadu roku 1667. Zemřel však v Brně dříve, 13 [pageend15]než se mohl ujmout řízení arcidiecéze. Jeho nástupcem se stal syn klášterního purkrabího v Rajhradě benediktin Ferdinand Sobek z Bi- lenberka, opat kláštera svatého Mikuláše na Staroměstském náměstí v Praze. V jeho době bylo založeno Dědictví svatováclavské, které hrálo v českých nábožensko-kulturních dějinách významnou úlohu, byla obnovena i katedrála a prováděna reforma liturgie v římském duchu. V roce 1670 se arcibiskupovi podařilo znovuzískat starobylý příbram- ský arcibiskupský zámek, který měl sloužit duchovní péči o poutníky na Svatou Horu. Katolický šlechtic František Ždárský ve spolupráci s arcibiskupem Sobkem založil v Hájku u Hostivic františkánský klášter a jiný dobrodinec založil v Německém (dnes Havlíčkově) Brodě kar- melitský klášter s latinskými školami. Sobek také připravoval založení biskupství v Plzni a císař už zakoupil pro nové biskupství malý statek u Klatov a jmenoval kněze Jaroslava ze Šternberka biskupem, ale odpor Plzeňských a Klatovských tento plán zmařil. Na žádost arci- biskupa Sobka a císaře Leopolda I. byl v Římě schválen text nových církevních hodinek o svatém Václavu. Po smrti Sobkově se stal na přání pražské metropolitní kapituly arcibiskupem teprve jednatřicetiletý hrabě Jan Bedřich z Valdštýna, který řídil pražskou arcidiecézi 19 let. Byl to muž odříkavého života, omezoval svůj styk se světskou společností, ale právě pro své du- chovní vlastnosti a pro skromné vystupování si získal všeobecnou oblibu. Neliboval si totiž v okázalých liturgických obřadech, ale staral se především o obnovu duchovní správy na venkově zakládáním far- ností. Během jeho doby bylo postaveno mnoho nových kostelů. On sám v tom na arcibiskupských statcích šel příkladem vstříc. V roce 1677 také vyšla česká bible, připravovaná už arcibiskupem Sobkem. Pečoval i o zabezpečení zestárlých kněží a našel pro tuto charitativní činnost pomoc svého světícího biskupa Jana Ignáce Dlouhoveského z Dlouhé Vsi, který byl dříve českým kazatelem v pražské katedrále. Ten daroval k tomuto účelu svůj dům s knihovnou a vinicí na praž- ském Novém městě a odkázal mu 10.000 zlatých. Druhým světícím biskupem byl stařičký vlastenecký Tomáš Pěšina z Čechorodu, vyni- kající duchovní spisovatel. Oba biskupové psali latinsky a česky. Arcibiskup Valdštýn pomáhal i při uvádění dalších řádů do Čech a při budování nových klášterů. V jeho době přišli do Lnářů bosí augu- stiniáni, jezuitům byla zřízena rezidence v Košumberku, pavlíni byli uvedeni do Obořiště biskupem Pěšinou, františkáni získali nové kláštery 14 [pageend16]v Hořovicích a Zásmukách, kapucíni přišli do Žatce, pauláni do Bystřice, byl též obnoven augustiniánský klášter ve Svaté Dobrotivé. Piaristé založili koleje v Kosmonosích a Novém Městě nad Metují. Přes tyto úspěchy, na nichž měly nemalý podíl štědré šlechtické rodiny, začal se kalit vztah státu k církvi, když si státní správa vyhra- zovala papežský desátek na uhrazení nákladů na válku proti Turkům. Zemský sněm v roce 1684 vyžadoval zdanění duchovních, proti ně- muž se Valdštýn vzepřel, až nakonec byl v roce 1693 zbaven volební- ho práva na sněmu. Stát také omezoval práva církevního soudu. Pří- kladu dvora následovali i nižší šlechtici, patroni far. Mor, který nastal v roce 1681 si vyžádal 100.000 obětí. Sám arcibiskup Valdštýn zemřel na nákazu v roce 1694. Byl to poslední arcibiskup-velmistr křížov- nického řádu. Nástupcem Valdštýnovým se stal hrabě Jan Josef Breuner. Po Breunerovi spravoval pražské arcibiskupství v letech 1710 až 1731 hrabě František Ferdinand Khiinburg, který byl předtím bisku- pem v Lublani. Původem ze Štýrska, po studiích v Římě a po získání dalších církevních hodností, se stal v roce 1701 lublaňským biskupem. Tam proslul jako zakladatel různých církevních ústavů a získal si pří- zeň císařského dvora. Jmenování pražským arcibiskupem ho zastihlo v Lisabonu, kam doprovázel k zásnubám arcivévodkyni Marii Annu. Teprve za dva roky přišel do Čech, právě když tam řádil mor, a proto až v roce 1714 mohl začít v Praze působit a byl tam slavnostně uvítán 14. dubna. Vzhledem k jeho dobrému vztahu k vídeňskému dvoru zmírnil stát protireformační činnost. Khiinburg pečoval o náboženskou výuku a umožnil v roce 1722 vydání Pražského katechizmu sepsaného po římském vzoru. Roz- množil i počet farností v arcidiecézi. Jeho zásluhou i zásluhou jeho spolupracovníků, mezi nimiž vynikl pražský kanovník hrabě Jan Rudolf Špork, syn známého jansenisty hraběte Františka Antonína Šporka, pověřený jménem pražského ar- cibiskupství jednáním v Římě, došlo v roce 1729 k slavnému sva- tořečení Jana Nepomuckého. Špork byl pro své zásluhy jmenován před kanonizací pražským světícím biskupem. Zásluhou pozdějšího kardinála Michala Bedřicha Althana, který se též značně přičinil v Římě o Janovo svatořečení, byla obnovena staro- boleslavská kapitula. Arcibiskup Khiinburg získal pro arcibiskupství výměnou za daleký statek u Kojetína na Moravě bližší panství v Dolních Břežanech. Vzrostl v té době i počet řeholních domů. 15 [pageend17]Nicméně už v době Khiinbergově se začíná rýsovat laicizace cír- kevní správy a vměšování státu do vnitřně církevních záležitostí dale- ko ostřeji než dříve. Vzhledem k tomu, že čeští protestanté podporo- vali otevřeně Rakousku nepřátelské saské panovníky a pruské krále, císař Karel VI., který toto jednání považoval za velezradu, zahájil ostrý postup proti nekatolíkům a podřídil kacířské procesy zcela pra- vomoci státních orgánů. Když se proti tomu ohradil arcibiskup Khíin- burg v roce 1725, byl císařem obviněn z liknavosti a bylo mu naříze- no, aby se podřídil. Stařičký třiaosmdesátiletý arcibiskup zemřel 6. srpna 1731 a byl pohřben v hrobce pražských arcibiskupů v katedrále. Po arcibiskupu Khünburgovi nastoupil na stolec svatého Vojtě- cha rodák z Čech občanského původu Daniel Josef Mayer z Mayern ze severočeského Vartenberka. Přestože byl arcibiskupem pouze dvě léta, náleží k nejkrásnějším postavám na pražském stolci. Svá teologická studia v Praze si vykonal ve Svatováclavském semináři, pak působil po léta v duchovní správě. Jeho působením se mnoho luterá- nů navrátilo do katolické církve. Byl tedy poslán jako misionář do nekatolických krajů arcibiskupem Valdštýnem a stal se členem poselstva císaře k švédskému dvoru jako teologický poradce. Za odměnu byl jmenován 2. ledna 1693 pražským kanovníkem a německým kazatelem v katedrále. Jeho schopností používala pražská kapitula i císař. Byl dokonce jím jmenován kvesto- rem zemské berně. Ten jej také povýšil do šlechtického stavu, v roce 1701 si jej pražská kapitula zvolila svým proboštem a arcibiskupové Breuner a Khiinburg generálním vikářem. Od roku 1711 byl také pražským světícím biskupem. Na proboštských statcích ve Volyni a v Hostouni dal vybudovat nové kostely. Arcibiskupem byl jmenován císařem Karlem VI. pro své zásluhy v roce 1731 už třiasedmdesátile- tý. Potvrdil organizaci poustevníků-ivanitů, založenou jabloneckým učitelem Antonínem Steyem a v duchovní správě se vyznačoval péčí o vzorný život kněží v duchovní správě a o pravidelnou výuku ná- boženství na školách. Zemřel 10. dubna 1733 a svým dědicem jmeno- val české zemské patrony. Jeho nástupcem se stal litoměřický biskup hrabě Jan Adam Vrati- slav z Mitrovic, zemřel však, než došlo papežské potvrzení jeho císařského jmenování. Na jeho místo se dostal opět cizinec, Jan Mořic Gustav Manderscheid Blankehein, od roku 1720 biskup Vídeňského Nového města. Pocházel ze starobylé rodiny spřízněné s Lucembur- 16 [pageend18]ky, v mládí byl kanovníkem kapituly svatého Gereona v Kolíně nad Rýnem a později ve Štrasburku. Za cenné diplomatické služby měl být císařem jmenován arcibiskupem v Palermu, ale mezitím se uprázdnilo příjemnější pražské arcibiskupství. Manderscheid byl arcibiskupem plných třicet let. Tato doba mu umožnila rozvinutí širokého pastoračního programu, který se neome- zoval jen na utvrzení víry. Podnikl boj proti pověrám, proti tisku po- věrečných a neschválených modliteb a proti čachrování poutníků s rozmanitými posvěcenými předměty. I v jehö době stát hrubě zasahoval do církevních záležitostí, až ko- nečně povolil vizitace klášterů cizozemským vizitátorům. Nařizoval i veřejné pobožnosti, křesťanská cvičení pro mládež, určoval církevní svátky, ukládal slavení neděle Židům, zakázal užívání trub a kotlů při slavnostních bohoslužbách, ale také zveřejňování papežských bul bez státního souhlasu, omezoval sbírky almužen pro žebravé řády a zaká- zal duchovním nabývat majetku bez státního schválení. Kostely pak zneužíval k vyhlašování státních nařízení, týkajících se věcí tak ba- nálních, jako bylo pašování tabáku, pytláctví a vojenská povinnost. I za doby Manderscheidovy rostl počet klášterů: přišli do Prahy celestinky a anglické panny, servité do Kozojed, alžbětinky do Kada- ně, kapucíni na Mělník, do Brandýsa a do Budějovic se schválením arcibiskupa piaristé. Ve vnitrocírkevních záležitostech se Manderscheid zcela rozchá- zel s názory císařovny Marie Terezie a udržoval styky se šlechtickými rodinami v německých zemích, jež jí nebyly z politických důvodů na- kloněny. Císařovna ho potrestala nuceným exilem mimo Prahu a slavnostně se dala v Praze korunovat 12. května 1743 svým oblíbeným olomouckým biskupem Liechtensteinem. Během sedmileté války byl značně poškozen velechrám svatého Víta, ostřelovaný Prusy. Ještě v posledních letech života rozmnožil Manderscheid statky svého arci- biskupství. Zemřel 26. října 1763. Také jeho nástupce hrabě Antonín Petr Přichovský byl pražským arcibiskupem téměř třicet let. Prožil však změny, jaké křesťanská Evropa dotud nezažila: jeho episkopát začíná utužováním státní moci nad církví v druhé polovině vlády Marie Terezie, pokračuje přes smutné údobí osvícenského Josefa II. a uzavírá se v okamžiku, kdy Fran- couzská revoluce naplňuje úzkostí celou Evropu. Přichovský přišel do Prahy jako královéhradecký biskup, ale jeho činnost se i tam soustřeďovala na Prahu, kde zastával předtím různé hodnosti v 17 [pageend19]metropolitní kapitule a kde se stal pomocným arcibiskupem svého předchůdce v roce 1752. Ač některá josefínská státní nařízení přinesla církvi prospěch, jiná jako omezení počtu klášterů, přidělení majetku církevních obročí na vojenský fond, císařská censura modlitebních a náboženských knih nemohla přinést dobré ovoce a značně ochudila duchovní život, zvláště když členové příslušné komise byli nakaženi febroniánstvím a osvícenstvím a na prospěchu církve jim pranic nezáleželo. Febro- niánské zásady, ostře protipapežsky naladěné a hlásající rovnost všech biskupů včetně papeže a řízení církve na způsob občanské republiky, byly vřazeny do příruček církevního práva, předepsaných státem pro výuku v seminářích a na teologických fakultách. Ani zrušení jezuitského řádu papežem na nátlak světských panovníků ne- zůstalo v Praze bez odezvy. Budovu Klementina se sice podařilo arci- biskupovi zachránit, ale musel se vzdát dosavadní seminární budovy u Prašné brány. V Praze v témže roce, kdy byl zrušen jezuitský řád, byly založeny tři zednářské lóže. Aby se aspoň nějak dostalo církvi náhrady za zrušené jezuitské koleje, směli si piaristé otevřít nové ško- ly v Praze a v Berouně. V rámci zavedení naprosté kontroly státu nad výchovou kněží byl i v Praze zřízen 1. listopadu 1783 státní tzv. generální seminář. Jeho rektorem byl státem jmenován P. Augustin Zippe, vicerektorem P. František Wentzel. Arcibiskupský znak nad vchodem do semináře byl nahrazen rakouským orlem a od té chvíle neměl arcibiskup Při- chovský žádné právo dozoru a stejně jako jinde mu bylo povoleno pouze připravit po kněžském svěcení absolventy semináře na kněž- skou praxi jednoročním kursem v tzv. kněžském domě, pro který měl být upraven klášter svatého Jiří na Pražském hradě. Arcibiskup Přichovský se dožil i zrušení klášterů rozjímavých řádů, z nichž některé se už nikdy do Čech nevrátily. Kaple a kostely ne- používané k pravidelným bohoslužbám byly zavřeny a mnohé prodá- ny soukromníkům, mezi nimi i kostely a budovy kláštera blahoslave- né Anežky na Františku a Betlémská kaple. Posléze byl zrušen i dům pro vysloužilé kněze, kteří po zrušení tzv. solní pokladny a předání jejího majetku náboženskému fondu dostávali penzi a byli rozmístěni do budov zrušených klášterů. Jedním z mála pozitivních výsledků osvícenské činnosti jose- finismu bylo zřízení nových farností. V pražské diecézi bylo založeno 81 farností a 314 lokálií a byla zajištěna pravidelná duchovní správa i 1S [pageend20]na jiných místech. V roce 1784 bylo zřízeno také biskupství v Českých Budějovicích a po úpravě hranic českých diecézí se území pražské arcidiecéze zmenšilo o jednu třetinu. Také jmění bratrstev a literát- ských spolků mělo sloužit k podpoře chudých prostřednictvím nové- ho spolku křesťanské lásky. V roce 1779 oslavil arcibiskup Antonín Petr Přichovský padesátile- té výročí svatořečení Jana Nepomuckého, jehož se osobně v Římě účastnil jako dvaadvacetiletý seminarista koleje Germanika-Hungari- ka. Byl přítomen též při návštěvě Pia VI. ve Vídni v březnu 1782, kam tento přijel, aby zapůsobil na císaře Josefa II. ke změně jeho církevní politiky. Když směli biskupové podat nástupci Josefa II. císaři Leopoldovi II. stížnosti proti novému církevnímu řádu ve snaze napravit ty nejkřiklavější přehmaty, arcibiskup Přichovský si stěžoval na založení budějovického biskupství. Za zásluhy v řízení své diecéze a jako uznání novému císaři za jeho umírněnější postoj vůči církvi se dostalo arcibiskupovi Přichovskému z Říma výsady korunovat 6. září 1791 Leopolda II. v pražské katedrále na českého krále v kardinálském pur- puru, jehož užil i při korunovaci jeho manželky Marie Luisy a pak znovu 9. srpna 1792 při korunovaci Františka II. Přichovský zemřel 14. dubna 1793. Bylo mu 86 let a přežil svých pět světících biskupů. Po Přichovském byl uveden na pražský stolec dosavadní biskup v Tournai Vilém Florentin kníže Salm, který byl arcibiskupem 17 let. Opět to byl cizinec, vychovaný v Belgii, syn rakouského maršála a gu- vernéra habsburských Antverp, absolvent vojenské koleje v Juilly ve Francii a Tereziánské akademie ve Vídni. Pak však opustil vojenskou ka- riéru a věnoval se studiu teologie a práva. Vyznačoval se však církevním smýšlením a láskou k prostému lidu. Hned po vysvěcení na kněze byl ka- novníkem tří kapitul a ve třiceti letech se stal biskupem v Tournai. Salm se zúčastnil i sněmování francouzského duchovenstva ve Versailles na počátku Francouzské revoluce v roce 1789, poněvadž část jeho diecéze patřila územně do Francie. Pak však nejenže ztratil tyto farnosti i jejich majetek, ale během války, kterou vypověděla Francie Rakousku v roce 1792, se necítil bezpečný ani ve svém biskupství. Uchýlil se tedy na rodný zámek Anhold a pak do Kolína nad Rýnem. Když Rakousko ztratilo své panství na území dnešní Bel- gie, byl odměněn za svou věrnost císaři pražským arcibiskupstvím a vstoupil do Prahy 4. května 1794 po prvé v životě. Pak musel řešit mnoho finančních problémů. 19 [pageend21]Pro duchovní život diecéze bylo Salmovo působení kladným pří- nosem. Podporoval pastýřskými listy obnovení starých tradic, zruše- ných za josefinismu, jako byly církevní průvody, stavění Božího hro- bu ve Svatém týdnu, vyučování náboženství na středních školách. Pečlivé též vizitoval každoročně část své diecéze a v roce 1806 podnikl všeobecnou vizitaci. Během napoleonských válek byl donucen vydat církevní majetek na válečné dávky a jen stěží se mu podařilo zachránit stříbrný náhro- bek svatého Jana Nepomuckého v pražské katedrále. Kláštery byly proměněny na vojenské lazarety a arcibiskup nařizoval duchovenstvu bohoslužby za padlé vojáky. Dříví a chléb přikázal rozdávat v oněch letech v zimě chudým z arcibiskupských statků. Aby pomohl neza- městnaným, dal stavět naproti arcibiskupskému paláci v Praze tzv. Salmovský palác. Zemřel na pozdzim roku 1810 během návratu do Prahy z lázní nedaleko Ambergu. Jeho tělo bylo prozatím uloženo v Rožmitále, kde zástupy věřících z celého arcibiskupského rožmitál- ského panství se domáhaly jeho pohřbení v Rožmitále. Vojsko muse- lo tuto rebelii, naštěstí nekrvavou, rozehnat, když bylo v Praze roz- hodnuto, že jeho tělo má být pochováno v katedrále. Po Salmově smrti zůstal pražský stolec neobsazen po čtyři roky. To vyhovovalo státní správě, poněvadž část příjmů pražského arcibis- kupství takto plynula do školského fondu, který utrpěl v předchozích letech značnou škodu. 2. prosince 1814 se stal nástupcem arcibiskupa Salma Václav Leopold Chlumčanský z Přestavlk-Chlumčan. Pocházel z české statkářské rodiny z Hostie na Prácheňsku. Vystudoval boho- sloví v pražském svatováclavském semináři. Působil jako kněz v se- verních Čechách a jako děčínský děkan se stal pražským kanovníkem, kde působil léta jako německý kazatel. Byl jmenován pražským světícím biskupem, na svátek svatého Václava roku 1795 byl v praž- ské katedrále vysvěcen a stal se též generálním vikářem arcibiskupa Salma. V roce 1801 se stal litoměřickým biskupem a odtud se vrátil jako arcibiskup do Prahy po zvolení 2. prosince 1814. Chlumčanský hned na počátku svého působení v Praze byl nucen řešit finanční problém arcibiskupských statků, které byly zatíženy pohledávkou školního fondu a dalšími nedoplatky. Nicméně jeho oblíbenost u vlády pomohla překlenout tento problém. V jeho době se začalo projevovat úsilí o katolickou obnovu a Chlumčanský ještě zažil částečnou rehabilitaci církevních práv. Ale i tehdy, i když v menší míře než předtím, se stát vměšoval do církevních záležitostí, 20 [pageend22]jako např. dával souhlas k jmenování generálního vikáře. V Praze byl horlivým zastáncem katolické obnovy kanovník František Pallas (Pal- lasfalva) de Lauro, rodák jáchymovský, jehož předkové přišli do Čech z Uher. Ten už v roce 1810 žádal písemně císaře Františka I., aby stříbrný náhrobek svatého Jana Nepomuckého nebyl předán státní mincovně. Arcibiskup Chlumčanský velmi pečoval o vzdělání svých kněží. Pastýřskými listy povzbuzoval duchovní k horlivé pastýřské činnosti. Nezapomínal ani na jejich vzdělání. Pražskému semináři dal nový řád a nedostatku seminaristů se snažil odpomáhat zřizováním nadací pro chudé zbožné chlapce, kteří toužili stát se kněžími. Byli mezi nimi většinou selští synci z českého venkova. Mnohé pak poslal na vyšší studie do Vídně do teologického ústavu Frintaneum. O jeho českém smýšlení svědčí také jeho úmysl založit v semináři místo učitele češti- ny, což se za jeho života neuskutečnilo. V roce 1828 však byl založen na popud mladého ceremonáře Chlumčanského Karla Vinařického slavný Časopis katolického duchovenstva, který zpočátku vydávala pražská konsistoř. Arcibiskup také pomáhal k zřízení Národního muzea, jehož kni- hovně věnoval vzácné rukopisy a prvotisky. Josefu Jungmannovi také vydržoval písaře při vydávání jeho Slovníku. K zvýšení vzdělání dal arcibiskup založit reálky v Liberci a Ra- kovníku, na nichž měli vyučovat piaristé a premonstráti, na arcibis- kupských statcích dal zakládat nové školy a podporoval zakládání vikariátních knihoven, které měly sloužit především k vzdělávání venkovských duchovních. Během působení Chlumčanského v Praze došlo též k pronásledo- vání pražského kněze Bernarda Bolzana, jehož otec byl Ital a matka Němka, který však svými názory ovlivnil celou generaci českých a ně- meckých kněží. Bolzano náležel mezi liberální osvícence. Od roku 1805 přednášel na pražské filozofické fakultě nově zavedenou ná- boženskou vědu. Byl znalcem soudobé filozofie a podrobil kritice i názory Kantovy. Jeho Řeči vzdělávací, jen zčásti vydané tiskem, kolo- valy v přepisech až do padesátých let. Mezi jeho žáky je třeba počítat biskupy Hurdálka, Krejčího a Jirsíka, kněze buditele Zahradníka, Štulce, Vinařického, Náhlovského, ba i básníka Jablonského a Karla Havlíčka Borovského už od dob, kdy studoval v semináři. Bolzanovy názory, vyjádřené později v jeho Učebnici náboženské vědy, však našly odpůrce v zakladateli Frintanea, dvorském faráři 21 [pageend23]Frintovi, podle něhož Bolzanovo nedostatečné vyvrácení protiná- boženských námitek studenty spíše mate. Bolzanovy názory týkající se nauky o zjevení a o církvi nebyly sice příliš pravověrné, ale tehdejší rozumářsky naladěné společnosti byly přijatelné. V roce 1819 byl Bolzano zbaven profesury, nikoliv však na nátlak církevních představitelů, ale císařským nařízením. Učil totiž své stu- denty, že válku budou jednoho dne považovat lidé za něco tak straš- ného, jako je souboj, že sociální rozdíly budou jednoho dne uvedeny do spravedlivých mezí a že poslušnost světské moci je vymezována svědomím a zásadami oprávněného užívání svrchované moci. Když Vídeň o tom informovala pražské církevní autority, ty prohlásily, že Bolzano je pravověrný katolík. Bolzano, který byl i členem České aka- demie věd, byl tedy nucen se uchýlit do soukromí, ale až do smrti nepřestal psát, z velké části filozofická díla, a uchoval si velký vliv na okruh svých žáků. Arcibiskup, ačkoliv i on sám byl jako Bolzano kato- lický osvícenec, se nedokázal postavit proti útoku na Bolzana a jeho stoupence z Vídně a ve své výroční zprávě císaři o stavu své diecéze zvláště vyzvedl v roce 1821 zásluhu svého duchovenstva o rozšíření očkování proti černým neštovicím. Chlumčanský ještě zřídil nadace při kostelích, při nichž během ži- vota působil, a odkázal značný obnos Muzeu Království českého. Ta- ké ještě mohl velkolepě oslavit v roce 1829 stoleté výročí svatořečení svatého Jana Nepomuckého. Zemřel 14. června 1830. Nástupce arcibiskupa Chlumčanského byl královéhradecký biskup hrabě Alois Kolovrat-Krakovský, rodák z Prahy. Po dvacetiletém tamním biskupském působení byl příliš starý, aby mohl účinně spra- vovat velikou arcidiecézi, ač v mladších letech proslul pastýřskou hor- livostí, dobrosrdečností a zbožností. Naštěstí se mohl opřít o svého energického generálního vikáře Františka z Pauly Pištěka, který byl pražským světícím biskupem od roku 1824. Později se stal biskupem v Tarnově a nakonec arcibiskupem ve Lvově. Nezapomenul však nikdy na své rodné Prčice a v roce 1843 tam založil nemocnici, kterou spra- vovaly sestry kongregace svatého Karla Boromejského. Po jeho od- chodu z Prahy se stal novým světícím biskupem František Tippman, jehož vysvěcení, vykonaném královéhradeckým biskupem Hanlem mohl ještě být 3. března 1833 arcibiskup Kolovrat-Krakovský příto- men. Zemřel však za tři týdny, 28. března. Hrozná epidemie cholery, která zachvátila pražskou arcidiecézi v těch letech, si vyžádala značné charitativní pomoci církve. V klášteřích 22 [pageend24]byly narychlo zřízeny nouzové nemocnice, v kostelích se konaly smírné modlitby a pobožnosti, k péči o nemocné byli povoláni i schopní duchovní ve výslužbě. Postiženým rodinám byla poskytová- na i hmotná pomoc. Nový pražský arcibiskup, Polák hrabě Ondřej Alois Ankwicz, byl syn velkostatkáře a jako mladík musel přihlížet popravě otce, obžalo- vaného z tajného dorozumívání s Ruskem. Tato událost se hluboce vryla do jeho duše. Jako sirotek byl vychován ve Vídni, jako kněz se stal olomouckým kanovníkem, vedoucím tamního teologického studia a v roce 1814 lvovským arcibiskupem. Tam se projevil jako schopný organizátor, jako zakladatel škol a po dvaceti letech v roce 1833 přešel na pražský stolec, kde svědomitě působil pouhých pět let. V roce 1834 vyhlásil breve papeže Řehoře XVI. proti spisům fran- couzského myslitele Felicité Roberta de Lamennais, který vyzvědal ideály Francouzské revoluce, svobodu, rovnost a bratrství a vsazoval je do náboženského rámce. V Praze chtěl arcibiskup Ankwicz pokračovat v díle katolické obnovy. Jako lvovský arcibiskup vešel ve styk s jezuity a do pražského semináře povolal severočeského rodáka Rosta, který se tam připojil k jezuitské římsko-katolické obnově. V Ankwiczově době došlo také v Praze k založení Dědictví svatého Jana Nepomuckého budějovickým knězem, předtím členem tehdy zrušeného jezuitského řádu, Antoní- nem Hanykýřem, jehož péčí vycházelo až do Druhé světové války nesčetné množství dobrých katolických knih. Dvě události poznamenaly poslední léta působení arcibiskupa Ankwicze: 7. září 1836 vykonal korunovaci posledního českého koru- novaného krále císaře Ferdinanda V. zvaného Dobrotivý. Rok nato přivítal v Praze šest řeholnic kongregace svatého KarlaBoromejského z Nancy a Trevíru, kterým svěřil vedení tehdy založeného ústavu pro slepé. Kongregace záhy zapustila v Čechách kořeny a pečovala o nemocné, vychovávala mládež v sirotčincích a ve školách. Sestry bo- romejky, jak byly nazývány, se staly všude anděly křesťanské lásky a získaly si i u nekatolíků vážnost a obdiv pro svou obětavost. Kongre- gace v rámci dnešních možností dodnes blahodárně působí. Po smrti arcibiskupa Ankwicze přišel do Prahy olomoucký světící biskup svobodný pán Alois Josef Schrenk, který ač byl rodák z českých Zbenic, působil po ukončení teologických studií v královéhradeckém semináři v olomoucké arcidiecézi. Papež Řehoř XVI. potvrdil císařské jmenování do Prahy 17. září 1838. 23 [pageend25]Schrenkovo působení v Praze bylo poznamenáno apoštolskou hor- livostí, vizitační činností, ale také rozmachem náboženského života v rámci katolické obnovy a stále vzrůstajícím českým národním uvě- doměním čelícím poněmčování českých zemí. V této souvislosti byla na popud pražského kanovníka Václava Michala Pěšiny z Čechorodu založena Jednota pro dostavění pražské katedrály. Pěšina byl v těch letech i řiditelem Dědictví svatého Jana Nepomuckého a v letech 1833-1847 redaktorem Časopisu katolického duchovenstva. V roce 1845 si založily Milosrdné sestry svatého Karla Boromejského v Praze mateřinec a usilovalo se též o znovuuvedení obnoveného jezuitského rádu do Čech. Bouřlivý rok 1848 vyžadoval na arcibiskupu Schrenkovi pastýřskou obezřetnost. Na jaře se po prvé účastnili v značném počtu čeští kněží veřejného dění. Tři, mezi nimi i Václav Stulc, redaktor katolického časopisu Blahověst, zasedali v národním výboru a Štulc podporoval horlivě mladé české národní hnutí. Arcibiskup Schrenk, ač na rozdíl od svého předchůdce byl zastáncem katolického osvícenství, a byl te- dy blízký Bolzanovu kruhu, zastával na politickém poli směr konsti- tučně demokratický. To se projevilo zvláště v roce 1848. Tím si získal i sympatie Pražanů. Když měla česká delegace odevzdat ve Vídni žá- dost o zrovnoprávnění češtiny s němčinou v úřadech a ve školách, o společný sněm zemí koruny české se zastoupením lidu, o zrušení ro- boty a o svobodě tisku, arcibiskup neohroženě sloužil 19. března za asistence dvou kanovníků mši svatou na Václavském náměstí před sochou svatého Václava. Odtud pak za zpěvu písní Hospodine pomiluj ny a Svatý Václave doprovázel lid delegaci k blízkému nádraží. Za tři dny po odjezdu české delegace do Vídně vydal arcibiskup Schrenk pastýřský list, v němž prohlásil, že církev byla konstitucí zba- vena mnohého nepotřebného poručníkování. Této myšlenky se cho- pilo nižší duchovenstvo a přeneslo ji na vnitrocírkevní pole. 18. květ- na 1848 přednesl tyto požadavky na schůzi duchovenstva, mezi nímž nechyběli vyšší církevní hodnostáři, rektor Lužického semináře v Pra- ze František Náhlovský. Popsal těžké postavení církve v Čechách a s odvoláním na pastýřský list Schrenkův dodal, že k její nápravě jsou povoláni všichni kněží. Ústava, zajišťující svobodu projevu každému občanu, opravňuje také je pronášet svobodně úsudek o církevních záležitostech, poněvadž se domníval, že církevní představení zůstali pozadu v hodnocení společenských potřeb a jejich uspokojení. Podle Náhlovského nebyl dosud vhodný čas k svolání synody, bylo však 24 [pageend26]třeba založit časopis, v němž by si kněží vyměňovali návrhy na obnovu církve v Čechách a tak připravili synodu, svolanou pak biskupy. Podle Náhlovského bylo třeba odložit výsadní postavení kněží ve společnosti a především ukázat vzdělaným vrstvám, že katolicismus plně odpovídá požadavkům doby. V katolickém učení bylo třeba od- lišit podstatné, jako jsou články víry, od nepodstatného, jako napří- klad latina při bohoslužbě, celibát kněží, střih liturgických rouch. Pro- to bylo nutno nově upravit liturgické knihy a zavést plně nebo částeč- ně do liturgie lidový jazyk. Bylo třeba provést i zespolečenštění a spravedlivé rozdělení církevního majetku, rozmnožit počet far a die- cézí, přičemž se mělo přihlížet k národnostnímu rozvrstvení obyva- telstva. V čele české církve měl být kardinál-primas zvolený z domá- cího duchovenstva, podobně jako ostatní biskupové a církevní před- stavení, svobodnou volbou. Arcibiskup Schrenk, jemuž Náhlovský předložil své návrhy a pro- tokol o průběhu schůze, uznal, že Náhlovský se nijak nechtěl stavět proti církevní autoritě, že nápravy v církvi třeba je. Některé návrhy schválil, jiné s výhradou, ostatní zamítl. Prohlásil, že je ochoten při- jmout jakékoliv návrhy kněží, stál však na zásadě, že k praktickému provádění obnovy církve jsou oprávněni církevní představení. Podnětná akce Náhlovského skončila bezvýsledně, poněvadž pražské Svatodušní bouře zcela změnily situaci. České duchovenstvo, které se začalo živě podílet na politickém dění na jaře toho roku a snažilo se o vymanění české církve z rakouského jha, se živě podílelo i na této revoluci. Četní venkovští kaplani vyzývali veřejně pro tažení národních gard na pomoc rakouským vojskem bombardované Praze. Emauzští benediktini a členové jiných řádů pomáhali v městě stavět barikády. Deputace bydžovského kraje vedená farářem Vinařickým žádala 16. června generála Windischgrätze, aby Prahu ušetřil. Také arcibi- skup Schrenk vybízel Pražany k rozvaze. Za svou účast na tomto po- vstání mnoho českých kněží bylo pak rakouskými úřady pronásledo- váno, zvláště když rakouští biskupové odsoudili v roce 1849 politic- kou svobodu jako bezbožnou a rozdílnost jazyka za následek hříchu a za odpad od Boha. Nacionalismus byl podle nich novopohanstvím. Během pražského povstání byl i Lužický Srb Náhlovský zatčen a pak na nátlak říšskoněmeckých biskupů zbaven vedení Lužického se- mináře v Praze, litoměřický biskup mu odepřel penzi, takže byl donu- cen odejít do Drážďan, kde působil jako profesor náboženství. Jeho 25 [pageend27]názory hájil jeho přítel Karel Havlíček Borovský v Národních novi- nách, zvláště lidový jazyk v liturgii, zrušení kněžského celibátu, syno- dy s demokratickou ústavou, reformu církve prostřednictvím nových biskupů, poněvadž dosavadní byli šlechtici lidu zcela cizí, sloužící zájmům rakouského státu. Tytéž názory se znovu začaly ozývat na přelomu století a našly živnou půdu v části českého duchovenstva. Po smrti arcibiskupa Schrenka se stal pražským arcibiskupem kon- cem roku 1849 salzburský arcibiskup kardinál Bedřich Schwarzen- berg. S ním přišli do Prahy i zastánci racionalistických názorů rodáka z Čech Antonína Günthera, kteří se tam svým způsobem snažili pro- vést proti osvícenství římsko-katolickou obnovu. Nicméně, když byly v roce 1857 odsouzeny papežem Piem IX. Güntherovy filozofické ná- zory, museli i oni odejít z pražské fakulty. Tím však byl podpořen če- ský duch v pražském semináři i v původně německy zaměřených spolcích díky čilé činnosti vyvíjené giintheriány, a to především záslu- hou vlasteneckého kanovníka Štulce. Kardinál Schwarzenberg se od počátku snažil obnovit duchovní život v starobylých českých klášteřích, které sice přežily josefinismus, ale propadly duchu osvícenství. Liberalismus však tuto obnovu brzdil, poněvadž se v podstatě příliš nelišil od názorů osvícenství. Zatímco se obnova ujala v premonstrátských klášteřích, vzdorovali jí piaristé, augustiniáni a františkánské řády. Ačkoliv kardinál Schwarzenberg pocházel z rodiny, jejíž členové podporovali české obrozenecké hnutí, on sám se přidržoval i v Praze důsledně nadnárodnostního postoje, uplatňovaného v celém rakous- kém soustátí vysokým duchovenstvem, už proto, že národnostní otázky byly považovány za nekatolické, poněvadž vnášely do místních církví rozdělení. Proto nejyednodušším řešením bylo přecházet národ- nostní problémy mlčením. Tím pokračovala během jeho téměř čtyři- cetiletého pontifikátu situace, kdy převážně česky mluvící katolický venkov pražské diecéze byl řízen rakousko-německy smýšlejícími církevními představenými. Tak ovšem se nahrávalo českým protikatolicky zaměřeným liberá- lům, kteří viděli v církvi rakouskou státní instituci nepřející rozvoji národnostně místního zaměření a zneužívali této situace uvnitř cír- kve, k níž i oni náleželi, pro své osobní politické záměry. V oné době spojenou snahou Českých nekatolíků i těchto liberálních katolíků do- šlo k znovuvzkříšení postavy Mistra Jana Husa jako mravní autority v protikladu k úřední rakousko-římské církvi. Tak se dospělo i k závěru, 26 [pageend28]že upřímný český vlastenec nemůže být dobrým katolíkem, poněvadž Husa církev odsoudila nespravedlivě a z nenávisti k českému národu. Kdo tedy je věrný papeži a Římu, nemůže být dobrým vlastencem. Začíná tu i české hnutí, které v německých zemích v devatenáctém století a na počátku tohoto století si razí heslo »Pryč od Říma« a »Řím musí být souzen a odsouzen« a našlo mnohem později i přijetí u nej- vyšších světských mravních a politických autorit českého národa. Kardinál Schwarzenberg však nikdy nechyběl na oslavách výročí, která vyzvědala ryzí katolickou minulost země. V roce 1863 se účast- nil posvěcení nového kostela svatých Cyrila a Metoděje v Praze-Karlí- ně, kde i slavnostně kázal při příležitosti tisíciletých oslav příchodu svatých Cyrila a Metoděje na Moravu. V roce 1869 sám přivedl 1300 poutníků z Čech na Velehrad, kde se vzpomínalo tisícileté výročí smrti svatého Cyrila. Tam kázal o dvou nejdražších pokladech, totiž o víře a národnosti. Další příležitostí k oslavám bylo devítistyleté výročí založení pražského biskupství v roce 1873, které Schwarzenberg slavil v Praze koncem dubna druhou diecézní synodou za přítomnosti 152 kněží. V konečných usneseních synody se hovoří také o úctě blaho- slaveného Jana Sarkandera a blahoslavené Anežky, jejíž úctu potvrdil v roce 1874 papež Pius IX., čímž jí v celé církvi přiřkl titul blahoslave- né. Oslavy svátku svatého Václava se v onom roce konaly mimořádně slavně. Zúčastnil se jich i historik protestant František Palacký, které- ho za to napadl časopis Hlasy ze Siónu a brožura Processi zpátečnictva v Praze na den svatého Václava 1873. Palacký se však dokázal písemně obhájit odsouzením protikatolického fanatismu a terorismu k víře až nepodobným. Úctu kardinála Schwarzenberga k českým světcům potvrzuje i to, že v době pruského nebezpečí v roce 1866 nechal převézt ostatky sva- tého Jana Nepomuckého do Salcburku, kam je provázel svatovítský kanovník Jan Bernard, který je spolu s kanovníkem Průchou zase slavnostně vezl zpět. Také stopadesátileté jubileum svatořečení sva- tého Jana Nepomuckého se slavilo v roce 1879 velmi okázale. Jak kar- dinál Schwarzenberg, tak i českobudějovický biskup Jirsík vydali při oné příležitosti pastýřské listy a do Nepomuku připutovalo na 150.000 poutníků nejen z Čech, ale i z Moravy, z Rakouska a Bavorska, ba i z daleké Ameriky. Oslavy se konaly právě v mimořádném Svatém roce, který vyhlásil nově zvolený papež Lev XIII. Neméně slavné byly i oslavy stopadesátiletého výročí korunovace sochy Panny Marie Sva- tohorské v roce 1882, jehož se zúčastnili všichni čeští biskupové a 27 [pageend29]vídeňský nuncius arcibiskup Vanutelli, kterého tam bouřlivě přivítaly statisíce poutníků. Také svatometodějský rok přes překážky, kladené velehradským poutníkům vídeňskou vládou, se v roce 1885, kdy se připomínalo tisíc let od smrti svatého Metoděje, vydařil. Kardinál Schwarzenberg vydal k tomuto výročí zvláštní pastýřský list spolu s českými biskupy a přes zákaz poutí pod záminkou nákazy neštovic a »svíček naplněných dynamitem« se na Velehrad sjížděly davy poutní- ků nejen z českých zemí, nýbrž i ze Slovenska. Tyto oslavy nesmírně povzbudily katolické české národní uvědo- mění poukazem na starobylé tradice. Nicméně české země prožívaly tehdy hospodářský přerod. Vznik průmyslu, doprovázený hospodář- sko-kulturními změnami, zasáhl hluboko i do života církve. Těžištěm hospodářského života se stávají města se svým vzrůstajícím průmy- slem, kam proudí chudí lidé z venkova, kteří se stali předmětem vy- kořisťování německých a židovských zaměstnavatelů, především na území pražské arcidiecéze a v severních Čechách. Ačkoliv se v šede- sátých letech začalo rozvíjet katolické dělnické hnutí, jehož cílem by- la ochrana dělníka proti tomuto vykořisťování, vídeňská vláda rušivě zasahovala do jeho činnosti a do národně-katolického dělnického hnutí se začal vměšovat marxistický socialismus, který v českých zemích tehdy měl spíše zaměření protikněžské než bezbožecké. Vyhlášení dogmatu o papežské neomylnosti na Prvním vatikán- ském sněmu v roce 1870 vyvolalo v Čechách bouři odporu v proticír- kevně naladěných kruzích. Kardinál Schwarzenberg však po poradě s biskupy Čech a teology žádal ve zvláštním memorandu sněm, aby se nevyhlašovala žádná dogmata, jmenovitě dogma o neomylnosti pa- pežské a nanebevzetí Panny Marie, poněvadž to považoval časově za nevhodné. Stejně se vyjádřil ústně na zasedání koncilu. Přestože k vyhlášení neomylnosti papežské přispěla většina hlasů koncilních Otců, přece se splnily i obavy Schwarzenbergovy. Ostrá kampaň libe- rálního tisku a církevní rozkol šířící se z Varnsdorfu v litoměřické die- cézi potvrdil obavy kardinálovy. Nicméně i on byl teologicky závislý na güntherovcich, kteří byli zásadními odpůrci dogmatu papežské neomylnosti. Ačkoliv kardinál Schwarzenberg se podřídil rozhodnutí Vatikánského sněmu, otálel s vyhlášením dogmatu v pražské diecézi. Radostnější stránkou jeho působení bylo zvýšení počtu bohoslov- ců, převážně z českých selských rodin a zvýšení podpory těm, které vydržovala Náboženská matice, na 160. Náboženskému vývoji v čes- kých zemích věnoval nebývalou pozornost papež Lev XIII. V roce 28 [pageend30]1884 byla z jeho podnětu takřka proti mínění kardinála Schwarzen- berga založena v Římě Česká kolej - Bohemicum - v níž se mělo bu- doucím kněžím obou národností z diecézí pražské církevní provincie dostat důkladného teologického vzdělání, aniž by jejich výchova podléhala dozoru rakouského státu. Po smrti kardinála Schwarzenberga se stal 21. května 1885 praž- ským arcibiskupem bratr moravského místodržícího a pozdějšího mi- nistra spravedlnosti, budějovický biskup František z Pauly Schön- born, jehož si už Schwarzenberg vychovával za svého nástupce. Papež Lev XIII. ho jmenoval kardinálem s titulem baziliky svatých Jana a Pavla v Římě v květnu 1889. Spojení se Svatým stolcem udržoval a pěstoval vůdce konzervativních Staročechů František Rieger. Usilo- val především o zřízení nových biskupství v Plzni a v Kutné Hoře, ale v tom ani Češi nebyli zajedno, poněvadž se obávali, že by tím došlo k politickému rozdělení zemí české koruny. Během Schönbornova působení v Praze se diecéze rozrůstala a ne- bylo snadné řešit nábožensko-národnostní problémy, zvláště neklid mezi českým duchovenstvem, který se stále více projevoval i v jiných diecézích. V jeho době však byla věnována značná pozornost na české straně na šíření katolických myšlenek jako odpověď na otevřené úto- ky odpůrců církve. V roce 1884 bylo v Praze založeno družstvo Vlast vydávající za redakce kněze Václava Škrdlého časopis téhož jména. V roce 1895 vznikla napodobením rakouského vzoru tzv. »Tisková li- ga«, hájící zájmy katolíků a od roku 1900 byly vydávány brožury na ča- sová témata s titulem »Hlasy svatováclavské«. Značným problémem se však stávalo sociální postavení dělníků, jednak těch, kteří v Praze hledali obživu prací v nových továrnách, jednak těch, kteří neustále proudili z venkova do velkoměsta za prací. U kněží, odhlížeje od šlechticů, ale ani u těch, kteří vyšli z měšťan- ských a ze zemědělských venkovských rodin, nenalezli pochopení. Pozdější pražský arcibiskup, tehdy mladý kaplan v litoměřické diecézi František Kordač si v té době posteskl, že jeho mladí kolegové nejeví zájem o životní podmínky proletariátu na českém severu. Před Schönbornovou dobou nejevili ani kardinálové Schwarzenberg, ani jeho olomoucký kolega Fürstenberg zájem o sociální zabezpečení svých katolíků. Když 15. května 1891 zveřejnil papež Lev XIII. okružní list Rerum novarum, kterým se snažil v té době revolučně vyložit z hlediska katolického učení postoj vůči této ožehavé otázce, jejíž řešení byla schopna podat jen církev plným uplatněním křesťanské 29 [pageend31]spravedlnosti, biskupové a i vyšší duchovenstvo rakouských zemí se tvářilo k papežovým názorům rozpačitě. Domnívali se totiž, že řešení problému nespadá pod činnost církve a k jeho řešení postačí charita- tivní řešení nejkřiklavějších sociálních případů. Mladší kněze, kteří pochopili důležitost tohoto dosud nechápaného způsobu angažova- nosti církve i v sociálních otázkách, brzdili v jejich horlivosti. Dokon- ce zvláštní delegace rakouských biskupů vedená kardinálem Schön- bornem žádala papeže Lva XIII., aby křesfansko-sociální hnutí zaká- zal. Kardinál Rampolla, tehdy vedoucí vatikánské diplomacie, stejně tak jako vídeňský nuncius se však mladých kněží plně zastali, aby se v Čechách a na Moravě mohli účastnit této sociálně politické činnosti v souladu s pojetím papeže Lva XIII. Po smrti kardinála Schönborna byl císařem jmenován pražským arcibiskupem 36-letý moravský rodák svobodný pán Lev Skrbenský z Hříště. Nejprve studoval práva, pak si vykonal roční vojenskou službu a nakonec se rozhodl pro kněžství. Byl milý povahou, chyběla mu však rozhodnost. V roce 1900 ho papež Lev XIII. jmenoval na přání císaře i kardinálem. V Praze se mladý arcibiskup octl mezi proudy, jež nebyl s to usměrnit. Národnostní boje, vášnivá liberálně proticírkevní agitace vyžadovala, aby v čele největší a nejdůležitější české diecéze stál arcibiskup, který by v spolupráci se svým duchovenstvem byl schopen řešit tyto problémy. Ač byl kardinál Skrbenský povahově klidný, přece žil příliš vzdálen dobového vývoje. Stal se arcibiskupem v době, kdy se stále důrazněji ozývaly hlasy českých kněží, volající po obnově skutečné domácí cír- kve, politicky nezávislé od rakouské nadvlády, a po obnově domácích českých katolických tradic. Nejen v pražské diecézi, ale i jinde vyro- stla už generace nových vzdělaných kněží, kteří si tuto potřebu uvě- domovali příliš jasně. Uprostřed první světové války bylo i vídeňské vládě zřejmé, kam se obracejí sympatie českého lidu a českého du- chovenstva. Kardinál Skrbenský nebyl muž, který by v tomto směru v této pro mocnářství tak kritické době plnil požadavky vlády, kdy se už viditelně začala rozpadat staletá říše. Svým vypěstovaným neutrálním postojem věrného rakouského šlechtice však nebyl ani schopen pod- pořit snahy většiny svých česky národnostně smýšlejících kněží a ar- cidiecézánů o splnění jejich požadavků o navrácení jejich potlačených národnostních a náboženských práv. Tak došlo uprostřed války v roce 1916 k změně na pražském stolci, kde rakouská vláda potřebovala arcibiskupa nejen sobě oddaného, 30 [pageend32]ale natolik energického, aby mohl čelit vzrůstajícímu odporu vůči ra- kouské nadvládě v českých zemích, podporovanému v zahraničí státy ve válce s Rakouskem a Německem, kde se vytvářely české vojenské legie a kam se utíkali čeští vlastenci, k nimž se přidali i početní ame- ričtí krajané, ze značné části čeští a slovenští katolíci, kteří společně usilovali o setřesení rakouského a maďarského jha. Když byl olomouckou kapitulou po smrti arcibiskupa kardinála Bauera zvolen olomouckým arcibiskupem pražský arcibiskup kardinál Skrbenský, stal se jeho nástupcem z vůle vídeňské vlády brněnský biskup hrabě Pavel Huyn, od něhož si slibovala, když se přestárlý císař František Josef I. octl na sklonku života, že bude v Praze vlád- nout pevnou rukou. Arcibiskup Huyn řídil pražskou arcidiecézi pou- há tři léta. Jako věrný rakouský občan se dopouštěl nejen mnoha omylů politických, nýbrž i pastoračních. Svou neznalostí češtiny, ale především svými neuváženými výroky a nepromyšlenými rozhod- nutími nejen v národnostních otázkách, ale i v řízení pražské arcidie- céze si svým autokratickým postojem způsobil nepřátele i mezi ně- mecky smýšlejícím duchovenstvem. Záhy se stal terčem satiry české- ho liberálního tisku. Národní osvobození nalezlo vedení pražské arcidiecéze zcela nepřipravené na novou politickou situaci. Rakousku věrný arcibiskup Pavel Huyn konal v říjnu 1918 vizitaci v chebském vikariátu, kde váž- ně onemocněl. Poněvadž nebylo v Praze vyššího českého církevního hodnostáře, generální vikář arcibiskupův Mořic Píchá, děkan kapituly světící biskup Jan Sedlák a jménem řeholníků strahovský opat Me- tod Zavoral upozornili už 30. října člena Národního výboru dr. Fran- tiška Soukupa, že se chystá zničení mariánského sloupu na Staro- městském náměstí. Dr. Soukup se je snažil uklidnit tím, že členům výboru o tom nic není známo. Nicméně 3. listopadu byl sloup stržen, ačkoliv byl postaven v roce 1652 na poděkování za záchranu Prahy před Švédy. To zavdalo podnět k ničení četných dalších soch svatých a křížů v Čechách, na Moravě ba i na Slovensku českými proticírkev- ně naladěnými vojáky ve jménu odboje vůči habsburské dynastii. Kříže ze školních učeben byly vyhazovány do popelnic. Protikatolické manifestace se dály i před arcibiskupským palácem a před Husovým pomníkem na Staroměstském náměstí, takže pano- valy vážné obavy, aby se řečníky rozvášněné davy nesnažily zmocnit církevních budov a klášterů. Bylo zakázáno, aby eucharistické prů- vody procházely hlavní branou Pražského hradu. Nicméně biskup 31 [pageend33]Sedlák po mší svaté 1. listopadu začal zpívat v katedrále hymnu Kde domov můj, k níž se nadšeně připojili věřící. Sloužil i requiem za padlé legionáře 22. listopadu. Mezitím nemocný arcibiskup Huyn jmenoval administrátorem pražské arcidiecéze královéhradeckého biskupa Josefa Doubravu. Z Chebu se 19. listopadu odebral na další léčení do Švýcarska. Tam jej zastihla zpráva o jmenování biskupa Doubravy apoštolským admini- strátorem v Praze 13. prosince, takže nebylo nutno, aby se navracel do Prahy. Také usnesením většiny kanovníků pražské kapituly bylo stanoveno, aby napříště bylo osm kanovníků české národnosti a čtyři německé. Od onoho dne se také přestalo v katedrále německy kázat a odpoledne se už nekonaly německé modlitby. Dne 21. prosince se navrátil do Prahy ze Švýcarska budoucí presi- dent nové republiky Tomáš Masaryk. Ačkoliv k jeho slavnostnímu uvítání na Wilsonově nádraží v Praze nebyli pozváni církevní předsta- vitelé, dostavili se tam biskupové Doubrava a Sedlák, generální vikář Píchá a jako zástupce litoměřického biskupa Grosse a jeho ducho- venstva kanovník Šelbický. Byli však neuctivě přijati, pouze dr. Kra- mář představil biskupa Doubravu Masarykovi a doporučil jeho bla- hosklonnosti katolickou církev. Masaryk odpověděl, že doufá, že i ka- tolické církvi prospěje změna politické situace. Když však později s vládou biskup Doubrava jednal o církevních otázkách, nedosáhl mno- ho, vyjma dvousmyslných odpovědí od ministrů. Poněvadž se v Československu odhlasovaly nové proticírkevní zá- kony, žádal vídeňský nuncius Theodor Valfrě biskupa Sedláka o radu pro Svatý stolec. Na jejím základě bylo rozhodnuto, že se arcibis- kup Huyn do Prahy nevrátí. Později byl jmenován titulárním patriar- chou a zemřel během druhé světové války v Bolzanu, kam se uchýlil do domu řádu Německých rytířů. Biskup Doubrava převzal dočasné řízení pražské arcidiecéze 20. prosince 1918. Této situace bezradných arcibiskupů v Praze a v Olomouci využil kněžský spolek Jednota, který sjednocoval většinu kněží v Čechách a na Moravě a v jehož čele stáli předáci tzv. Katolické moderny. Když Svatý stolec nevyhověl požadavkům tlumočeným její delegací v Ří- mě, Jednota se rozštěpila. Na jedné straně se odklonila skupina kněží od církve, ale většina respektovala římské rozhodnutí a rozešla se s tímto radikálním křídlem Jednoty. Jejich odpadu bylo zneužito k pro- tikatolické agitaci. Největší obětí se stal středočeský kraj, náležející do pražské arcidiecéze, kde z církve houfně vystoupily statisíce věřících. 32 [pageend34]V září 1919 byl jmenován arcibiskupem v Praze Svatým stolcem bez ohledu na návrhy Jednoty, aby biskupové byli demokraticky vole- ni, František Kordač. Byl to asketa, filozof a nesmlouvavý kritik mo- derního zmateného morálního a politického života. Proto nebyl nijak nakloněn radikálním návrhům Jednoty. Před jmenováním arcibisku- pem byl rektorem semináře v Litoměřicích, pak profesorem pražské teologické fakulty, slavným pražským kazatelem a v době převratu poslancem Revolučního národního shromáždění. Jako pražský arci- biskup se rozhodně postavil proti odbojným kněžím své dicéze, kteří pak 8. ledna 1920 dali vznik k početné Československé církvi husitské a menší československé autokefalní církvi pravoslavné. Postavení arcibiskupa Kordače nebylo nikterak snadné. Byl donu- cen k energickým zásahům, ale nakonec svou dobrotou odzbrojil i ty, proti nimž byl nucen osobně zasáhnout. Proslul však také svým ryze křesťanským sociálním citem vyjádřeným ve spisech v době těžké ho- spodářské krize, kde odhaluje mj. vyděračský kapitalismus a jeho roz- kladný vliv na společnost. Tragický rozpor mezi kněžími, poloprázdný pražský seminář i jeho vlastní zkušenosti z minulých dob v něm vzbudily veliký zájem o vý- chovu kněží. V Praze-Bubenči dal postavit arcibiskupské gymnasium, jež svěřil jezuitům, v Praze-Dejvicích nový kněžský seminář s boho- sloveckou fakultou a kostelem svatého Vojtěcha. Značnou část peněz věnoval na výstavbu nové papežské koleje Nepomucenum v Římě v roce 1929. V Praze podpořil i stavbu koleje Arnošta z Pardubic pro vy- sokoškolské studenty. Snad jeho sociální cit jej přivedl do sporu s papežským nunciem Ciriacim, který žádal na biskupech značné obnosy na stavbu nové re- prezentační budovy apoštolské nunciatury v Praze a letní vily v Karlo- vých Varech. Po tolika vydáních ve své diecézi arcibiskup nemohl při- spět, jak se očekávalo. Noviny se chopily této příležitosti k protiřím- ské agitací. Arcibiskup Kordač byl po těchto událostech donucen k rezignaci 3. července 1931. Během svého jedenáctiletého působení byl svědkem událostí ne- jen smutných, nýbrž i nečekané obnovy náboženského života. Přes počáteční nesnadné vztahy mezi církví a státem došlo koncem roku 1927 k jejich úpravě smlouvou, tzv. Modus vivendi, která byla oběma stranám na prospěch. V tomto novém ovzduší došlo v Praze v roce 1929 k mohutným oslavám tisíciletí smrti svatého Václava. Duší pří- prav byl už od roku 1923 vzdělaný a zbožný pražský světící biskup 33 [pageend35]Antonín Podlaha, který byl též v roce 1928 místopředsedou Pří- pravného výboru pro oslavu tisícího výročí smrti svatého Václava. V roce 1928 byla prozkoumána a nové upravena královská hrobka v pražské katedrále, 12. května 1929 byla vysvěcena dokončená katedrá- la svatého Víta a tři dni nato otevíral biskup Podlaha ve Vladislav- ském sále Pražského hradu výstavu historických a uměleckých pamá- tek svatováclavské úcty. Vláda i president Masaryk přislíbili svou účast. Různých oslav se pak zúčastnil president Masaryk a ministři Beneš, Tiso, Šrámek a řada senátorů a poslanců. Oslavy byly zahájeny 22. září slavnostní schůzí Národního výboru. 26. září přišel do dobudované katedrály president Masaryk po slavnostním provedení kantáty Svatý Václav od Josefa Bo- huslava Foerstera. Den nato odevzdal president před sochou svatého Václava na Václavském náměstí 8. jezdeckému pluku z Pardubic plu- kovní standartu a pojmenoval jej plukem svatého Václava. Na svátek světcův 28. září byla o jedné hodině po půlnoci sloužena v katedrále pontifikální mše svatá. V sedm hodin ráno tam zpíval prešovský řeckokatolický biskup Pavel Gojdič mši svatou v byzant- sko-slovanském obřadu. Ráno biskup Podlaha slavnostně otevřel hlavní bránu dokončené katedrály za přítomnosti členů vlády, nuncia Ciriaciho, zastupujícího Svatý stolec, kardinálů a biskupů a dalších významných osobností. Po otevření bronzových bran sloužil arcibis- kup Kordač slavnostní mši svatou. V neděli 29. září byla lebka svatého Václava nesena Prahou z Vyšehradu do katedrály v slavnostním průvodu, jehož se zúčastnil arcibiskup Kordač a více než půl milionu lidí. Zvlášt vynikly pestré národní kroje a krojované skupiny Orlů, skautů, ministrantů i strohé hábity řeholníků a řeholnic. Závěrečné Te Deum od Josefa Bohuslava Foerstera zakončilo v katedrále tento jedinečný den. Celý měsíc tam také byly vystaveny od 22. září české korunovační klenoty, jež shlédlo více než 150.000 lidí. I v jiných městech se konaly svatováclavské oslavy, zvláště ve Staré Boleslavi, kde se zúčastnil eucharistického průvodu i apoštolský vizitátor v Bulharsku Angelo G. Roncalli, po- zdější papež Jan XXIII. V říjnu 1931 se stal po rezignaci Kordačově pražským arcibisku- pem královéhradecký biskup Karel Kašpar, který stejně jako jeho předchůdce byl lidového původu. V roce 1932 se v Praze slavilo 650. výročí smrti blahoslavené Anežky. To zavdalo podnět novému arci- biskupovi, který byl jejím velikým ctitelem, k zasláni žádostí Svatému 34 [pageend36]stolci o její svatořečení. Tuto akci zahájil už v roce 1927 velmistr křížovníků Vlasák žádostí podanou jménem celého řádu. Snad dosud nejvétší a nejslavnéjší událostí v dějinách katolické Prahy a Československa byl celostátní sjezd katolíků pořádaný v Pra- ze ve dnech 27.-30. června 1935. Konal se už za napjaté mezinárodní situace, kdy Adolf Hitler převzal v Německu moc a vyhrožoval okolním zemím násilím. Biskupové vydali v tom roce dva společné pastýřské listy: jeden k 1050. výročí smrti svatého Metoděje a druhý k Eucharistickému sjezdu, který byl pečlivě připraven jak duchovně, tak prakticky. Ve farnostech se konala kázání a kající pobožnosti, na sjezd byli pozváni katolíci všech národností republiky. Jeho účelem bylo čelit novopohanskému materialismu a posílit sebevědomí těch, kteří vyznávali tutéž víru. Mohutné slavnosti, na něž se sjeli ve statisících katolíci z celého Československa, splnily tento účel. Zvlášť monu- mentální byl eucharistický průvod Prahou v sobotu 29. června večer, zakončený požehnáním před sochou svatého Václava na Václavském náměstí, a nedělní mše svatá na strahovském stadionu, jíž se zúčast- nilo více než 350.000 katolíků. Pařížský kardinál Jean Verdier byl pa- pežem Piem XI. vyslán na sjezd jako jeho legát. Byl triumfálně přijat. Vláda se nezúčastnila úředně sjezdu, poněvadž jej považovala za vni- trocírkevní záležitost, nicméně však jej podpořila. Za tuto podporu pak jí poděkoval kardinál Verdier během návštěvy u presidenta Masa- ryka. Mimo společných liturgických shromáždění různojazyčné sekce konaly svá shromáždění odděleně. Německé předsedal vídeňský arci- biskup, rodák z Vejprt, kardinál Innitzer. Z jiných zemí se sjeli další kardinálové a biskupové. Všude byl zdůrazňován mírový význam Československé republiky v politicky rozložené Evropě, kdy hitle- rovské Německo tajně zbrojilo a strana Konráda Henleina se snažila rozbít Československo. Symbolický mír a jednota lidstva byla během mše svaté vyjádřena četbou evangelia v šesti jazycích. Eucharistický sjezd byl posledním velikým setkáním katolíků před Druhou světo- vou válkou až dodnes nepřekonaným. V posledních předválečných letech - odhlížeje od politické situace - prožila církev po kritických dvacátých letech nový rozkvět: vzrůstala kněžská i řeholní povolání, naplnily se semináře, katolické dobročin- né organizace stále rozšiřovaly svou charitativní činnost. Také kato- lický tisk byl dobře zorganizován nejen na celostátní, nýbrž i na místní úrovni, začínala se dobře rozvíjet i spolupráce laiků v Katolické akci a v katolických spolcích. Především pro své zásluhy o zdar 35 [pageend37]Eucharistického sjezdu byl arcibiskup Kašpar jmenován 15. prosince 1935 papežem Piem XI. kardinálem. Poslední léta jeho činnosti mu přinesla mnoho trpkostí, zvláště od nacistů pro jeho nesmlouvavý vla- stenecký postoj. Značné starosti mu působila situace v pražském kněžském semi- náři J e h o ž rektorem byl tehdy budoucí kardinál Josef Beran. V třicá- tých letech se tam díky německým přípravným seminářům zvýšil počet německy mluvících seminaristů na 94, zatímco českých boho- slovců bylo v Praze 88. Po převzetí moci Hitlerem v Německu se během třicátých let v pražském semináři šířila mezi českými boho- slovci nedůvěra vůči německým kolegům, které podezírali ze sympa- tií k nacismu. Také mezi oběma skupinami byly myšlenkové rozdíly. Němečtí bohoslovci záviseli na německých teolozích, vyrostli v ně- meckých spolcích mládeže, měli vlastní bohoslužby, pobožnosti i jídelnu. Vytvářeli také avantgardní kroužky. Čeští bohoslovci navazo- vali na české národní obrození 19. století, na boj o český jazyk a čes- kou kulturu. Styky mezi oběma národnostmi byly stále řidší, napětí vzrůstalo, rozpory se dostávaly i do tisku. Tato situace vytvořila vážný problém pro české i německé představené. 29. června 1938 mělo 19 německých bohoslovců přijmout kněžské svěcení. Po velikonocích pod vlivem propagandy však vstoupili mani- festačně a hromadně do Henleinova hnutí. Rektoru Beranovi tento krok zdůvodnili tím, že lid se zcela ztotožnil s tímto hnutím a kněží že se nemohou od lidu oddělit. Tisk ihned přinesl zprávu, že němečtí teologové se přiznali k národnímu socialismu. Chargé d'affaires pražské nunciatury upozornil kardinála Kašpara. 31. května rozhodl papež Pius XI., že nesmí dojít k svěcení. Kandidáti kněžství byli rozčarováni, poněvadž vše bylo připraveno pro primici. Ihned dovo- zovali, že český arcibiskup trestá vlastenecké seminaristy. Nakonec všichni podepsali, že učinili nepředložený krok a 21. června přišlo z Říma dovolení k svěcení, ale noví kněží se měli zavázat, že budou žít vzorným kněžským životem. Během tragického září roku 1938, když se jednalo o odtržení su- detských území od Československa, bylo do pražského kostela Panny Marie před Týnem přeneseno Palladium země České, totiž milostný obraz Panny Marie uchovávaný ve Staré Boleslavi. Byly před ním ko- nány smírné pobožnosti a celonoční adorace Nejsvětější svátosti za odvrácení hrozícího rozdělení země a války. Ještě v té době podal kar- dinál Kašpar po odchodu presidenta Beneše do Anglie jeho nástupci 36 [pageend38]stařičkému presidentu Háchovi k políbení ve Svatováclavské kapli pražské katedrály lebku svatého Václava, od něhož jako věřící katolík si chtěl vyprosit nebeskou pomoc pro svůj tak nesnadný úkol, který na něho státní ústava uvrhla. Odtržením sudetského území na základě Mnichovské dohody se značně zmenšila i plocha pražské arcidiecéze. V chebské části pražské arcidiecéze byl zřízen obdobně jako v jiných zabraných územích generální vikariát v Ostrově pro okupovanou část pražské arcidiecéze jako příprava na zřízení nového biskupství v Chebu, k němuž však nikdy nedošlo. Potíže nastaly i se seminaristy ze zabraných území, kteří se stali říšskoněmeckými občany. Po zřízení Protektorátu bylo však v Berlíně rozhodnuto, že v Praze má zůstat německá teologická fakulta. Nebylo však dobře možno, aby se němečtí seminaristé vraceli do dejvického semináře. Někteří z nich byli totiž už přijati do litoměřického semi- náře. Prelát Kindermann chtěl však soustředit všechny německé se- minaristy ze zabraných území v Praze. Nový papež Pius XII. dal tedy kardinálu Kašparovi pravomoc vyřešit tento problém podle svého svědomí. Nový německý seminář pak působil v domě sester německé- ho řádu v Praze na Žižkově. Kardinál Kašpar nepřežil nacistickou okupaci. Zemřel 21. dubna 1941. Nacisté neustále zasahovali do řízení pražské arcidiecéze a tak mu ztrpčovali život. Podle všeobecného mínění to také jeho smrt urychlilo. Mnoho se napsalo o utrpení české církve během Druhé světové války. Byly uveřejněny podrobné statistiky o kněžích zavleče- ných do koncentračních táborů; mnozí z nich se nedočkali osvobo- zení. Toto pronásledování připravilo českou církev o některé vyni- kající osobnosti. V pražské diecézi se stali obětí nacismu emauzský opat Vykoukal, augustinián P. Schubert, oba významní znalci liturgie, kteří měli nemalé zásluhy o zintenzívnění duchovního života laiků, a pražský kanovník Antonín Bořek Dohalský, člen staré české vlaste- necké šlechtické rodiny. Další pražští kanovníci Švec a Stanovský se na konci války navrátili. Zvlášť pohnutý byl osud kanovníka Stanovského, kdysi vychova- tele sirotků knížete ďEste, následníka rakouského trůnu, zavraždě- ného v roce 1914 v Sarajevu. Stanovský byl požádán členem české pravoslavné církve po atentátu na Heydricha, aby v nějakém katolic- kém církevním ústavu zajistil úkryt pro vykonavatele atentátu, kteří se tehdy skrývali v kryptě pravoslavného kostela svatých Cyrila a 37 [pageend39]Metoděje. Stanovský odmítl poukazem na těžké pronásledování kato- lické církve nacisty a poukázal na následky, jaké by podobný čin mohl mít na život mnoha lidí, kdyby byl vypátrán. Nicméně patrně během výslechů představitelů pravoslavné církve a strašného nelidského mučení jméno kanovníka Stanovského nějak vyšlo najevo. Poněvadž nic nevyzradil, byl nacisty zatčen, obviněn, že mlčel, dopraven do Berlína a tam odsouzen k smrti. Když 23. ledna 1943 informoval berlínský nuncius Orsenigo vati- kánského státního sekretáře kardinála Maglione o situaci církve v Če- chách, zmínil se mimo jiné i o tom, že kanovník Stanovský byl odsou- zen k smrti, že podle jeho zpráv asi 14 kněží je v koncentračních tábo- rech a vězeních, jejichž jména udává, mezi nimi tři jezuité a jeden premonstrát a dodává, že mezi nimi je i mnoho milosrdných bratří. Do Berlína přijela sestra kanovníka Stanovského, jemuž spravovala v Praze domácnost, aby požádala pro něho o milost. Sám arcibiskup Or- senigo jí sepsal žádost, kterou předala politickému sekretariátu Hitle- ra. Přes ministerstvo spravedlnosti pak dostala odpověď 24. června 1943, že trest smrti byl změněn na 8 let vězení. Za kanovníka Sta- novského se však přimlouvaly i jiné významné politické osobnosti z řad evropské šlechty, v jejíž kruzích byl dobře znám. Omilostnění by- lo také ohlášeno v Římě kardinálu Fumasoni Biondi, prefektu Kon- gregace pro šíření víry, poněvadž díky činnosti kanovníka Stanovské- ho se její dílo rozšířilo v Čechách. Po válce se ze straubinské věznice vrátil do Prahy, ale 5. prosince 1945 náhle zemřel, zřejmě na následky nelidského zacházení ve vězení. Koncem války, začátkem roku 1945 byly zásluhou pražského ně- meckého světícího biskupa Jana Nepomuka Remigera přeneseny z hradních kostelů a uloženy na bezpečných místech ostatky českých světců a svatovítský poklad včetně stříbrného náhrobku svatého Jana Nepomuckého. Po tolikaleté Kalvárii přívítala Praha 8. prosince 1946 svého nové- ho arcibiskupa, bývalého nacistického politického vězně Josefa Bera- na, během jeho slavného svěcení, jehož se ve svatovítské katedrále zúčastnili zástupci vlády, v čele s předsedou Klementem Gottwal- dem, radostně a s nadějí v lepší budoucnost národa a církve. 38 [pageend40]L U D Ě K R Y C H E T N Í K (Reading) ZODPOVĚDNÉ SOUKROMÉ VLASTNICTVÍ A HOSPODÁŘSKÁ REFORMA (*) Úvod Tento článek je výsledkem úvah o cílovém modelu hospodářského a společenského systému v Československu, úvah o »možných a žá- doucích« scenáriích vývoje. Scenária a utopie jsou užitečnými meto- dologickými nástroji při úvahách o budoucnosti. Utopie popisují ideální stav společnosti v budoucnu bez ohledu na to, zda autor může ukázat, že k němu existuje reálná cesta od současnosti. Je pozoruhod- né (jak před časem podotkl Krishna Kumar na semináři na universitě v Readingu), že utopické úvahy jsou oblíbeným námětem pouze ju- deo-křesťanské civilizaci. Scenária jsou více přízemní. Jejich charakte- ristickým rysem je, že popisují budoucí stav, k němuž lze krok za kro- kem dojít od současného stavu. Listopadová nenásilná revoluce rozbila mocenský monopol Ko- munistické strany a otevřela prostor pro vznik a rozvoj pluralistického a pragmaticky řízeného hospodářství. Pragmatická kriteria efektivno- sti připouštějí mnoho variant a je užitečné zkoumat zejména dlouho- dobé společenské důsledky uvažovaných institucí, které se konec konců projeví i v široce pojaté »společenské efektivnosti«, ve »vzestu- pu nebo úpadku národa« (25). Klíčová je zejména otázka cha- rakteru občanské společnosti, která se bude vytvářet v podmínkách daných hospodářskými institucemi, její diferenciace či homogenity, koncentrace či rozptýlení politické a hospodářské moci. Organizujícím principem těchto úvah je vlastnictví výrobních prostředků. Vlastnictvím se zde rozumí souhrn vlastnických práv (tj. sankcionovaných vztahů mezi lidmi ohledně věcí), zejména tří zá- kladních: 1) práva držet a fyzicky užívat věc (jus utendí); 2) práva na příjem plynoucí z věci (jus fruendí); 3) práva disponovat věcí, včetně dát ji jinému (jus abutendi). Práva chápeme v ekonomickém smyslu jejich realizace v hospodářském životě. Je zřejmé, že různá vlastnická práva k jedné a téže věci, např. továrně, mohou být rozdělena mezi různé (*) Tento článek byl psán pro Studie v říjnu 1989 a upraven v prosinci 1989. Čísla v závor- kách udávají odkazy na literaturu. 39 [pageend41]Jidi nebo skupiny lidí. Rozdělení vlastnictví na jednotlivá právaje re- lativní, práva spolu souvisí; z ekonomického hlediska je však důležité zejména právo na příjem (17; 4; 5, kap. 1). Předpokládaný cílový mo- del je pluralistický v tom smyslu, že v něm existují čtyři vlastnické formy, lišící se přivlastňujícími subjekty: státní (společenské), druž- stevní, soukromé a osobní vlastnictví výrobních prostředků. Jejich re- lativní váha není pevně určena. Bude výsledkem jejich schopnosti, prokázané v soutěži, sloužit společnosti a bude se lišit podle kategorie statků (používám tento poněkud starobylý termín pro jakékoliv uži- tečné věci). Cílový model je tedy chápán jako otevřený, rozvíjející se systém. Kromě toho jsou vlastnické formy vzájemně přizpůsobeny tak, aby byly vzájemně slučitelné, vytvářely soudržný systém. Jeden z ústředních úkolů reformy je vyjasnit, stabilizovat a upevnit vlastnická práva pro všechny (»zodpovědné«) vlastnické formy. Je to nezbytný předpoklad pro rozvoj podnikavosti, ať skupinové nebo soukromé. Za základní považuji dvě otázky: 1) Jak spravovat existující státní vlastnictví, jak je »odstátnit«, decentralizovat či privatizovat? 2) Jak rozvinout a využít dynamické síly trhu, »neviditelné ruky« Adama Smithe, ve prospěch společnosti? Zavádím termín »zodpovědné vlastnictví«, který označuje takové vlastnictví výrobních prostředků, při němž existuje vlastník, který sle- duje efektivnost vloženého jmění, dividendu z investovaného ka- pitálu a usiluje o její maximalizaci, a které je zasazeno do takové sou- stavy společenských institucí, že nepůsobí protispolečensky. Pozna- menejme, že tyto podmínky nejsou samozřejmé, například veřejné vlastnictví »všech a nikoho« není »zodpovědné« v uvedeném smyslu. Hlavním tématem tohoto článku je zodpovědné soukromé a osobní vlastnictví. Zodpovědné společenské vlastnictví jsem popsal ve dvou článcích (33 a 34), další připravovaný článek bude věnován vzájemným vztahům různých forem a koordinujícím institucím. Nejdříve však v následujících paragrafech stručně načrtnu v Českoslo- vensku probíhající reformu hospodářského mechanismu, její kritiku a navržený cílový model. Přestavba a tržili hospodářství Koncem roku 1989, kdy tento článek byl zrevidován, vstupovalo československé hospodářství do prvního přechodného roku nového 40 [pageend42]mechanismu. Podle něho jsou podniky hospodářsky samostatnými právními osobami, které podnikají a soutěží na trhu. Jsou řízeny řidi- telem, který je volen zaměstnanci na návrh zakladatele (ministerstva nebo národního výboru). Zaměstnanci volí též radu, která má důleži- tou kontrolní pravomoc i omezenou podnikatelskou pravomoc v otázkách strategie podniku. Stát řídí podniky převážně nepřímými ná- stroji, pomocí dlouhodobě stanovených daní a »normativů«, pravidel rozdělování příjmů podniku do účelových fondů (na mzdy, rozvoj, odměny atd.) a pravidel odvodu (části) zisku. Stát určuje ceny nebo pravidla jejich tvorby. Může stanovit podnikům jmenovité úkoly a li- mity spotřeby nedostatkových surovin a deviz. Stát zakládá podniky a rozhoduje o likvidaci neúspěšných podniků (pokud selhala nápravná opatření jako konsolidační režim a až tříletá přímá správa) (24 a 38). Prvky nového mechanismu se ověřují od ledna 1988, jako celek má začít působit od ledna 1991. Nový mechanismus nebyl zamýšlen jako definitivní model, ale jako přechodné stadium. Lze jej charakterizovat jako kompromisní řešení. Významnou roli v něm má hrát trh jako prostor pro rozvoj na státu nezávislé podnikavosti, ale hospodářství je do značné míry zrno- nopolizováno a řada opatření omezuje působení trhu. V těchto opatřeních přežívá představa o státu jako vrcholném podnikateli a představiteli společenského vlastnictví. Návrh nového mechanismu byl vytvořen reformně myslícími ekonomy praktiky, pracovníky centrálních úřadů. Teoretičtí ekono- mové z Akademie věd a vysokých škol jej však podrobili otevřené a vesměs nepříznivé kritice. Upozorňují na nekonsistentnost navrhova- ných metod státního řízení podniků s předpokládaným tržním cha- rakterem prostředí, v němž má podnik působit. Ukazují, že navržený systém normativního plánování a řízení je dlouhodobě neudržitelný, neboť není schopen zabránit prohlubující se nerovnováze na spotřebních i investičních trzích (15 a 45). Prognostický ústav ČSAV vypracoval dlouhodobou prognózu ekonomického a společenského rozvoje, která přesvědčivě ukázala, že dosavadní trendy a dlouhodobé plány vedou k ekologické krizi a hospodářskému úpadku a že přestav- ba či reforma, která by mohla československou ekonomiku vyvést z této cesty, musí zahrnovat jasný přechod k tržní ekonomice, ke smě- nitelné měně a hlubšímu zapojení do mezinárodního obchodu (40 a 12). Současnou situaci lze shrnout tím, že pokračování v dosavadních trendech vede podle všeobecně sdílených názorů ke krizi a úpadku a 41 [pageend43]navržená reforma je podle názorů teoretiků rozporná, kompromisní a má malou naději na úspěch. Nová vláda, v níž hospodářská mini- sterstva vedou odborníci z Prognostického ústavu, stojí před nesnad- ným úkolem vypracovat a uskutečnit konsistentní program přechodu na tržní hospodářství. Vývoj společenských institucí K tomu, abychom pochopili obtížnost situace, je nutno si uvědo- mit rozdíl mezi »principem ekonomického řádu« a »skutečným (hi- storickým) vývojem«. »Tržní hospodářství« je princip, obecná katego- rie, zatímco historicky konkrétní hospodářský řád je souhrnem reál- ných institucí, které se vytvořily v průběhu specifického vývoje v da- ných podmínkách každé země (29). Rozdíl mezi tržním hospo- dářstvím latinskoamerické země s hlubokými sociálními rozpory a prudkou inflací a tržním hospodářstvím Švýcarska se stabilní měnou a schopností pružně se přizpůsobovat změnám poptávky na světovém trhu je ve vyspělosti hospodářských a společenských institucí, úrovni vzdělanosti obyvatel, způsobu jednání, zvycích, postojích, morálních normách, hodnotách, celé kultuře společnosti. Jenotlivé prvky tohoto složitého komplexu jsou vzájemně spjaty různě pevnými vztahy. Kul- turní komplex je výsledkem dlouhodobého vývoje a my, jeho hráči, účastníci a většinou neúmyslní tvůrci, jsme si jen částečně vědomi jeho prvků a složitosti jejich vazeb. Smyslem této metodologické odbočky je ukázat, že přechod na tržní hospodářství znamená rozsáhlou změnu celé společenské kultu- ry. K tomu, aby byl prospěšný, aby pomohl řešit problémy Českoslo- venska, musí zahrnovat vytvoření vhodných institucí, takových, které umožňují využít dynamičnosti trhu ve prospěch společnosti a které jsou zároveň slučitelné s domácími tradicemi, s hlubinnými prvky ná- rodní kultury, s tím, co V. Klusoň (14) nazývá hodnotovou základnou společnosti. Vznik úspěšné instituce je otázkou dlouhého historické- ho vývoje. Rychlejší a nadějnější cestou je tvůrčí adaptace vhodných institucí vyspělých společností s tržním hospodářstvím. Tento závěr se zakládá na úvahách o charakteru kulturní evoluce z antropolo- gického hlediska (32) i na úvahách o úloze trhu v socialistické ekono- mice marxistického ekonoma. Ve své pozoruhodné knize L. Rusmich (31) také rozlišuje abstraktní tržní (»zbožně peněžní«) vztahy od jejich konkrétních společenských forem. Podotýká, že »každá spo- lečenská forma (se) rozvíjí tak dlouho, pokud nevyčerpá všechny své 42 [pageend44]možnosti... využitelné jako přínos pro společenský pokrok« (str. 165). Dochází k závěru, že socialismus by měl být »více tržní« než kapitalis- mus v tom smyslu, že společnost by cílevědomě podporovala rovnost všech účastníků trhu likvidací nebo omezováním monopolních vzta- hů. Monopolní trh ztrácí schopnost objevit nejnižší náklady a ustavit je jako základ ceny (9) a umožňuje monopolistovi získat mimořádný příjem v neekvivalentní směně. Pro ilustraci obtíží, které vznikají při společenském přeryvu a při přenosu úspěšných institucí z jiné kultury, zastavíme se u jednoho z klíčových problémů reformy, problému vlastnictví podniků. Jan Wi- niecki, který přednáší ekonomii na katolické universitě v Lublinu, uvádí ve svém článku ve Financial Times (42) různé návrhy na privati- zaci státních podniků v Polsku. V kapitalistických zemích, kde vlast- nictví akcií je tradiční součástí hospodářského života, bývá taková operace svěřena specializované bance, která má bohaté zkušenosti s kapitálovým trhem. Privatizace velké státní společnosti může trvat několik let. V zemi, kde by se kapitálový trh teprve ustavoval, kde obyvatelé nemají zkušenosti s vlastnictvím akcií a kde neexistuje do- statek volného investičního kapitálu, je podobná operace, zahrnující všechny státní podniky, buď prakticky neuskutečnitelná nebo před- pokládá hromadný prodej státních podniků do zahraničí za zlomko- vou cenu. Polští ekonomové proto předkládají různé návrhy, jak obejít řadu zásadních obtíží, jako nedostatek volných peněžních prostředků, nedostatek informace o možnostech a schopnostech podniků obstát v hospodářské soutěži a tím i naprostá nejistota ohledně tržní ceny akcií, nezvyk a patrně i nezájem většiny obyvatelstva vlastnit akcie. Winiecki dává přednost prostému rozdělení akcií zaměstnancům podniku, případně kombinovanému s úvodní klasickou všem otevře- nou aukcí podniků za zůstatkovou cenu základních prostředků. Bez podrobné znalosti polské situace je nemožné odhadnout, do jaké míry jsou tyto varianty reálné. Jiný polský přispěvatel do Financial Ti- mes, Bartolomiej Kaminski (11) (původně Varšavská universita, nyní University of Maryland), považuje návrhy na okamžitou privatizaci za ideologicky motivované a pochybené a doporučuje řešení ne nepo- dobné našemu cílovému modelu jako prozatímní přechodné stadium. Dodejme ještě, že rozhodovat o osudu podniku bez spoluúčasti jeho zaměstnanců by nemohlo podpořit jejich iniciativu a tvořivost a roz- voj pocitu sounáležitosti s podnikem. 43 [pageend45]Z hlediska stabilizovanější situace mají uvedené návrhy na privati- zaci společný nedostatek; opomíjí kulturní, postojové pozadí vlastnic- kého vztahu. Vlastník plní nezastupitelnou funkci v hospodářském životě, pokud je vlastnický vztah chápán jako souhrn určitých práv a povinností. Pouze zodpovědné vlastnictví je společensky prospěšné. Ve stabilizované tradiční společnosti soukromého vlastnictví je se- lhání této vazby práv a povinností považováno za okrajovou záleži- tost; charakterizuje ji známé úsloví »rychle nabyl - rychle pozbyl«. Obvykle je k vlastnické zodpovědnosti vlastník doveden, vychován v průběhu vzniku vlastnického vztahu, prostě tím, že si musí majetek vydělat. Je pochybné, zda vlastníci, vzniklí mimo tento proces prak- tického učení, budou schopni plnit svou společenskou funkci. Dodej- me ještě, že sama náplň pojmu vlastnické zodpovědnosti se mění a v současnosti je naléhavé její rozšíření. K této otázce se ještě vrátíme. V řadě západních zemí se píše a mluví o »podnikatelské kultuře«, o souhrnu motivací, tradic, pravidel jednání, hodnot spjatých s úspěš- ným založením nové firmy a jejím rozvojem. Spojené státy jsou po- važovány za klasickou zemi podnikatelské kultury. V průběhu pře- chodu k tržnímu hospodářství se určitá varianta takové kultury bude muset vytvořit i v Československu. Mohla by navázat na domácí druž- stevnické i živnostnické tradice. Nebude to však snadné, dosavadní příkazový systém vychovával lidi spíše k vyhýbání zodpovědnosti. Ja- ko malá ilustrace poslouží úryvek z dopisu řiditele okresní pobočky Státní banky: »...v našem okrese by prospělo demonopolizaci osamo- statnění asi celé desítky průmyslových závodů ... není (však), kdo by byl schopen se podnikového řízení ujmout« (16). V dalším odstavci popíši stručně předkládaný cílový model tržního hospodářství v Československu. Je chápán jako otevřený systém, kte- rý plynule navazuje na současnou situaci bez velkých vlastnických přesunů. Jeho cílem je vyjasnit a upevnit existující vlastnické vztahy a vytvořit pružný systém, který umožňuje (a předpokládá) plnou a nefor- mální demokracii a otevřenou hospodářskou soutěž různých ekonomic- kých subjektů a vlastnických forem. Přívrženci jak společenského vlast- nictví, tak i soukromého vlastnictví budou v něm mít možnost prakticky ve službě společnosti prokázat přednost své preferované varianty. Cílový model Předkládaný cílový model je pojat jako demokratický pluralistický systém. Hospodářství je pluralistické; operují v něm společenské 44 [pageend46](státní) podniky, družstva, soukromé a osobní podniky a zahraniční firmy. Společenský sektor národního hospodářství je spravován zvláštní institucí, tzv. Fondem národního jmění (Fond, FNJ), který ve vztahu ke společenským podnikům představuje vlastníka, celou společnost. Výkonným orgánem Fondu je profesionální výkonný vý- bor, který je jmenován, kontrolován a odvoláván správní radou. Správní rada je volena buď parlamentem nebo všemi občany v pří- mých volbách. FNJ publikuje pravidelnou roční zprávu o své činnosti a o činnosti všech společenských podniků. Hlavním úkolem Fondu je dohlížet, aby podniky hospodárně spravovaly jim svěřené jmění (spo- lečenský kapitál). Fond shromažďuje dividendy placené podniky a investuje je v souladu s národohospodářským plánem do nejvýnos- nějších projektů. Státní rozpočet je ekonomicky oddělen od Fondu, jeho zdrojem jsou zákonně stanovené daně. Národohospodářský plán je vypracováván Státní plánovací komisí v plynulém procesu na základě velkých podnikových projektů (pro něž se podniky ucházejí o centrální ka- pitálovou účast) ve spolupráci s Fondem, Státní bankou a vládou (hájící zájmy bezpečnosti a ochrany životního prostředí), s přihlédnutím k názo- rům dělnické reprezentace rad pracovních kolektivů. Společenské podniky jsou vedeny řiditelem a radou, zhruba v sou- ladu se zákonem o státním podniku, ale s rozšířenou pravomocí rady, zejména v organizačních statutárních otázkách a s decentralizovanou zakladatelskou funkcí. Podniky se podílí na zisku, podílová sazba je progresivní v závislosti na přínosu podniku ke společenskému jmění na jednotku jím obhospodařovaného kmenového jmění, ve srovnání s ostatními podniky (podrobněji viz 33 nebo 34). Takto vydělaný podíl na zisku je vlastním majetkem podnikového kolektivu. Může být roz- dělen na odměnách nebo investován zpět do podniku jako »vlastní jmění«, skupinový (družstevní) protějšek společenského kmenového jmění, který je však po určité době rozdělen mezi zaměstnance ve for- mě akcií (na způsob amerického Employee Share Ownership Plan; 2). Tím vzniká »smíšená« kapitálová základna podniku. Společenské podniky se tak postupně přetváří v akciové společnosti, kde část akcií je vlastněna Fondem NJ, část zaměstnaneckým kolektivem, zaměst- nanci a případně i soukromníky nebo zahraničními společnostmi. Zisk se dělí úměrně podle kapitálového vkladu se zachovaným právem pracovního kolektivu na podíl na zisku. Široká neformální demokracie a vláda zákona jsou nezbytné k tomu, aby takto uspořádaný společen- ský sektor mohl být efektivně spravován pod dozorem veřejnosti. 45 [pageend47]V cílovém modelu postupně vzniká kapitálový trh, burza s pri- márním a sekundárním trhem akcií, za určitých omezení namířených proti spekulaci a vzniku spekulačních cenových »bubiin« (majitel akcií se registruje u podniku, nákup akcií nesmí být hrazen z úvěru, prodej akcií kupci, který není zaměstnancem podniku, je zdaněn). Vzácné přírodní zdroje jsou, tak jako v současnosti, ve společen- ském vlastnictví; jsou však oceněny a započteny do kmenového jmění, z něhož podnik platí dividendy do zvláštního fondu přírodních zdrojů anebo jsou pronajaty a uživatelé platí nájemné. Část pozemko- vé (zdrojové) renty je odváděna v daních. Otázkou vlastnictví zdrojů se budu zabývat podrobněji níže. Společenské podniky soutěží na konkurenčním trhu mezi sebou navzájem, s družstvy a ostatními pod- niky. Soutěž těchto různorodých hospodářských subjektů a rozdíl- ných vlastnických forem je zdrojem vnitřní dynamiky systému; povzbuzuje vznik organizačních a institucionálních inovací. Autonomie hospodářského života umožňuje vznik na státu nezá- vislé občanské společnosti, jednoho ze základních předpokladů exi- stence demokratického politického systému v moderním světě (13; zejména úvod a článek A. Hellerové). Zároveň existence rozsáhlého společenského sektoru a uplatňování protimonopolních opatření, úprava vlastnických práv (zodpovědné vlastnictví) a sociální politika podporující sociální homogenitu usnadňují společenskou integraci, a tak vytvářejí další základní předpoklad neformálně demokratické spo- lečnosti (26, str. 11-12). Cílový model je chápán jako systém koordi- nující a integrující soutěž ekonomických a politických subjektů, jako systém rozvíjející pluralitu, varietu v rámci základní jednoty. Cílem těchto úvah bylo načrtnout výchozí situaci a uvést hlavní téma člán- ku: zodpovědné soukromé vlastnictví, k němuž se nyní obrátíme. Zodpovědně soukromě vlastnictví Termínem »zodpovědné soukromé a osobní vlastnictví« výrobních prostředků rozumím takové vlastnictví, kde »vzácné« (kterých není nadbytek) přírodní zdroje a podstatná část půdy a zpočátku i podstat- ná část lidmi vytvořených výrobních prostředků je vlastněna společ- ností. Kromě toho předpokládám, že společnost přijímá neformální samosprávnou demokracii jako vůdčí princip společenského řízení. Toto pojmové vymezení obsahuje již část funkční charakteristiky zod- povědného vlastnictví: přírodní zdroje převážně nejsou v soukromých rukou. Smyslem instituce zodpovědného vlastnictví je přispět k 46 [pageend48]tomu, aby trh působil ve prospěch společnosti, aby hospodářská a společenská moc se nekoncentrovala a aby společnost se nerozdělila na dvě třídy, rozlišující se vztahem k výrobním prostředkům (Röpke píše o společensky zhoubné »proletarizaci«). V úvahách o zodpověd- ném vlastnictví je možné se opřít o pojmový aparát klasických ekono- mů, zejména Ricarda a J. S. Milla a o školu sociálního trhu a zkušeno- sti získané při uplatňování jejích principů v Západním Německu a Švý- carsku. Budeme při tom brát v úvahu odlišnou výchozí situaci a odliš- nou hodnotovou základnu v Československu, v níž tradiční »lidové« hodnoty a rovnostářství mají značnou váhu. R. Skidelski (37) shrnuje hlavní rysy německého modelu sociálního trhu ve čtyřech cílech státní politiky: 1) Soutěž: úkolem státu je podporovat soutěž a vylučovat mono- pol ve všech oblastech hospodářského a společenského života. 2) Zdravá měna: Spolková banka má zákonem stanovenou povin- nost zabezpečovat pevnou měnu. 3) Stejná příležitost, stejné výchozí podmínky pro každého: úko- lem daňové politiky je vyrovnávat tyto podmínky. 4) Spoluúčast na řízení na podnikové i národohospodářské úrovni s cílem získat důvěru všech vrstev obyvatelstva ve společenské a hospodářské vedení. Při vymezení zodpovědného vlastnictví jsou důležité zejména první a třetí bod. Nebudeme se na tomto místě zabývat protitrusto- vým a protimonopolním zákonodárstvím, ačkoliv jedním z důležitých úkolů státu v cílovém modelu je vytvořit je a důsledně aplikovat. V tomto ohleduje možné využít bohaté zkušenosti západních zemí, ze- jména USA a Evropského hospodářského společenství. Zákony defi- nují monopol empiricky pomocí počtu účastníků na trhu, podle způ- sobu stanovení cen, zda si výrobci rozdělují trhy nebo dohodnou kvó- ty atd. (36, kap. 19-21). Pro náš účel je významné starší klasické pojetí monopolu. Podle klasické školy první poloviny 19. století se zboží prodává na volném trhu za »monopolní cenu« (tj. takovou, která není určována výrobními náklady, ale pouze vztahem mezi nabídkou a poptávkou), když je k dispozici v omezeném množství. Toto platí, i když výrobci nejednají ve vzájemné dohodě (28, § 88; 22, kniha II, kap. XVI, § 2). Rentu plynoucí ze vzácných přírodních zdrojů, zejmé- na půdy, chápali klasici jako důsledek monopolu, »kterému nelze za- bránit«, ale který »může být spravován ve prospěch společností« (22, 47 [pageend49]tamtéž § 1). Ačkoliv někteří pozdější ekonomové byli přívrženci zná- rodnění půdy (Alfred Marshal, P. H. Wicksteed; v současnosti filosof newyorkské university v Buffalo J. O. Grunebaum - 6 - zahrnuje spo- lečenské vlastnictví přírodních zdrojů a půdy do své konstrukce »au- tonomního vlastnictví«), J. S. Mill k nim nepatřil. Ale i podle jeho ná- zoru »se posvátnost vlastnictví ... nevztahuje ve stejné míře k vlast- nictví pozemků. Člověk zem nestvořil. Původně je dědictvím celého lidstva ... Pokud soukromé vlastnictví půdy není (obecně) prospěšné, je nespravedlivé« (22, kniha II, kap. II, § 6). Poznamenejme, že tento názor je v souladu s britskou tradicí, kde veškerá zem patřívala králi. Cílem následujícího prvního principu zodpovědného vlastnictví je za- jistit, aby vzácné přírodní zdroje byly spravovány ve prospěch společ- nosti, s přihlédnutím k výchozí situaci. Princip 1: Vzácné přírodní zdroje jsou ve společenském vlastnictví a jsou spravovány Fondem národního jmění ve prospěch společnosti. V zodpověd- ném soukromém vlastnictví jsou lidmi vytvořené výrobní prostředky a pouze v malé míře půda. V tomto případě je část pozemkové renty odčerpávána dani. Půdaje nejen výrobní prostředek, ale i základní životní prostor člověka. Proto soukromníci mohou vlastnit malé pozemky do určité vymezené rozlohy pro osobní potřebu, které jsou zdaněny pouze malými místními poplatky. Smyslem soukromého vlastnictví zemědělské půdy je umožnit soutěž mezi různými vlastnickými formami v úrovni péče o půdu a otevřít prostor pro nejrůznější experimenty v technologii a or- ganizaci zemědělství. Cílový model má podpořit dynamický rozvoj společnosti, který není možný bez hledání a experimentování. Obvykle se uvádí dva důvody pro to, aby vzácné přírodní zdroje a nezemědělská půda byly ve společenském vlastnictví, případně aby renta byla plně odčerpána daní. První je filosoficko morální. Podle Ri- carda je renta přebytek tržní ceny zemědělského výrobku nad náklady a normálním ziskem; tento přebytek připadne vlastníku zemědělské půdy. U nezemědělské půdy je renta cenou ušlé příležitosti (náhra- dou za ušlý příjem z neuskutečněné zemědělské výroby), zvýšenou o cenu výhodné polohy (např. rohového obchodu na náměstí). Renta není tedy výsledkem práce, ale vzácnosti, nedostatku půdy a polohy pozemku. O tom svědčí též to, že renta roste s rozvojem industrializa- ce tak, jak se zvyšuje nedostatek půdy. Je tedy důsledkem existence společnosti, a proto je společnost oprávněna odčerpat rentu plynoucí z nezlepšené půdy bez vložených investic. 48 [pageend50]Druhý důvod je praktický, ekonomický. Ekonomové, kteří studo- vali vliv daně z pozemků na hospodářství, ukazují, že daň odstraňuje nebo podstatně zmírňuje spekulaci s pozemky (nevyplácí se nechat pozemek ladem), zvyšuje nabídku půdy a snižuje její cenu (8; 1; 18; výklad ekonomické podstaty renty lze najít např. v 19, kap. 26). Na- proti tomu důvodem pro to, aby zemědělská půda byla v osobním a rodinném vlastnictví toho, kdo na ní pracuje, je to, že tím vzniká cito- vý osobní vztah k půdě, který podporuje dobrou péči o ni. J. S. Mill (22) věnoval tomuto tématu celé dvě kapitoly (VI a VII knihy II) ve svých Principech. V cílovém modelu je úkolem státu dbát, aby trh působil ve pro- spěch společnosti. Stát zasahuje v situacích, kdy trh »selhává« v koor- dinaci individuálních a společenských zájmů, zejména kdy v důsledku nepříznivých »vedlejších účinků« výroby a spotřeby je rovnovážná tržní cena výrobku nebo služby nižší než výrobní náklady spojené s odstraněním negativních důsledků pro sousedy a celou společnost, případně i příští generace. Příkladů takových vedlejších účinků je mnoho: zamořování ovzduší, znečišťování řek, ničení lesů, vyhubení rostlin a živočichů. Další kategorií vedlejších účinků je zahlcování ži- votního prostoru: příliš mnoho aut zahltí silnici a znemožní dopravu, příliš mnoho chat zničí přírodní charakter prostředí, jeden hotel nebo chata zničí neporušenost přírodní rezervace. Zpráva Světové komise pro životní prostředí a rozvoj z roku 1987 Naše společná budoucnost (43; obvykle nazývaná jménem předsedkyně komise, norské minister- ské předsedkyně Gro Harlem Brutland) razí pojem »ekologicky rov- novážného rozvoje« {sustainable development). Rozumí jím takový typ rozvoje, kdy blahobyt dnešní generace se nezvyšuje na úkor bu- doucích generací. Do hospodářského života se tento pojem nejsnáze převede rozšířením záběru vlastnických práv i na takové přírodní zdroje jako čistý vzduch a voda, rostlinné a živočišné bohatství, kraji- na a krásné životní prostředí všeobecně. Tyto přírodní zdroje jsou vlastnictvím společnosti a úkolem hospodářské a zejména daňové po- litiky je zajišťovat, aby hospodářský růst neničil a nezmenšoval bo- hatství přírodního a životního prostředí (viz např. připravovaná zprá- va německé Sociálně demokratické strany Ekologická rekonstrukce průmyslové společnosti a zpráva pro britského ministra životního prostředí - 27 - o nichž informoval tisk v srpnu 1989). Zásady ekologicky rovnovážného rozvoje jsou v souladu s filosofií zodpovědného vlastnictví. Pokud se týče prvního principu, pozemková 49 [pageend51]daň bude upravena (snížena nebo zvýšena) podle druhu užití pozem- ku v daném prostředí: zda udržuje nebo poškozuje bohatství přírodní- ho a životního prostředí. Např. ekologicky příznivá zemědělská čin- nost bude snižovat pozemkovou daň, zastavěný pozemek v přírodní rezervaci bude zatížen vysokou daní, průmyslová činnost zamořující hlukem a prachem obytnou čtvrť bude zvyšovat daň z pozemku, za- mořování vzduchu a vody bude zdaněno. »Ekologické zdanění« nelze chápat jako druh »trestného postihu« uvedených činností nebo dokonce osob, které je provozují. Jde o ná- pravu situace, kdy v důsledku selhání trhu je individuální náklad pro výrobce a cena pro spotřebitele nižší než společenské náklady a sou- sedé a společnost doplácí na jednotlivce nebo skupinu jednotlivců. Daní se zvyšuje cena a tím se uvádí poptávka po výrobku do souladu s jeho plnými společenskými náklady. Je však nutné si být vědomi to- ho, že uskutečněním tohoto principu dojde k převratným změnám v cenových relacích, které budou nutně znamenat podstatné změny ve struktuře spotřeby a tím i ve způsobu života. Uveďme jeden příklad, jak správné ceny umožňují společnosti využívat síly trhu v obecný prospěch. Tři výzkumní pracovníci Eko- nomického ústavu ČSAV, kteří se již řadu let specializují na otázky životního prostředí, propočetli ekologické škody působené těžbou a spalováním hnědého uhlí při výrobě elektrické energie. Tyto ekolo- gické škody představují společenské náklady, kterými výroba elektři- ny z hnědého uhlí zatěžuje v současnosti ostatní činnosti. Jejich za- počtením by cena elektřiny vzrostla o 50% (3). Zvýšení by se v různé míře přeneslo do cen dalších výrobků a služeb podle toho, jak jsou energeticky náročné. Konečným výsledkem této změny cenových re- lací je, že každý spotřebitel volí výrobky a služby s vědomím plných společenských nákladů své volby a platí ceny kryjící tyto náklady. Po- dobně i každý výrobce volí a platí za výrobní technologické procesy. Cenový systém tak trvale a stále při každé hospodářské transakci pů- sobí v souladu se společenskými zájmy ve prospěch substituce ener- geticky náročných činností úspornými. Druhý princip zodpovědného vlastnictví se rovněž týká daňové politiky. Uvedu ho delším citátem z J. S. Míliových Zásad politické ekonomie, který dobře vystihuje obecnou hypotézu, o niž se opírají principy zodpovědného soukromého vlastnictví: »Vlastnické zákony nebyly dosud nikdy v souladu s principy, jimiž se ospravedlňuje soukromé vlastnictví ... stanovily absolutní právo 50 [pageend52]tam, kde mělo být pouze omezené ... nebyly nestranné, ale nakupily překážky jedněm, aby poskytly výhody jiným: záměrně podporovaly nerovnost a zabránily, aby všichni začínali životní soutěž z vyrovna- ného postavení. Aby všichni začínali za naprosto stejných podmínek, je skutečně neslučitelné s jakýmikoli zákony soukromého vlastnictví; ale kdyby tolik úsilí, kolik bylo vynaloženo na zhoršení nerovnosti vý- chozích podmínek, která pochází z přirozeného působení tohoto principu, bylo věnováno na zmírnění této nerovnosti všemi prostřed- ky, které princip samotný nepodlamují, kdyby záměrem zákono- dárství bylo napomáhat rozptýlení místo koncentraci bohatství... pak by princip soukromého vlastnictví nebyl uváděn do souvislosti se vše- mi hmotnými a společenskými zly, o nichž téměř všichni socialističtí spisovatelé předpokládají, že jsou od něho neodlučitelné« (22, kniha II, kap. I, § 3, vlastní překlad s použitím překladu A. Kotulána). Klasický ekonom a liberální filosof Mill v polovině 19. století zde naznačil odlišnou, lze říci sociálně demokratickou strategii sociali- smu, případně křesťansko demokratickou strategii léčení společen- ských neduhů, kterou po druhé světové válce řada zemí začala usku- tečňovat s větší či menší důsledností a úspěchem. Druhý princip zod- povědného vlastnictví je na ní založen. Nepůsobí však izolovaně, ale společně s prvním principem a dalšími prvky cílového modelu. Princip 2: Úkolem daňové politiky je vyrovnávat majetkové rozdíly a výchozí majetkové podmínky. Zodpovědně vlastnictví je nabyté vlastní prací. Daňová politika však nesmí potlačit samu motivací vytvářet bohatství. Podle druhého principu by daň z příjmu neměla být více než mír- ně progresivní, bude však vhodněji doplnit mírnou roční daní z jmění přesahujícího určitou částku. Součástí daňového systému musí být daň z převodu jmění, která působí jako daň z dědictví. Platí ji příjemce z kumulovaných převodů, ale nevztahuje se na převody mezi manže- li. Jak lze očekávat, ekonomové se neshodují v názorech na vhodnost navržených daní. Vyvážený přehled podávají James a Nobes (10). Navržené daně zkoumají a příznivě posuzují Sanford a další (35) a Wedgwood (41). Zodpovědné vlastnictví a přirozené právo Zodpovědné vlastnictví a sociální trh jsou dva ústřední, vzájemně se doplňující prvky cílového modelu. Při jejich popisu a rozboru na předchozích stránkách jsem argumentoval převážně ekonomickou 51 [pageend53]efektivností a institucionální přiměřeností. Na základě předchozích argumentů se domnívám, že instituce zodpovědného vlastnictví je nezbytnou součástí realistického řešení pro Československo v současné etapě a je možné očekávat, že by bylo normativně ustaveno v demokratickém zákonodárném procesu. Zároveň je však nutno si uvědomit, že z dlouhodobého hlediska by představovala inovaci zá- sadního charakteru. Co do ideologického zaměření je patrně nejblíže představám J. S. Milla a zodpovědné vlastnictví by bylo možno klasi- fikovat podobně jako historik ekonomických teorií zařadil Milla: na »půl cesty mezi liberalismem a socialismem« (30, str. 352). Pokud však tato inovace bude úspěšná, dává naději na vznik »nové kvality«, neformální participativní demokracie. Zároveň neuzavírá cestu jiným řešením, je součástí otevřeného modelu. Instituce vlastnictví vždy podléhala historickému vývoji; rozsah a náplň vlastnických práv se vyvíjí v souladu s potřebami doby tak, jako se mění jiné společenské a hospodářské instituce. K. Gray (5, str. II- IS) popisuje změny, k nimž dochází v současnosti v oblasti anglo- amerického obecného práva. C. B. MacPherson (20, kap. VI) ukázal, že současné pojetí vlastnictví se vytvořilo v 17. a 18. století v souvislo- sti se vznikem kapitalistické tržní společnosti. Tato skutečnost však neznamená, že stát nebo zákonodárce mohou libovolně zasahovat do vlastnických práv. Naopak, oba uvedené příklady se týkají pozvolného vývoje zvykového práva (common law) postupně tvořeného rozhod- nutími soudců. Tato rozhodnutí nesmí být v rozporu s převládajícím pojetím spravedlnosti. Tvůrčí proměnlivý prvek je do nich vnášen měnícími se hospodářskými institucemi a novými společenskými podmínkami. V tomto závěrečném paragrafu se pokusím postoupit na další úro- veň za legální pozitivismus a ptát se, zda zodpovědné vlastnictví je morálně oprávněné, zda neodporuje přirozenému právu. Nejsem kva- lifikován k tomu, abych tuto otázku zkoumal v plné šíři, omezím se proto na ústřední problém, zda stát a zákonodárce jsou morálně oprávněni zasahovat do soukromovlastnického práva a ponechat je omezené tak, jak by tomu bylo v systému zodpovědného vlastnictví v československých podmínkách. Odpověď budu hledat porovnáním principů zodpovědného vlastnictví se dvěma formulacemi křesťan- ského sociálního učení. První (7) vychází z protestantské tradice a opírá se o biblické texty, druhá představuje názor katolické církve vy- jádřený v okružních listech, zejména posledním dotýkajícím se této 52 [pageend54]problematiky, Sollicitudo rei socialis (39) a encyklikou Mater et magi- stra (21). O formulaci »biblických principů hospodářského života« se poku- sil D. Hay. Jeho kniha je nejnovějším příspěvkem v pokračující disku- si o problematice na rozmezí mezi politickou ekonomií a teologií (D. Hay je tutorem ekonomie na Oxfordské universitě a profesorem An- glikánské církve). Autor vychází z předpokladu, že biblické záznamy vyzrazují existenci poznatelného řádu ve vztazích mezi Bohem a stvořeným světem, včetně člověka, a snaží se odvodit nadčasové obecně platné principy hospodářského života z tohoto řádu. Jejich hlavní myšlenkou je »správcovství« (stewardship), zodpovědné a ho- spodárné užívání Božích darů, osobního talentu a schopností a pří- rodního bohatství. Podle Hayových biblických principů člověk rozvíjí a uplatňuje své schopnosti při práci v kolektivu. To je také hlavní způsob, jak člověk užívá přírodní zdroje a uspokojuje své základní potřeby. Jeho po- sláním je uplatnit své schopnosti a vést důstojný život hodný bytosti stvořené k obrazu Božímu. Práce je tedy právem a povinností člověka. Člověk má mít přístup ke zdrojům a nezbytnou pravomoc nad nimi. (Čtenář najde původních osm principů, jejich zdůvodnění a odkazy na další literaturu v prvních dvou kapitolách Hayovy knihy.) Výchozí institucionální situace pro Hayovy úvahy je soukromé vlastnictví výrobních prostředků a přírodních zdrojů. Jeho praktická doporučení však nejsou omezena na individuální činnost křesťansky smýšlejících soukromých vlastníků. Navrhuje institucionální refor- mu, která by do jisté míry modifikovala vlastnická práva na výrobní prostředky ve směru dělnického spoluvlastnictví a participace na ří- zení (7, závěr 4. kapitoly). V makroekonomické politice (6. kapitola) stanoví určité zásady týkající se práva a povinnosti pracovat, ale dodá- vá, že křesťané se mohou lišit v názorech na způsob, jakým tyto zása- dy prosadit do praxe. Cílový model a principy zodpovědného vlastnictví a sociálního trhu vycházejí ze současné situace v Československu. Jejich cíle (uchovat společenskou homogenitu, zajistit, aby trh působil ve pro- spěch společnosti) jsou v souladu s Hayovými biblickými principy hospodářského života. Jejich institucionální realizace je však odlišná v důsledku odlišnosti výchozí situace. Papežské okružní listy jsou komplexní dokumenty, jejichž argu- mentace probíhá na mnoha úrovních a autor tohoto článku není 53 [pageend55]kvalifikován k tomu, aby je obsáhleji interpretoval. Budu se zabývat pouze myšlenkami, které se přímo vztahují k problematice soukromé- ho vlastnictví a zákonných zásahů do vlastnických práv. Sollicitudo rei socialis zdůrazňuje »charakteristický princip křesťanské sociální nau- ky: statky tohoto světa jsou původně určeny všem. Právo na soukro- mé vlastnictví je platné a nutné, ale neruší platnost tohoto principu: Soukromé vlastnictví je zatíženo společenskou pohledávkou, což zna- mená, že má sobě vlastní společenskou funkci, ospravedlněnou a za- loženou na zásadě obecného určení statků« (par. 42, vlastní překlad anglického textu). Mater et magistra se prodrobněji zabývá společenskými poměry ve výrobě. Výslovně říká, že »v lidské přirozenosti je ... zakotven požada- vek, aby dělník, který se svou prací účastní výrobního procesu, směl také o něm spolurozhodovat, a tím zdokonalovat a rozvíjet svou osob- nost« (par. 69). Okružní list opět potvrzuje »právo na soukromý maje- tek, počítaje v to i výrobní prostředky« (par. 96), ale připomíná slova Pia XII., že »církev ... nemá naprosto v úmyslu zachovat beze změny dosavadní řád věcí Jako by v něm viděla projev vůle Boží...« a formu- luje cíl soukromého vlastnictví jako »ochranu práv lidské svobody a nepostradatelný přínos k budování správného společenského řádu« (par. 98). O »přirozeném právu na soukromý majetek« se zmiňuje v souvislosti s majetkem, »který je výsledkem pilné práce« (par. 99). Opět cituje Pia XII. a uvádí »požadavek, aby byl pokud možno všem umožněn přístup k soukromému vlastnictví« (par. 101). Konečně »neupírá státu nebo jiné veřejné organizaci právo vlastnit výrobní prostředky. Tento veřejný majetek je zvláště oprávněn, když jde o podniky, s nimiž je spojena nadměrně velká hospodářská nadvláda, takže nemohou být ponechány soukromým občanům, protože jinak by se ohrozilo veřejné blaho« (par. 103, poslední věta je citátem z encykliky Pia XI. Quadragesimo anno). Domnívám se, že lze opět dojít k závěru, že principy zodpovědné- ho vlastnictví předloženého cílového modelu jsou v souladu s obec- nými doporučeními citovaných okružních listů. Encykliky nedopo- ručují znárodnění přírodních zdrojů a výrobních prostředků, ale ne- staví se nepříznivě k jejich veřejnému vlastnictví, pokud se tím za- brání koncentraci majetku a moci v soukromých rukách. Cílový mo- del směřuje k tomu, aby společenský majetek byl efektivně a demo- kraticky spravován. Pokud se to podaří, přirozené právo nepožaduje jeho hromadnou privatizaci. * * * 54 [pageend56]LITERATURA 1. R. BANKS (vyd.), Costing the earth, London, Centre for Incentive Taxation 1989 2. K. BRADLEY-A. GELB, Share ownership for employees, London, Public Policy Cen- tre 1986 3. A. ČERNÁ- L. LAMSER-E. TOSOVSKA, Škody za osm miliard, »Hospodářské noviny« č. 26, 1. července 1988 4. E. F. FURUBOTN-S. PEJOVICH, Property rights and economic theory, »Journal of Eco- nomic Literature«, březen 1972 5. K. GRAY, Elements of land law, Buttenvorth 1987 6. J. O. GRUNEBAUM, Private ownership, Routledge & Kegan Paul 1987 7. D. A. HAY, Economics today. A Christian critique, Apollos 1989 8. F. HARRISON, Power in the land, Shepard-Waiwyn 1983 9. F. A. HAYEK, individualism and economic order, Routledge & Kegan Paul 1949 10. S. JAMES-V. NOBES, The economics of taxation, P. Allan 1983 (zejména kapitola 10) 11. B. KAMINSKI, Privatisation may not be right for an economy with no markets, »Fi- nancial Times«, 28. září 1989 12. K poznatkům z tvorby souhrnné prognózy, »Politická ekonomie« (zvláštní číslo), č. 5, 1989 13. J. KEANE (vyd.), Civil society and the state, Verso 1988 14. V. KLUSOŇ, Hodnotová základna společenského plánováni, Acudeniin 1985 15. V. KLUSOŇ a kol., Teoretické problémy fungováni hospodářského mechanismu pro intensivní rozvoj, VP č. 288, EÚ ČSAV 1988 16. K. KROUPAR, Dopis redakci, »Hospodářské noviny« č. 14, 7. dubna 1989 17. F. H. LAWSON-B. RUDDEN, The law of propeny, Clarendon Press 1982 18. R. W. LINDHOLM-A. D. LYNN Jr. (vyd.), Land value taxation, University of Wiscon- sin Press 1982 19. R. C. LIPSEY, Positive economics, Weidenfeld & Nicholson 1983 20. C. B. MACPHERSON, Democratic theory, Oxford University Press 1973 21. Mater et magistra, okružní list Jana XXIII., 1962 22. J. S. MILL, Principles of political economy, A. M. Kelley 1987 (první vydání 1948) 23. A. MOLLER-ARMACK, Social market economy, »German Economic Review« č. 2, 1965 24. Návrh zákona o státním podniku, »Hospodářské noviny« č. 30, 14. července 1987 25. M. OLSON, The rise and decline of nations, Yale University Press 1982 26. T. PARSONS, The system of modern societies, Prentice Hall 1971 27. D. PEARCE et al., Blueprint for a green economy, Earthscan 1989 28. D. RICARDO, Zásady politické ekonomie a zdaněni, SNPL 1956 29. W. RÖPKE, Civitas humana, W. Hodge & Co. 1948 (německý originál Erlenbach- Zürich 1944) 30. I. I. RUBIN, A history of economic thought, Pluto 1989 (ruský originál Gosizdat, Moskva 1929) 31. L. RUSMICH, Zbožně peněžní vztahy v rozvinutém socialismu, Academia 1988 32. C. RUSSEL-W. M. KUSSEL, Cultural evolution, 7 částí; Social Biology and Human Affairs 1982, č. 1-2; 1983, č. 2; 1984, č. 2; 1986, č. 1-2; 1987, č. 2 33. L. RYCHETNÍK, Efficienty and ownership under socialism: social and group appro- priation, »Economics of Planning« č. 1-2, 1988 34. L. RYCHETNIK, Vlastnické vztahy v cílovém modelu, rukopis 1989/1990 35. D. T. SANFORD-J. R. M. WILLIS-D. J. IRONSIDE, An annua! wealth tax, Heineman, Institute for Fiscal Studies 1985 55 [pageend57]36. F. M. SCHERER, industrial market structure and economic performance, Rand McNally 1980 37. R. SKIDELSKI, The social market economy, London, Social Market Foundation 1989 38. Směrnice k zabezpečení komplexní přestavby hospodářského mechanismu, »Hospo- dářské noviny« č. 8, 26. února 1988 39. SoUicitudo ret socialis, okružní list Jana Pavla II., použit anglický překlad Catholic Truth Society 1988 40. Souhrnná prognóza vědeckotechnického, ekonomického a sociálního rozvoje ČSSR do roku 2010, Prognostický ústav ČSAV 1988 41. J. WEDGWOOD, The economics of inheritance, Routledge & Sons 1929 42. J. WINIECKI, Taking shares in enterprises, »Financial Times«, 23. srpna 1989 43. World Commission on Environment and Development, Our common future, Oxford University Press 1987 44. Zásady hospodářského mechanismu ČSSR, »Hospodářské noviny« č. 5, 30. ledna 1989 45. J. ZiiiLENilíC a kol., Socialistický podnik a plánovité řízeni, IP 197, EÚ ČSAV 1988 Články C T I B O R P E C I V A (Mnichov) SPOLEČNÉ KOŘENY Kardinál Lustiger o židovství a křesťanství Salcburská univerzita pořádá každoročně o letních prázdninách me- zinárodní vysokoškolské týdny. Od jejich tématiky se očekává nároč- nost, angažovanost a překlenutí generačních zájmů. Náročnost po- sledního námětu »utrpení - vina - smíření« byla zdůrazněna i skuteč- ností, že ve stejné době ožil spor o karmelitský klášter, nacházející se v obvodu osvětimského koncentračního tábora. Z řad katolíků se ozývají různé názory. Dohodu s židovskými organizacemi o přemístění konven- tu na jiné místo podepsali za katolickou stranu kardinálové Macharski, Lustiger, Decourtray a Danneels; kardinál Glemp se k ní naopak posta- vil kriticky. Svatý otec rozhodl karmelitky přestěhovat mimo obvod tá- bora. Stejně tak z řad Židů. D. Metzgerová píše: »Někteří Židé chtějí Osvětim pro sebe, protože nemohou snést myšlenku, že někdo jiný mohl tolik trpět. Myslím, že mají pravdu, ale nemohou si šoa přivlastnit ani se podílet na jeho využívání kýmkoliv jiným, byť to byli i Židé. Naopak jsem si oddychla, když jsem slyšela sestry hovořit také o utrpení jejich lidí, protože mi to dalo naději, že nežidé usilují, aby se to už nikdy ne- 56 [pageend58]opakovalo.« Jedni argumentují, že karmelitky se v Osvětimi modlí za všechny oběti, zatímco druzí namítají, že osvětimský tábor nutno re- spektovat jako pomník holokaustu a největší židovský hřbitov dějin. Americký rabín Leo Trepp vyzval na salcburském fóru Židy a křesťa- ny, aby nikdy nezapomínali, že holokaust je osudově spojil společným úkolem. Jejich smír je možný, protože už začal ve vyhlazovacích tábo- rech, a ti, kteří tam zemřeli, umírali vědomi si své důstojnosti, své stvo- řenosti k obrazu Božímu. Jednotliví křesťané vstoupili na tuto cestu už poměrně časně a rabín Trepp z nich připomenul alespoň kněze Lichten- berga a sourozence Schollovy. Otázka však také zní, co lze učinit pro smír dnes. V této souvislosti bývalý rakouský prezident Rudolf ICirch- schläger na salcburských týdnech připomenul význam lidí, zástupně prosících o smíření: »Snad se dnešní svět, se svým individuálním i orga- nizovaným uvolňováním zábran a svou někdy až sodomsky působící hříšností, zachová přiměřeně k pomoci těch, kteří za odehrávající se zlo svým tichým a nenápadným konáním dobra a také svou modlitbou neu- stále působí ve prospěch smíru.« Odvažte se věřit! Jedním ze svědků tohoto smiřovacího procesu je už zmfněný paříž- ský arcibiskup Jean-Marie kardinál Lustiger. Jeho kniha Osez croire, osez vivre (vydaná roku 1985 v Paříži, německy Wagt den Glauben, Einsiedeln 1986) nabízí výběr z článků, přednášek, kázání a rozhovorů z let 1981-84. Vztahům mezi Židy a křesťany jsou v této knize věnovány interviewy pro Tribune Juive, Le Nouvel Observateur, Der Spiegel, ]e- diot Haharonot a Lustigerův příspěvek pro židovsko-křesťanské kolo- kvium v Heppenheimu, otištěný pak v Una Sancta. Náš článek vychází převážně z rozhovoru s Y. Ben Poratem a D. Judkowskim pro telavivský list Jediot Haharonot z ledna 1982 (ještě v roce 1989 byly části tohoto rozhovoru otištěny v italském 30 Giorni a západoněmeckém týdeníku Die Deutsche Tagespost). Kdo je kardinál Lustiger? Lustigerovo židovské povědomí se v prvních školních letech nelišilo od povědomí jiných synků židovských přistěhovalců de Francie. Po dě- dečkovi se jmenoval prvním jménem Áron. Rodiče přišli z Polska (mat- ka byla dcera rabína), byli chudí, ale Áron ve škole často vynikal, a tím spíše byl pro spolužáky jen »špinavým židem«. To ho přinutilo vidět v židovství něco zvláštního a začal o něm uvažovat. Rodiče věřící nebyli (»rabíni a kněží povídají všichni stejné hlouposti«) a patřili k těm, kteří své naděje vsadili na emancipaci, jež se začala začátkem století usku- tečňovat ve střední a východní Evropě. Dětem však, aby v sobě objevily smysl pro Boha, stačí málo: »Pamatuji si, co matka říkala, když žehnávala 57 [pageend59]čerstvé plody.« Ale rodiče měli úctu k literatuře a kupovali knihy, i když je pak doma zamykali. Áron ovšem věděl, kde je klíc schovaný, začal číst Zolu, Ábela Hermanta, meziválečné romány a v deseti letech zdolal ce- lou protestantskou Bibli, takže když v 6. třídě uslyšel v hodinách dějepi- su po prvé něco o »Hebrejci'ch«, věděl už sám více. Dalším formujícím zážitkem bylo, když se ve čtvrté třídě na venkově stal svědkem utrpení tuberkulózních dětí a jejich umírání. A ještě jiným důležitým zážitkem byly pro Árona dva prázdninové pobyty v Německu (1936 a 1937, aby se naučil německy), během kterých viděl na vlastní oči nacistické plakáty a uniformy, mohl si listovat ve Stürmern a už jako chlapec si prý udělal realističtější obraz o Hitlerovi než tehdy dospělí Židé ve Francii. Ale V Německu se také po prvé setkal s aktivním kře- sťanstvím, s křesťanskými antinacisty. To v něm už rostlo vědomí histo- rického pronásledování Židů. Necítil se přitom ovlivňován školou (cho- dil jen do státní), ať už jeho učitelé byli Židé (jako latinář), striktní ka- tolíci, ateisté nebo agnostici. O tom, že se v jeho nitru formuje pojem Krista-Mesiáše, doma s nikým nemluvil. Rodiče mu jen kladli na srdce, že »když na nás lidé pohlížejí jinak než na ostatní, musíme být lepší, spravedlivější, musíme sloužit druhým, bránit chudé a nešťastné«. Áron tehdy doufal, že se stane lékařem. O tomto svém vývoji nemluví Jean-Marie Lustiger jako o »konver- zi«, nýbrž jako o »krystalizaci«. Křesťanství a židovství nikdy nestavěl proti sobě, ale viděl v nich jeden celek. Rodičům nakonec řekl: »Neo- pouštím vás, nepřecházím k nepříteli. Budu jen tím, čím jsem. Nepřestá- vám být Židem, naopak, objevuji jen způsob, jak jím být.« K Áronovi si přidal další dvě jména, původně opět židovská, Jean-Marie. Lustigerovi bylo v době »konverze« 14 let. Tehdy se také rozhodl, že bude knězem. Židovství však pro něho zůstalo veličinou, kterou opustit nepřicházelo ani na chvíli v úvahu. A židovství se pro něho dovršilo při- jetím Ježíše jako Mesiáše. Za druhé světové války odešel otec do svobodné zóny, Jean-Marie se skrýval v Orleansu, matka zůstala kvůli živobytí v jejich textilním ob- chodě v Paříži. Fašisté však obchod vyplundrovali, předali jej »árijci« a matku odvlekli do Osvětimi, odkud se už nevrátila. Jean-Marie dokončil gymnázium, tajně odešel za otcem, rok pracoval jako pomocný dělník v továrně, začal se připravovat na zkoušky z chemie a zároveň pomáhal v podzemním hnutí šířit časopis Témoignage Chrétien. Po válce chtěl vstoupit na teologii, ale sklonil se před otcovým přáním a studoval v Paříži dva roky filologii. Přitom byl aktivní ve studentských odborech Jeunesse Étudiante Chrétienne. Roku 1946 vstoupil v Paříži do karme- litského semináře a studium filozofie a teologie později uzavřel na Institut Catholique de Paris. Následovala vojenská služba: základní výcvik v Rastattu a roku 1950 jako okupační důstojník v Berlíně. Roku 1954 byl vysvěcen, delší čas pů- 5S [pageend60]sobil jako duchovni správce studentů v Paříži, od roku 1959 také v Paříži jako kněz a řiditel v katolickém Centre Richelieu a od roku 1969 jako farář v 16. pařížském obvodu. Munzingerův archiv k tomu poznamenává, že Lustigerova farnost byla v této »lepší« části Paříže jediná s aktivní skupinou katolické děl- nické mládeže. Lustigerovo osobní charisma rychle překročilo hranice farnosti, jeho kázání se začala šířit na kazetách a knižně. Po smrti orleánského biskupa zůstal jeho stolec jeden rok neobsazený, až roku 1979 byl na něj dosazen Jean-Marie Lustiger. Nový biskup byl »ultra- konzervativním katolíkům trnem v oku, avšak rychle si získal respekt a sympatie«. Roku 1981 ho papež Jan Pavel II. jmenoval nástupcem kardi- nála Martyho na biskupském stolci pařížském a konečně v únoru 1983 kardinálem. O svém židovství Jean-Marie Lustiger s papežem do té doby nikdy nemluvil, ale tyto okolnosti musely být Janu Pavlu II., který znal ži- dovství z Polska a s respektem se o ně zajímal, známy. Podle Munzingc- rova archivu je Lustiger (podobně jako před ním arcibiskup kardinál Marty) přesvědčen, že člověk »nemůže být dobrým komunistou a současně dobrým křesťanem«, a nesouhlasí s činností katolických kněží v levicových odborech (i když proti ní nezakročuje). Filozofii třídního boje považuje za nebezpečnou (»převedena na primitivní katechismus vede ke Gulagu, Stalinovi či Pol PotoviA), odmítá rovněž představy inte- gristů, ale je v tomto ohledu pro přesvědčování a smiřování. Kardinál Lustiger se intenzívně zapojil do obrany soukromých škol ve Francii. Odkřesťanštění pařížské arcidiecéze chápe jako »důsledek paktu mezi církví a buržoazií v 19. století a následující sekularizace celého života ve 20. století«. K tomu všemu můžeme ještě dodat, že Jean-Marie Lustiger se chtěl v roce 1985 účastnit v Československu oslav 1100. výročí smrti svatého Metoděje, ale nedostal vstupní vizum. Začátkem dubna 1989 byl v Pra- ze na návštěvě u kardinála Tomáška a ve Svatovítském dómu koncele- broval s biskupy Liškou, Lebedou a Sokolem. Byla to první cesta paříž- ského arcibiskupa do Prahy od roku 1935. Kardinál Lustiger také roku 1989 navštívil Sovětský svaz, ale návštěvu předčasně ukončil, když mu sovětské úřady neumožnily setkání s ukrajinskými katolíky v Kyjevě. Naše židovské kořeny Úvodem rozhovoru pro Jediot Haharonot v otázce rozdílu mezi lidem židovským a lidem izraelským Jean-Marie Lustiger zdůrazňuje, že nepředkládá žádné směrnice, ale jen osobní názory. Vznik a identitu Izraele nelze, podle Lustigera, srovnávat se vznikem a identitou jiných států. Izrael v sobě chová neobyčejnou utopii, která se stala historickou skutečností. Tato utopie, realizovaná ze snů 19. století, má za sebou 59 [pageend61]kolektivní' vědomí několika tisíců let. Přesto je nutné a oprávněné pro- hlásit: Izrael je stát jako každý jiný; jinak bychom riskovali, že mu při- soudíme pochybný mesianismus, který by byl politicky a mravně zhoub- ný. V dějinách existovaly »mesiánské státy« a všechny skončily špatně. Stát musí být státem. Představa, že by. pronásledování Izraele mohlo být trestem, je Lustigerovi cizí. Nikdy nepřistoupil na výklad izraelského údělu jako důsledku toho, že Židé nepřijali Mesiáše. Tato představa sice nepatří ke katolické věrouce, někdy ji však lze mezi věřícími slyšet. V každém případě - říká Jean-Marie Lustiger - je křesťanské promýšlení izraelského údělu, židovské existence a postavení judaismu v dějinách spásy stále ještě v počátcích. Židy definuje Jean-Marie Lustiger teologicky, nábožensky: Bůh vy- tváří lid silou daru, který však neplatí jen jemu, nýbrž celému světu. Jaké důsledky má toto povolání pro historické uvědomění židovského lidu? Odtud vyrostla i kultura, která je součástí příkazu předávat příka- zy svým dětem. Také to patří k zaslíbenosti a přikázanosti. Judaismus tak vytváří v dějinách ustavičně určitou kulturu a originální způsob exi- stence. Židovský lid v sobě chová vědomí dějinnosti a vědomí budouc- nosti, za kterou je odpovědný nejen pro sebe, ale kvůli všemu, co na začátku obdržel. Zde se nachází základ vztahu židovského lidu k ději- nám, vztahu, který mu dovolil existovat po staletí a už dávno před pří- chodem křesťanství v diaspoře. Je to jedinečný fenomen, k němuž nelze v dějinách nic přirovnat. Pojem »vyvoleného lidu« - říká Jean-Marie Lustiger - je z hlediska víry rozhodující. Bez něho bychom nedokázali pochopit ani židovství, ani křesťanství. A když se tomuto pojmu vzdálíme, když ho sekularizujeme, dá nám »Gotl mit uns«, na opascích Wehrmachtu. Nikoliv útěk před conditio judaica Lustigerovo jmenování vysokým církevním hodnostářem a také jeho někdejší vystoupení v izraelské televizi oživilo mezi mnoha Izraelci otázku rozdílu mezi židovstvím a křesťanstvím. Jean-Marie Lustiger si je vědom rizik novinářských interviewů, kdy ten, kdo musí odpovídat na otázky, nezná čtenáře a jejich stanoviska. V jednom však chce mít předem jasno: »Zdůraznil jsem, že jsem Žid, ale rozhodně ne proto, abych roznítil nějaký teologický spor. Nikdy jsem netvrdil, že bych byl dobrým Židem ve smyslu rabínů a zároveň dobrým křesťanem ve smyslu církve. Pochopte však, že aniž bych obětoval vlastní důstojnost, za kte- rou vděčím ródičům a všem, s nimiž se bez váhání solidarizuji, nemohu zapřít své židovství, a to ani v dobách pronásledování, ani v dobách po- koje ... Nejsem ovšem Žid náboženský ve smyslu těch, kdo definují ži- dovskou ortodoxii, alé mohu říci, že když jsem se stal křesťanem, ne- chtěl jsem přestat být Židem. Nechtěl jsem utéci před conditio judaica. Tu vlastním nezcizitelně od rodičů a nezcizitelně od samotného Boha.« 60 [pageend62]Jean-Marie Lustiger si zvolil stav křesťanský, který mu připadal být správnějším, lepším (»nevím, jaké slovo použít«) způsobem židovské existence podle toho, co o židovství věděl. Nepřešel však (»to je nemož- né«) od stavu židovského ke stavu nežidovskému. Tím, že se stal křesťa- nem, objevil hodnoty židovství: Boží výzvu k lidu, aby ho poznával, mi- loval a jemu sloužil; slib spásy všem lidem; slib přátelství s Bohem a Bo- ží lásky; celé posvátné dějiny, chápané jako dějiny spásy, zatímco válka patří k dějinám zkázy a bídy; zároveň pak vědomí hodnoty této dějinné přináležitosti, která není dílem náhody, ale Boží lásky, lásky k Bohu a lásky, kterou Bůh projevuje člověku. Sotva načatý problém Avšak nevyplývá logicky z výše řečeného, že chce-li být Žid opravdo- vým Židem, usiluje-li skutečně o spásu, musí se stát křesťanem? Nikoliv bezpodmínečně, protože o tom, co má být člověk a co má dělat, rozho- duje v první řadě Bůh. Jinou otázkou však je (»a k ní přistupuji po špič- kách, jen rozechvěle«), co dnes znamená být Židem věrným judaismu? Jednoznačná odpověď zřejmě neexistuje, tak jako neexistuje ani na otázku »jak být křesťanem«. Způsobů je historicky více: »Zdá se mi, že dnešní situace diaspory je od zničení chrámu, od předcházející situace, značně odlišná. Židovství udělalo od té doby pozoruhodnou zkušenost rabinismu, který umožnil zachovat židovskou identitu ... Ale v židovství jsou různé aspirace, otázky a vnitřní proudy, které oficiální většina neuznává. Kromě toho se od příchodu moderny, od 18. století a začátku emancipace, vynořily nové problémy. Problém židovské identity není jen juridický, nýbrž je to problém věrnosti židovství. Tento problém mi rozhodně není lhostejný. Není ani bezvýznamný pro otázku vztahu me- zi židovstvím a křesťanstvím. Vždyť jejich historický spor je vzájemný. Jak se staví židovství samo k sobě a ke svým tradicím? A jak chápou a přijímají křesťanské vrstvy (či řekněme raději: vrstvy křesťansky zabar- vené kultury) židovské dědictví v jeho bohatství a mnohotvárnosti? Vztah mezi židovstvím a křesťanstvím je v novější křesťanské teologii pořád ještě jen sotva načatým problémem. Máme sice už před sebou všechny aspekty formulování otázek a tážeme se často do hloubky, ale s ohledem na dějiny se jimi opravdu nezabýváme, spise je odkážeme do nějakého kouta. Zvláště otázku zrodu křesťanství v jeho vztahu k ži- dovství a jeho reakce na ně. Když se psal Nový zákon, stanoviska už čá- stečně, ale jen částečně existovala. Divergence se později prohloubily. Primární otázkou je vztah Izraele k národům. V tradici máme sled uzavírání smluv, nejdříve smlouvy s Nóachem a jeho syny, podle rabínské tradice smlouvy nabídnuté všem národům. Je však smlouva s Nóachem je- diná, která se národům nabízí? Nejsou u proroků jiné odpovědi? Smlouva s 61 [pageend63]Nóachem byla už něco mohutného, obsahovala už v podstatě všechno, protože zahrnula správné mravní jednání. Ale nebyly národy povolány, aby přijaly něco od samotného Izraele? Neslibuje Bible více? Co zna- mená příslib Abrámovi? Jak je tomu se zjevením na Sinaji? Krize v letech 70-140, v době, kdy vznikalo křesťanství, se točí prá- vě-okolo otázky, zda mohou být pohané, goim, připuštěni k účasti na Úmluvě. Na to navazuje druhá otázka: do jaké míry došlo v té době k určitému uskutečnění Zaslíbení a kterého? Když byl Ježíšovi přisouzen mesiášský titul, co se tím stalo s postavou Mesiáše u Židů? A jak vypa- dala tenkrát a jak vypadá dnes postava Mesiáše, která je pro křesťany směrodatná? Jsou to otázky, které si kladou nevyhnutelně obě strany navzájem. Ale křesťané, když přistoupili k Úmluvě, byli ve své většině křesťany z pohanů a na to, že se narodili jako pohané, zapomněli. Víte, že slovo Ecclesia je překlad hebrejského Kahal!« Jean-Marie Lustiger uznává, že otázka, v čem se už mesiášské přísli- by naplnily, je ožehavá. Jedno však je podle něj jisté, že cele naplněny nejsou. Dějiny pokračují. Současný stav dějin ukazuje, že naplnění zaslíbení zůstává zatím skryto. Postava Mesiáše je postavou skrytou. Křesťané ztráceli čas od času ze zřetele skutečnost, že musí čekat na naplnění časů, kdy se Mesiáš, jehož jsou učedníky, slavně zjeví při svém druhém příchodu. A Izrael musí vytrvat, dokud se časy nenaplní, ve své věrnosti, protože je Bohem vyvolen a Otcem milován. Protože Boží pří- sliby jsou neodvolatelné. »To všechno je bezpochyby velice obtížné. Pro judaismus je křesťanství předjímáním, chvatem. A to je pravda. Judais- mus si tím zachovává právo posuzovat křesťanství ze svého stanoviska, které stojí za uváženou. Ale nepravdivé je tvrzení, že se křesťanství ute- klo do duchovna, k nějakému zásvětnu. Naopak, je velice realistické.« Planý roub na ušlechtilé olivě Ne každý křesťan mluví o židovství s takovou úctou jako kardinál Lustiger. On sám říká, že křesťané, kteří se téměř všichni narodili jako »pohané«, by už neměli předvádět pohanské smýšlení: »Ježíš sám sebe nikdy králem Židů nenazval. Učinil tak pohan, Říman Pilát, protože v tehdejším Izraeli se Židé sami sotva kdy označovali za Židy, ale říkali si izraelský lid. Jen lidé zvenčí říkali Židé. Matoušovo evangelium, sepsa- né v židovském prostředí, má velice přesné názvosloví. Kdyby křesťané byli věrni Bohem jim propůjčenému daru tím, že by se stali Božími dět- mi, Božími syny jako děti Izraele (i když jiným způsobem) silou daru Mesiáše, který je přijímá, pak by pochopili, že jsou na Izrael naroubova- ným darem, jehož velikost sám Izrael ne vždy chápe ... V hloubi svého srdce si přeji - v této chvíli komentuji svatého Pavla - aby křesťané ne- zapomínali, že jsou naroubováni na jeden jediný kořen, kterým je Izrael a také jím zůstane.« 62 [pageend64]Kardinál Lustiger ví, že je to nezvyklý obraz: »Planý roub přiroubo- vaný na ušlechtilou olivu. Zahradník přece postupuje opačné, roubuje na planý kmen ušlechtilý roub. Avšak Pavel, aby vysvětlil vztah mezi křesťany z pohanů a křesťany z Židů, říká: Vy, pohané, jste roub planý a jako takový naroubován na ušlechtilou olivu, Židy, a stali jste se podle své podstaty větvemi stromu!« Lustiger pak vyslovuje naději, že »ži- dovství by snad nakonec mohlo jednoho dne připustit, že národy, které přijaly křesťanství, jsou i (nečekanými) dětmi, propůjčenými židovské- mu lidu. Byl by to dar neočekávaného, zatím neuznávaného potomstva. Jestliže křesťané nepřijali Židy za své starší bratry, za kořen, na který jsou naroubováni, pak by snad mohli sami Židé uznat křesťanské náro- dy z pohanů za své mladší bratry. To vše nezbytně s odpuštěním, pro- tože předcházelo pronásledování a bratrovražednictví. Na základě pří- buzenství se válčilo o dědické právo: jeden by rád připravil svého bratra o život, jen aby měl celé dědictví pro sebe. Důvodem pronásledování by- la žárlivost, závist v duchovním smyslu. A to by se mělo proměnit v sou- těž a v pramen požehnání.« Chcete-li zničit základy křesťanství ... O poměru křesťanských spoluvěřících ke své osobě Jean-Marie Lu- stiger říká, že tu a tam se projevují bolestné stopy špatně potlačeného antisemitismu, ale v zásadě prý není dobré se vyptávat druhých, jakým dojmem na ně působíme; anketa by byla indiskrétní a vcelku by se věřící člověk neměl starat o to, co si o něm myslí jiní. Zároveň Lustiger konsta- tuje, že je nositelem více významů a ve hře není jen on jako jedinec, nýbrž celé historické dědictví, kořeny. Lustiger říká, že se tu střetává s jedním specificky křesťanským problémem: »Jestliže křesťanská víra v Ježíše Mesiáše přijímá Božího Syna ve smyslu, v němž ho Bible nazývá Králem, a také ve smyslu věčné Pravdy (řecky bychom museli mluvit o metafyzické moudrosti), pak na základě určitých kritérií, která mohou pocházet jen z židovství. To samo už může uchránit víru před po- kušením zmocnit se Ježíše jako nějaké mytické osobnosti a přizpůsobo- vat ho kdejaké situaci a kultuře. Je to i podmínkou toho, že křesťanská víra zůstane pravá a autentická. V dějinách křesťanství a zvláště dnes existuje pokušení vidět v Kristu božskou postavu, na kterou navěšuje- me oděvy určité kultury. Ale Bible nám připomíná vyvolenost a už to nám nedovoluje položit rovnítko mezi Krista a Apollóna nebo Dionvsa. Svědkem této jedinečné vyvolenosti je židovství. Pro křesťany jsou Židé živými svědky jedinečné historické skutečnosti křesťanské víry. Nepo- chopíme z toho však ani slovo, jestliže přehlédneme Mesiášovo vyvolení, a z něho znovu nic nepochopíme, jestliže nerespektujeme vyvolení Izraele. A chcete-li zničit základy křesťanství, pak začněte pronásledováním Židů a tím, že je necháte nějakým způsobem zmizet. Tento zžporný vztah k 63 [pageend65]židovství křesťanské dějiny znají a odsoudily jej: jedná se o herezi Mar- kióna, který chtěl evangelia vylepšit tím, že se z nich pokusil vyhladit všechny židovské stopy. Toto odsouzené bludařství slavilo v novověku několik oživení. Němečtí protestantští historikové použili faktu, že Ježíš byl Galilejec, k tomu, aby ho označili za árijce. Ale i západní kře- sťané mohou být v pokušení zamlčet Ježíšovu příslušnost k židovství, když jsou ve styku s Asijci nebo Afričany. Potom řeknou: Evangelium je určitý životní ideál. Odtud pochází nebezpečí, že Afričané, kteří se stali křesťany, prohlásí: Naším Starým zákonem je africká kultura, a Asijci: Naším Starým zákonem jsou posvátné asijské knihy. Jsou v právu nebo neprávu? Kde se nachází rovnováha křesťanské víry? Kardinál Marty na biskupské synodě v Římě 1974 s důrazem připomenul nutnost přijí- mat celé Písmo svaté. Nemůžeme obětovat Starý zákon, abychom byli ve styku s pohanskými kulturami věrni Novému zákonu, v rámci toho, čemu říkáme inkulturace.« A Jean-Marie Lustiger pokračuje: »V křesťanské víře, když ji přizpů- sobujeme pohanství, se skrývá vážné riziko. Mnohé věky a kultury byly v pokušení křesťanství zpohanšťovat. S ohledem na to, že křesťanství je povoláno být světlem národů, musí zde žít nepochybně v jistém napětí. Ale za současné situace si může zůstat věrno jen tehdy, když bude nadá- le lpět na daru, který dal Bůh izraelskému lidu. Někde se jistě objevily dvě trhliny. Byla to chvíle, kdy židovské úřady prohlásily: Člověk ne- může být věren synagóze, stane-li se učedníkem Kristovým. A kdy kře- sťané řekli: Člověk nemůže být křesťanem, jestliže pořád ještě lpí na této židovské instituci. Objevil se hluboký rozkol, předěl.« Kříž žluté barvy Jean-Marie Lustiger prožil dobu holokaustu a trpěl jím. Jak může ná- božensky založený člověk holokaust vysvětlit? Co holokaustu předcházelo a jak se holokaust podle kardinála Lustigera zapíše do lidských dějin? »Člověk se v tomto světě nachází v boji s tím nejhorším, také s odmítnutím sebe samotného. To absolutní, pro co je stvořen, jeho vztah k Bohu, se může zvrátit v něco ďábelského, nevyzpytatelného, naprosto nepřijatelného. V případě šoa (Lustiger dává přednost tomuto pojmu totálního zničení před holokaustem, znamenajícím původně zápalnou oběť k Božímu oslavení) zde byla vůle k vyhlazení. To nej strašlivější na tom je, že lidé nebyli jen pobíjeni, vyhlazováni, jak se ostatně dodnes z toho nebo onoho důvodu ve světě děje, ale že tito lidé byli pobíjeni a vyhlazováni jen z jednoho důvodu: že to byli Židé. Nacisté měli i jiné protivníky, jiné nepřátele, které však nepostihl ze stejně infernálního dů- vodu podobný osud. Jediným důvodem tu bylo židovství. Proto překoná- vá tento zločin všechny představy. Ryzí negace bližního. Na začátku jsem odpovídal na otázku, co je to Žid, a řekl jsem, že Žid byl vyvolen 64 [pageend66]pro druhé. Teď je ze stejného důvodu odmítnut a zabíjen. Tím se dosa- huje hranice vražedné nenávisti k člověku. Tato nenávist vrhá mezní, nesnesitelné světlo na úděl židovského lidu a lidstva, protože toto světlo odhaluje propast tmy v člověku. Jedinou možnou odpovědí je, myslím, mlčení. Není možné o tom mluvit ... To jediné, co si o tom ve svém vlastním nitru myslím, je, že Bůh může z něčeho absolutně zlého vyvo- dit něco absolutně dobrého. Jak? To nevím. Ale domnívám se, že všich- ni, kdo se tímto způsobem stali obětí, byli v Boží lásce.« Kardinál Lustiger ví, že takové výroky vyžadují víru: »Mluvím k vám, jak umím. Dále si myslím, že tito lidé patří nějak k Mesiášovu utr- pení. Ale něco takového může říci jen Bůh, ne já. A jednoho dne proná- sledovaní poznají, že jsme byli skrze ně zachráněni. Nevím ... pravděpo- dobně by se takové věci neměly říkat. Přesto takový je můj názor, ale neznamená to, že bych chtěl něco ospravedlňovat. V každém případě hraje Izrael úlohu, která vyjevuje hlubiny dějin a lidských srdcí.« Lustiger nevylučuje, že holokaust, toto obnažení lidského bytí, se mů- že opakovat. Lidé, kteří chtějí dobro, kteří mají víru, musí neustále bdít. Nejde jen o to, že byl spáchán zločin, ale jde o to, že by se chtěli lidé za něj omlouvat. Jsou zde tedy dva zločiny: ten spáchaný (»ale to jsme už věděli, že lidé jsou krutí«) a druhý, snad ještě horší, šířící se právě v naší době, hledání omluvy. Něco takového může být jen z potemnělosti du- cha. Nakonec je pravda, že holokaust či šoa se neodehrály v epoše bar- barů a kdoví kde, ale po osvícenském století a v Evropě. Kardinál Lustiger pak opakuje svou někdejší veřejně pronesenou vě- tu, že jmenováni do vysokého církevního úřadu pro něj znamenalo, ja- ko by všechny kříže světa náhle nesly kříž žluté barvy: »Mohu k tomu těžko něco dodat. Pronásledovaní Židé, donucení nést žlutý kříž, aniž by si to uvědomovali a chtěli, vzali na sebe podobu nevinnosti. Aniž by chtěli: člověk si hrdinství nevybírá. Dobře vím, že ne všichni, kteří tam zemřeli, byli hrdinové. Ale jako nespravedlivě pronásledovaní vzali na sebe podobu neviny a práva. Lidé by rádi zapřeli realitu faktů, vyhlazo- vacích táborů apod. Neprojevuje se v tom jen jejich špatné svědomí, ale i skrytá vůle nevinu popřít, odvést pohled od viny. Člověk dovoluje, aby se nevina v tomto světě tupila. Vzít na sebe podobu neviny patří k srdci izraelské víry, je to podoba služebníka u Izaiáše 44, 21.« Na závěr: mohla církev učinit více? Jean-Marie Lustiger celý svůj život pociťoval mravní závazek k izrael- skému lidu a je přesvědčen, že by jej měl pociťovat každý člověk. Z debat pro Jediot Haharonot a další sdělovací prostředky vyplývá, co si musí uvědomit každý křesťan: kdykoliv byli pronásledováni Židé, bylo po- píráno a odmítáno křesťanství. A ti křesťané, kteří se na pronásledování podíleli, zradili svou víru, provinili se proti Bohu. Pronásledování Židů 65 [pageend67]můžeme halit do národních či mezinárodních převleků, ale v podstatě se dotýká samotné víry. Otázka ovšem zní, zda nemohla církev udělat pro Židy za druhé světové války více. Soud, vynášený nad událostmi do- datečně, se vždy liší od soudu informovaných současníků. V každém případě v bádání Saula Friedlandera, Léona Papeleuxe a dalších se musí pokračovat. V interview pro Der Spiegel (1983) Lustiger hovořil o osobní zkušenosti, že antinacisté byli většinou křesťany, i když se záro- veň setkal se zběsilým antisemitismem mezi lidmi, kteří se za křesťany prohlašovali. Lustigera nezlobila údajná pomalost církve v odsouzení antisemitismu (odsoudil jej už Pius XI.), ale zaslepenost většiny intelek- tuálů a politicky odpovědných osob na Západě v konfrontaci s ro- stoucím iracionalismem, nacistickým šílenstvím: »Je snadné obviňovat jen církev. Kolik univerzitních profesorů protestovalo? Co se stalo v zá- věru Výmarské republiky z levicových stran?« To, že snad v Německu církev neprotestovala dříve a energičtěji než intelektuálové, patřilo k obrazu duchovního a psychického zhroucení celého národa. Obvinění na adresu církve mohou být v některých bodech oprávněná, ale Lustige- rovi připadají »jako osvědčený prostředek, jak se vyhnout skutečné otázce, kterou je kapitulace Západu a jeho všeobecná bezmocnost před takovou nestvůrností«. Tím kardinál Lustiger nijak neomlouvá Východ, naopak radí přečíst si autobiografické romány od Mánese Sperbera a Mendela Manna. Ale církev - uzavírá Jean-Marie Lustiger v rozhovoru pro jediot Haharonot - zachránila ze všech etických a společenských organizací nejvíce Židů: »Toto udělat mohla a musela.« JiRI V. M U S I L (Olomouc) K ŽIVOTNÍMU VÝROČÍ P. JOSEFA OLEJNÍKA Magister Olejník oslavil pětasedmdesátiny V Olomouci žije tvůrce hudby v nové české liturgii jakoby v ústraní. Ústraní našeho jubilanta je ovšem pouze zdánlivé. Skutečnost je právě opačná. Zaměstnanějšího, aktivitou a pracovními výsledky oplývajícího kněze bychom těžko hledali mezi třicetiletými či čtyřicátníky. Snad jen mezi generačními současníky. Osobnost Magistra P. Josefa Olejníka se vyznačuje dokladem o zralosti a vyspělosti nad jiné průkaznějším. Je jím úžasná pracovitost a činorodost, která - a v tom vidíme onu prů- kaznost - je ukryta v jeho klidu, vyrovnanosti, toleranci a tichosti. Jako křišťálově průzračná tůň s pramenitou vodou, tolik potřebnou pro pří- rodu kolem i vlastní mikrosvět. 66 [pageend68]Jsme si jisti tím, že oslavenec by rozhodně nesouhlasil s uveřejněním jakýchkoli vzpomínek, ale svědomí, pocit vděku za jeho práci a blaho- dárné působení a také pocit dluhu, který vůči němu má spotečnost, nám dodává vnitřní oprávnění. A především možnost zahlednout ten úžasný záměr Boží prozřetelnosti, pod jejímž vedením jubilant snáší svůj neleh- ký životní úděl, zcela odevzdán vědomí povinnosti nést ho ukázněně a přitom tvořit a zúročit tak onu hřivnu, za niž je vděčný a zcela zodpo- vědný. Narodil se jako nejstarší z pěti dětí 1. července 1914 ve sklárnou zná- mé osadě Květná (obec Strání) při cestě z Uherského Hradiště do Nové- ho Města nad Váhom poblíž moravskoslovenské hranice. Tatínek, sklář brusič, byl dobrým organizátorem. V obci založil Dělnickou tělocvičnou jednotu a byl jejím starostou. Také strýci, hudebně nadaní, byli skláři, umělečtí brusiči. Maminka i tatínek pěkně zpívali a tak, když se rodina doma sešla, zpívalo se a muzicírovalo. Jelikož byli všichni dobrými ka- tolíky, často se zpívaly náboženské písně. Malého Josefa už v předškolním věku zaujala hudba natolik, že se s pomocí strýce naučil obstojně hrát na jeho dvouřadovou harmoniku. Pak mu rodiče zakoupili jednořadovku. Nedlouho nato se začal učit hrát i na housle. Jeho učitelem byl zprvu strýc Žanek a potom Teodor Zahradník, sklářský úředník. Když pak po ukončení trojtřídky v Květné pobýval v klášterní škole u sester svaté Hedviky v Nezamyslicích, zauja- la ho především liturgie a hra na varhany, zvláště basové melodie. V le- tech 1925-1933 studoval na arcibiskupském klasickém gymnáziu v Kro- měříži. Na konci primy se přihlásil do chrámového sboru u svatého Mořice. Zpíval v něm až do oktávy, zprvu alt, později bas. Už v sekundě se začal učit na harmonium, zaučil ho spolužák Vojtěch Tkadlčílc. Po- kračoval sám podle Kašparovy školy. V tercii započal s učením hře na varhany. Na svátek Nanebevstoupení Páně v roce 1927 hrál po prvé v tzv. dolní kapli ústavu při pobožnosti a byl tam ustaven varhaníkem. Od kvinty hrával v horní kapli. Jako kvintán sestavil a secvičil sbor ze spo- lužáků. Uvedli se nastudováním díla Josefa Grubera Missa in honorem S. Ceciliae. Zpívali s nimi i septimáni. V sextě byl smíšený sbor již se- cvičeným tělesem. Nastudovali Missu Loretu od Vojtěcha Ríhovského a k tomu Proprium od P. Karla Polzera. Sextán Josef Olejník přitom hrál na varhany. Dirigoval klasický filolog dr. Karel Rochel, profesor ústavu. Tehdy také Josef Olejník sestavil a vedl studentské kvarteto. V septimě vytvořil mužský sbor a na svátek svatého Tomáše uspořádali na počest presidenta republiky slavnostní akademii. Sbor měl na repretoá- ru mj. skladby J. B. Foerstera Z osudu rukou, Polní cestou (obě na slova J. V. Sládka) nebo Umučení Kristovo od Františka Picky (osmidílný cyklus). Aby se mohl o prázdninách zdokonalovat, prostudoval nauku o harmonii od J. B. Foerstera. Zapůjčené harmonium si domů přivezl zdaleka na vozíku. 67 [pageend69]V oktávě pokračoval ve vedení mužského sboru, jehož repertoár ob- sahoval také skladby Josefa Lva (Ó hory, hory, v mlhavé dáli), Gregoro- va Drotára a dokonce lidové písně jako Boleráz nebo Bodaj by vás, vy mládenci... To už měl za sebou důkladné obeznámení s librety slavných oper a hudebních děl naší i světové tvorby. Během středoškolského stu- dia na něj nejvíc působili profesoři dr. Karel Rochel, dr. František Robe- nek a P. Josef Zmeškal, regenschori u svatého Mořice. Již během stře- doškolských studií považoval za velký nedostatek absenci pedagoga hu- debníka v oboru zpěvu a hudby, který by nebyl diletantem a který by studenty dokázal náležitě vést a usměrňovat. Těžce už tehdy nesl, když slyšel nesprávně zpívat liturgii a už tehdy se v nitru svého srdce zavazo- val, že sám se to musí naučit dělat jinak, správně. Od roku 1933 začal vysokoškolská studia na bohoslovecké fakultě v Olomouci. Hned od počátku zpíval v seminárním sboru. Pravidelný zpěv gregoriánského chorálu v každonedělní slavné liturgii si zavedli bohoslovci sami (jedním z iniciátorů byl bohoslovec Prokop) za podpo- ry spirituála ústavu P. dr. Antonína Suránka. Josef Olejník se již v prvním ročníku uvedl tím, že připravil sbor na akademii. Nastudovali tehdy Oráče od J. B. Foerstera na slova Josefa Dostála Lutinova. Vystoupení sboru za jeho řízení znamenalo pozitivní změnu'v tradicích ústavu. V důsledku toho byl vyzván, aby dirigoval sbor při jáhenském svěcení. Od druhého ročníku už dirigoval trvale, a to scholu i sbor. Se scho- lou zpívali chorál. Podařilo se mu sloučit dosud oddělené sbory, český a německý, pod sjednocující hlavičkou církevního sboru. Zpívali pak la- tinsky, česky a staroslověnsky. Dalším významným úspěchem bylo jeho vystoupení při unionistickém kongresu na Velehradě v roce 1936. Diri- goval tam sbor, který mj. zpíval celou byzantskou liturgii staroslověnsky (zpívali v něm i Rusíni, posluchači teologie pocházející z Podkarpatské Rusi a východního Slovenska). Během studií ve třetím a čtvrtém roční- ku byl činný opět při akademiích na fakultě, při papežské oslavě a vý- ročích Otce arcibiskupa. Bohoslovci pod jeho vedením zpívali také v olomouckém koncertním sále, v Redutě. V pátém ročníku byl na neděli Laetare uspořádán liturgický den. Pěveckého vystoupení se tehdy účastnili bohoslovci z fakulty spolu s bohoslovci kapucínskými a domi- nikánskými (v Olomouci byly vyšší školy obou těchto mužských řádů). Celkem na 500 bohoslovců, z toho přibližně 320 z bohoslovecké fakul- ty. Josef Olejník hrál na dómské varhany, chorální zpěvy řídil kapucín bratr Adaukt. Odpoledne slavnost pokračovala v Redutě. Tam náš osla- venec dirigoval. Na programu byla klasická polyfonie (skladby Jakuba Petelina Galluse Handla, který v Olomouci působil v letech 1580-1585 jako biskupův kapelník, Praeparate corda vestra, Ascendií Deus in iu- bilatione, Allein ja; od Jacoba de Kerle Sanctus ze mše Salve Regina; 68 [pageend70]od Th. Lodovica Victorie Tenebrae factae sunt), následovala přednáška prof. P. Schramla z německého chlapeckého semináře v Bruntále o Mo- tu proprio Pia X. O obnově posvátné hudby z 22. listopadu 1903 a Kon- stituci o liturgii, gregoriánském chorálu a posvátné hudbě Pia XI. z 20. prosince 1928. Je známa uznalá vzpomínka dr. Hloucha na tuto slav- nost o neděli Laetare v Redutě, kdy posluchače až mrazilo, když v závě- ru slavnosti se na pokyn dirigujícího Josefa Olej nika k závěrečnému chorálu Svatý Václave připojily studentky dominikánského učitelského ústavu z Olomouce Řepčína a k nim všichni účastníci a redutním sálem chorál zazněl se strhující mohutností a velebností. Zásadní význam pro další životní dráhu našeho milého oslavence pak nepochybně mělo Prozřetelností řízené setkání se Švýcarem P. Hi- larionem Felderem OFMCap., který konal apoštolskou vizitaci na olo- moucké teologické fakultě a semináři v roce 1938. Zaujalo ho Olejní- kovo nadšení a dobrá práce při řízení sborů a za varhanami. Pozorně vyslechl studentovy názory na hudební výchovu, které nepostrádaly kri- tické výhrady, zajímal se o Olejníkovu představu ideálního stavu přípra- vy kněžského dorostu v těchto oborech. Vizitátor byl rozhovorem nadšen. Poznal nejen talent, schopnosti referujícího, ale zjistil také, že jeho osobnost skýtá záruku a předpoklady k uskutečnění takových ná- zorů a záměrů. Zařídil, aby už v příštím roce byl mladý kněz P. Josef Olejník - který po vysvěcení na kněze v olomoucké katedrále dne 5. července 1938 nastoupil na kaplanské místo ve Vsetíně - vyslán na stu- dia duchovní hudby a zpěvu do Říma. Ve Vsetíně působil P. Olejník do 27. října 1939. V Římě studoval na Pontificio Istituto di Musica Sacra v oddělení gregoriánského chorálu (ústav byl založen z podnětu papeže Pia X. v ro- ce 1910; výchozí myšlenkou pro zřízení ústavu bylo jeho Motu proprio z roku 1903). Když dosáhl gradu Magister in cantu gregoriano, měl se vrátit domů. Německé velvyslanectví v Římě mu návrat nepovolilo. Po- kračoval proto ve studiu kompozice v oddělení skladby téhož ústavu a v roce 1944 dosáhl licenciát v oboru duchovní skladby (Licenciatus in Compositione Sacrorum Concentuum). Když se v roce 1944 do Říma dostavila československá vojenská mise a vyhlásila odvody, přihlásil se 7. srpna do čsl. zahraniční armády v Anglii. Po návratu z Anglie 22. li- stopadu 1945 demobilizoval v Praze. 8. prosince nastoupil v olomouc- kém semináři jako vysokoškolský učitel zpěvu. Aby mohl být honoro- ván, musel 3 roky zastávat funkci vicesuperiora kněžského semináře a v letech 1948-1950 působil ve funkci čtvrtého kaplana u svatého Michala v Olomouci. Olomoucký arcibiskup ho v roce 1948 jmenoval do funkce generálního inspektora církevní hudby a zpěvu v arcidiecézi. Od září 1950 až do října 1968 pracoval v duchovní správě jako administrátor farního úřadu v Andělské Hoře u Bruntálu a excurrendo v Dětřicho- vicích a od roku 1960 navíc excurrendo v Rudné pod Pradědem. Od 69 [pageend71]nástupu do Andělské Hory ho na životní cestě provází jeho rodná sestra Marie (středoškolská profesorka, členka Kongregace sester sv. Cyrila a Metoděje), která současně pečovala o dalšího sourozence Jana, který v roce 1945 při osvobozovacích bojích v Květné přišel o zrak (je učitelem hudby na Kladně). V letech 1967 a 1968, od listopadu do února, vedl čtrnáctidenní kur- sy v Mariánských Lázních pro řeholnice (domov Pax), při kterých se probíral liturgický zpěv a koncilní dekret o obnově řeholního života (Perfectae Cariíatis). Liturgie byla na denním programu, a jelikož neby- ly pomůcky, připravil si Magister Olejník velké plakáty s notovými os- novami a záznamy a ty pak rozvěsil po stěnách posluchárny. Cílem těch- to snah bylo opět uskutečňování jeho dávného závazku: krásný čistý li- turgický zpěv. Odtud se šířil zájem a zapálení pro českou liturgii; řádové sestry samy vzpomínají, jak pro liturgii »hořely«. Jakmile byla v říjnu 1968 zřízena »olomoucká odbočka pražské CM bohoslovecké fakulty se sídlem v Litoměřicích«, byl Magister P. Jo- sef Olejník jmenován ministerstvem školství do funkce odborného asi- stenta pro výuku církevní hudby a zpěvu. Působil zde do roku 1975 (po- slední dva roky z toho v Litoměřicích). V roce 1975 mu byla bez udání důvodu odňata venia docendi. Rok nato dostal výpověď s odůvod- něním, že »při hospodářské reorganizaci fakulty jste se stal nadby- tečný«. Byl pensionován a teprve po čase mu byl udělen souhlas k práci v pa- storaci; zastupoval potom na mnoha místech, a to nejen v Olomouci, ale především v blízkém i vzdáleném okolí. V poslední době v Hlubočkách. Aby přehled života a díla Magistra P. Josefa Olejníka byl co nejúpl- nější, nemůžeme opomenout jeho další aktivity. V letech 1946-1949 dirigoval Cyrilometodějskou Jednotu, chrámový sbor u olomouckých dominikánů. Víc než dvě desetiletí vede kursy liturgického zpěvu pro varhaníky. Tyto kursy se zprvu konaly v jednotlivých městech, posléze však se natr- valo přemístily do Olomouce. Nejde při nich o výuku varhanní hry, tato dovednost je samozřejmým předpokladem. Cílem, který Magister Olejník stanovil, byla především výchova k správnému provádění litur- gického zpěvu, ať už scholy nebo lidu, v souladu s instrukcí o provádění (instrukce Musicam Sacram), podle níž se schola má vzdělávat ná- božensky, umělecky a liturgicky. Kursy jsou doplňovány informacemi o výuce katechismu, dirigování atd., zpívá se gregoriánský chorál. Završením každého takového setkání je mše svatá, při níž je požadav- kem plná, uvědomělá a aktivní účast. Od roku 1974 pracuje Magister P. Josef Olejník s farním kostelním sborem ve Velké Bystřici. Tato spolupráce, díky níž se sbor vypracoval k velké dokonalosti, začala se záměrem nahradit sbor bohoslovců, kteří dříve zpívali při jáhenském nebo kněžském svěcení v katedrále. Sbor 70 [pageend72]zpívá každou neděli po celý rok ordinarium a žalm (buď z 1. ordinaria Magistra Olejníka nebo Ebenovo ordinarium). Kromě toho zpívá sbor proměnlivé části na význačnější dny nebo svátky. Repertoár sboru tvoří zpěvy jednohlasé, gregoriánský chorál, čtyřhlasý zpěv, klasická polyfo- nie, romantismus a moderní skladby. Sbor ovládl celou liturgii svatého Jana Zlatoústého staroslověnsky. Sbor je pokládán za nejlepší pěvecké těleso svého druhu. Mnozí hodnotitelé nedůvěřují sdělení, že jde o laické zpěváky, tedy amatéry a nikoliv speciálně školené profesionály. IC takové dokonalosti sbor přivedla patnáctiletá trpělivá práce houževna- tého, cílevědomého a odborně fundovaného dirigenta Magistra P. J. Olejníka. K odborným hodnotitelům sboru se v poslední době připojil americký muzikolog, muzikoterapeut Prof. Dr. David Teplitz, znalec sanskrtu (autor nejuznávanější současné učebnice sanskrtu, sám aktivní hudebník, žák prof. Jiskry, dříve mj. člen bostonské filharmonie, v níž hrával pod taktovkou Leonarda Bernsteina), který byl nadšen úrovní sboru. V letech 1975-1986 působil P. Olejník jako varhaník a vedl scholu u svatého Michala v Olomouci. Zeptáte-li se jubilanta na jeho tvorbu, sdělí vám s největší skrom- ností, že by o tom nejraději nemluvil. Přizná nejvýš, že v roce 1948 vzni- kla Modlitba k Archandělu Michaelovi pro jednohlasý sbor a varhany. Pak se však rozhovoří o České mši z Andělské Hory a posluchač si uvě- domí, že jde vskutku o životní dílo, které, jak soudí jeden z mnoha klad- ných posuzovatelů, »bude působit v našem národě ještě staletí«. Značný pozitivní ohlas vyvolala Olejníkova Česká mše i v zahraničí; vzpomeň- me alespoň příznivé hodnocení zpěvů kněze v české mši a především zpěv eucharistické modlitby benediktiny z Beuronu (viz Acta Curiae Olomucensis). Než vraťme se k počátkům tohoto díla. V roce 1965 žádali ze Zlína proprium (na 33. neděli) na text: »Úmy- sly, které já mám, směřují k pokoji, ne k trápení, říká Pán.« Vhodnější podnět k započetí takového díla snad nemohl vyvstat. Výchozí úvahou Magistra Olejníka při tvorbě hudby k české liturgii byl následující soud: »Gregoriánský chorál se nedá převádět do češtiny bez škody pro obě strany, zvláště bez škody pro chorál. Národní jazyky jsou povoleny, má- me tedy povinnost tvořit z vlastního základu. Z chorálu je třeba si osvo- jit ducha, čerpat ducha, ne napodobovat ho. Jestliže se tak nepostupuje, vznikají pouze tzv. převody.« Objednávku se tehdy podařilo splnit, ale práce šla pomalu. Postupně vznikala propria k Neposkvrněnému početí Panny Marie, introit Slavná slova se pronášejí o Tobě a Magnificat Pak pracoval na vánoční mši Děťátko se nám narodilo. V době vánoční vzniklo také Kyne, které později zařadil do České mše z Andělské Ho- ry. Postupně vznikaly i další části: Věřím, Beránku Boží... Vše zkoušel v průběhu tvorby ve farním kostele v Andělské Hoře (další pozoruhodná okolnost) se scholou a s lidem, tedy s tamními prostými věřícími, na 71 [pageend73]nichž si bezprostředně ověřoval možnosti a meze nároků při takové tvorbě. Cílem zpěvu mu byla oslava Boha a posvěcení věřících. V roce 1966 se o Velikonocích konal tzv. obnovený svatý týden a vše se tím řídilo. Po Velikonocích docvičil Věřím. Vzniklo proprium o sva- tém Duchu (Duch Páně naplňuje celý svět...). Po svatém Duchu 1966, na konci května a počátkem června, se konaly první liturgické dny v Ostravě, Kroměříži a v Olomouci. Pro liturgické dny vydala olomoucká konsistoř Ordinarium z Andělské Hory jako »ukázku nových českých zpěvů, kterými se zpívá slavná liturgie«. Pro tisk připravil P. Ladislav Král, spolužák oslavence, tehdy působící ve Velké Bystřici. V roce 1967 se na počátku léta konal další liturgický den. Připravil k němu proprium o svatých Petru a Pavlu. Konsistoř vydala Českou mši z Andělské Hory jako pracovní text arcibiskupské liturgické komise, ce- lou liturgii včetně kněžských zpěvů a s doprovodem varhan. Po otevření semináře v roce 1968 se uplatňovaly všechny skladby v liturgii a vznikala nová propria k různým svátkům. V roce 1969 vydala konsistoř tiskem kompletní Návrh na nové nápěvy kněze a Božího lidu v novém mešním řádu podle římského misálu, promulgovaného dekre- tem Pavla VI. ze dne 3. dubna 1969 (obsahuje 28 prefací a zpívaný řím- ský kánon). V roce 1972 vydala kapitulní konsistoř v Olomouci znovu partituru České mše z Andělské Hory, která obsahuje také druhé a třetí ordinarium, tedy Českou mši z roku 1966, Druhé české ordinarium z roku 1967 a Třetí české ordinarium z roku 1968. Od roku 1969 se v liturgii začaly uplatňovat v bohoslužbě slova také Olejníkovy responsoriální žalmy. Zprvu to bylo 30 obecných žalmů. Postupně napsal také responsoriální žalmy pro neděle (cykly A, B a C). Vznikla propria na období, různé svátky a za zemřelé. Kromě toho na- psal Magister Olejník řadu doprovodů, v současné době jsou připraveny responsoriální žalmy pro slavnosti a svátky a čekají na vydání. Texty nového misálu byly zprvu vydávány provizorně, teprve v roce 1983 vyšel nový český misál v Římě. Zpěvy k němu byly vydány o rok později, v roce 1984. Tyto zpěvy obsahují napřed převody gregoriánské- ho chorálu do češtiny a v druhé části Olejníkovy Nové nápěiry, obsa- hující přes 80 zhudebněných prefací. Nebylo však zařazeno notované schéma presidenciálních modliteb, čímž je porušena integrita celého díla. Zpěv presidenciálních modliteb je podmínkou zpívané mše (viz §§ 7 a 29 Instrukce o hudbě v liturgii z roku 1967, které stanovují zásady pro zpívanou mši svatou: oratio collecta, oratio super oblata, oratio post commutiionem). V poslední době komponuje Magister Olejník zpívanou liurgii ho- dinek (Liturgia Horarum). Při varhanických kursech se zpívaly jeho nešpory (večerní chvály) ve spojení se mší svatou. 72 [pageend74]Vytvořil rovněž večerní mariánské chvály, večerní chvály třetí ne- děle velikonoční, ranní a večerní chvály na svátek svatého Jana Pracha- tického (Jana Nepomuka Neumanna). Závěrem se rádi přiznáme k jedné vlastní zkušenosti. Když se cítíme dobře, tak se nám zhusta stává, že - z ničeho nic - nám vytane na mysli některý z nápěvů P. Olejníka. Vybavuje se nám přitom mnohdy i jeho kultivovaný, přesně intonující bas. Není to důkaz nejvýš pozitivního účinku jeho tvorby na lidskou psychiku? A což potom účastnit se jeho práce. Po sobotním varhanickém kursu odjíždí z Olomouce svým velmi poruchovým (skoro dvacetiletým) fiátkem 850 a až do noci zkouší se sborem. Pak se doma modlí breviář a brzy ráno v neděli vzhůru k pasto- rační práci (např. o sedmé mši svatou sloužit do Senice na Hané, na osmou do Náměště na Hané a desátou pak slouží ve »svém« chrámu Pá- ně v Hlubočkách). Po návratu do Olomouce mnohdy nemá příliš času ani na jídlo, protože koná kněžskou povinnost u těžce a dlouhodobě ne- mocných a nepohyblivých věřících, odpoledne pak velmi často navště- vuje hospitalizované nemocné. Jelikož často zastupuje a vypomáhá v pastoraci, stává se, že po přetížení konce týdne musí v pondělí už brzo ráno, po páté hodině někam zpovídat a pak sloužit ranní mši svatou. Následují dny plné obdobné činnosti; bez nároku na příjem, žije ze skromného důchodu. Vyučuje, je přísným zpovědníkem, celebruje, hra- je, diriguje a řídí rozpadající se automobil, který je snad největším stre- sem v jeho současném životě. Sestra Marie ho provází, naviguje a trne úzkostí při obavě z další možné civilizační zrady způsobené automobi- lem. To všechno koná náš milovaný oslavenec s vlídným úsměvem na tváři a postojem utvrzujícím každého, s kým se setká, že mu na něm zá- leží a že je hotov být kdykoliv nápomocen. Při tom všem kalupu si občas posteskne, že ani v důchodu nemá tolik času na to, k čemu se cítí být - vedle služby Bohu - nejvíc povolán, ke komponování. Proto Magistru P. Josefu Olejníkovi ze srdce přejeme a vyprošujeme, aby Pán mu dal ještě dost času na to, aby mohl dokončit zamýšlené dílo, oslavující Boha a veškeré Jeho stvoření. Mnogaja Ijeta. [pageend75]Rozhovory ROZHOVOR S OTCEM TOMÁŠEM ŠPIDLÍKEM Otec Spidlfk S. J., profesor východní spirituality na Papežském Orientálním ústavě v Římě a dlouholetý spirituál československé koleje Nepomucenum, se dožil 17. prosince 1989 sedmdesáti let. Českému katolickému publiku, které zná Otce Spidlíka z jeho promluv ve Vatikánském rozhlase, z jeho četných knih a článků v Novém životě a ve Studiích, nemusíme tuto prvořadou osobnost čes- kého kulturního života zvlášť představovat. Rozhovor, k němuž se mile uvolil, jistě pomůže k lepšímu poznání jeho vědeckého a myslitelského profilu. R E D A K C E (dále R ) : Říká se, ze velcí básníci nebo myslitelé rozvádí v jádře jen jednu intuici, která vdechuje jejich dílu vnitřní jednotu. Když přehlížíte 70 let svého žití a snažení, vidíte v něm jednotící ideu, která dává Vaší vědecké a spisovatelské činnosti vnitřní jednotu? O T E C ŠPIDLIK (dále Š ) : Říkají, že pracuji pro ekumenismus. Nepo- pírám to, ale je to tuze všeobecné slovo. I v ekumenismu jsou odvětví; a moje je »spiritualita«. Proč zrovna ta? Dnes, když se dívám nazpět, myslím, že jsem to vždycky podvědomě cítil: pravda je život. A život pak má miliardy odstínů, samá neopakovatelnost a přitom jednota, která se nedá zachytit logikou, systémem, regulí. Nezbývá než sbírat a obdivo- vat. A nikdy se neunavit! R: Tato idea jistě měla svůj vývoj. Jak vidíte tento vývoj a jaké měl fáze? Š: Život má normálně čtyři fáze: primitivní, vědeckou, metafy- zickou, estetickou. Myslím, že jsem je nějak prodělal všecky. Na počát- ku jsem chtěl dělat všecko naráz (primitivnost, od řemesla až po poezii), pak jedno po druhém (studie), pak je boj o jakýsi »ucelený světový ná- zor« (metafyzika abstraktních principů) a nakonec je »estetika« obra- zu: vidět jedno v druhém a v druhém třetí... až všecko v jednom. Ale tím už jsem u spirituality Východu, která hledá syntézu v obrazu. R: Jaké jsou Vaše první vzpomínky z dětství? Š: Myslím, že mně nejživěji utkvěly poutě do Sloupu u Macochy. Dodnes myslím, že nejlepší vědecká metoda je »pouť«. R: Vy si, Otče, pamatuje dobře na první republiku a na její kulturní a náboženské ovzduší. Jak působilo na Vaši jinošskou vnímavost? 74 [pageend76]Š: Dnes bych tomu řekl schizofrenie. Tenkrát se to ovšem nedokáza- lo pojmenovat. Ale byly tu tři naprosto nesouvisející vrstvy, ve kterých jsme žili. Jednou bylo tradiční lidové náboženství. Druhá vrstva byla tzv. pokroková škola, plná vznešených laických ideálů. A třetí vrstva by- ly šlágry, kabaretní vtipy a lehké flirtování. Včdomč se někteří vyhra- nění studenti hlásili k jednomu nebo druhému táboru, ale balancovali na všecky tři strany skoro všichni. Naši učitelé byli někdy hrdi na to, že nás nadchli pro Masaryka. Ale myslím, že se klamali. My jsme opravdu a upřímně pro něj horlili, ale to nebylo jeho myšlení. V septimě jsem byl z celé třídy já sám, kdo četl Světovou revoluci. Masaryk byl pro nás sym- bol života, ve kterém jsme žili. Byli jsme mladí a měli jsme rádi to, co žijeme. Teprve později se soudí doba. R: Myslíte, že se moravský katolicismus liší od českého a v čem? Š: Takové problémy nás ovšem tenkrát nemohly ani napadnout. Mladý člověk předpokládá spíš to, že katolicismus je jenom jeden na světě. Tenkrát se ostatně i málo jezdilo. Zástupce českých katolických studentů jsem slyšel po prvé na jednom setkání v Brně mezi univerzitní- mi studenty. Působili na nás, právem či neprávem, dost bizarně tou okolností, že polemizovali proti mnoha »nepřátelům« církve, o kterých my jsme neměli ponětí nebo jsme je nebrali vážně. Ale možná to bylo dáno i mou osobní dispozicí. Myslím si, že umím polemizovat a že bych dokázal být i hrubě satirický, ale když se dám k tomu vyprovokovat, mám vždycky pocit viny a ne hrdinské obrany pravdy. Ti páni z Prahy na mne udělali dojem, že se chtějí za víru bít, protože jich je málo uprostřed nepřátel, kterých je mnoho. Na Moravě ten pocit ještě nebyl. R: Jaký spisovatel, básník, romanopisec nebo myslitel Vás během gymnasiálních studií silně ovlivnil? Š: Přečetl jsem celého Zeyera. Proč? Ne pro jeho romantismus, ale pro- tože byl vyslovený kosmopolita. Sbíral témata po .celém světě. Mně se také smáli, že jsem v kvintě četl Torquata Tassa nebo Ariosta a v sextě pod lavicí ve škole Tak pravil Zarathustra. Nebylo to proto, že ten říká to nebo ono, ale přivádělo mě do vytržení, že se může říci něco, co nikdo neříká, a že pravda je něco víc, než co se žije v jistém uzavřeném kruhu. Pokud jde o ideovou inspiraci, myslím, že to bylo po prvé u Tolstého Vojna a mír, co mně to opravdu přišlo do vědomí: dějiny jsou, je tu vojna i mír, ale neřídí svět Napoleonové ani Kutuzovové, ale je tu jakýsi obrovský tok pravdy, kte- rý potřebuje staletí, aby došel k vědomí. Už tehdy mě napadlo, že pravda není to, »co je«, ale to, »co se rodí« a co musí dostávat jména. R: Jak to přišlo, že jste se setkal s Tovaryšstvem a že jste se rozhodl do něho vstoupit? 75 [pageend77]Š: Moje osudy byly vždycky »náhodné«. Studoval jsem na brněnské univerzitě češtinu a latinu. Přišla vojna, za ní Gestapo, a to nás v noci přepadlo v Sušilových kolejích. Jízda do koncentráků byla předplacena hned na ráno. Ale prušácká přesnost byla mou záchranou. Rozkaz byl: od dvaceti let; a mně chyběl k tomuto privilegiu celý měsíc. Tož mě vy- hnali prostě na ulici. Doma jsem půl roku pracoval v továrně. K jezui- tům na Velehrad jsem šel prostě doprovázet kamaráda. Ale starý Otec Škarek se mnou u oběda mluvil o Novotného překladech Platona. Já jsem u Novotného v Brně studoval, slova přeskakovala na všecko mož- né a za týden jsem přijel na Velehrad znova přihlásit se do noviciátu. Při tzv. exámenu jsme s Otcem Jemelkou závodili, kdo zná víc veršů z Aeneidy zpaměti, ale nakonec mě dobrý páter napomenul, že to není to hlavní, že budu muset také sloužit Pánu Bohu a to se neví, bude-li to u latiny. R: Jak jste přestál válečná léta? Myslím, že čeští jezuité měli tenkrát téžké chvilky. §: Pán Bůh mě šetřil. V koncentrácích bylo na třicet členů. Ale já jsem mohl dodělat noviciát v Benešově, a když nás vyhnali odtud, na Velehradě. Minulo mě o vlas odsunutí na práci do Reichu (protože ten den už bylo plné číslo u odvodu). S Tothorganisation jsme kopali záko- py a přitom jsme doma dělali tomistickou filozofii, a to velmi vážně. I v práci jsme se pak hádali o universale directum nebo reflexům. Pak jsem s Rusy zakopával ty vykopané zákopy, a protože se pracovalo v noci, na dobré vojáky šlo spaní a já jsem jim zpíval, aby neusnuli, tož mě dispen- zovali od motyky. Nehoda byla, že jsem už neznal tolik ruských a čes- kých písniček, tož jsem k ránu vždycky zapěl Tantum ergo. Ale dotáhli jsme to tak šťastně do Amen. R: Jak to přišlo, že jste odešel do Holandska na studie a jaké jsou Vaše dojmy z této formace a vůbec z holandského katolicismu? Š: česká jezuitská provincie neměla doma svou teologii a chodili proto všichni do ciziny; a do Holandska už byla vyšlapaná stará cestič- ka. Já jsem měl jít hned po válce, ale rok mě zadržel jako prefekta na znovuotevřeném gymnasiu velehradském, tož jem jel do Maastrichtu až roku 1946. Tenkrát bylo ovšem Holandsko jiné, plné síly. Katolíci měli velké rodiny, školství bylo v rozkvětu. A teologie? Jsem rád, že jsem tam byl. Byla tam tradice a už solidní přechod k novým směrům, a to bez výstřelků. Samozřejmě na nás působil P. Schoonenberg. Pamatuji, jak obhájil svou doktorskou tezi o pojmu teologie, který mi otevřel oči a který mě naučil »vědecky sbírat to, co se v církvi věří«. Jak daleko je ten- to postoj od těch, co spekulují o tom, co by se mohlo nebo mělo věřit! 76 [pageend78]R: Jak to přišlo, že jste přišel do Říma, stal se spirituálem v Nepo- mucenu a profesorem na Orientálním ústavě? Š: Cituji v tomto případě latinské přísloví: Dei Providentia et homi- num confusione Helvetia regitur. Nemohl jsem se vrátit do Českoslo- venska po »Únoru«, omylem dopisů z Říma jsem přišel do Florencie, můj předchůdce v Nepomucenu, Otec Feřt, byl nervově vyčerpán a já jsem se zase cítil tak dobře v nervech, že jsem při Nepomucenu mohl dostu- dovat Orientál a udělat tezi. R: Stal jste se nástupcem Otce I. Hausherrn na katedře východní spirituality. Jak jste jím byl ovlivněn a co pro Vás znamená tento Váš předchůdce? Š: Když on začal, byla křesťanská východní spiritualita pro západní svět ještě neznámý terén. Nač Hausherr sáhnul, to byl objev. Ale on objevovat uměl. Z tisíce myšlenek uměl vybrat hned napoprvé tu nej- podstatnější a z tisíce textů právě ten nejcharakterističtější a nejhezčí. Neměl nejmenší úmysl obracet Východňany nebo povýchodňovat Zá- padníky, ale obohatit spiritualitu o ty perly, které dosud nebyly navleče- ny na šňůru našich pojednání. Tehdy začaly právě vycházet první sva- zečky kolosálního díla Dictionnaire de Spiritualitě. Byla to zásluha Hausherrova, že je to dílo dnes tak široce ekumenické v tom nejpozitiv- nějšřm slova smyslu. R: Všichni my, kdo jsme prošli Nepomucenem a vyšli z něho jako kněží, a je nás hezká řádka, jsme poznamenáni Vašimi promluvami, naučeními, povzbuzeními, vedeními. Byl jste pro nás učitelem du- chovního života. Stává se však, že se i učitel učí od svých žáků. Může- te říci, že i Vy jste se něčemu naučil? A čemu? Š: Mnoho mých představených mělo názor, že je pro mou práci Ne- pomucenum škodlivým rozptylováním. Časově tomu tak bylo. Ale z druhé strany to byl pro mne styk s konkrétní realitou naší země. A jsem si jist, že přes celou tu dobu »vichřic hněvu« je v duších našich mladých mnoho možností, myšlenkově a nábožensky, některé z nich se rozvinuly i na cizí půdě v prostředí, které je nepodporovalo. Tím víc se dá předpo- kládat, že rozkvetou na českých luzích a hájích. Ale bude potřeba hod- ně »rozlišování duchů«. Střední Evropa je dosud příliš veliká »směs«. R: Jsou známé a vysoce ceněné Vaše práce o Josefu Volokolam- ském, svatém Bazilovi, Teofanu Zatvornikovi a svatém Řehoři Na- ziánském. Taková studijní setkání s tak význačnými učiteli duchovní- ho života Vás jistě musela silně poznamenat. 77 [pageend79]Š: Každý, kdo začíná ve vědě, má na počátku monografie. Vybral jsem si tyto osobnosti, protože se mi zdály nejcharakterističtější pro Ře- ky a Slovany. Ale hned od počátku jsem měl úmysl dát se do něčeho sy- stematického. Proto za svou hlavní práci považuji La spiritualitě de 1'Orient chrétien. Francouzsky a anglicky už má první díl svoje vydání. Užívají jej jako školní knihu i katolíci i pravoslavní. Teď už mám vydaný druhý dfl francouzsky. Anglický a italský překlad se dělá. A dá-li Pán Bůh sklerózu trochu později, doufám, ze dokončím třetí, případně čtvrtý díl. R: Dovolil jsem si Vás v jedné své studii přirovnat k Dobrovskému, neboť tak jako Dobrovský seznámil západní svět se slovanskou litera- turou, tak Vy ho seznamujete se slovanskou a hlavně ruskou spiri- tualitou, Co Vás udržovalo v tomto tak plodném zaujetí pro slovan- skou spiritualitu? Š: Odpověďby byla dlouhá. Mluvívám o tom často na kongresech ve svčtě a zvlášť Italové jsou pro to neobyčejně citliví. Ale mohu to říci jednou větou: Západní svět potřebuje doplnění slovanským pojmem pravdy jako »života«. »Istina« (sr. sanskrtské asthmi) je něco, co dýchá a co je neoddělitelné od živé osoby. Co si dnešní komputerová a technic- ká civilizace bez obrácení k tomuto postoji počne? Francouzi říkali: Le rnonde a besoin de la France. Věřím tomu, ale odvážil jsem se říci na universitě v Paříži Nanterre: Svět dnes potřebuje Slovanů. Ale povzdy- chuji si: Kdypak oni sami poznají svou identitu? R: Když se díváte na přítomný okamžik, na ten úžasný obrat, k ně- muž dochází v Rusku a v ostatních zemích sovětského bloku, a když se naň díváte ve světle ruské duchovní historie, jeví se Vám současný vývoj slibně anebo máte nějaké obavy? š: Je-li slovanská pravda »život«, život se sám přihlásí o svá práva i pod sněhem. R: A nakonec otázku ohledně Vaší práce. Co máte rozděláno a co byste rád dokončil? S: Myslím, že už jsem na tuto otázku odpověděl. Doufám, že dokončím třetí po případě i čtvrtý díl své Spirituality křesťanského Východu. R: Přejeme Vám, milý Otče, k Vašemu významnému zýročí, aby Vás v tom Boží milost sílila a zdraví dobře sloužilo. Děkujeme Vám za rozhovor. 78 [pageend80]Zprávy a recense TOMAS HALIK (Praha) HVĚZDA NADĚJE UKŘIŽOVANÉ A ZMRTVÝCHVSTALÉ K svatořečení Anežky České (*) Drahý Otče kardinále, Otcové biskupové, vážení hosté, bratři n sestry! Byl jsem požádán, abych připojil ještě několik slov k meditacím, jimiž jsem Vás i naše věřící doma směl provázet během devítidenní duchovní přípravy na svatořečení Anežky České. Chtěl bych soustředit Vaši pozornost na jediný obraz. Na symbol, který v tu- to chvíli neseme na vlaječce poutníků všichni na hrudi, bych chtěl obrátit oči Vašeho srdce. Je to znak řádu křížovníků s červenou hvězdou, založeného Anežkou, jediného mužského řádu českého původu a jediného mužského řádu v celých dějinách církve, který byl založen ženou. Bratři a sestry, co asi znamená ta hvězda u paty kříže? Snad je to Maria; ta, která je zároveň jitřenkou i večernicí Kristova pozem- ského života. Jitřenkou, hvězdou jitřní - jak ji nazýváme v litanii - neboť před- chází příchod Krista, Slunce spravedlnosti. Ona byla tím světlým bodem, do něhož mohl Bůh vložit Klíč Davidův, Kri- sta, svého Syna a své Slovo, a otevřít, oslovit a naplnit jím nejen srdce Mariino, ale i srdce celého lidského rodu, srdce dějin a srdce všeho stvoření. Maria je zároveň večernicí Kristova pozemského života, neboť vytrvala pod křížem Páně (sr. Jan 19, 25). Když ten, který vzešel z Mariina klína, se do něj vrátil mrtvý, Maria jako jasná hvězda v této nejtemnější a nejzoufalejší hodině dějin spásy nedala zhasnout světlu své víry. V její něze a naději, jak je znázorňu- je zde Michelangelova Pieta či piety lidových řezbářů v našich kostelích doma, svítí už jakoby první paprsek vzkříšení. A Anežka, bratři a sestry, tato nejmariánštější z našich světic? Také ji může- me připodobnit k hvězdě u paty kříže, jitřence a zároveň večernici. Ona byla jitřenkou velikého díla křesťanského milosrdenství v naší vlasti, v němž se kře- sťanství zjevilo ne jako ideologie, nýbrž jako blízkost člověku, zvláště trpícímu člověku, blízkost, vyvěrající z blízkosti Bohu. Ona byla také večernicí: jasnou hvězdou na setmělém nebi v chmurné hodi- ně našich dějin po porážce na Moravském poli, kdy se na národ hnala těžká bouře hladu, moru a vnitřního rozvratu. (*) PhDr Tomáš Halík, místopředseda výboru pro Desetiletí duchovní obnovy, pronesl tu- to řeč 13. listopadu 1989 v audienční síni Pavla VI. ve Vatikáne před zahájením setkání českých a slovenských poutníků s papežem Janem Pavlem II. pří příležitosti sva- tořečení Anežky České. Při proslovu byli přítomni František kardinál Tomášek a čeští a slovenští biskupové z domova i ze zahraničí, arcibiskup Francesco Colasuonno, čes- koslovenská vládní delegace a okolo deseti tisíc českých, slovenských a německých poutníků. 79 [pageend81]Mluvíme často o tisíciletém dědictví Cyrila a Metoda, o tisíciletém panování knížete Václava v našich dějinách. Můžeme také mluvit o staleté službě Anežčině. Anežka stála jistě pod křížem naší církve a křížem národa v dobách nejtěžších a přimlouvala se za nás. A dnes, v den svého svatořečení, září jako jitřenka naděje na lepší budouc- nost naší církve i našeho národa. Myslíme na proroctví, že tehdy, až bude Anež- ka svatořečena, bude v Čechách konečně dobře. Cítíme příchod těchto lepších dob ve vzduchu jako jarní vánek, dotýkající se už našich srdcí. Ne náhodou jsme právě Anežce, hvězdě naděje ukřižované a zmrtvýchvsta- lé, zasvětili první rok díla Desetiletíduchovní obnovy národa. Prvotinu díla, kte- ré nás všechny má sjednotit na společné cestě, a to nejen uvnitř církve, nýbrž i mezi církvemi, ano i s těmi, kteří třeba ještě nejsou věřící, kterým však jde stejně jako nám o mravní zdraví národa. Díla Desetiletí, které nás má připravit nejen na milénium svatovojtěšské, ale také a především na dobrý vstup do třetího tisí- ciletí křesťanských dějin. Bratři a sestry, rád bych vyjádřil radost z toho, že Anežka Česká byla sva- tořečena rozhodnutím právě tohoto papeže, který je nejen naším otcem v rodině víry, ale také naším milovaným bratrem v rodině slovanských národů. Chtěl bych vyjádřit naši radost a poděkování Otci kardinálu Tomáškovi, že vzal na sebe kříž namáhavé cesty, aby vedl naši pouť a byl posilou a povzbu- zením nejenom pro nás. Chtěl bych vyslovit spravedlivý dík a uznání československým úřadům, které nám při přípravě pouti vycházely velkoryse a s pochopením vstříc. Chtěl bych vyslovit vřelé poděkování našim krajanům a ostatním přátelům, kteří duchovně i materiálně podpořili tuto pouť a obětavě umožnili účast množství poutníků. Chtěl bych poděkovat pražskému i římskému výboru pro svatořečení a všem organizátorům pouti, kteří mnohdy museli podělit »pěti chleby a dvěma ry- bičkami« tisícihlavé zástupy. Chtěl bych také srdečně poděkovat všem ve vlasti, kteří nemohli přijet, ze- jména nemocným a nepohyblivým, kteří však přesto svými modlitbami mocně podpořili naši cestu a jsou tu duchem s námi, my jsme tu také za ně a cítíme s ni- mi živé spojení. Jsme ve Věčném městě, ve městě skropeném krví apoštolů Petra a Pavla, ve iněstě posvěceném utrpením pronásledovaných prvních generací křesťanů, ve městě, kde z katakomb církev vyrostla a dala vykvést nesmírné šíři, hloubce a kráse katolické kultury, se kterou se tu všude kolem setkáváme, a snad nejlépe ji můžeme prožít v hlavních bazilikách tohoto nádherného města. Víme a živě cítíme, že tu nejsme cizinci, ale »domácí víry«, že i my máme své kořeny pevně zapuštěné v těchto tisíciletých dějinách a tradicích katolické církve. Bratři a sestry, v uplynulých dnech jsem opětovně navštěvoval místa, kde jsou snad nejzřetelněji vetkány naše národní dějiny do tváře tohoto města. Kro- mě hrobu svatého Cyrila jsou to především tři místa, kde jsou uloženy ostatky tří pražských biskupů příbuzného osudu. Na Tiberském ostrově spočívá část ostatků svatého Vojtěcha, který pro tvrdost srdcí našich předků musel odejít z vlasti. U svaté Praxedy je pohřben veliký pražský arcibiskup Jan z Jenštejna, který musel opustit Čechy pro spory s krutým a prchlivým králem Václavem IV.; arcibiskup, kterého jeho současník Jan Hus nazval knězem svaté paměti. A konečně ve svatopetrské bazilice, mezi hrobkami papežů, odpočívá významný předchůdce našeho Otce kardinála, kardinál Josef Beran. 80 [pageend82]Na těchto hrobech jsem se modlil za uzdravení jizev minulosti našeho náro- da, za naši budoucnost, a zejména za naše biskupy, ty současné i ty, které očeká- váme. Aby to byli pastýři stateční a moudří. Aby dovedli promlouvat k srdci tohoto národa v síle Ducha svatého. Aby dovedli hlásat evangelium nově, pře- svědčivě, ano, prorocky. Myslím na proroka Ezechiele, který byl přiveden do údolí plného suchých kostí, a bylo mu uloženo takto k nim prorokovat: Suché kosti, slyšte Hospodinovo slovo! A ty suché kosti se silou Božího ducha oděly masem a koží, ti mrtví byli naplněni duchem, a nakonec tu stálo nové pokolení Božího lidu. Takovými proroky a křísiteli budou mnohde muset být ti naši biskupové! Modlil jsem se za to, aby byli opravdovými staviteli mostů - jak titul pro bis- kupa, pontifex, naznačuje - aby stavěli mosty uvnitř církve, mezi církvemi, mezi církví a národem, mezi minulostí a budoucností, mezi námi a Evropou a celým křesťanským světem. Aby moudře, statečně a velkoryse konali tuto službu dialo- gu a sjednocování, aby v církvi i v národě rozněcovali světlo naděje. Bratři a sestry, měl jsem v uplynulých dnech vzácnou příležitost hovořit se Svatým otcem. Vložil jsem do jeho rukou - jistě za Vás všechny - vyznání naší věrnosti a lásky k němu i ke všemu, co pro nás znamená. Nyní bych chtěl spolu s Vámi všemi obnovit toto vyznání, tento slib do ru- kou našeho drahého Otce kardinála i ostatních biskupů: Otče kardinále, dílu, které jste zahájil a jemuž jste požehnal, dílu Desetiletí duchovní obnovy církve i národa zůstaneme věrni! S pomocí Boží na této dlouhé cestě vytrváme! Bratři a sestry, vzpomínám na vyprávění o rytíři, který přenesl světlo, rozža- té od lampy u Božího hrobu v Jeruzalémě až sem do ftíma. Kolik odvahy, kázně a starostlivé péče to stálo! My všichni teď máme být takovými rytíři a nést to světlo, roznícené Anežčiným svatořečením, tu hvězdu naděje ukřižované a zmrtvýchvstalé, od »prahů apoštolských« z Říma do naší vlasti. A tam tím pla- menem rozsvítit světla u našich oltářů a svatostánků, rozsvítit naše rodiny, naše společenství, celou naši zem. Jen tak budeme svědky toho, který řekl: »Oheň jsem přišel vrhnout na zem, a jak prahnu po tom, aby už vzplanul!« Amen. KARDINÁL TOMÁŠEK KE VZTAHU ČESKÉHO A NĚMECKÉHO NÁRODA Prezident Václav Havel nedávno vyslovil svou osobní omluvu občanům Česko- slovenské republiky, kteří byli odsunuti z území státu po zakončení 2. světové války. Omluva se týká křivd a utrpení, která přitom mnozí z nich zažili z české strany. Tento ušlechtilý projev pana prezidenta vítám jako významný krok k řešení vztahu českého a německého národa. Je to problém, který zůstával po 40 let pod nánosem propagandy a předsudků z obou stran. Nyní přišla historická chvíle, kdy je možné ze svobodných a osvobozených národů Evropy vytvořit oblast míru a spolupráce. Víme, jak velice tato věc leží na srdci i Svatému otci Janu Pavlovi II. Do základů společného evropského domu však musíme vložit něco podstatného, co nám přineslo evangelium a co shodně s pa- nem prezidentem můžeme vyjádřit heslem »Pravda a láska nás osvobodí«. Není mým úkolem řešit obtížné mezinárodní problémy, ale musím říci zásadní slovo k probuzeným emocím, proti nimž nejsou imunní ani věřící křesťané. 81 [pageend83]Především chci vyjádřit plné pochopení pro náš hluboký smutek a roz- hořčení z více než 6 let krutého útlaku s mnoha obětmi na životech a pod hroz- bou zániku národa za nacistické okupace. Český národ právem očekává omluvu za to vše od oficiálních mluvčích německého národa, i když nástupnické státy na tom neměly podíl. Spravedlnost však žádá, abychom my Češi nepodceňovali nezahojenou bo- lest bývalých spoluobčanů a jejich dětí. Mnozí z těch tří miliónů mohli odejít po- kojně, ale mnozí zakusili tvrdé zacházení, ba týrání, které všichni nepřežili. Při- tom padli za oběť pomstychtivosti nejen Němci skutečně provinilí, ale i takoví, kteří měli k Čechům dobrý vztah nebo dokonce byli aktivními odpůrci Hitlero- va režimu. Je pravda, že vykonavateli této msty byli spise pochybní členové českého národa, často kolaboranti, kteří chtěli svou činnost zahladit v opačném směru. Přesto zůstávají tyto protiprávní a nelidské činy skvrnou na naší národní cti. Ta se nesmaže mlčením nebo poukazováním na bezpráví způsobené nám, nýbrž objektivním poznáním celé pravdy a distancováním od vlastních vin. To je smysl omluvy, i když ji místo pachatele musí často vyslovit právě čestní lidé, kterým jde o mravní zdraví a čest národa. Chci připomenout, že už tenkrát, ale i později se ozývala česká kritika okol- ností odsunu, nedávno z pera teologa Josefa Zvěřiny. Také z druhé strany už ve čtyřicátých letech připomínali vyhnancům někteří katolíci - např. teolog Paulus Sládek - že jejich utrpení má prvotní příčinu v bezpráví, které Cechům způsobi- li Nčmci, a vedli je k pokání i odpuštění. Křesťanský příkaz spravedlivosti vůči každému a lásky, která přemáhá pudovou nenávist, musí být vlastní i nám, ne- chceme-li jako národ ztratit kvalitu národa kulturního. Mravně citliví lidé to chápou také jako výzvu osobního svědomí. jsem přesvědčen, že při odstraňování mentálních bariér mezi národy mají svou úlohu především křesťané a ve střední Evropě zvláště katolická církev. Svědčí o tom společné prohlášení polských a německých biskupů už v roce 1965. Chci se přičinit o podobný výraz vzájemné ochoty pochopit, odpustit a na- vázat přátelství, jakmile se ustaví česká biskupská konference. Srdce Evropy, z něhož několikrát v dějinách vytryskla nenávist do válečného vraždění, by mělo nyní začít tepat v rytmu přátelství. Proč bychom se nepokusili vytvořit model dobrého soužití pro celou Evropu? Tato myšlenka mě inspirova- la před dvěma lety k poselství biskupským konferencím nějak spojeným se živo- tem mého svatého předchůdce Vojtěcha (Adalberta). Vedle osobních kontaktů a kooperace jsem navrhl i vytvoření studijního střediska. Spojenými silami odborníků ať se objasní pravda a osvobodí nás od všeho neblahého v minulosti. Navazujme na hodnoty, vyrostlé ze společných křesťanských kořenů evrop- ských dějin a moderní civilizace, a mějme jedinou ctižádost: předstihnout druhé při vytváření civilizace lásky. Praha 11. ledna 1990 František kardinál Tomášek arcibiskup pražský, primas český 82 [pageend84]VÝZVA BISKUPŮ PŘEDSEDNICTVU SKD PACEM IN TERRIS Předsednictvu Sdruženi' katolických duchovních Pacem in terris Praha Vzhledem k tomu, že odpadají zábrany svobodného církevního života, by- lo by absurdní pokračovat ve Vaší činnosti. Proto Vás důrazně vyzýváme, abyste ukončili kanonicky protiprávní existenci SKD PiT. Musíte dát k dispozici významná místa získaná spoluprací s dřívější politi- kou státu vůči církvi. Ztracenou důvěru a úctu můžete znovu získat obětavou a nenáročnou duchovní službou. My, biskupové, Vaši spolubratři kněží i věrní katolíci doufáme, že nás potě- šíte obnovenou jednotou Božího lidu. František kardinál Tomášek, arcibiskup pražský František Vaňák, biskup, apoštolský administrátor olomoucký Karel Otčenášek, biskup, apoštolský administrátor královéhradecký Josef Koukl, biskup litoměřický Jan Lebeda, pomocný biskup pražský Antonín Liška, pomocný biskup pražský a ostatní kapitulní vikáři Praha, dne 4. prosince 1989 BOHUMÍR BUNZA ( N e w Y o r k ) SVĚTOVÝ KONGRES KŘESŤANSKÉ DEMOKRACIE Ve dnech 18.-20. září 1989 se konal ve středoamerické republice Guatemala v jejím hlavním městě Guatemala City kongres světové unie křesťansko demo- kratických stran a hnutí oficielně zvané Křesťansko demokratická internacioná- la. Vznikla sdružením tří křesťansko demokratických unií: evropské, středo- evropské (exilové) a latinsko americké. V Křesťansko demokratické internacio- nále je nyní sdruženo 56 křesťansko demokratických stran a hnutí a 16 oblastních a zájmových mezinárodních organizací. Posláním této internacionály je koordinování činnosti v oblasti obrany lidských a občanských práv, v propa- gaci křesťansko demokratické ideologie a v politické i materiální podpoře demo- kratických skupin a hnutí v zemích pod diktátorským, nedemokratickým reži- mem. Exilové representace potlačených křesťansko demokratických stran v zemích pod komunistickým režimem jsou plnoprávnými členy internacionály. Dnes už jsou to jen křesťanští demokraté z Kuby, Československa, Baltských států a Jugoslávie. Polská křesťanská strana práce a maďarská křesťansko demo- kratická strana nejsou sice ještě aktivní ve svých zemích, ale jsou legálně ustave- ny a měly své zástupce na kongrese. Byli také pozváni a dostavili se representant 83 [pageend85]estonské křesťansko demokratické unie a za ruskou křesťanskou unii ortodoxní aktivista z Moskvy. Také z Varšavy a Budapešti přišli zástupci křesťansko demo- kratických stran, jen z Prahy - ač pozván - nikdo nepřišel. Československou stranu lidovou representoval Dr. Bohumír Bunža, který je členem politického výboru internacionály jako předseda Křesťansko demokratické unie střední Evropy. Vedoucí heslo kongresu bylo Svoboda a rozvoj ve světě. Největší pozornost byla pochopitelně soustředěna na situaci a vývoj ve střední a jižní Americe, ale také hodně se hovořilo o situaci ve střední a východní Evropě. Všichni represen- tanti ze střední a východní Evropy se živě a otevřeně zúčastnili debaty. Hovořili o politické a hospodářské situaci, o své vlastní existenci a činnosti s důvěrou v demokratický vývoj ve svých zemích. Dr. Bunža ve svém debatním příspěvku upozornil mimo jiné na to, že vývoj v Československu je brzděn vládnoucí kli- kou, kterou dosadila Moskva po invazi a okupaci v roce 1968 a drží ji u moci tím, že se nechce vyjádřit a připustit, že invaze v roce 1968 byl politováníhodný omyl, jak připustili a omluvili se Poláci a Maďaři. Kongres přijal řadu resolucí, z nichž jedna se zabývá střední a východní Evropou a zahrnuje podstatné body projevů a podnětů representantů z této čá- sti Evropy. Rozebírá a positivně vyhodnocuje situaci a vývoj v Sovětském svazu, Polsku a Maďarsku a odmítavě kritizuje situaci v Československu, východním Německu, Bulharsku a Rumunsku. Apeluje na vládní činitele Sovětského svazu, aby byla plně respektována lidská a občanská práva ve smyslu Charty lidských práv a následných mezinárodních úmluv, rehabilitovány politicky, mravně, soudně i hmotně oběti teroru a násilí. Resoluce vyzývá též Sovětský svaz, aby veřejně a důstojnou formou odmítl pakt Stalina s Hitlerem a s ním spojené všechny tajné úmluvy a protokoly, které začlenily ilegálně Baltské republiky do Sovětského svazu. V resoluci se vyslovuje potěšení nad vývojem v Polsku a Maďarsku a apeluje na vlády států Evropského společenství a všechny demokratické vlády, aby na- pomáhaly tomuto vývoji politicky, hospodářsky, technicky i diplomaticky. Současně se vyslovuje nespokojenost a obavy nad situací v Československu, kde režim odmítá hovořit s nezávislými skupinami občanské iniciativy, monopol moci drží v rukou komunistická strana a nechce připustit nutné reformy. Reso- luce vyzývá vlády demokratických států, aby vyvíjely tlak na odpovědné činitele v Československu, ale též ve východním Německu, Bulharsku a Rumunsku, aby byli propuštěni všichni političtí vězni, aby nebyla omezována svoboda shroma- žďovací, nebylí pronásledováni občané pro nezávislou občanskou iniciativu, by- la zrušena censura a všechna opatření, která brání svobodnému pohybu osob, idejí a informací, a aby byla respektována náboženská práva věřících občanů. Bylo zvoleno nové vedení Křesťansko demokratické internacionály. Předse- dou byl zvolen vedoucí představitel křesťansko demokratické strany v Chile Eduardo Fernandez, generálním sekretářem Belgičan André Louis. Jedním z de- seti místopředsedů je předseda polské křesťanské strany práce Wladislaw Sila Nowicki z Varšavy. Dr. Bohumír Bunža zůstává členem politického výboru, nej- vyššího orgánu internacionály. 84 [pageend86][pageend87]