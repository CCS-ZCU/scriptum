So c ie t y f o r Ne w So c ia l Or d e r SPOLEČENSTVÍ NOVÉHO ŘÁDU Flat 5 159 Melrose Street, North Melbourne, Vic., 3051 ROZPRAVY Č. 4 Vychází nepravidelně Červenec 1992 RUSKÉ NÁBOŽENSKÉ PROBLÉMY "...lidské myšlení se mění během událostí". Thucydides :Peloponéská válka. I. Sociologický zákon "skupina naše a skupina jejich". Sociologové pojednávají o mentalitě lidského myšlení a jednání, kterou považují za sociologický zákon "skupina naše a skupina jejich". Nesmíme ovšem zapomínat na to, že slovo "zákon" má zde význam analogický a že zákony přírodní a právní jsou jiného druhu. Sociologický zákon pojednává o určité pravidelnosti hromadně zkoumaných sociálních jevů, zejména jevů politických, hospodářských , náboženských a psychologických. Sociologický zákon "skupina naše a skupina jejich" se vyznačuje těmito podstatnými rysy: 1. "Skupina naše” má vždy pravdu, poněvadž je to "skupina naše", zatímco "skupina jejich" je stále podezřelá z hlásání nepravdy. 2. "Skupina naše" má sklony k tomu, aby si vytvářela svou vlastní morálku, která se liší od morálky "skupiny jejich". 3. "Skupina naše"má právo kritizovat "skupinu jejich", která však nemá právo kritizovat nás. 4. V mentalitě "skupiny naší" se uplatňují autoritativní sklony a často se vnucují jiným různé názory. Krajním případem je komunismus, nacismus a fašismus. 5. V mentalitě této sociologické zákonitosti převládají většinou emocionální reakce nad rozumovými argumenty a nad logikou vůbec. 6. "Skupina naše" se cítí oprávněnou yymýšlet si nepravdivá obvinění proti "skupině jejich", když z toho může mít prospěch. 7. "Skupina naše" má často sklony k tomu, aby ignorovala objektivní skutečnost a vytvářela si svou vlastní "skutečnost", často mytologické povahy, což pak předkládá k věření jiným. Má také sklony k tomu, aby zatajovala své nedostatky a přikrášlovala se a odmítala jakoukoli kritiku toho přikrášlování jako čin nepřátelský a jako nezodpovědné rýpání. 8. Obecné dobro celku, což je jediným oprávněným cílem veškeré práce politické, se ztotožňuje s dobrem "skupiny naší". 9. "Skupina naše" má sklony k tomu, aby si monopolizovala nejen rozum, ale také zásluhy. 10. Základní prvky této mentality vyrůstají z toho, čemu se obyčejně říká podvědomí, já však dávám přednost pojmu nevědomí ve shodě s názory Maritainovými. Zdůrazňuji, že jsem se snažil vysvětlit problémy vyjmenováním "Whenever we were victorious it was more because of the superiority of our spiritual strength than our physical power." ,/F. Palacky, Czech patriot/. [pageend1]2 krajních případů, ve skutečném každodenním životě - mimo případy diktátorské, vyjmenované pod č.4 - se uplatňuje tato mentalita způsobem mírnějším, často i velmi mírným, a v každém konkrétním případě se nevyskytují všechny zde vyjmenované charakteristiké rysy. Tato mentalita sociologické zákonitosti se pochopitelně týká jen záležitostí lidských, nikoli tedy božího působení v církvi a v dějinách vůbec. Vedle prvku božského je v církvi prvek lidský, tedy křesťanstvo, které se skládá z lidí slabých a hříšných, což znamená, že křesťané podléhají také ve větší neb menší míře této mentalitě, a pak důsledky jsou často i tragické. Tato mentalita se uplatnila velmi silným způsobem i v ruském pravoslaví, a to v životě politickém i náboženském, dokonce i tak, že jedna sféra posilovala sféru druhou, jedna sloužila druhé, a toto splývání bylo charakteristickým rysem ruského života národního až do bolševické revoluce. Mentalita "skupiny naší" působí vždy- aspoň dlouhodobě- jako prvek rozkladný, rozkládá lidstvo, jednotlivé národy, křesťanstvo, skupiny politické a kulturní. Počáteční stabilita vyúsťuje ve ztrátu dynamiky a zkostnatělost. Od mentality sociologické zákonitosti "skupina naše a skupina jejich'' musíme přísně odlišovat zdravou lidskou skupinovou mentalitu, kde již neplatí deset výše uvedených charakteristických rysů a kde se uplatňuje na příklad přirozená láska k vlasti, tedy zdravé vlastenectví, loajalita k institucím politickým a kulturním, vědeckým i náboženským , a také do určité míry ke klubům zábavním a sportovním. Zde chybí vyhraněný antagonismus. Důležité je, že mentalita "skupiny naší" vytváří společnost uzavřenou se sklony k autoritativním metodám, zatímco zdravá skupinová mentalita vytváří společnost otevřenou. "Skupina naše " SE VŽDY OBKLOPUJE SKUPINOVÝMI BARIÉRAMI. Uvedu dva charakteristické případy ze Svaté země. Anglikán Charles George Gordon navštívil Svatou zemi a viděl tam Baziliku svátého hrobu, která má uvnitř Golgotu i boží hrob a je spravována katolíky, pravoslavnými a Arménci, anglikáni tam zastoupeni nejsou. Když pak Gordon uviděl mimo ohrazené Staré město nedaleko Damašské brány zajímavou jeskyni, tak ji prohlásil za pravé místo božího hrobu. Podle mentality "skupiny naší" musela mít tato skupina také svůj boží hrob, a to bez ohledu na věrohodnou starou tradici a veškerou historickou evidenci. Gordon se stal anglickým generálním guvernérem Sudanu a tam byl r.1885 zavražděn pro své úsilí o vyhlazení obchodu s otroky. Když jsem navštívil Svatou zemi, tak jsem se tam setkal s jedním anglikánem, který mi horlivě doporučoval, abych navštívil tu jeskyni nedaleko Damašské brány, poněvadž to je ten pravý Kristův hrob. V Jerusalémě na hoře Moria, která se nyní jmenuje Chrámová hora, je skalnaté místo, na kterém byl Abrahám ochoten obětovat svého syna, pak tam byl chrám Šalomounův a později Herodův.Toto místo je však také druhým nejposvátnějším místem islamu, poněvadž muslimové věří, že tam Mohamed vstoupil na nebe , a to dokonce na svém koni. Mohamed ovšem v Jerusalémě nikdy nebyl, to vše je jen mythologie, ovšem velmi důležitá v politice. Nyní tam stojí velmi okázalá mešita a Palestinci se toho místa nikdy nevzdají, zatímco Israel nikdy to místo nedá žádnému arabskému státu. Zde jde nesporně o skupinové bariéry naprosto nepřekonatelné/ II. Osobní zkušenosti a úvaha o možnostech překonávat skupinové bariéry Někdy v letech 1968 a 1969 jsem dostal dopisy od dvou lidí z [pageend2]3 Československa, ve kterých jsem byl obviněn z toho, že můj antiko- munismus je projevem nekřesťanské nenávisti k lidem. Byly to typicky zmatené ’’argumenty", které nerozlišovaly dva pojmy : odmítání bludů a křesťanská láska k bloudícímu. V bibli najdeme celou radu varování před bludaři a papežové také odsuzovali bludy komunismu, nacismu a fašismu. To přece nebyly projevy nenávisti, ba právě projevy lásky k lidstvu. Mentalita "skupiny naší" odhodila logiku. Utekl jsem z komunisty ovládané země ne pouze ze strachu z politické diktatury, ale především ze strachu z persekuce náboženské. Byl to strach nejen z věznění, ale také mučení, a hlavně strach o život. I tento strach mi byl vyčítán. Myslím si, že je strach odůvodněný a rozumný a strach nerozumný. Můj nejlepší přítel neutekl a stálo ho to život a můj osud by byl podobný. Moji přátelé ruští, běloruští a u- krajinští- katoličtí a pravoslavní- měli také strach z persekuce náboženské. I zde vyhodili kritikové, kteří podlehli mentalitě "skupiny naší", logiku na smetiště. Svatá rodina také utekla a zachránila se v Egyptě a v Novém zákoně najdeme i další zajímavé informace. "Potom chodil Ježíš po Galileji, neboť nechtěl chodit po Judsku, poněvadž ho tam židé zamýšleli usmrtit"./ Jan 7,1/. "Od toho dne se tedy uradili, že ho usmrtí.Proto Ježíš už nechodil mezi židy veřejně, nýbrž odešel do krajiny poblíže pouště, do města jménem Efrem, a tam zůstal se svými učedníky". / Jan 11, 53“ 54/. My ovšem víme, že to tak dělal proto, že jeho čas ještě nepřišel. Velká část politických uprchlíků ze zemí Střední a Východní Evropy se řídila radou samého Ježíše Krista : "Když pak vás budou pronásledovat v jednom městě, utecte do jiného!" /Mat 10,23/. Kdyby snad chtěl někdo z toho dělat uzávěry, z toho našeho strachu, že nemáme právo hodnotit, tedy i kritizovat některé záležitosti politické i náboženské ve Střední a Východní Evropě, pak bych mu odpověděl, že trpí mentalitou- a to škodlivou a rozkladnou-sociologické zákonitosti " skupina naše a skupina jejich", buduje skupinové bariéry a počíná si nedemokraticky. Ve skutečnosti takový člověk žádá, abychom se vzdali používání toho vzácného božího daru, kterému se říká lidský rozum. Jsem si vědom ovšem toho, že chyby mohou být na obou stranách, a v takovém případě bych odmítal mentalitu obou skupin. Běloruský pravoslavný přítel mi říkal, že bariéra mezi exulanty a vlastí značně opadla, ovšem nezmizela úplně pro roztříštěnost Běloruské pravoslavné církve v cizině. Tento problém prakticky(zmizel v polské společnosti brzy po zahájení činnosti Solidarnošči. Vztahy mezi katolickými Ukrajinci ve vlasti a v cizině jsou dobré, stejně jako mezi pravoslavnými v exilu a na Ukrajině, vztahy mezi katolickými a pravoslavnými Ukrajinci v cizině i ve vlasti se však přiostřily, vytvořila se nová skupinová bariéra v poslední době. Za Stalina byla Katolická církev na Ukrajině zakázána a katolické kostely byly převzaty pravoslavnými. Když však byla nyní Katolická církev na Ukrajině znovu obnovena, žádali katolíci o navrácení svých kostelů a když to na některých místech nešlo po dobrém, tak došlo i k místním bojům. Tím vznikla nová zatrpklost a nová skupinová bariéra. Poněvadž mentalita sociologické zákonitosti "skupina naše a skupina jejich" rozděluje a rozkládá, je nutno uvažovat o tom, jak tyto škodlivé bariéry narušovat a odstraňovat. Tento problém mne vždy zajímal a domnívám se, že v tomto ohledu mám určité zkušenosti, poněvadž jsem měl styky s příslušníky všech větších politických stran v Austrálii, s příslušníky větších církví, se všemi skupinami exulantů ze zemi Střední a Východní Evropy, a také značné styky v celé řadě asijských zemí. Měl jsem možnost poznat zejména mentalitu ruskou, běloruskou [pageend3]4 a ukrajinskou, chorvatskou a jinou. Poznal jsem, že katolický Ukrajinec často opravdu nenávidí Rusy, zatímco pravoslavný Ukrajinec má k nim odpor, který je mírněn stejnou náboženskou příslušností.Rus měl často sklony dívat se na Ukrajince povýšeně, katolický Chorvat většinou sršel nenávistí k Srbům- znám ovšem několik výjimek, a Srb se většinou díval na Chorvata nevraživě. Ukrajinský katolický přítel mi vytýkal, že my Češi jsme byli vždy velkými rusofily, i když dobře věděl, co Československo udělalo pro ukrajinské uprchlíky po první světové válce. Před mnoha lety organizovali ukrajinští katolíci po celém svobodném světě podpisové archy, kterými se obraceli na Pavla VI. a žádali ho, aby jmenoval ukrajinského kardinála Slipyje patriarchou. Když to Pavel VI. odmítnul udělat, řekla mi jednou katolická Ukrajinka:"To je nějaký papež? On nechce jmenovat našeho kardinála patriarchou ! To je nějaký papež?". Přes všechny skupinové bariéry se nám však podařila určitá spolupráce všech, poněvadž jsme našli něco, co nás spojovalo, odpor ke komunistické diktatuře a zájmy o kulturní hodnoty.Srbové ovšem stáli vždy stranou. V celé řadě asijských zemí jsem měl osobní přátele, se kterými jsem měl společné zájmy politické, odborářské a jiné. Velmi vzácného přítele jsem měl před lety v Saigonu, nikdy jsem se s ním nesetkal, ale mnoho let jsme si dopisovali.Jeho dopisy mi vysvětlovaly velmi složitou problematiku Jižního Vietnamu, podávaly zprávy o rozsáhlé korupci v této nekomunistické zemi, a to na nejvyšších místech, a jiné informace, které vysvětlovaly, proč Jižní Vietnam v antikomunistickém boji selhal. Můj přítel nepropadnul škodlivé mentalitě "skupiny naší", měl však velmi silnou zdravou skupinovou mentalitu otevřené společnosti, která mu umožňovala vidět tragické chyby vlastní skupiny. Mám v úmyslu všechny informace časem uveřejnit, nemám s ním však styky mnoho let a nevím, zdali ještě žije, a zatím se obávám, že uveřejněním všech jeho informací bych mu mohl uškodit v zemi, která je stále komunistická. Nikdy nezapomenu na svou zkušenost s překonáváním skupinových bariér v Thajsku. Praktikující buddhistka v Bangkoku, která byla profesorkou na učitelském ústavě, mne pozvala do rodiny na večeři. Celý večer jsme v jejím domě debatovali o meditaci buddhistické a katolické a po návratu do Austrálie jsem ji poslal malou pozornost, Dějiny duše od svaté Terezie z Lisieux. Poslala mi poděkování s poznámkou, že věří, že ta kniha obohatí jejího ducha. Několik let jsem s ní také spolupracoval politicky. Tato žena, jejíž intelektuální a morální kvality jsem obdivoval, odcházela jednou za dva týdny do ústraní v lesích a tam celé dva dny meditovala. Cítil jsem se tím zahanben, neboť já jsem nikdy nic tak pravidelného a důkladného nedělal.Můžeme se tedy učit od příslu- níků jiných skupin a překonávat tak skupinové bariéry. Odstranění skupinových bariér může otevírat cestu k dobru i ke zlu. Chorváti v cizině mají nyní velmi dobré styky se svou vlastí,což se projevuje mimo jiné také tím, že Chorváti v cizině vybrali mnoho milionů dolarů na zakoupení zbraní. Můj chorvatský přítel, který není separatistou a nevěří v budoucnost malých států, je z toho neštastný, a jiný Chorvát, který je pro samostatné Chorvatsko, se obává, že jeho vlast, stejně jako Slovinsko, se stane hospodářskou kolonií Německa. Já také nevěřím v budoucnost malých států a jako jediné řešení považuji vytvoření středoevropské federace, která by byla členem celoevropské konfederace. Jsem proti členství Čech a Moravy v západoevropské federaci, poněvadž tam již platí zásada volného pohybu kapitálu a volného pohybu pracovních sil, což by nás vystavilo jednou velkému nebezpečí. Je v zájmu našeho národa, aby ten pohyb kapitálu byl kontrolován, [pageend4]5 stejně jako pohyb pracovních sil , a to v zájmu národní existence, a toto stanovisko nepovažuji za projev mentality "skupiny naší" se sklony ke společnosti uzavřené, ale za realistický projev zdravé skupinové mentality, tedy za projev lásky k vlasti. Jsem si plně vědom toho, že tento odstavec pojednává o problematice politické, chci však zdůraznit, že politika se nedá oddělovat od morálky , že záležitosti pravoslaví se nedají oddělovat od politiky a že budoucnost pravoslaví je věcí lidskou a především také boží. Jde mi tedy o pohled do budoucnosti. Kristus Pán se při poslední večeři modlil, "aby všichni jedno byli", a tato vůle boží je nad veškerou zákonitostí sociologickou.Jednota ve víře by ruským zájmům národním a kulturním neublížila, neublížila by tedy ruskému vlastenectví, ba právě naopak, přinesla by novou národní dynamiku, které Rusko právě nyní tolik potřebuje. Konečně se zmíním o další své zkušenosti s překonáváním skupinových bariér. Mnoho let jsem navštěvoval ekumenické schůzky katolíků, anglikánů a členů Jednotící církve v Melbourne. Společně jsme se modlili, meditovali ,zpívali duchovní písně a debatovali, vyhýbali jsme se však theologickým sporům. Jen jednou jeden anglikán udělal ironickou poznámku o katolících, všeobecný souhlas však neměl. Jindy zase jedna anglikánka napadla katolíky a byla okřiknuta ostře přítomným anglikánským knězem, který zdůraznil, že musíme pokorně uznat, že z minulosti je bohužel krev na našich rukou na obou stranách. Měl jsem i hodně soukromých debat, vždy přátelských, problémy theologické nebyly vyřešeny, ale skupinové emocionální bariéry byly překonány. Získal jsem i další, a pro tuto úvahu důležitý poznatek. Každá skupina si myslí, že členové jiných skupin jim nemohou rozumět, což je typická mentalita sociologické zákonitosti "skupiny naší". Dnes víme, že si můžeme rozumět, ale že často nesouhlasíme, což jsou dva logicky odlišné pojmy. Toto matení logických pojmů vyjádřených slovy " rozumět" a "souhlasit" je běžným charakteristickým rysem mentality "skupiny naší",což vede také k vyrábění nové "skutečnosti" , a to často povahy mythologické. Když tento důležitý rys odpadne, pak se začínají bourat skupinové bariéry, přechází se od společnosti uzavřené do společnosti otevřené, kde racionální debata je možná. Mohl bych uvést mnoho dokladů, že "skupina naše" často říká: "Vy nám nemůžete rozumět". III. Historický přehled Politická moc Západní římské říše upadala a její konec nastal r. 476. Byzanc byla přejmenována na Konstantinopol r. 330 a toto město se stávalo postupně střediskem moci politicé i novým střediskem křesťanským. Skutečnost nového střediska politického uznal i konstanti- nopolský koncil r. 381 slovy:"Biskup konstantinopolský má mít čestný primát hned po biskupu římském,protože Konstantinopol je novým Římem". Rozumí se novým Římem politickým. Chalcedonský koncil r.451 uznal také politickou skutečnost druhého Říma, přiznal mu také čestná privilegia, papežský primát byl však respektován. R. 988 přijal kijevský kníže Vladimír I. křesťanství v Konstantino- pólu a jeho manželkou se stala císařova sestra. R. 1037 se stal Kijev sídlem metropolity, ovšem již r. 1054 nastalo velké schisma- odtržení východní církve a vytvoření Pravoslavné církve. Druhý Řím ve smyslu politickém se stal druhým Římem ve smyslu náboženském v duchu mentality "skupiny naší". Nešlo jen o spory o to, zdali Duch Svatý vychází z Otce i Šyna, ale také o uplatnění snah mocenských. Problém se snažil řešit koncil florentský /1438-39/, kterého se účastnil také výcho- ní patriarcha a další pravoslavní biskupové, kteří uznali papežskou autoritu a byli dokonce jmenováni kardinály. Po návratu pak sloužili latinskou mši svatou, byli však rychle vypuzeni, a tak převládla zase [pageend5]6 mocenská mentalita "skupiny naši". Již dříve probíhaly větší mocenské a náboženské presuny.Kolem r. 1147 byla založena Moskva, r.1240 byl Kijev obsazen Tatary a r. 1320 Litevci a r. 1589 se stala Moskva patriarchátem. Nesmíme ovšem zapomínat na to, že Konstantinopol, česky Carihrad, velmi upadal a byl ohrožován Turky, až konečně se města zmocnili Turci r. 1453, kteří se pak stále více tlačili do Evropy. Po pádu Cařihradu byla ruská církev úplně isolována,čímž se posilovala mentalita "skupiny naší", moc Moskvy vzrůstala a Ivan III., zvaný Veliký,/1462 - 1505/ přijal titul cara a uplatňoval svou nadvládu nad ruskou církví, která byla již nezávislá na Cařihradu. Když západní část Ukrajiny se dostala pod polskou moc a osvobodila se od moci carské,došlo r. 1595 ke sjednocení s Římem a ukrajinské Uniatské církvi bylo přiznáno právo na východní liturgii. V isolované ruské církvi však nebyl klid. Výchova kněží byla slabá, kladl se důraz na vnější formality, a tak patriarcha Nikon zavedl značné reformy, které schválil ruský církevní sněm v letech 1666 až 67. Nešlo jen o to, zdali se má dělat kříž dvěma neb třemi prsty, ale reformy byly důkladnější, což odmítla uznat část Pravoslavné církve a došlo k rozkolu, vytvořili se tak zvaní Starověrci /Raskolniky/,kteří se pak dále rozštěpili na skupinu popovců a bezpopovců. Celkový počet Starověrců se odhadoval v druhé polovině devatenáctého století na deset až dvacet milionů, údaje nejsou spolehlivé, ale je jasné, že pravoslavná uzavřená "skupina naše" byla narušena značně, i když skupinové bariéry proti Západu stále existovaly. Je zajímavé, že panovník tak autoritativní a krutý jako byl Ivan IV., zvaný Hrozný, který vládnul od r. 1533 do 1584, navázal styk se Svatou stolicí v Římě. Zajímavé ovšem je, že to bylo v době zvýšeného tureckého nebezpečí. Společné zájmy se zde tedy uplatnily. R.1580 poslal Ivan Hrozný svého vyslance, který se jmenoval Istorna Ševrigin, se dvěma tlumočníky do Prahy, kde ruský vyslanec doručil Ivanův dopis císaři Rudolfoviza pak dorazil do Říma 26.února 1581 s dopisem papežovi."Chceme být ve spojenectví s Vámi a s císařem Rudolfem", tak psal Ivan papežovi a žádal, aby se všichni společně postavili proti muslimům. Je nutno si uvědomit, že Ivan se bál Turků, i když tito byli poraženi v námořní bitvě u Lepanta r. 1571, jejich pozemní ohrožení Evropy však stoupalo. Až r. 1683 došlo k tureckému obléhání Vídně, kterou zachránil hlavně polský král Jan Sobieski, a až 1735 - 9 byla válka rusko-tu- recká. Společné nebezpečí tedy narušilo aspoň částečně skupinové bariéry mezi Východem a Západem. Papež Řehoř XIII. pověřil týden po návštěvě Ševriginově jesuitu, který se jmenoval Antonio Possevino, zvláštní misí do Ruska - Missio Moscovitica-aby vyjednával ukončení livonské války a usiloval o náboženské sjednocení. Papež poslal Ivanovi dopis, datovaný 15. března 1581, ve kterém napsal: "Je jedna církev, jedno křesťanské stádo a jediný vikář Kristův na zemi a universální pastýř". Possevino přijel do Moskvy 21.2. 1582 na saních vykládaných kožešinou z polárních medvědů a měl několik rozhovorů s Ivanem Hrozným. Při prvním rozhovoru řekl Ivan jasně Possevinovi, že je mu jasné, že přišel proto, aby v Moskvě prosazoval římskou víru. Possevino se opravdu pokoušel přesvědčit Ivana o primátu Petrově, neměl však úspěch, poněvadž Ivan se nemohl zřeknout teoretických základů pravoslavného carství a nároku, aby Moskva byla třetím Římem i ve smyslu náboženském. Possevino dosáhnul jen toho, že Ivan propustil 210 litevských a polských zajatců, několik livonských šlechticů a 14 španělských a italských zajatců, kteří utekli z tureckého vězení v Azově. Vasil III. dostal r.1510 dopis od mnicha Filofeje z Lazarova klá- [pageend6]7 stera v Pskově, ve kterém bylo zdůrazněno, že"dva Římy padly, ale třetí Řím stojí a čtvrtý nikdy nebude." Tato teorie úzce souvisí s dokumentem, zvaným Pověst o bílé kutně, která byla sepsána asi deset let před dopisem mnicha Filofeje. Píše se tam o postupném přenášení posvátných rouch z Říma do Konstantinopolu, druhého to Říma, a pak dále do Říma třetího, to jest do "zářného Ruska". Tento přenos měl symbolicky vysvětlovat přenos pravé víry z Říma do Konstantinopolu a konečně do Ruska, " kde všechna království budou sjednocena v jedno", Teorie o stěhování pravé víry měla souběžný mythus o stěhování císařské moci. Aby se vysvětlily vztahy Říma a Moskvy, vytvořila se pověst, že vládnoucí dynastie Ruriků je odvozena od císaře Augusta, ne- bot Rurik prý byl potomkem mythologického bratra císaře Augusta ,který se prý jmenoval Prus. Augustus prý poslal svého bratra do Pruska, " aby tam pomáhal organizovat svět".Svatý Vladimír I. byl korunován byzantským císařem a také patriarchou cařihradským. Další pověst tvrdí, že princ Vladimír II. Monomach obdržel královská regalia; to jest ruskou korunu, hedvábný plášť, posetý perlami a drahokamy, jakož i kříž ve kterém byl kousek dřeva z pravého kříže Kristova,od císaře Konstantina Monomacha, který ovšem ve skutečnosti žil v době vzdálené tři čtvrtě století. Tato regalia prý dostal Vladimír druhý ve vzácné bedničce, které si velmi vážil kdysi císař Augustus. Takovým způsobem dynastie Ruriků navazovala klamnou genealogií a různými symboly na římské a byzantské dědictví mythologickým předáváním světového impéria. Tato mythologie však sloužila dobře mocenským zájmům Moskvy. Úzký svazek moci carské a církevní, který zdědila Moskva po Cařihradu, byl ovšem v rozporu se slovy Kristovými:" Dávejte císařovi, co je císařovo, a Bohu, co je boží". /Mt 22, 21/. Tato nauka o rozdělení moci státní a církevní- ovšem takovým způsobem, aby se nevylučovala spolupráce v zájmu obecného dobra i v zájmu nesmrtelných duší - byla často porušována i na Západě, ale více a systematicky na Východě. Pravoslavná církev totiž neprodělala tak užitečný spor, jako byl boj o investituru, kdy se dostal do konfliktu Jindřich IV. s papežem Řehořem VII., který skončil tím, že Jindřich přišel do Canossy v lednu 1077, a tam dělal pokání. Církev si uhájila svou nezávislost a císař nebyl nad papežem ve věcech duchovních. Anastasie Romanovna Zacharina se stala manželkou Ivana Hrozného a Michael, vnuk jejího bratra Nikity se stal prvním romanovským carem a Romanovci pak vládli až do r. 1917. Tímto příbuzenským svazkem navazovali Romanovci na Rurikovce, a tím tedy podle oné pověsti na císaře Augusta«, Ivan Hrozný byl korunován na cara a autokrata celého Ruska 16. led- na 1547 a pomazal ho a investoval metropolita Makary, který při slavnosti zdůraznil posvátný charakter carského úřadu. Podle byzantského vzoru pomazání symbolizuje božský původ, tedy zdroj imperiálni moci a panství nad pravoslavným světem.R. 1557 poslal Ivan cařihradskému patriarchovi dopis s žádostí, aby on potvrdil Ivanův titul " car všech Rusů", a r. 1561 dostal Ivan dopis od patriarchy cařihradského , ve kterém se uvádí titul " car a pravoslavný suverén celé křestanské společnosti od Východu až na Západ k oceánu".Nikdo však neuznal Ivanovo následnictví po Augustovi. R. 1573 poslali Litevci delegaci , která žádala o respektování jejich svobod a navrácení Smolenska. Ivan odpověděl.my jsme suverénním nástupcem císaře Augusta, a to je známo všem lidem. My si přejeme podržet moskevský stát a velkovévodství litevské jako celek". Mythologie zřejmě posilovala mentalitu "společnosti naší" [pageend7]8 Cařihradské a moskevské skupinové bariéry se vyvíjely postupně , v Londýně však byly vytvořeny rychle. R. 1534 vydal anglický parlament zákon o svrchovanosti / The Supremacy Act /, který rozhodnul:"..král, náš suverénní pán, jeho dědicové a nástupci, králové této říše, mají být chápáni, přijímáni a uctíváni jako na zemi jediné nejvyšší hlavy církve v Anglii, zvané Anglicana Ecclesia..." Anglikánská církev sloužila a žehnala impériu a byla impériem chráněna a podporována, obě instituce mají stále společnou hlavu. IV. Ruská šlechta a intelektuálové narušují skupinové bariéry Rozhodujícím způsobem k narušování skupinových bariér přispěl car Petr Veliký / 1682-1725 /, který si uvědomoval zaostalost Ruska a chtěl Rusko modernizovat, aby bylo opravdu mocným státem, proto podporoval styky s Evropou. R.1703 založil Sv.Petrohrad, který se stal hlavním městem Ruska r. 1713, a Petr věnoval mnoho úsilí, aby vybudoval ruskou námořní sílu. Toto vše dalo pak podnět k ideovému rozpolcení na skupiny Slavofilů a Západníků. Slavofilové hledali " ruskou duši" a chtěli se učit ze slavné ruské minulosti, zatímco Západníci se chtěli učit od Západu, a tak se začaly uplatňovat v Rusku vlivy západních myslitelů ,jako Voltaire, Hume, Saint- Simon, Proudhon, Kant, Goethe, Schiller, Schelling, Hegel, Feuerbach, a pak Marx. Obě skupiny se obávaly neschopnosti ruské vlády, Slavofilové věřili v pravoslaví, zatímco Západníci byli z velké části atheisty. Slavofilové věřili, že politika Petra Velikého znamená " popření posvátného poslání" Ruska, považovali západní vlivy se svou industrializací za jedovaté, Západníci pak přeháněli a idealizovali západní ctnosti. Důležitou skutečností je, že západní rozdělené křesťanstvo nebylo schopno nabídnout ruským intelektuálům moderně zpracovanou křesťanskou filosofii, a proto převládly v Rusku filosofické vlivy nekřesťanské. Zmíním se jen ovdvou Slavofilech. Ivan Kirevský /1806- 1856 / považoval ruské křesťansví za nejčistší na světě. Ivan Aksakov byl přesvědčen, že západní křesťanstvo je dekadentní. Západníci většinou skončili ve svém myšlení v socialismu, a dokonce i anarchismuo P. Čaadajev /1794- 1856/ může být považován za předchůdce Západníků, psal o izolaci Ruska, pochyboval o ruské velikosti v minulosti a odsoudil pravoslaví, které na rozdíl od katolického křesťanství selhalo v opatření zdravé duchovní základny pro ruskou mysl. Vissarion Bělinský /1811- 1848/ byl dominující postavou mezi Západníky, nesouhlasil s tím, jakou pozici přiznávají Slavofilové pravoslaví, měl velký vliv na mládež, kterou vedl k socialismu , ovlivnil mnohé i přes svou předčasnou smrt. Alexander Herzen /1812 - 1870/ byl nelegitimním dítětem ruského šlech tice/německé ženy. Velký vliv na něho měl Voltaire, Schiller, Saint-Si- mon, Proudhon, a zvláště Hegel a Feuerbach, a byl nejdříve liberálem a pak socialistou. Opustil Rusko r.1847 a nikdy se nevrátil. Herzen věřil v kombinaci myšlenek Francouzské revoluce a německého filosofického idealismu, věřil dále v nový právní systém, který by se odpoutal od dědictví římského práva a který by vedl k materialismu a atheismu. Ze svého exilu bojoval o zrušení poddanství, o společné vlastnictví půdy a o samosprávu lidu. Michael Bakunin / 1814 -1876/ šel mnohem dále než ostatní Západníci a usiloval o svůj systém utopické společnosti.Studoval v Berlíně a v Paříži a účastnil se aktivně Francouzské revoluce·Z Paříže šel do Prahy a pak do Drážňan, byl však vydán do Ruska, kde byl ve vězení r.1851 - 1854 a pak byl poslán na Sibiř, odkud utekl. Velmi ho odsuzo[pageend8]9 val Marx. Pro Bakunina byla svoboda jeho náboženstvím a stát a církev považoval za dvě bestie, věřil v nesmrtelnost duše, nevěřil však v Boha a domníval se, že svět bez Boha by byl opravdu svobodný. Celá řada velkých ruských spisovatelů a myslitelů, často světové pověsti, které nelze označit žádným skupinovým jménem, odstraňovala skupinové bariéry svým velkým vlivem. Pro snadnější výklad nebudu přihlížet k časovému pořadí a začnu s Antonem Čechovem. A.P.Čechov /1860- 1904/ líčí ve svých povídkách pozoruhodným způsobem rozklad ruské společnosti na šlechtu a intelektuály na jedné straně a prostý lid na druhé straně. Život nižší šlechty na venkovských statcích, často zadlužených, ztrácel pro tyto unuděné a lenoši- vé lidi často jakýkoli smysl. ’’Lidé zde nedělají nic jiného, než jedí, pijí a spí”./Tři sestry/. ’’Musíš připustit, že nemáš vůbec nic, co bys dělal, nemáš naprosto žádného životního cíle, ničeho, čím bys zaměstnával svou mysl”./ Strýc Váňa/. "Avšak kolik lidí je v Rusku, můj příteli, kteří neexistují pro vůbec nějaký cíl”./Třešňový sad/. ”Ve dne i v noci se cítím dušen myšlenkou, že můj život byl nenávratně ztracen.Nemám žádnou minulost- byla hloupě promrhána malichernostmi- zatímco přítomnost je hrozná, poněvadž je tak nesmyslná.” /Strýc Vána/. "Prakticky již vše bylo zničeno, ale nic nebylo vytvořeno jako náhrada”./ Strýc Vánň/. ’’Mluvení, mluvení, nic jiného než mluvení celý den”. / Tři sestry/. "Téměř všichni členové inteligence, kterou znám, se nestarají o nic, nedělají nic a jsou stále neschopní pracovat." / Třešňový sad/. "Nesmíš klamat sebe, neboí jednou ve svém životě se musíš podívat pravdě přímo do tváře”. /Třešňový sad/. Michael Jurevič Lermontov / 1814“ 1841/ napsal mimo jiné báseň proti dvorním kruhům, která byla opisována tisíci lidmi. Rebeloval proti režimu, cenzuře a společnosti a byl zabit v souboji. Alexandr Sergejevič Puškin / 1799“ 1837/ nebyl nikdy členem žádné revoluční skupiny, ale jeho básně byly liberální a revoluční a byly obdivovány mnoha konspirátory. R. 1820 byl poslán do vyhnanství pro napsání básní, které nebyly nikdy vydány tiskem během jeho života, které podle našich měřítek byly mírné, ale pro tehdejší úřady revoluční. R. 1824 byl přemístěn na statek svých rodičů v Michalovskoje, byl však stále pod policejním dozorem i za vlády cara Mikuláše I., který ho omilostnil, ale byl také jeho cenzorem. Zemřel na zranění v souboji, jeho literární vliv na současníky a další generace byl velký, Nikolaj Vasilievič Gogol / 1809— 1852 / pocházel z chudé ukrajinské šlechty, byl krátce profesorem na universitě ve Sv.Petrohradě, v letech 1836 až 1848 žil většinou v cizině, psal moralizující eseje, ve kterých - on původu ukrajinského- hájil carský režim v duchu konzervativní náboženské orthodoxie a vykonal pouí do Svaté země r.1848, ale nemohl v sobě zažehnout teplo víry, která mu chyběla. V posledních letech se však stával více obětí zoufalství a náboženské mánie. Ivan Turgeněv / 1818 - 1883/ pocházel z rodiny nižší šlechty, studoval na universitě v Moskvě, pak ve Sv.Petrohradě a konečně v Berlíně. Byl ovlivněn německým filosofickým idealismem a do Ruska se vrátil jako horlivý liberál. Zbytek svého života strávil v Baden-Badenu a v Paříži. Díval se kriticky na svou ruskou generaci a její egoismus, měl sklony k slavofilství, propadal však stále více pesimismu a hlásal ideu marnosti lidské existence. Vladimír Sergejevič Solovjev /1853“ 1900 / byl pozoruhodnou osobností, byl panslavistou, avšak nepřítelem Slavjanofilů, usiloval o sjednocení Pravoslavné církve s Katolickou. [pageend9]10 Fjodor Michajlovič Dostojevský / 1821 - 1881 /, jeden z nejznáměj- ších ruských spisovatelů, byl r. 1849 zatčen jako člen socialistické skupiny, trpěl epilepsií a neovladateInými sklony k hazardním hrám. Byl inspirován téměř misionářským úsilím psát o sociální nespravedlnosti a uvažoval o nesmyslnosti omezování člověka společenskými systémy a smysl utrpení se stal jakýmsi jeho náboženstvím. Lev Nikolajevič Tolstoj / 1828 - 1910/ patří nesporně k velikánům evropské literatury.Byl obhájcem bezpodmínečného pacifismu, kterým o- vlivnil i indického M.K. Gandhi, se kterým si dopisoval, glorifikoval přírodního člověka a kritizoval "civilizovaného vykořeněného Evropana". V Jasné Poljaně měl stovky sedláků, kterým pomáhal,a uvažoval o založení experimentální pokrokové školy pro venkovské děti. Ve své Zpovědi vylíčil svou náboženskou krizi, která ho vedla k tomu, že odmítal pravoslavné náboženství. V následujících dílech vysvětlil svou víru , zejména že odstranil nadpřirozené prvky z evangelií, hlásal deismus v náboženské sféře a anarchismus ve sféře politické.Vybízel své čtenáře, aby milovali své bližní a aby se nedopouštěli násilí proti nikomu. V té době se oblékal jako vesničan a pracoval na polích, jeho manželka však odmítla jeho nauku. Jeho prestiž stoupala velmi v Rusku i v cizině, on však nenalézal vnitrního míru ani ve své duši ani ve svém domě. Taras Ševčenko / 1814 -1861/.Pro dokreslení situace se zmiňuji i o tomto spisovateli, který se narodil jako poddaný a stal se vlastně tvůrcem spisovné ukrajinštiny, obdivoval ukrajinský folklor, měl romantické sklony a nostalgii pro slavnou éru Kozáků. Protestoval proti sociálnímu a národnímu útlaku a zesměšňoval pravoslavnou hierarchii v Moskvě , vedenou carem. Kritizoval Petra I. pro jeho zločiny proti u- krajinskému lidu, odsuzoval ruský imperialismus a kolonialismus , který se pokrytecky halil do roucha křesťanského "civilizačního poslání". R.1846 založili ukrajinští intelektuálové tajné Bratrství Cyrila a Metoděje, které propagovalo demokratickou unii všech Slovanů za předpokladu rovnosti a nezávislosti všech slovanských národů. Ševčenko měl podobné názory a stal se členem Bratrství, vše však bylo prozrazeno a on byl odsouzen k trestní vojenské službě v Asii pro své rukopisné vydání básní. Ve své básni Maria /1859/ projevil velkou zbožnost a představil Matku Boží orthodoxním a humanizovaným způsobem. Nikolas Berďajev /1874- / tyl křesťanským gnostikem, byl ovlivněn německým filosofickým idealismem, kritizoval komunismus a thomi- stickou filosofii a bylo mu vyhrožováno, že bude vyloučen z Pravoslavné církve.Žil v Berlíně a později v Paříži a jeho knížka Les sources et le sens du communisme russe nabízí výbornou analýzu poměrů. Berďajev vysvětluje, že kijevská moc se uplatňovala v době vyššího kulturního rozkvětu na Východě než na Západě, že duchovní formace ruského lidu je orientální, že v Rusku byly vždy dva protikladné prvky, to jest východní a západní,a že Rusko trpělo vládním despotismem a ruský lid byl utlačován. Moskevská autokracie se oháněla myšlenkou mesiánskou, což vytvořilo nacionalistickou církev a stát, ve kterém měla druhotnou roli, byl to systém totalitní a víra pravoslavná byla jen vírou ruskou a víra neruská byla jen neorthodoxní. Autor zdůrazňuje dále také, že ve schismatu Starověrců nešlo jen o to, zdali se mají lidé křižovat dvěma neb třemi prsty, ale především o to, zdali Antikrist ovládl vysoký klérus a zdali není ruský lid ve svém poslání třetího Říma zkorumpovaný. Pozápadnění šlechty vedlo k rozluce šlechty od lidu, vrchní vrstvy byly sekularizovány, ale lid zůstal věrný své pravoslavné víře. Theokracie carů oslabovala církev a usnadňovala vlivy západních filosofů, jako Voltaire, Diderot, Rousseau a jiní. Chyběla vnitřní jednota inteligence a lidu a uplatňovalo se prušáctví. Rusové věřili, že oni jsou schopni vyřešit otázku sociální, kterou Západ nebyl schopen řešit. Připomíná, že Čaadajev sympatizoval s Katolic- [pageend10]11 kou církví, stejně jako Solovjev. Bolševická revoluce je podle Berďajeva svědectvím o iracionálním prvku v historii a o sterilnosti protirevolucionářů, že hromadění problémů vede k revoluci a že revoluce byla soudem nad křesťany, kteří u- dělali z křesťanství karikaturu. Ubohost kritiků revoluce v Rusku byla zřejmá, rozklad ruského impéria začal dávno před revolucí, funkce čerství byla také ukončena dávno ve společnosti, kde křesťanství se stalo nástrojem státní moci, šlo se dokonce tak daleko, že útlak a utrpení se prohlašovaly za užitečné pro spásu duší .Všechny chyby,nahromaděné pravoslavím, byly odpykány za bolševické revoluce a autor dále připomíná, že Dostojevský psal o tom, že církev trpěla paralýzou a že Rasputin byl symbolem rozkladu starého řádu a že dehumanizace přispěla k vítězství marxismu. Člověk sloužil společnosti a společnost nesloužila člověku. Bolševismus byl transformací a deformací starého ruského mesianismu v té zemi, které se dával název Svatá Rus. Křesťanství má hájit člověka proti všem formám demonolatrie a obrozené křesťanství musí znovu obhajovat lidskou osobu a její práva. Domnívám se, že k těmto myšlenkám Berďajevovým není třeba dalšího komentáre. V. Současná situace "... poznáte pravdu a pravda vás osvobodí". /Jan 8, 32 /. " Jeho milosrdenství trvá od pokolení do pokolení..."/Luk 1,50/. Komunismus vykonal v Rusku opravdu strašlivé dílo, násilím zničil staré společenské struktury a skupinové bariéry, nahradil je však bariérami novými, nezničil ovšem víru ruského lidu. Nyní po celkovém krachu ideovém, politickém a hospodářském se otevírají brány svobodnému světu, nastávají však bohužel překážky nové. Po starém rozdělení ruského pravoslaví Starověrci přichází rozdělení další.Je nyní známo, že moskevský patriarcha Alexej byl na seznamu a- gentů KGB, což ovšem se vědělo i před zveřejněním dokumentů, stejně jako skutečnost, že celá řada biskupů a členů Posvátného synodu aktivně spolupracovala s režimem. Následkem toho několik set pravoslavných farností v západním Rusku odmítá podrobit se nyní moskevskému patriarchátu a uznává za své vedení pravoslavného metropolitu v Americe. Ovšem i exilová Pravoslavná církev je rozdělena, část uznává vedení v Americe a menší část v Paříži,Běloruská pravoslavná církev je nyní samostatná- auto- kefalos- ale v exilu je také rozdělena na dvě skupiny. Kijevský metropolita vyhlásil samostatnost na nedávném pravoslavném synodu v Moskvě- samostatnost ukrajinské církve- ale poněvadž se po návratu setkal s ne- souhlasem některých biskupů, zřejmě jmenovaných za starého režimu, vydal další prohlášení,že se musí samostatnost oddálit a že se musí postupovat pomalu. Otázal jsem se několika přátel v Austrálii, co soudí o povídkách A. Čechova, zdali on líčí jen partikulární jevy, nebo zdali je možno vše chápat více méně jako skutečnost obecnou. Ruský pravoslavný přítel uznal, že Čechov líčil události pravdivě, ale zdůraznil, že se to nesmí generalizovat. Ukrajinský katolický přítel je ochoten věřit, že Čechov měl pravdu v převážné většině případů, běloruský pravoslavný přítel přijímá Čechovovy povídky jen jako vylíčení konkrétních případů. Bariéry mezi běloruským exilem a pravoslavnými občany Běloruska byly značné, nyní se však v Bělorusku většinou věří, že jejich exulanti mohou být pro ně užiteční, rozdělení pravoslavného běloruského exilu je však stále značnou překážkou. Styky mezi ukrajinskými katolíky v e- xilu a na Ukrajině jsou dobré a přátelské, stejné jako styky pravoslavných Ukrajinců, vznikly však nové bariéry mezi katolíky a pravoslavnými v souvislosti se spory o navrácení kostelů, které katolíci ztratili za vlády Stalinovy. [pageend11]12 Problém ruský je komplikovaný pokud jde o odstraňování bariér mezi exilem a vlastí. Exulanti nevěřili Gorbačovovi - a to právem- poněvadž on byl stále reformním komunistou, a k Jelcinovi měli také své výhrady. Gorbačov nikdy nešel na pravoslavné obřady do kostela, Jelcin však se účastnil bohoslužeb o vánocích a velikonocích,proto byl pravoslavným exulantům bližší. V Rusku i v exilu byly skupiny Ruské křestan- ské sociální strany, ke které patřil také v Mnichově žijící Igor Ogur- cov, ten muž, který před lety organizoval v tehdejším Leningradě skupinu, která studovala papežské sociální encykliky, za což tento pravo- slaný muž trpěl mnoho let ve vězení, v koncentračním táboře a konečně ve vyhnanství na Sibiři. Nyní se Ruská křesťanská sociální strana v e- xilu i v Rusku spojila s Ruskou národní stranou pod vedením předsedy Ruckoje a na křesťanský sociální program se zapomíná a klade se důraz na ruský nacionalismus. Jeden z mých ruských pravoslavných přátel navštívil se svou manželkou Rusko něco více než před rokem a byli ve Sv.Petrohradě, Moskvě, Kijevě a až u Kavkazu. Poněvadž nebyli závislí na službách turistické kanceláře, měli možnost vidět venkovské oblasti, kter£ zahraniční turista, který se rusky nedomluví, vidět nemůže. Oba přátelé se vrátili velmi deprimování tím,co na mnoha místech viděli, neuvěřitelnou bídu a zaostalost a všeobecný chaos. Prý to bude trvat i dvě generace, než se Rusko postaví na nohy. Náboženský život na venkově je však silný a tradiční úcta k Matce Boží velká. Z jiných pramenů vím, že v Moskvě je nyní skupina ruských pravoslavných intelektuálů, kteří studují papežské sociální encykliky, tedy zcela nezávisle dělají totéž, co před lety dělal Ogurcov. Můj celkový dojem je, že pravoslavní Rusové v exilu mají obavy o budoucnost Ruské pravoslavné církve. V exilu existuje skupina ruských monarchistů,která měla před několika lety v Americe svůj světový kongres, kterého se účastnil i můj zdejší přítel. Oni stále chtějí mít ruského cara a domnívají se, že car by byl zase mocnou oporou pro jejich církev. Podle nejnovějších zpráv existuje monarchické hnutí i v Rusku a vím, že před několika měsíci byly prodávány obrazy posledního cara, kterého oni považují za mučedníka, veřejně na ulicích v Moskvě a ve Sv.Petrohradě. Z onoho kongresu ruských monarchistů mi přivezl zdejší přítel velmi výmluvný dokument, který tam byl rozdáván, V tomto dokumentu se totiž stále zdůrazňovalo, že dynastie Rurikovců i Romanovců odvozují svůj původ od císaře Augusta, konkrétně od onoho mythologického jeho bratra, který prý se jmenoval Prus. Považuji to za projev obav o budoucnost ruského pravoslaví, které zřejmě podle jejich názoru potřebuje silné nacionálni podpory. Jeden z mých ruských pravoslavných přátel četl před lety katolickou brožurku o zjevení P. Marie ve Fatimě a pak se mne tázal, jak tomu máme rozumět, když P. Maria předpověděla, že Rusko se obrátí. Zřejmě mu to dělalo starosti. Na Ukrajině byla Katolická církev zakázána a katolické kostely a jiné budovy byly převzaty Pravoslavnou církví. Nyní , když nastala náboženská svoboda, tak ukrajinští katolíci chtěli své kostely zpět, někde to probíhalo celkem hladce, na některých místech však došlo i k bojům. Toto vše přiostřilo značně poměr ukrajinských katolíků a pravoslavných v celém světě, ale mělo to také velmi nepříznivý ohlas u pravoslavných Rusů. Hlavním podnětem ke vzrůstu nových bariér bylo však jmenování nových katolických biskupů v Rusku. Moscow News /anglické vydání týdeníku Moskovskie novosti/ přinesly v únorovém čísle 5, 1992 dva zajímavé články o vážném zhoršení vztahů mezi ruskými katolíky a pravoslav- [pageend12]13 nými. Kiril, pravoslavný metropolita Smolenska a Kaliningradu, vzpomíná ve svém článku na druhý vatikánský koncil, který prý uznal Ruskou pravoslavnou církev za sesterskou církev, která je rovná Katolické církvi, pokud jde o přítomnost boží milosti. Tato situace prý se velmi změnila tím, že katolíci na západní Ukrajině se zmocnili kostelů, kterých používali pravoslavní. Je prý to bolestné, když dříve dlouho trpící řecko-katolíci působí nyní utrpení pravoslavným křesťanům. Dále si metropolita Kiril stěžuje na to, že katolíci zahájili svou misijní činnost dokonce i na Sibiři, což prý nemá smyslu, když přece obě církve jsou si rovny před Bohem a obě usilují o spásu duší. Metropolita ovšem odsoudil v této souvislost nenávist ke katolíkům, která se projevuje u určité části pravoslavných. Na to vše odpovídá v témže čísle novin papežský nuncius arcibiskup Francesco Colasounno tím, že otevřeně informuje o tom, že Svatá stolice jmenovala pět nových biskupů na Ukrajině a legalizovala deset tam dříve působících biskupův době nesvobody, jmenovala dva biskupy v Lotyšsku, dva v Bělorusku, dále apoštolského administrátora pro Rusko a jednoho v Kazachstanu, kam bylo dříve zavlečeno mnoho katolických Němců,Litev- ců a Poláků. Konečně srovnává nynější situaci se situací v r. 1920, kdy bylo ve Sv.Petrohradě 13 katolických kostelů a nyní jen dva, v Moskvě byly 3 kostely a nyní jen jeden, a na Sibiři 44 a nyní jen 4. Katolická církev se jen snaží vyjít potřebám svých věřících. Pokud jde o kostely zdůrazňuje nuncius, že katoličtí Ukrajinci žádali jen o navrácení toho majetku, který jim byl násilně odňat za Stalina. Je jasné, že tato nová situace znamená budování nových skupinových bariér, což se projevilo také tím, že ruská pravoslavná hierarchie odmítla poslat své pozorovatele na synod evropských katolických biskupů. Australské noviny /The Age, 17. 3. 1992/ přinesly zprávu o tom, že v Istanbulu se sešlo 12 patriarchů a arcibiskupů, kteří reprezentovali 14 autokefalních Pravoslavných církví , kteří se rozhodli na ukončení ekumenického dialogu s Katolickou církví s odůvodněním, že misionářská práce katolíků v pravoslavných zemích je pro ně nepřijatelná. K tomu poznamenávám, že v Rusku se šíří i jiné náboženské skupiny, zejména baptisté, kteří tam jsou zcela úspěšní ve své práci. "... aby všichni jedno byli jako ty, Otče, ve mně a já v tobě; aby i oni v nás jedno byli, aby svét uvěřil, že ty jsi mne poslal". / Jan 17,21/ "Nikdo nemůže přijít ke mně, nepřitáhne-li ho Otec, který mne poslal". / Jan 6, 44/. "Staré řády pominuly; hle, všechno se obnovilo.Ale všechno jest od Boha". / 2 Kor 5,18 /. Uvádím tyto tři citáty proto, abych zdůraznil, že některé skupinové bariéry, zejména v náboženském životě, se nedají překonat pouhými lidskými silami, ale především působením milosti boží, se kterou ovšem má člověk spolupracovat. V této souvislosti připomenu, že v r.1917, tedy v roce bolševické revoluce, se zjevila ve Fatimě v Portugalsku P. Maria třem dětem a žádala, aby lidé dělali pokání, polepšili se, modlili se růženec a aby Rusko bylo zasvěceno Jejímu Neposkvrněnému Srdci. Pius XII. zasvětil Rusko zvláštním způsobem a Jan Pavel II. se postaral o kolegiálni zasvěcení Ruska biskupy. Fatimské poselství bylo uznáno několika papeži. Nemusím snad ani zdůrazňovat, že ono předpověděné obrácení Ruska znamená odstranění silných skupinových bariér, a to odstranění zásahem nadpřirozeným za spolupráce věřících. P. Maria žádala také, aby se věřící modlili za každým desátkem růžence tuto modlitbu : " PANE JEŽÍŠI, ODPUSŤ NÁM NAŠE HŘÍCHY, UCHRAŇ NÁS OD PEKELNÉHO OHNĚ A PŘIVEĎ VŠECHNY DUŠE DO NEBE, ZVLÁŠTĚ TY, KTERÉ TVÉHO MILOSRDENSTVÍ NEJVÍCE POTŘEBUJÍ ". [pageend13]14 Anděl, který se zjevil ve Fatimě dětem- Františkovi, Jacintě a Lucii- rok před zjevením Panny Marie, naučil děti této modlitbě: "Můj Bože,věřím v tebe, klaním se ti, doufám v tebe a miluji tě. Prosím tě o prominutí za ty, kteří v tebe nevěří, tobě se neklanějí, v tebe nedoufají a tebe nemilují." Domnívám se, že z toho všeho je jasné,že osudy člověka a společnosti máme vidět z hlediska přirozeného i nadpřirozeného, neboť v obou oblastech, které se odtrhávat nedají, současně žijeme. Maritain tomu říkal integrální humanismus. Je dále velmi pozoruhodné, že olomoucký arcibiskup Antonín Cyril Stojan, který byl velkým ctitelem apoštolů slovanských svatých Cyrila a Metoděje, kteří jsou nyní patrony celé Evropy, organizoval již po první světové válce unionistické kongresy na Velehradě. Tam se scházeli theologové, aby studovali možnosti sjednocení. Domnívám se, že by se v této práci mělo pokračovat zvláště nyní, ovšem způsobem, který by bral v úvahu nynější situaci. Účast na konferencích by měla být rozšířena o laiky, katolické i pravoslavné, a zejména ti ruští pravoslavní intelektuálové, kteří studují papežské sociální encykliky, by měli být přizváni. Společné zájmy jsou totiž nejmocnějším prostředkem pro odstraňování skupinových bariér. Bylo by to vše také v duchu našich tradic, neboť svatý Vladimír se po svém obrácení věnoval hodně práci charitativní, pečoval o mnoho chudých a nemocných, a náš svátý Václav uskutečňoval křesťanskou lásku k bližním stejným způsobem. Dnes bychom řekli, že oba panovníci měli velký zájem o řešení sociální otázky. Je opravdu mnoho věcí, které nás s pravoslavnými spojují a které by mohly postupně odbourávat staré i ty nové skupinové bariéry. Řešení ruské náboženské otázky by mělo velký význam nejen pro Rusko, ale také obrovský dosah významu světového. Stanislav Hofírek COPYRIGHT by Stanislav Hofírek Poznámka. Dostal jsem od čtenářů Rozprav a bulletinu Za pravdu a spra- vedlnost opravdu mnoho dopisů z Čech a Moravy. Byly to dopisy opravdu přátelské, které mne velmi těšily. Děkuji všem za tuto pozornost a omlouvám se, že nejsem schopen na tyto dopisy všem odpovídat, poněvadž by to bylo nad mé možnosti a síly. Prosím, aby mne pisatelé těch dopisů laskavě omluvili a aby si to nevykládali jako můj nezájem. Dodávám ještě, že se nebudu zlobit, když dostanu i poznámky kritické neb návrhy na zlepšení. Jsem stále ochoten se učit a věcné argumenty mne vždy zajímají, emocionální reakce si také se zájmem přečtu, ale nepovažuji je za argumenty, snažím se je však přijímat s pochopením. Mnoho díků a mnoho srdečných pozdravů všem ! Stanislav Hofírek [pageend14]