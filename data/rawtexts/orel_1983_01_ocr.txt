Ústřední list Československého Orla - Vydává a řídí Svatováclavská župa v exilu. ČÍSLO 1 /nová řada/ KVĚTEN 1983 OREL BOHU, VLASTI, NÁRODU [pageend1]OREL - OREL - OREL - OREL - OREL - OREL ústřední list Československého Orla v exilu, číslo 1, r. 1983 Obsah Dopis členům 3 Orelská výzva 4 Vojtěch Mařík Cíl orelské výchovy 6 Formy laického apoštolátu 9 Situace a vývoj tělovýchovy v ČSR po válce 13 Jednání o obnovení Čs. Orla v r. 1968 14 Jan Lang S.J. Zastoupení Čs. Orla na Sokolském sletě 1982 15 Jan Strakoš K slovanské a křesťansko-sociální tradici Čs. Orla - I 17 Karel Ryba Z činnosti Orelské jednoty V ídeň II 19 Jan Strakoš Vzpomínáme Karla Dostála Lutinova 20 Augustin Uher Študent Oldřich Svozil 22 Ř ídí redakční rada: Jiří Malášek sen. /předseda/, Antonín Slováček /místopředseda/, František Hradil, Richard Havel, Stanislav Hofírek, msgr. Jaroslav Kubovec, Jaroslav Kusý, František Pinďák, Karel Ryba, Václav Vostřez Ústřední redakce; Čs. Orel v exilu, P.O. Box 165, JONESVILLE, Mich 49250, USA Evropská redakce: Jiří Malášek, Abt Jasio Weg 1, D-835 1 NIEDERALTEICH, Německá spol. rep. [pageend2]ČS. OREL V EXILU SVATOVÁCLAVSKÁ ŽUPA Sestry a bratři! Letos si připomínáme 35. výročí násilného zrušení Československého Orla komunistickou vládou a s hrdostí vzpomínáme onu orelskou pouť - manifestaci na sv. Hostýně v srpnu 1948. I když jsme byli tak osamoceni ve svém veřejném odporu vůči novému zřízení, nevzdali jsme se naděje a také boje za znovudobutí svobody v naší vlasti. Proto pamětlivi a věrni orelské tradici se s nadšením zapojíme do řad poutníků k Panně Marie Svatohostýnské a v nové české národní kapli ve Washingtonu ve dnech 24. - 26. června t.r. Slavné mše svaté se zúčastníme v orelských a nebo i v lidově - národních krojích a společně přistoupíme ke stolu Páně. Duchovně spojeni s Orelstvem ve vlasti složíme tak u nohou Matky Boží Neposkvrněné jak naši tíhu nucené odluky od vlasti, tak také onu tíhu nesvobody sester a bratří doma a vyprosíme si požehnání a sílu k dalšímu boji za záchranu dědictví otců. V. Vostřez, Fr. Hradil, Judr. II. jednatel starosta ZDAŘ BŮH! * * * * * Pište ihned o bližší informace na adresu; Čs. Orel v exilu, P. O. BOX 165, JONESVILLE, Mich 49250, USA 5 [pageend3]ÚSTŘEDÍ ČESKOSLOVENSKÉHO ORLA V EXILU ORELSKÁ VÝZVA Bratři a sestry! Již po dvanácté se setkáváme se stovkami věřících na cyrilometodějslé pouti v Ellwangen. Letos pociťujeme obzvláštní radost, neboť poprvé můžeme uctít sv. Cyrila a Metoděje jako patrony Evropy, za něž je vedle sv. Benedikta prohlásil 31. prosince 1981 svatý Otec Jan Pavel II. v uznání za jejich dílo na pokřesťanštění slovanských národů a přínosu k evropské civilizaci. Tím palčivější je však vědomí, že dnes je v naší vlasti upíráno našim sestrám a bratřím a všem věřícím křesťanům právo, aby mohli žít svůj život podle víry. Svoboda vyznání je potlačována zastrašováním a hrubým násilím a pouhé přiznání se k víře vyžaduje neobyčejné statečnosti, svoboda projevu je znemožněna cenzurou a policejním dozorem, svoboda sdružování je pro věřící vůbec zakázána a pokusy o sdružování jsou přísně stíhány. Toto moderní pronásledování křesťanů, které je plodem doktrín útočného ateismu, nás denně vybízí k tomu, abychom hledali cesty k nápravě. Neboť strůjci tohoto útlaku a násilí, potlačujícího již přes tři desetiletí základní lidská práva, přivedli náš národ do nejhlubší mravní a společenské krize našich moderních dějin. Jsme přesvědčeni, že obrody a nového rozkvětu našeho národního společenství můžeme dosáhnout jen důsledným přimknutím ke křesťanství, k jeho zásadám osobního a společenského života, k těm ideálům, na nichž od počátku spočívala naše národní kultura i náš stát. Jsme též přesvědčeni, že při této obnově bude patřit význačné místo orelským ideálům, vybízejícím k harmonickému vývoji člověka, člověka ’’Bohu milého” v duchu hesla ’’Bohu - vlasti - národu”. V Československém Orle byla tělesná výchova a sport vždy pouze prostředkem k dosažení tohoto cíle, a byla proto nerozlučně spojena s činností kulturní a duchovní, jakož i s laickým apoštolátem. Nejaktivnější složkou Orla byli mladí lidé, ale Československý Orel se vždy obracel na celé rodiny a dával jim možnost, aby v přirozeném společenství svých obcí, farností a měst a spoléhajíce jen samy na sebe si vytvořily bratrské společenství pro aktivní odpočinek i kulturní snahy a bezpečnou oporu při výchově svých dětí. Nejen velký počet členů, ale též hřiště, tělocvičny, sály, divadla, knihovny a jiná zařízení vybudovaná obětavostí členů z drobných příspěvků, svědčila o síle a životnosti celého orelského hnutí. Věrnost sociálnímu učení Církve, jež bylo vlastním podnětem ke vzniku Orla, a hluboké přilnutí k tradici svatováclavské a cyrilometodějské vychovaly Orly a Orlice jako věrné a oddané občany našeho státu. V tomto duchu se zasazovali o občanské svobody a demokracii, sociální spravedlnost a státní nezávislost i za cenu nejtěžších obětí již za první a také za druhé světové války, jakož i za nadvlády komunistů. 4 [pageend4]Z těchto křesťanských ideálů vyvěrala i úzká spolupráce s příbuznými slovanskými tělovýchovnými organizacemi, účast na náboženském unionismu slovanském a spolupráce s evropskými katolickými tělovýchovnými organizacemi sdruženými v Mezinárodní federaci evropských katolických tělovýchovných, kulturních a sportovních organizací /FICEP/, jejímž členem je Československý Orel až doposud. Obracíme se na všechny v našem exilu, kdo mají důvěru v účinnost těchto ideálů na život jednotlivců, rodin a národního společenství, aby spolu s námi v Československém Orle v exilu se je snažili uskutečňovat i na půdě cizích, ale svobodných zemí, aby s námi hledali nové formy jejich realizace v dnešních podmínkách a aby svou účastí na dohodnuté spolupráci s členy Mezinárodní federace evropských katolických tělovýchovných, kulturních a sportovních organizací přispívali též k úsilí o jednotnou křesťanskou Evropu. Kéž blížící se 1100. výročí srmti sv. Metoděje, jež oslavíme v roce 1985, je nám pobídkou k prosbám k našemu Pánu Ježíši Kristu, k Panně Marii a našim patronům za návrat občanských svobod do naší vlasti a příslibem požehnání pro naši práci. Msgr. Jaroslav Kubovec, prof. Jiří Malášek, Antonín Slováček Ellwangen, 1982. Jménem účastníků orelské porady: OBRÁCENÍ K DUCHU SVATÉMU V lůně Abrahámovy věrnosti se za nás modlí umučení naši světci Drazí a vznešení Ludmila, Václav Vojtěch a Jan A zde i my zboudilí Tě prosíme ó Duchu Svatý Aby ses vrátil do našich srdcí. Běla Vernerová [pageend5]Prof. Vojtěch M a ř í k CIL ORELSKÉ VÝCHOVY Jsem něco pres čtrnáct roků v exilu a setkávám se zde s naprosto falešnými představami o smyslu a cílech orelské organizace i tam, kde bych to nejméně očekával : v řadách kněží a katolické inteligence. Ve svých argumentech proti Orlu se často snižují na úroveň propagandistické praxe, užívané ve sdělovacích prostředcích /noviny, rádio, televize/ států východního bloku. Na př.: ’’Není rozdílu mezi orelským a sokolským veletočem” nebo ’’Orel rozbíjí jednotu národa” a pod. Připadá mi to zrovna takové, jako když po Gagarinove úspěšném letu rozhlašovaly v Československu ateistické bojůvky fráze jako : ’’Není Boha, poněvadž jej Gagarin v nadzemských výšinách nikde nepotkal!” Bohudík je situace u nás doma docela jiná, jak se ukázalo zcela jasně na jaře roku 1968 při přípravách obnovy činnosti Čs. Orla /viz v čísle 6 Nových obzorů uveřejněný doklad : ’’Záznam o jednání představitelů Čs. Orla se zástupci ÚV ČSTV, konaném 14. srpna 1968/. Ke spolupráci se tehdy nadšeně hlásila mládež i dospělí, starší i staří členové Orla i bévalí Členové Sokola a jiných organizací, kteří v obnoveném Orlu viděli pevnou záruku zdravé výchovy příštích generací našich národů. Je proto naprosto oprávněné, abychom i dnes nastínili stručný obraz a ideovou základnu a podstatu orelské práce tak, jak k ní po důkladném studiu, diskusích a praktických zkouškách dospěly četné pracovní skupiny Ústředí Čs. Orla /náboženská, kulturní, tělovýchovná a organizační/. Máme vznešený cíl : vychovávat lidi Bohu milé! Je to tak vysoký cíl a tak záslužná práce, že její dosah není na první pohled ani zcela patrný. Dospělým lidem chceme v našich jednotách vytvořit prostředí, v němž by se cítili zcela Šťastni, v němž by každý mohl /po namáhavé každodenní práci a starostech o hmotné zabezpečení osobni a své rodiny/ hájit možnost uplatnění a rozvíjení svých vlastních zálib v různých kroužcích a odborech /na př. eucharistický, ekumenický, sociální, národopisný, vzdělávací, odborně-doškolovací, modelářský, jazykový, pěvecký, hudební, malířský, sochařský, divadelní, vědecký, sportovní podle vlastních zálib a potřeb jako : herní, plavecký, lyžařský, saňkářský, nářaďový, lehkoatletický, voleybalový a pod., zájezdový, zahraniční podle místních podmínek a možností/. Je zcela přirozené, že není nutné, aby v každé jednotě byly všechny kroužky a odbory. Pro založení jednoty stačí splnění základně- vzdělávacích a výchovných podmínek v duchu národních tradic cyrilo-metoděj- ských a svatováclavských, t.j. křesťanských s přihlédnutím na rozvíjení ekumenických snah. Co bylo vůdčí ideou, která vedla zakladatele Orla k jeho založení a pozdější vedoucí představitele při vypracovávání účelného programu? S Przywarou bych to vyjádřil takto: 6 [pageend6]Je jistý zákon v životě milosti, zákon drtivé síly pro lenochy, na výsost však povznášející ty, kdož jsou neúnavní: ’’Kolik milosti přijímáme, tolik práce musíme vykonat!” Bůh nedává svou milost jako měkkou podušku k sladkému snění: Jeho Milost je požárem, který plane v srdcích a rukou, až na kovadlině mužné vůle se promění ve svatý čin práce, v meč Michaela archanděla, který - záře jako blesk - vede bitvy Boží. Není divu, že v hlavách zakladatelů Orla se zrodila snaha paralyzovat vlivy materialistické a všech ideálů zbavené technokratické společnosti 19. století. ”Ve mně žije Kristus” bylo životním heslem apoštola národů /Gal. II. 20/. V síle tohoto vědomí pracoval více než jiní, obstál v nebezpečenství na vodě i na zemi, ”v práci i v námaze, v nočních bděních, často o hladu a žízni, v postech, často v zimě a nahotě” /II. Cor. XI. 27/, nesl slovo Kristovo ’’před pohany a vytrvale” /Sk. ap. IX., 51/. V síle svého spojení s Kristem vytrval a vynesl svět starověku ve smrt zapadající k slunnému dni Kristovu.. Jeho práce, která obnovila svět, je nejlepším důkazem jeho smělého slova: ”Ve mně žije Kristus.” Obrácení a posvěcení křesťané, svět jím v Kristu obnovený jsou jedinečným a nezničitelným svědectvím toho, že Pavel nosil Pána v srdci, zde jest ona statistika eucharistického hnutí, které vanulo jeho planoucím srdcem, toť zpráva o eucharistic- kém kongresu, který v tisíci hlasech jásal v jeho duši: práce zvýšená, vystupňovaná jako jediné bezpečné znamení pravého eurcharistické- ho hnutí, práce nezištná, námahy plná na každém místě, práce smělá, bez veškeré bázně i tehdy, když se zdá, že se to protiví "reputaci” a ’’dobrému starému zvyku” nebo násilím vnucenému společenskému řádu, práce bez oddechu a neúnavná,i když člověk se již ve všech sdělovacích prostředcích slaví jako ’’učitel své doby”. A orelská práce chce být právě takovou prací. Chceme ji takovou mít! Abychom naplní těchto svých snah mohli šířit dál i daleko za hranice své drahé vlasti, sdružili jsme se s ostatními obdobnými organizacemi v jiných státech v Mezinárodní katolické kulturní a tělovýchovné unii - FICEP, kde jsme tyto své snahy úspěšně uplatňovali a prosazujeme i dnes. FICEP byla loňského roku uznána sv. Stolicí. Vroucně prosíme Boha, aby nám dal tuto velkou Milost práce pro celou lidskou společnost, Církev a vlast! Vytkli jsme si velmi vysoký cíl, spousty překážek máme před sebou a přece chceme všichni dorazit ke kýžené metě; sdružili jsme se proto v jeden nerozborný orelský šik, abychom pomáhali nejen bratr bratru, ale všem lidem z mravní a hmotné bídy dneška. Orli se musí snažit, aby byli mravně dokonalí, tělesně zdatní, duševně zdraví a nábožensky prakticky žijící. Proto tu jsou, to je opodstatnění jejich existence. Bez toho by se nijak nelišili od členů jiných tělovýchovných organizací. Každý O7 [pageend7]rel musí být praktickým křesťanem, pravým vlastencem a dobrým člověkem, aby platilo také obrácení této věty, že totiž každý praktický křesťan, pravý vlastenec a dobrý člověk bude Orlem. Orel musí být nositelem všech dobrých ideí, myšlenek a názorů, propagátorem nových výchovných metod, dokonalým vzorem lidství, zářivou pochodní na nebi života našich národů, v jejímž světle by naše národy co nejdříve a nejjistěji dosáhly šťastné budoucnosti a blažené věčnosti. V tomto směru chceme pracovat v duchu intencí II. vatikánského koncilu. Pokud jde o tělesnou výchovu, neuzavíráme se a priori před ža'dným druhem sportu nebo hry, máme však jen určitý názor, názor katolíků na způsob jejich provádění: co prospívá duši a tělu člověka doporučujeme, co jim však škodí odmítáme a zavrhujeme. Od tohoto svého stanoviska nemůžeme a nesmíme ustoupit, neboť duše a tělo tvoří jeden harmonický celek - lidskou osobnost. Nemůžeme uznat žádné neživé soustavy, které se nám mnohdy předkládají : zdravotní a výchovný cíl cvičení je nám hlavním vodítkem a toto samotné již svou vnitřní hodnotou tvoří přirozený systém tělesné výchovy, který plně přijímáme a rozvíjíme. Naše závody a soutěže nemohou být jen honbou za rekordy, ale prostředkem, jímž se propaguje pravá tělesné výchova do nejširších vrstev a podle toho je také uspořádáváme. Pozemské odměny mají pro nás mizivou cenu: vnitřní uspokojení nad dobře splněným úkolem, dosáhnutým cílem je dostatečnou odměnou. Dokonalého ocenění svých vznešených snah dojdeme až u Boha, jehož slávu a čest šířit jsme si vzali za svůj hlavní úkol. Spějeme stále k vyšším metám, ke stále bližšímu připodobnění obrazu Božímu - to nás vede na všech našich cestách. Snad mi namítneš, milý čtenáři, ža jsou to již zastaralé názory, nehodící se do dnešní doby. Historie nás však poučuje o tom, že již zašly mnohé světovládné státní útvary a kultury, jedno však zůstává neměnné: přirozený mravní zákon vložený do lidské duše samotným Stvořitelem. Ten jediný je schopen vyvést lidstvo znovu z temnot dnešního zmaterializovaného a přetechnizovaného světa do klidného přístavu - v náruč Boží! [pageend8]FORMY LAICKÉHO APOŠTOLÁTU 15. Laikové mohou konat svou apoštolskou činnost buď jako jednotlivci nebo sekupeni v různých spolcích či sdruženích. 16. Apoštolát, který každý sám uskutečňuje a který bohatě vyvěrá /srv. Jan 4, 14/ z pramene opravdového křesťanského života, je počátkem a podmínkou každého laického apoštolátu, včetně spolkového, a nemůže být ničím nahrazen. K tomuto apoštolátu, vždy a všude prospěšnému a za určitých okolností jedině vhodnému a možnému, jsou voláni a zavázáni všichni laikové všech povolání, i když jim chybí příležitost nebo možnost spolupracovat ve sdruženích. Je mnoho forem apoštolátu, kterými laikové budují církev a svět posvěcují a oživují v Kristu. Zvláštní forma osobního apoštolátu a znamení pro naši dobu nejvhodnější, které činí živoucího Krista u jeho věřících zjevným, je svědectví celého laického života, pramenícího z víry, naděje a lásky. Apoštolátem slova, který je za určitých okolností naprosto nutný, hlásají laikové Krista, jasně vysvětlují jeho učení a rozšiřují i věrně je vyznávají tak, jak to odpovídá jejich povolání a zkušenosti. I když laikové spolupracují jako občané tohoto světa na budování a řízení časného řádu, musí mimoto hledat v rodinném životě, v zaměstnání, v kulturním a sociálním životě vyšší normy jednání ve světle víry a činit je jiným při vhodné příležitosti přístupnými, uvědomujíce si, že se tak stávají spolupracovníky Boha Stvořitele, Vykupitele a Posvětitele a že Jemu prokazují chválu. Konečně mají laikové svůj život oživit láskou a podle možností to vyjádřit skutky. Ať jsou všichni pamětlivi toho, že veřejným kultem a modlitbou, pokáním a dobrovolným podstoupením námah a životních trápení, kterým se stávají podobni trpícímu Kristu /srv. 2 Kor4, l0; Kol 1, 24/, mohou pojmout všechny lidi a přispět k spáse celého světa. 17. Tento osobní apoštolát se stává skutečně naléhavým v těch krajích, v kterých je svoboda církve velmi omezena. Za těchto, velmi nesnadných okolností, zastávají laikové, pokud je to v jejich silách, funkci kněží. Ač vydávají v nebezpečí svou vlastní svobodu a někdy i život, učí ty, kteří žijí v jejich okolí, křesťanské nauce, vychovávají je k náboženskému životu a katolickému smýšlení, přivádějí je k častému přijímání sv. svátostí, především k úctě eucharistické zbožnosti. Svatá synoda děkuje z hloubi srdce Bohu, který ani v naší době nepřestává uprostřed pronásledování burcovat heroicky statečné laiky a zahrnuje je otcovskou láskou a vděčnou myslí. Osobní apoštolát má neobyčejné pole působnosti v krajích, kde je katolíků málo a */ IV. kapitola dekretu o laickém apoštoláte 2. vatikánského koncilu. Čs. Orel byl ve vlasti součástí Katolické akce ve smyslu odst. 20. [pageend9]kde jsou v diaspoře. Tam je vhodné, aby se laikové, kteří pouze jednotlivě konají apoštolát, ať z příčin shora uvedených, ať ze zvláštních důvodů, vycházejících třeba i z vlastní horlivé odborné činnosti, scházeli k rozhovorům v menších skupinách bez jakékoliv těsné formy osnov a organisace, takže by se vždy jevilo znamení církevní pospolitosti před ostatními jako pravé svědectví lásky. Tímto způsobem, totiž přátelstvím a výměnou zkušeností, se mohou vzájemně duchovně podporovat a utvrzovat, aby překonali nesnáze života způsobené izolací a aby jejich apoštolát přinášel větší úrodu. 18. Věřící jako jednotlivci jsou povoláni, aby konali apoštolát v různých situacích svého života. Musí však býti pamětlivi toho, že člověk je od přirozenosti tvor společenský a že se Bohu zalíbilo sjednotit věřící v Krista v Boží lid /srv. 1 Petr 2,50 - 10/ a v jedno tělo /srv. 1 Kor 12, 12/. Sdružený apoštolát tedy blahodárně vyhovuje ať lidské či křesťanské potřebě věřících a zároveň představuje znamení pospolitosti a jednoty církve v Kristu, který řekl: ”Kde jsou dva nebo tři shromážděni v mém jménu, tam jsem já uprostřed nich”/Mt 18,20/. Proto mají věřící konat svůj apoštolát se zřetelem na jediný cíl. Ať jsou apoštoly ve svém rodinném soužití, ve farnostech a diecézích, které jsou samy výrazem pospolitého charakteru apoštolátu, ale i ve svobodných skupinách, v které se rozhodli se sdružit. Sdružený apoštolát je též proto velmi důležitý, že často vyžaduje, aby byl plněn společnou činností, ať už v pospolitosti církve nebo jiných různých oborech. Sdružení, která jsou ustavena pro společné akce apoštolátu, podporují své členy a vychovávají pro apoštolát, náležitě organizují a řídí jejich apoštolskou práci, takže právem lze očekávat mnohem bohatší úrodu, než kdyby jako jednotlivci jednali na vlastní pěst. Za nynějších poměrů je zcela nutné, aby na poli laické činnosti sdružená a organizovaná forma apoštolátu byla podporována. Neboť pouze úzké spojení sil je schopno zcela dosáhnout všech cílů dnešního apoštolátu a účinně bránit jeho dobré výsledky. Při tom je obzvláště důležité, aby apoštolát pochopil společnou mentalitu a seznámil se se sociálním prostředím těch, ke kterým se obrací. Jinak neodolá tlaku veřejného mínění a institucí. 19. Výběr v apoštolátních sdruženích je velký. Některá si určují za úkol všeobecný apoštolský cíl církve, jiná zvláštním způsobem sledují cíle hlásání evangelia a posvěcování, jiná zase cíle křesťanského oživení časného řádu, některá zvláštním způsobem vydávají svědectví pro Krista skutky milosrdenství a lásky. Mezi těmito sdruženími zasluhují pozornosti především ta, která podporují a vyzvedají větší vnitřní jednotu mezi praktickým životem svých členů a jejich vírou. Sdružení nejsou samoúčelná, nýbrž musí sloužit poslání církve, které má ona ve světě plnit. Apoštolská síla těchto sdružení je odvislá od shodnosti s cíli církve, jakož i od křesťanského svědectví a od ducha prodchnutého evangeliem, jak jednotlivých členů, tak i celého sdružení. 1 0 [pageend10]Universální úkol církevního poslání vyžaduje, se zřetelem na pokrok v institucích a na neobyčejný vývoj lidské společnosti, aby apoštolské podniky katolíků stále více nabývaly dokonalejších forem na mezinárodní úrovni. Katolické mezinárodní organisace dosáhnou lépe svého cíle, jestliže skupiny, které jsou do nich začleněné, a jejich členové budou úžeji s nimi spojeny. Laikové mají právo při zachování náležitého spojení s církevní autoritou zakládat sdružení, řídit je a vstupovat do nich. Je však třeba vyhnouti se tříštění sil. To nastává tehdy, jestliže bez dostatečného důvodu jsou uváděna v život nová sdružení a díla nebo jestliže jsou udržovány zastaralé metody a sdružení, která se přežila. Rovněž není vždy vhodné formy v jednom národě zřízené přenášet bez jakéhokoliv rozlišení na jiné národy. 20. Před několika málo desetiletími se sdružili ve více národech laikové, kteří se stále intenzivněji věnují apoštolátu, v různé akční a spolkové formy, které v užším spojení s církevní hierarchií sledovaly a sledují cíle ve vlastním slova smyslu apoštolské. Mezi těmito nebo jim podobnými staršími institucemi zasluhují zmínky především ty, které ač užívaly různých metod práce, přece přinesly bohatou úrodu království Kristovu, a které od papežů a od mnoha biskupů právem byly doporučovány a podporovány, od nich dostaly jméno ’’Katolická akce” a velmi často byla o nich zmínka jako o spolupráci laiků na hierarchickém apoštoláte. Tyto formy apoštolátu, ať už se jmenují Katolická akce nebo jinak, které konají v naší době cenný apoštolát, vyznačují se tím, že se u nich objevují tyto společné znaky a že byly hromadně přijaty: a/ Bezprostřední cíl těchto organizací je apoštolský cíl církve, totiž v zaměření na hlásání evangelia a na posvěcování lidí, jakož i na křesťanské utváření jejich svědomí, takže by byly schopny proniknout duchem evangelia různé komunity a různá prostředí. b/ Laikové tím, že spolupracují podle způsobu jim vlastního s hierarchií, přispívají svou zkušeností a berou na sebe zodpovědnost při řízení těchto organisací, při posuzování podmínek, v kterých se má konat pastorační činnost církve a při vypracovávání a plnění akčního programu. c/ Laikové jednají sdružené jako organická korporace, takže pospolitost církve je lépe vyjádřena a apoštolát se tím stává účinnější. d/ Laikové, kteří se dobrovolně přihlásí nebo jsou pozváni k činnosti a k přímé spolupráci na apoštolátě s církevní hierarchií, jednají pod vrchním vedením hierarchie, která může tuto spolupráci i výslovným splnomocněním potvrdit. Organisace, které mají všechny tyto znaky, jak soudí hierarchie, ať se pokládají za Katolickou akci, i když přijímají se zřetelem na místní a národní potřeby různé formy a jména. Koncil důrazně doporučuje tyto organisace, které bez jakýchkoliv pochybností odpovídají nutným potřebám církevního apoštolátu u mnoha národů, a zve kněze i laiky, kteří v těchto organisacích pracují, aby vyjmenované znaky čím dále 1 1 [pageend11]tím více uskutečňovali a vždy bratrsky v církvi spolupracovali se všemi formami apoštolátu. 21. Všechna apoštolská sdružení se musí náležitě hodnotit. Ta však, která hierarchie podle časových a místních potřeb chválí, doporučuje nebo jejichž zřízení za zvlášť nutné prohlašuje, ať se co nejvíce cení jak kněžími, tak řeholníky i laiky a podle možnosti jednoho každého podporují. Mezi ně musíme dnes především počítat mezinárodní katolická sdružení a spolky. 22. Zvláštní cti a doporučení v církvi zasluhují laikové, svobodní či ženatí, kteří se se svou odbornou zkušeností věnují natrvalo nebo na čas službě církevních institucí a jejich práci. Velkou radostí pro církev je, že den ode dne roste počet laiků, kteří svou službu poskytují apoštolským sdružením a podnikům, ať u- vnitř hranic svého národa či na poli mezinárodním, nebo především v katolických komunitách v misiích a v mladých církvích. Církevní pastýři přijímají tyto laiky radostně a vděčně a starají se o to, aby jejich postavení co nejvíce odpovídalo požadavkům spravedlnosti, rovnosti a lásce. To platí především o jejich řádné obživě a o obživě jejich rodin. Laikové sami ať mají radost z potřebného poučení, duchovní útěchy a pobídky. Vůz s tělem sv. Václava se zastavuje před žalářem. Drevorytina v díle Václava Hájka z Libočan Kronyka Czeská, Praha 1541, f. 73v. 12 [pageend12]SITUACE A VÝVOJ TĚLOVÝCHOVY V ČSR PO DRUHÉ SVĚTOVÉ VÁLCE V době nacistické okupace Československa v letech 1939 až květen 1945 byly na našem státním území zrušeny všechny tělovýchovné organizace, t.j. Česká obec sokolská-ČOS, Čs. Orel, DTJ - Dělnické tělocvičné jednoty /sociálnědemokratické/ a FDTJ /komunistické/. Po návratu exilové vlády do vlasti nebyla sice v ’Košickém vládním programu’ zmínka ani o obnovení tělovýchovných organizací, ani o jednotné tělovýchovné organizaci, zřejmě však komunistická strana počítala se sloučením všech, včetně sportovních. Za Zd. Nejedného byl totiž při ministerstvu školství v Praze ihned po osvobození zřízen t.zv. Sektor C — tělovýchovný, jehož přednostou byl jmenován prof. Vaněk, bývalý župní náčelník ČOS a jemu podléhala veškerá tělovýchova, sport a skauting. Měl za úkol sjednotit, t.zn. zglajchšal- tovat vše, co se dalo. Vedení České obce sokolské /Dr. Hřebík/ pak předpokládalo, že se vše sjednotí pod jejím vedením — zajímavý je při tom fakt, že tehdy většina členstva FDTJ /komunistické/ na pokyn KSČ vstoupila do sokolských jednot - a nebylo ochotné připustit ani samostatného Čs. Orla, ani DTJ. FDTJ o samostatnost vůbec neusilovaly a také vůbec nezačaly s obnovou své činnosti. Zřejmě už tehdy počítaly s celkovým sjednocením. Čs. Orel však urputně bojoval o svou samostatnost. Jeho jednoty i ústředí začaly s organizačními i technickými přípravami pro obnovu své činnosti. Nebylo to snadné, neboť všude narážely na odpor jak státní správy, tak národních výborů a rovněž u místních sokolských jednot. To způsobilo, že se celá záležitost dostala na přetřes do vlády a také do parlamentu. Dr. Jan Šrámek prosazoval vehementně uznání Orla, jehož ústředním starostou zůstal po jeho zákazu okupanty, v parlamentě hájili nezávislost orel- ské organizace poslanci lidové strany. Tento vpravdě těžký boj byl korunován vítězstvím a Čs. Orel mohl zahájit svou výchovnou činnost na základě křesť. učení, v duchu cyrilometodějských a svatováclavských tradic a nových, dlouholetým studiem podložených metod. Nelze přehlédnout, že Čs. Orlu byl tehdy v tomto úsilí dobrým spojencem Čs. fotbalový svaz. Tímto houževnatým bojem Čs. Orla bylo povzbuzeno i vedení DTJ, které za pomoci sociálně-demokratických poslanců /Boh. Laušman/ dosáhlo svého uznání jako samostatné organizace. Násilné sjednocení veškeré tělovýchovy a sportu se v letech 45 až 48 nepodařilo ani ČOS, ani komunistům, kteří dosáhli svého cíle teprve po únorovém puči. Krátce po něm se konalo v Representačním domě ve Smetanově síni na pozvání Alexeje Čepičky zasedání zástupců všech tělovýchovných a sportovních celostátních organizací za předsednictví Zdeňka Nejedlého. Tam se delegáti všech organizací, včetně Sokola, ale s výjimkou representanta Čs. Orla, vyslovili s nadšením pro úplné sjednocení čs. tělovýchovy. Tuto skutečnost tehdy jasně dokumentoval filmový týdeník promítaný následujícího týdne v Praze a v celé ČSR. Důsledkem projevu zástupce Čs. Orla bylo, že již koncem roku 1948 byli zatčeni všichni ústřední, župní a okrskoví vedoucí Čs. Orla a na jaře roku 1949 odsouzeni k dlouholetým — až osmnáctiletým tres- tům. Státní nadvládní navrhoval dokonce pro čtyři hlavní funkcionáře Čs. Orla trest smrti oběšením, k čemuž bohudík nedošlo. 13 [pageend13]ZÁZNAM o jednaní představitelů přípravného výboru Československého Orla v Brně a zástupců ÚV ČSTV konaném 14. srpna 1968 Přítomni zástupci Orla: Koukal Bohuslav, předseda přípravného výboru, dr. Josef Jurák, prof. Jiří Malášek, Alois Večeřa, dr. Rostislav Slavotínek za ČSTV : Gustav Klika, dr. Vojta Kumpera Na základě požádání přípravného výboru sešli se zástupci Čs. Orla a ÚV ČSTV k projednáni otázky a možností obnovení popřípadě založení nové organizace Čs. Orel. Zástupci Čs. Orla ve smyslu předloženého návrhu stanov blíže vysvětlili svoje požadavky a stanoviska, z nichž plynulo, že náplň činnosti Orla je zaměřena na činnost duchovní, kulturní a sociálně-charitativní. Pokud jde o činnost tělovýchovnou, zástupci ÚV ČSTV podali vysvětlení plynoucí z dosud platného zákona o organizaci tělesné výchovy, podle něhož je zatím přípustná pouze jediná tělovýchovná organizace, t.j. ČSTV. V tomto smyslu jsou také připravena stanoviska ÚV ČSTV pro ministerstvo vnitra k návrhu stanov Čs. Orla. ÚV ČSTV také upozornil na nepřesnost v tom směru, že nejde o pokračování dřívější organizace Orla, která zanikla v důsledku sjednocení tělovýchovných organizací v roce 1948. Mohlo by tedy jiti pouze o ustavení nové organizace. Po obsáhlé diskuzi bylo dosaženo mezi přítomnými zástupci shody názorů v tom, že současná právní situace může býti překlenuta, jestliže ze stanov bude vypuštěna dosud navrhovaná formulace článku 3, písmeno ’ď při současném doplnění písmena ’ď asi takovýmto zněním: v rámci své výchovně-kulturní činnosti s mládeží bude pořádati i výlety, letní tábory, příležitostná rekreační sportovní utkání a turnaje všech svých členů a podobné doplňkové formy a prostředky masově rekreační tělovýchovné činnosti. Představitelé Orla uváží ještě námět, zda by základní organizace nemohla nést jiné označení nežli ’jednota’. Zástupci ČSTV informovali členy přípravného výboru Čs. Orla o současném stanovisku ÚV ČSTV k budoucímu federativnímu uspořádání jednotné tělovýchovné organizace, a o předpokládané změně dosavadního zákona o organizace tělesné výchovy, který zakotvuje monopolní postavení jednotné tělovýchovné organizace. Předpokládá se, že tento monopol bude v budoucnu opuštěn. Obě delegace konstatují, že jednání proběhlo v přátelském a vzájemně se tolerujícím duchu a vyslovují přesvědčení, že navázaná spolupráce bude i napříště dále rozvíjena. Dávají v úvahu svým orgánům, zda by nebylo vhodné, aby společně dohodnutá stanoviska byla v souvislosti s ustavením nové organizace podána společně formou informace členstvu i veřejnosti. Do té doby budou považovati průběh jednání za důvěrný s tím, že jeho závěry podléhají schválení příslušných orgánů obou stran. 1 4 [pageend14]ZASTOUPENI' ČS. ORLA NA SOKOLSKÉM SLETU 1982 Drazí bratři a sestry, pověřili jste mne dopisem z 10. března t.r., abych oficielně zastupoval Československého Orla v exilu na jubilejním sokolském sletu ve Vídni od 2. do 4. července. Pokládám za svou povinnost Vás informovat o sletu, kde jsem byl jako Váš delegát. V pátek jsem se zúčastnil zájezdu do bývalého koncentračního tábora v Mauthausen. Dojednal jsem s představiteli a pořadateli zájezdu, že částí pořadu bude také modlitba za oběti nacistické persekuce a také modlitba za domov a národ. Tak jsem po proslovu starosty Sokola v exilu br. Jana Waldaufa pronesl dvě modlitby a mezi nimi jsme všichni zazpívali ’’Otče náš . . .”, při němž mnozí zaslzeli . . . Viděl jsem tam také br. Bouchala z Vídně, ovšem ne v kroji. Litovali jsme, že tu nebyli Orlové - bylo by to pěkné - společná účast na poctě, která patřila stejně mnoha bratřím - Orlům, kteří dali své životy za vlast. Večer pak byla audience u rakouského presidenta. Zúčastnilo se jí 27 zástupců různých organizací a 36 členů Čs. Sokolstva v zahraničí. Každý účastník byl panu presidentovi představen ve své funkci, já tedy jako Váš delegát. Využil jsem této příležitosti, abych mu také poděkoval za jeho zájem o naši vlast a také za zájem, který projevil o p. kardinála Tomáška při své nedávné návštěvě Prahy, kdy si vyžádal setkání s ním. Jinak jsme byli moc vřele přijati, ano pan president nás pozval i do své pracovny, kde na pracovním stole byl také seznam a počet nejnovějších uprchlíků. A z Hofburgu jsme šli přímo na radnici, kde byl večírek na přivítanou. Starosta onemocněl, a byl nucen poslat zástupce. Přátelé a účastníci z mnoha zemí se pozdravili, zatím co vyhrávala čs.-vídeňská kapela a krojovaní zatancovali. V sobotu dopoledne byla slavná mše svátá u křížovníků k uctění blahoslavené Anežky České u příležitosti 700. výročí její smrti. Hlavním celebrantem byl Otec provinciál křížovníků s červenou hvězdou, Otec Josef Novotný, a asitovali mu : Otec Dominik /vedoucí duchovní správy českého kostela na Rennwegu/, Otec Vojtěch Vít OSB z USA /projížděl právě s poutníky na cestě ze Sv. země/ a já. Byl jsem mile překvapen, že se vzpomínka uskutečnila /žádal jsem nejméně třikrát - a nedostal žádnou odpověď, byla důstojná, v průvodu byly i orelské prapory a zástupci vídeňského Orla. Bylo by bývalo krásné mít průvod Orlů za prapory kolem kostela sv. Karla - škoda, že právě v ten den byli daleko! Ale zase by je postrádali v Ellwangen na pouti! Ovšem zde byli krajané z USA, Kanady, Australie a mnoha evropských zemí - bylo by to bývalo mezinárodní setkání a uctění naší blahoslavené patronky. Snad jindy se podaří podobné defilé víry! V neděli jsme měli už brzy ráno /než se začalo nacvičovat/ "polní” mši svatou na stadionu, a tak dali příležitost katolíkům, aby si splnili nedělní povinnost. Br. starosta Jan Waldauf byl velmi nápomocen, sám se s manželkou zúčastnil 15 [pageend15]této mše sv., která byla obětována za + otce a bratra paní Waldaufové, Jaroslava Tichopáda, a pěkně navštívena /sto či více osob/. Koncelebrovali jsme s Otcem Blažejem Muellerem a zpívali rytmické písně po dobu mše svaté — a na konec : ’’Bože cos ráčil . . .!” Hlavní oslava sv. Cyrila a Metoděje byla pak v 10 hodin v českém kostele na Rennwegu. Otec Dominik byl hlavním celebrantem - vždyť jsme také chtěli vzpomenout 60. výročí práce Otců Těšitelů, Otec Vít a já jsme mu asistovali /měl jsem také kázání/ - Kostel byl pěkně zaplněn a cyrilometodějské písně jen hřměly chrámem. A byli tu krajané z několika kontinentů a mnoha evropských zemí. Měli jsme také prapory a zástupce Orla - ale opět by bývalo krásné vidět celé řady modrých košil při této vzácné příležitosti. Odpoledne pak bylo veřejné vystoupení. Bohudík /místostarosta Sokola mi děkoval za modlitby/, že vše proběhlo bez deště, poté co dopoledne vypadalo téměř beznadějně! Také účast byla podstaně menší, čekalo se asi 4.000 diváků; pro nepříznivé počasí se mnozí dali odradit a tak jich byla jen asi polovina. Jinak zvláště vystoupení mužů a žen /na 400 cvičících/ bylo mohutné a zasloužilo si nadšeného potlesku - a tu jsem Vás Čs. Orel na tribuně zastupoval ! SVU - rakouská odbočka uspořádala také bohatý program, který potrval celých osm dní — celý oktáv. Sám jsem se stačil zúčastnit jen závěrečného koncertu. Jinak, jak víte, Naardenské hnutí pořádalo své setkání /osmé/ ve čtvrtek večer 1. července. /Zprávu o něm se dočtete v Londýnských Listech, které vyjdou do deseti dnů./ Schůze Sdružení bývalých politických vězňů byla v sobotu dopoledne. Stačil jsem stihnout jen začátek, neboť jsem spěchal do chrámu sv. Karla k slavnostní bohoslužbě k poctě bl. Anežky. To by v kostce byla má zpráva. Jsem rád, že jste pozvání na slet přijali. Jak jste správně tušili, byla to vhodná příležitost k uskutečnění předběžné základny k prohloubení kladných styků Orla se Sokolem pro budoucnost. Mohu Vás ujistit, že v br. starostovi Janu Waldaufovi máme dobrého a upřímného přítele, který dovede na společné věci spolupracovat a každé dobré úsilí pro dobro národa a vlasti podpořit. S orelským ’’Zdař Bůh” bratrsky Vás všechny pozdravuji upřímně Váš v K. P. J. Lang S.J. 1 6 [pageend16]Jan Strakoš K SLOVANSKÉ A KŘESŤANSKO-SOCIÁLNÍ TRADICI ČESKOSLOVENSKÉHO ORLA O svátcích sv. Cyrila a Metoděje, sv. Prokopa a sv. Václava, našich nejtypičtějších světců, konávalo Orelstvo své významné porady a slety a činí tak dosud v exilu. Je již v tradici Orla, a to od samého jeho vzniku, že vedle úcty mariánské úcta k našim národním světcům zaujímá popřední místo v orelské výchově. Začteme-li se do nejstarších tiskových záznamů o počátcích orelského hnutí z konce minulého a počátku našeho století, překvapí nás dojemně právě ta uvědomělá snaha prvních kněžských vzdělavatelů Orla budovati výchovu orelského charakteru z inspiračních zdrojů velkých světeckých postav naší náboženské historie, především sv. Cyrila a Metoděje, sv. Prokopa, sv. Václava a sv. Ludmily. Jejich příklady hrdinské statečnosti ve službě Bohu a vlasti, neutuchající ohodlanost zí- skati Kristu celý národ a vpravdě evangelická láska a obětavost ve prospěch chudých a ponížených - jak skvělá to tradice našich světců! Stále živá, stále moderní, chcete-li. A nezničitelná, jestliže se stane životným programem skutečného a- poštolátu! Ve spolcích křesťansko-sociálního dělnictva, sdružujících katolicky uvědomělé dělníky a řemeslníky, z nichž se zrodily první orelské tělocvičné jednoty, témata o životech našich slovanských světců nebyla řídkou výjimkou, ale patřila takříkajíc ke kmenovému repertoáru vzdělávací činnosti. A co je zvláště pozoruhodné, že tu nešlo o nějaký konservovaný obraz našich světců, patřících daleké minulosti, ale naopak o názorné zpřítomnění jejich životního příkladu, jejich díla a myšlenek pro současnou dobu. Připomeňme si předem, z jaké dobové atmosféry vyrůstala tato náboženská aktivita. Na sklonku minulého století bylo v celém katolickém světě probuzeno nové odhodlání k obnově společnosti na základě skutečné křesťanské spravedlnosti. Dvě události v katolické Církvi byly tu signálem k této obnově: byly to památné okružní listy sv. Otce Lva XIII. o dělnické otázce, encyklika ’’Rerum novarum” a encyklika ’’Grande Munus” /Velký úkol/ o potřebě usmíření slovanského Východu unionistickými snahami. Jak vpravdě prozřetelností jeví se nám tyto události dnes, v dalekém odstupu a po tak názorných zkušenostech dvou světových válek a akutní hrozby světového komunismu v době současné! Ano, nejenom mocní tohoto světa, ale i úzkoprsí konzervativci v katolickém táboře byli vpravdě překvapeni smělostí tohoto kursu, jímž Řím ukazoval netečnému světu cestu, kterou se má ubírat organicky vývoj lidské společnosti, nechce-li být stržen v nepředstavitelný chaos sobectví a pýchy, nezměrných utrpení i těžko odčinitelných mravních následků pohrom nejrůznějšího druhu. Žel Bohu, hlas velikého papeže byl mocnými tohoto 17 [pageend17]světa podceněn a přezírán. A tak se stalo, že různé bludné nauky o společnosti a jejím uspořádání v duchu protikřesťanském a vysloveně bezbožeckém překročily původně omezený prah univerzitních kateder a tiskové propagandy a zahájily svůj osudný vpád do všech oblastí lidské činnosti. Neschopnost vlád i různých mezinárodních institucí vyrovnati se s nejpalčivějšími problémy opravdové lidské svobody a náboženské, kulturní, sociální a národní spravedlnosti jenom uspišovala a krok za krokem zpečeťovala onu tragedii, jejímiž svědky jsme až dosud. Avšak obrodné hnutí , vyvolané v život encyklikami papeže Lva XIII. se pozvolna ujímalo a zapouštělo hluboké kořeny zvláště ve Francii, Belgii, Holandsku, ale i u nás, a to přes všechnu nepřízeň konzervativních německých církevních kruhů v tehdejším Rakousku-Uhersku. Zato se dostalo křesťansko-sociálnímu dělnictvu podpory od národně a slovansky cítících kněžských činitelů, kteří papežovy zásady o spravedlnosti pro dělnictvo a utlačované národy, zvláště slovanské, učinily základem křesťanské demokracie a sociální reformy společenského řádu. A protože papežova výzva ke křesťanské obnově světa se obracela především proti pokusům bezbožců odtrhnout život společnosti od nepostradatelných náboženských předpokladů a zdrojů, bylo jen přirozené a zcela důsledné, že se takto pojímaná křesťanské obnova nemohla zastavit ani před oněmi oblastmi lidské činnosti, jež byly vyhlášeny za domele indiferentní, v tom především také ne před oblastí tělocvičné a fysické kultury. Bylo to ostatně tím naléhavější, když tato, jen na pohled indiferentní oblast byla čím dál důsledněji a záměrněji zatahována do sfér onoho laici- smu, proti němuž papežské encykliky byly přímo namířeny. Tak již od devadesátých let minulého století vznikají u nás první tělocvičné odbory křesťansko-sociálního dělnictva na Moravě v krajích brněnském, vyškovském, o- stravském, kroměřížském a olomouckém; v Čechách pak zvláště v Praze, na Českobudějovicku a Královéhradecku. Na sjezdě v Brně roku 1908 byl dán těmto tělocvičným odborům křesťansko-sociálního dělnictva a řemeslnictva jednotný řád a o rok později v Olomouci na sjezdu katolického lidu i společný název ’’Křesťan- sko-sociální Orel” a jeho prvním starostou byl zvolen neohrožený novojičínský kaplan Jan Šrámek. Brzy nato začlenili se do Orla též jihočeští katoličtí Sokoli. Orelské hnutí se velmi rychle ujalo, a to přes všechna příkoří, která muselo snášet od německých mocipánů v Rakousku, stejně jako od domácích marxistických i sokolských tělocvičních organizací. Má svůj význam, abychom si právě dnes připomínali počátky Orla i ideje, které vedly k jeho založení. Orelské hnutí nevzniklo z nějakého vzdoru vůči Sokolu, jak se ještě leckdy i dnes tvrdívá, ovšem bezmyšlenkovitě. Zdůraznili jsme právě, že to byly především ideové důvody, které rozhodly o vzniku Orla. A je pro Orla nesmírnou ctí, že za ideový základ svého hnutí zvolil právě ony zásady, jimiž velký papež Lev XIII. razil ve svých encyklikách nové cesty k důsledné křesťansko-soci- ální obnově lidské společnosti i lepšímu porozumění pro utlačované slovanské národy. Správně chápaný a praktikovaný katolicismus, zakotvený v nekompromis- 1 8 [pageend18]ním církevním smýšlení, idea slovanského bratrství, upevněná unionistickými snahami náboženskými, důsledné křesťansko-sociální uvědomění a cítění, jakož i nutnost pevné národní a slovanské solidarity, u nás zvláště podepřená ideou československé státnosti - to byly vlastní vůdčí ideje, které vedly ke vzniku a úspěšnému vývoji Orla. Je tak pevným historickým faktem, že všude tam, kde se myšlenka slovanské náboženské solidarity uskutečňovala v souhlase s živým křesťansko- sociálním vědomím, pronikala vítězně i idea orelská. Před první světovou válkou zakládají Orla Slovinci, po světové válce Chorvati, Slováci, Podkarpatští Rusíni a nejnověji i katolická ukrajinská mládež z Haliče. Tvrdí-li se, že velká a plodná hnutí se udržují a vzkvétají mezi jiným právě těmi myšlenkami, z nichž původně vznikla, pak to platí plným právem o hnutí orel- ském. Potvrzuje to jak jeho dějinný vývoj , tak i současná situace orelského dění v exilu. Karel Ryba Z ČINNOSTI JEDNOTY ORLA VÍDEŇ II Co koná jednota Orla Vídeň II? Cvičíme každý čtvrtek kromě svátků a prázdnin. Každou první neděli v měsíci se sejdeme na mši svaté. O svátcích a jiných slavnostních příležitostech se jednota Orla zúčastňuje mše svaté v orelských krojích a s orel- skými prapory u oltáře. Jak obvykle jsme tak učinili na Boží hod vánoční a velikonoční a na svátek sv. Václava, kdy tentokráte 26. září 1982 Páter Vojtěch oslavil svoje padesátileté kněžské jubileum. Tímto slavnostním způsobem jsme se zúčast- nili mší svatých ve Vídni za poslední rok ještě čtyřikrát: v neděli 7. března 1982 mše svaté, kterou celebroval k výročí 700 let od úmrtí blahoslavené Anežky České pan biskup Pavol Hnilica z Říma; pak 25. dubna 1982 k šedesátiletému založení Kongregace Těšitelů v českém kostele a ve dnech 11. a 13. února 1983 jsme tak uvítali Otce biskupa dra Jaroslava Škarvadu za jeho návštěvy ve vídeňských koste- lích Am Gestade a na Rennweg. Členové jednoty v krojích se zúčastnili též cyrilometodějské pouti v Ellwangen a kongresu Komenského. V minulém roce uspořádala jednota dva autobusové zájezdy, a to do Altenbergu a.d. Rax. 16. května 1982 a do Schwarzau i. Gebirge 19. září 1982. Před svátkem sv. Mikuláše 4. prosince 1982 jsme měli mikulášskou besídku s nadílkou a filmem o Malajsku. o o o 1 9 [pageend19]Jan Strakoš VZPOMÍNKA NA KARLA DOSTÁLA LUTINOVA Koncem listopadu tomu bude již šedesát let, co zemřel první orelský básník, autor orelské hymny a první redaktor časopisu Orel, Karel Dostál Lutinov. Odešel v poměrně mladém věku dvaapadesáti let, ale to, co vykonal pro obrození katolického života u nás od sklonku devadesátých let minulého století, zasluhuje naší vděčné pozornosti. A to tím spíše, že Lutinov patřil k oněm katolickým průkopníkům, kteří u nás otevírali nové obzory nejenom literatuře katolicky inspirované, nýbrž i činnosti katolíků ve veřejném životě. Mladší generace si sotva dovedou představit, jak na svou dobu to byl odvážný pokus. Ve starém Rakousku-Uhersku se nám těžce dýchalo, a to nejen v ohledu národním, ale stejně i na poli náboženském. Tentýž krátkozraký konzervatismus, který dusil naše oprávněné snahy národní a státoprávní, brzdil i úsilí o obrodu katolického života v duchu reformních snah velkých papežů Lva XIII. a sv. Pia X. Jejich heslem byla obroda života v Kristu, a to obroda jak soukromého, tak i veřejného života. Proti fasádovitému křesťanství, které ulpívá na vnějším formalismu, zdůrazňovali potřebu opravdového katolického života, který roste z hlubokého vnitřního přesvědčení a z mravní rozhodnosti celé křesťanské osobnosti. Můžeme tedy směle říci, že činnost Karla Dostála Lutinova byla usilovným naplňováním těchto stěžejních zásad obrozeného katolického života. Jeho cesta nebyla snadná, jako cesta každého průkopníka. Prožil doby, kdy odpor mocných v někdejším Rakousku hrozil, že ho nemilosrdně smete. Ale Lutinov vydržel. A byly doby, kdy měl proti sobě i některé představitele svého vlastního národa, kteří nechápali ještě podstatu jeho katolické opravdovosti. Ba byl nezřídka opuštěn i těmi, pro které bojoval a pracoval na přední frontě, vlivnými zástupci vlastního tábora, kteří nedůvěřovali jeho průbojnosti. Divná to opravdu shoda! Tehdejším liberálům se jevil příliš klerikálním, a konservativcům z katolického tábora byl zase příliš moderní. Nepochybně pravda byla uprostřed obou extrémů. Lutinov byl prostě bojovníkem v přední linii, obhájcem bdělosti katolického svědomí, které se neomezuje jenom na sakristii, ale dovede jednati důsledně i ve veřejném životě. S houževnatostí, -tolik příznačnou pro jeho hanácký původ, obětoval doslova všechny své životní síly obhajobě tohoto přesvědčení. Cítilo se to všeobecně v onen pochmurný listopadový den 1923, kdy zcela neočekávaně dotlouklo jeho obětavé srdce. Karel Dostál Lutinov se narodil r. 1871 v Prostějově, kde jeho otec byl chudým o- buvníkem. Již od svého dětství jevil nevšední vnímavost pro krásu přírody, jejímuž kouzlu zasvětil později svou nejlepší básnickou sbírku ’’Sedmikrásky”. Ale teprve na arcibiskupském gymnasiu v Kroměříži se dostalo jeho literárnímu nadání rozhodujících popudů. Po maturitě vstoupil do kněžského semináře v Olomouci, kde prohloubil své nadšení pro kněžské poslání i v duchu oněch velkých ideí, které papež Lev XIII. právě vyhlásil v památných encyklikách o dělnické otázce a o slovanském unionismu náboženském. Tehdy také docházejí k nám ze západní Evropy 20 [pageend20]první zprávy o renesanci katolické literatury a Lutinov v kroužku nadšených přátel osnuje již plán obrody literatury katolické inspirace i u nás. Po vysvěcení na kněze působil nejdříve jako kaplan ve Vizmberku a brzy na to jako duchovní správce v Novém Jičíně na Moravě. Zde se setkává se svým přítelem Janem Šrámkem, tamním městským kaplanem. Společně s ním pracuje na posílení české menšiny v tomto poněmčelém městě a ovšem i na prvním literárních plánech, jakož i v křes- ťansko-sociálním hnutí, vedeném Šrámkem. Pak již stál Lutinov trvale a věrně po boku svého velkého druha. V Novém Jičíně začal Lutinov vydávat za účinné spolupráce Sigismunda Boušky literární časopis ’’Nový život”, kolem něhož se soustředila nastupující generace katolických spisovatelů, kterou tehdejší literární kritika nazvala ’’Katolickou modernou”. Je jistě pozoruhodné, že mezi spolupracovníky Nového života nacházíme i Julia Zeyera, Otakara Březinu, Miloše Marténa, Karáska ze Lvovic, malíře Jene- vaina, Zdenku Braunerovou, ale i Josefa Floriana, Jakuba Demla a sochaře Bílka, kteří později šli svou vlastní cestou. Připomeňme ještě, že po první světové válce založil Lutinov literární časopis ’’Archa”. Vlastní význam Lutinovův nutno spatřovati spíše v organizaci literárního dění a pu- blistické činnosti, než v jeho vlastní básnické tvořivosti. Nicméně některé jeho básně svou hudebností upoutaly i naše vynikající hudební skladatele. Tak jeho ”0- ráč-Kristus” se stal navždy památným klasickým zhudebněním Foersterovým pro mužský sbor a patří k prvořadým perlám české sborové tvorby. Nebo Jan Nešvera zhudebnil jeho báseň ’’Hoj Orli mocnou perutí”, která se pak stala orelskou hymnou. Ale Lutinov se dovedl vážně zamyslet i nad nesnadnými otázkami literárními, které se teprve později staly předmětem odborného zájmu, např. problém básnických překladů. Lutinovým ideálem byl Dante a bylo také jeho nevšední zásluhou, že se u nás známost o tomto křesťanském básnickém geniu tak rozšířila. Lutinov ho pokládal za největšího katolického básníka všech dob, a to pro jeho universální křesťanský pohled na člověka, jakož i nedostižnou schopnost spojovat kritickou vášeň s básnickou silou vidění, ocitajícího se na samém pomezí nezměřitelného. Lutinov měl zato, že básníkovo místo je uprostřed proudného života, a to nejen kulturního, nýbrž i politického. Tím si vysvětlujeme i jeho nevšední aktivitu ve veřejném dění. Lutinov byl přesvědčen o potřebě této práce, která mířila k samému jádru tehdy zvlášť aktuálního problému: opuštění katolického ghetta a tím zapojení tvořivé katolické účasti v nejširších souvislostech národního života. Proto také věnoval svůj plodný zájem potřebám orelského hnutí především jako jeho první básník, který v četných básnických námětech vyjádřil ideovou podstatu orelského hnutí jako katolické avantgardy československé a slovanské pospolitosti. Patřil k předním tvůrcům ideového programu orelského i jako první redaktor orelského časopisu. Tím vším je nám dnes o tolik dražší a naše vděčnost k němu a k jeho duchovnímu odkazu tím závaznější. 21 [pageend21]Augustin Uher ŠTUDENT OLDŘICH SVOZIL Vzpomínka na přítele z mládí k jeho životnímu jubileu. Studentský kalendárik stál za čtení pro stať, v níž Oldřich Svozil spolehlivě sledoval a velice bystře komentoval literární žeň uplynulého období. Pro gymnasistu z venkovského městečka to bylo okno otevřené do žádoucího světa, které nic jiného nedovedlo nahradit. Když mne pak Oldřich v nějaké časopisecké šarvátce setřel, byl jsem mírně hrdý, že se taková kapacita se mnou dává vůbec do řeči. Když jsem se začal okoukávat v Sušilově koleji, zaslechl jsem debatéra ze skupiny studentů a hned jsem si řekl: to musí být Oldřich Svozil. A byl. Pak už jsme se nehádali. Byl vyšší, takové té skládací postavy, ruce, nohy a vlasy měl jaksi v nad- měru a trochu neposlušné. Jeho rozsochatý rukopis /který zaujal i Staroříšké/ byl věrný autoportrét. Byl z těch výborných studentů, pro které universita byla universitas a svoboda učení svobodou k dychtivému, širému rozhledu. Vynikající a oblíbený žák profesora Františka Novotného, v němž brzy rozpoznal výjimečnou osobnost, zrovna tak příjemně překvapil svým neškolsky prohloubeným přístupem při státnici Arne Nováka. Už jako student dosahoval uznání svými seriozními literárními recenzemi. Z rodného Slovácka si přinesl zpěvnost. I jeho sonórní hovorový projev prozrazoval hudebnost a poskytoval řeči závidéníhodnou přesvědčivost, posilovanou ještě rozumpatskou rozvážností postoje. Svůj poměrně hluboko položený hlas nikdy nezvyšoval, nepotřeboval to. Oldřich Svozil je z těch šťastných lidí, kteří mají na všecko kdy. I při poctivém studiu žil kulturně a společensky, a to se dalo v tehdejším Brně bohatě. Město kypělo svým neopakovatelným jarem. Poslechněte si je v Symfoniettě Leoše Janáčka — je to jeho geniální odraz. Když bylo třeba něco udělat, Oldřich nenaříkal na nedostatek času, nýbrž zabral. V týdnech své poslední horké přípravy na státní zkoušky, kdy je každá hodina drahá, přišla výzva na obeslání serie politických referátů /sic/ mimo Brno. Tak jsme - bylo to na podzim roku 1929 - vyjeli tišnovkou a pak autobusem k nám na Lomnici. Odtud nás nováčky dal rozvézt pan Oulehla jednotlivě otevřenou Škodou 430 po horských vesničkách, kde se toho nedalo moc pokazit: Strhaře, Osiky, Brumov, Zhoř . . . jestli paměť neklame. 22 [pageend22]Po těchto ’’předpremiérách” jsme se pokojné vyspali a druhý den poránu vyrazili pěšky přes vrchy, lesy, skalnatá pastviska, po vývozech, po mezích a lesních cestičkách na osmikilometrové putování do Doubravníka. Maminka nad nás rozprostřela rodinné paraple, takže nám podzimní přeprchání valně nevadilo. Už jsem měl zkušenosti s neodolatelným pudem deštníků ztrácet se, proto jsem celou cestu držel křečovitě naši ochranu nad hlavou, i když jsme se prodírali po cestičce vedoucí houštinou. Šťastně jsme trefili ke mlýnu Na prudké a odtud už to šlo — pořád s tím deštníkem na hlavou - po silničce nad šplechtající Svratkou do Doubravníka. Před hospodou jsem vztáhl levici, abych ulevil zmrtvělé pravici a sklopil deštník, ale — deštníku nebylo. Dodnes věda nepokročila natolik, aby to vysvětlila. V sále neskrývali zklamání nad nezralým věkem řečníků. Schůze byla rozpařená, ale šlo to. Svozilův přesvědčivý hlas tišil každou bouři. Končili jsme až kdysi po poledni s pocitem neporažených. Jenomže ještě do dveří za námi pan řídící Čuhel vypálil poslední trumf; ”Ale kdo nám upálil Mistra Jana Husa? ”... Takže v Dou- bravníku se to možná dodnes hází na krk Svozilovi a Uhrovi ! Utěšil nás však úsudek přítele Vejpustka: Když jsem ty dva kluky uviděl, měl jsem strach, že to bude horší. Předjelo pak jediné auto vyskytující se v městečku - Tatra 12 - a odvezlo nás klepotavě, ale téměř triumfující do Čebína. Tam jsme mluvili v prostorném sále orlovny za naprostého soustředění a v klidu. Jen po projevu nás Fabien Halouzků účastně politoval: ’’Debeste tak ešče měli tloš- či hlase!” Tak teda tento nedostatek nám v životě škodil vícekráte, vid Oldřichu? o o o Překutálela se léta, desítky let. Jméno Oldřicha Svozila objevovalo se tu častěji, tu řidčeji pod sloupci v tisku. To jméno je upozornění : Čti pozorné, nebude to marné. A nadto je to milé pozdravení vyřizované po rotačce. V roce 1979 mě poctili olomoučtí bibliofilové pozváním, abych jejich exkurzi provedl po vznešených ruinách Rosa Coeli v Dolních Kounicích. Mezi účastníky mě zaujal starší uhlazený pán; štíhlý, vzpřímený, všechno na něm bylo uměřené, poslušné šedivé vlasy akorát dlouhé, harmonické pohyby . . . Hlas ho okamžitě prozradil; by! to Oldřich Svozil, skutečně, byl to on. I teď jeho písmo je věrný autoportrét : píše na stroji. 23 [pageend23]Chrám Panny Maric Svatohostýnské nedávno sv. Otcem Jan Pavlem II. povýšený na "menší basiliku" [pageend24]