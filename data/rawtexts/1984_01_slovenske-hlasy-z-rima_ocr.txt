január 1984 1 časopis slovenských katolíkov SLOVENSKÉ HLASY Z RÍMA Ročník XXXIII Pokoj vyrastá z obnoveného srdca, 2 — Mons. Dominik Hrušovský: Vždy a všade v službách bratov, 3 — Mons. Jozef Tomko: Milá a užitočná návšteva, 6 — Zo života SÚSCM v Ríme, 8 — Ján Pavol II.: Pestujte vedu, ktorá buduje mier, 9 — C .A. Radványi: Aj Slováci mali podiel pri oslobodení Viedne od Turkov, 10 — Slovenská rodina v šírom svete, 12 — He-Va: Marana tha, 15 — Ján Hnilica: Relikvie svätého Cyrila, 16 — Zo Slovenska: Celú noc nás šikanovali a prehliadali, 18 — — Mons. František Škoda: Víťazstvo zákona a zdravého rozumu, 19 — Vít Ušák: Zomrel Dr. Djura Kuntarič — advokát Slovákov, 20 — Na kultúrnom poli, 22 — Psychologický test: Chcete vedieť či ste statočný?, 23 — Gorazd Zvonický: Zmizla holubica pokoja, 24. [pageend1]Pre sedemnásty Svetový deň pokoja, ktorý sa slávil 1. januára 1984, Svätý Otec Ján Pavol II. určil túto aktuálnu tému: POKOJ VYRASTÁ Z OBNOVENÉHO SRDCA. Hoci nad celým svetom visia hrozivé mrákavy nebezpečenstva nukleárneho konfliktu, ľudia dobrej vôle a v prvom rade my veriaci nevyhostili sme zo svojich sŕdc nádej. Veríme, že ľudia sa predsa len chytia rozumu a nestanú sa samovrahmi ľudskej spoločnosti. Vieme však, že táto nádej nesmie byť len dajakým citovým záchvevom, ale musí vyrastať z čohosi podstatného. A tým podstatným terénom, z ktorého môže vyklíčiť olivová ratolesť pokoja a svetového mieru je úprimné obrátenie, hlboké preporodenie, obnova. Tre- 2 ba sa vrátiť k Bohu, aby sme sa vrátili k ľuďom ako k svojim bratom. Treba uznať Boha za otca, aby sme v «tých druhých » videli bratov. Pokoj vyrastie z takýchto obnovených sŕdc. Toto je nevyhnutná cesta k dosiahnutiu pokoja. Preto každý človek, ktorý sa chce stať opravdivým budovateľom pokoja a to z hlbokého vlastného presvedčenia, a nie preto, že je « nahnaný» pochodovať ulicami a kričať pseudopacifistické heslá, musí sa bezodkladne vnútorne zmeniť a preporodiť. Musí zanechať egoizmus, pýchu, sebectvo, prepiate požiadavky vlastného ja a musí si nadobudnúť srdce vľúdne, altruistické, srdce, ktoré je ochotné dávať, rozdávať sa, srdce ochotné milovať a obetovať sa. Nech to neznie ako neuskutočniteľná výzva, ale musíme nadobudnúť srdce Kristovo a to vložiť do našich hrudí. « Majte tie isté city, majte to isté zmýšľanie, aké mal Kristus » — volá k nám svätý Pavol, veľký apoštol Kristovho pokoja. Človek je tým, čím je jeho srdce. Človek robí to, čo mu diktuje jeho srdce. Usilovať sa o pokoj, pracovať za pokoj, budovať pokoj, vyžaduje veľké vnútorné duchovné bohatstvo, ktoré je možné len v srdci, ktoré sa zbavilo príťaže hriechu, nenávisti, egoizmu. Iba ľudia « očistených sŕdc » sa stanú schopnými nezištne sa obetovať za víťazstvo slobody a ľudských práv. Iba ľudia, ktorých srdcia bijú v súzvuku s inými srdcami, so srdcami druhých, stanú sa «apoštolmi pokoja». Takíto apoštoli budú hľadať nové cesty, aj keď to budú cesty, čo ich budú stáť veľa námah, obetí, zriekania, krvácania, ako zaručiť všetkým ľuďom tento veľký Boží dar. V každom prostredí, v rodine, v škole, na pracovisku vyrastú nové iniciatívy, ktoré budú strhávať všetkých ľudí dobrej vôle, lebo ku budovaniu pokoja a mieru sú pozvaní všetci. Niet veku, postavenia, v ktorom by otázka pokoja nemala svoju aktuálnosť. Svätý Otec Ján Pavol II. vo svojom posolstve adresovanom Organizácii spojených národov (25. augusta 1980) napísal: « Iba prostredníctvom obrátenia sŕdc ľudia budú schopní budovať ako bratia spoločnú budúcnosť ľudskej rasy a vytvárať predpoklady pre veľký a trvalý pokoj na zemi. » Toto je hlboký význam výzvy Svätého Otca, ktorú adresuje všetkým ľuďom pri príležitosti Svetového dňa pokoja a ktorú si my, jeho poslušné deti, zoberieme k srdcu a budeme sa ňou riadiť v tomto novom roku. Obnovme teda naše srdcia pokáním, skyprime pôdu našich sŕdc zmierením, aby z nich vyrástol pokoj pre nás a pre celý svet. XVII. SVETOVÝ DEŇ POKOJA POKOJ VYRASTÁ Z OBNOVENÉHO SRDCA [pageend2]Každý rok v Slovenskom ústave svätého Cyrila a Metoda má svoj osobitný ráz, určený obdobím, ktoré prežívame, udalosťami, čo sa stali, osobami, ktoré akosi vystupujú do popredia. Napríklad rok 1975 bol poznačený smrťou Mons. Náhalku, rok 1978 zvolením Jána Pavla II. na pápežský stolec, ďalší rok menovaním Otca arcibiskupa Tomka za generálneho tajomníka Biskupskej synody, rok 1981 návštevou Svätého Otca v Ústave. Mohli by sme takto pokračovať i ďalej. Ktoré okolnosti určujú ráz roka 1983, čo sa chýli ku koncu? Významné udalosti Na prvom mieste — a nech nik v tom nevidí nejakú samochválu: nejde o osobu, ale o vec — vari môžeme spomenúť menovanie riaditeľa Ústavu za biskupa. Na sklonku roka 1982 a v januári 1983 to bola taká dôležitá udalosť, že pred ňou ustúpila i výročná správa v časopisoch o činnosti Ústavu v roku 1982. Náš Ústav žil v ovzduší tejto udalosti niekoľko týždňov a jej dozvuky ešte neutíchli. Keby sa ináč ani neprejavovali, stačilo by si všimnúť čím ďalej tým častejšie a dlhšie cesty nového biskupa po svete. To prináša so sebou i jeho dlhšie neprítomnosti v dome, kde celý život a spôsob práce dostávajú akúsi novú pečať, nový ráz. Biskupská vysviacka, ktorá sa konala na Slávnosť Zjavenia Pána 6. januára 1983 vo svätopeterskej bazilike, privolala do Ríma zástupy Slovákov a upozornila na Ústav i tie početné skupiny cudzincov, čo prišli ako priatelia na vysviacku. Ako zaujímavosť možno spomenúť, že sme dostali a rozdali na obrady v bazilike svätého Petra 650 lístkov. Druhom veľkou udalosťou, ktorá poznačila tento rok Slovenský ústav svätého Cyrila a Metoda v Ríme, je dvadsiate výročie jeho posviacky. Obyčajne síce slávime ako « okrúhle » strieborné výročia, štvrť storočia, ale dobre je pozastaviť sa aj pri iných výročiach, aby sme sa zamysleli, spytovali si svedomie, uvážili a hľadali nové možnosti práce. Takéto príležitosti sú však pre nás i chvíľami vyjadrenej vďačnosti. Povedal to veľmi dobre Otec Pauliny, redaktor nášho časopisu, v rámci prednášky so svetelnými obrazmi o dvadsaťročnom Ústave: « Tu je všetko Božím darom a prejavom Božej dobroty i dobroty ľudí. » Nech mi je preto dovolené vysloviť úprimné « Pán Boh zaplať! » všetkým dobrodincom, priateľom a priaznivcom, ktorí za týchto dvadsať rokov porozumeli dôležitosť prítomnosti a práce Ústavu vo Večnom meste. Bez ich pomoci by sme dnes tento dom nemali a nebol by tým, čím je. Iste nekrivdím nikomu, ak spomeniem osobitne Otca biskupa Grutku, na ktorého môžeme vždy tu myslieť len s láskou a vďačnosťou. Aj zvedavosť môže byť znakom lásky Podrobné správy o priebehu týchto udalostí nemôžu byť predmetom mojich riadkov, ktoré majú za cieľ naznačiť len to podstatné. Čísla nášho časopisu Slovenské hlasy z Ríma zakaždým oboznámili čitateľov, a to slovom i obrazom, aj s jednotlivými podrobnosťami. Slovenská verejnosť si však kladie niektoré otázky, čo sa týkajú budúcnosti Ústavu. Miestami ich položili naši priatelia veľmi otvorene a nástojčivo, možno s istou dávkou 3 VŽDY A VŠADE V SLUŽBÁCH BRATOV DVADSIATY ROK ŽIVOTA A ČINNOSTI SLOVENSKÉHO ÚSTAVU SVÄTÉHO CYRILA A METODA V RÍME d is per s o s c o n g r eg ar e [pageend3]Privítanie Mons. Dominika Hrušovského v Melburne v Austrálii. zvedavosti, ale vždy aj so záujmom, ba i s láskou. Riaditeľ Ústavu, ktorý sa stal biskupom pre Slovákov v zahraničí, bude naďalej pokračovať vo svojej úlohe na čele tejto ustanovizne? Diecézny biskup, Otec biskup Grutka a správa Ústavu sa vyslovili, aby nový biskup zostal i v úlohe riaditeľa, no aby sa súčasne hľadal iný slovenský kňaz, ktorý by postupne prevzal do rúk vedenie celej ustanovizne. V terajšej situácii nie je to ľahká vec. Odporúčam celú záležitosť do pozornosti a do modlitieb celej našej verejnosti, lebo je určite záujmom nás všetkých nájsť vhodné riešenie. Neraz čítame vo vatikánskej i v dennej tlači, že ten-onen biskup dosiahol sedemdesiaty piaty rok života a vzdal sa vedenia svojej diecézy. Je to jedno z rozhodnutí, ktoré vyrástli z Druhého vatikánskeho koncilu. Čo sa stane, ak podobné rozhodnutie padne i pre Otca biskupa Grutku? Život ide dopredu pre každého, nuž neslobodno vidieť prejav neúcty ani v tejto otázke. V príslušných kruhoch slovenských organizácií v Amerike sa ona už dávnejšie položila. Viem, že sa ňou zaoberá i Otec biskup Grutka sám. Jeho láska k Ústavu, jeho jemný cit pre zodpovednosť a jeho životná skúsenosť iste nájdu vhodné východisko. My zase vieme, že Sdru- ženie slovenských katolíkov v USA a v Kanade v spolupráci s našimi veľkými organizáciami, čo sú pod jeho strechou, vyvinie vždy také úsilie, aké vyvíjalo v minulosti, aby Ústav mohol naďalej plniť poslanie, čo má. Prosíme všemohúceho Pána Boha, aby Otcovi biskupovi Grutkovi doprial ešte dlhé roky plodného života a činorodej práce, lebo pod jeho otcovským okom aj Ústav sa cíti istejším a spokojnejším. A dokiaľ to tu v Ríme vydržíme? Táto otázka tiež má svoje opodstatnenie, najmä keď si pomyslíme na smrť a na choroby, ktoré už preriedili rady pracovníkov v Ríme. Nuž, sme v Božích rukách. Nateraz nevidíme krátkodobé doriešenie tejto ťažkosti. Obra- ciam sa však na spolubratov kňazov i na slovenskú verejnosť v zahraničí, aby sa nad týmto problémom zamysleli a pomohli nám pri jeho riešení. Budeme vďační za každý dobrý návrh, za každú pomoc. Nestrácame však dôveru v Božiu ochranu a pomoc. V zahraničí sa už teraz pripravuje na kňazstvo niekoľko slovenských mladíkov. Do nich skladáme svoje nádeje, pravdaže, vždy v závislosti od Božieho riadenia. Sme presvedčení, že ako Pán Boh sprevádzal kroky Ústavu za prvých dvadsať rokov, tak nás neopustí ani v budúcnosti. Život a činnosť Kto sleduje náš časopis, v každom čísle sa dočíta o niektorých denných príhodách a niektorých výsledkoch našej práce. Počas svojich ciest často zisťujem, že čitateľov, ktorí pozorne sledujú všetko, je veru pomerne dosť. A to nás teší, lebo my sa tu usilujeme pracovať pre Pána Boha a pre náš národ, na tých poliach a tak, kde a ako sa nám to vidí najpotrebnejšie v rámci našich možností. Náš malý seminár pokračuje vo svojej výchovnej činnosti stále. V tomto školskom roku máme pätnásť seminaristov, ktorí sa pod odborným vedením Otcov saleziánov venujú štúdiu a duchovnej príprave do života. Azda hodno poznamenať, že tohto roku je školským radcom, teda vychovávateľom, zodpovedným za štúdium a disciplínu, Otec Štefan Tribuljak, salezián, ktorý tu konal stredoškolské štúdiá, u nás maturoval, pred očami našich saleziánov prešiel cestu k oltáru, stal sa kňazom a po prvých skúsenostiach pracuje v Ústave, z ktorého i sám vyšiel. Aj toto je znakom životnosti ustanovizne. V pastoračnej činnosti Ústav prítomnosťou biskupa pre Slovákov v zahraničí vo svojom strede získal na dôležitosti a zodpovednosti. Doterajšie podujatia na tomto poli dostávajú takto novú váhu. Výhľady do budúcnosti sú však podmienené počtom a schopnosťou spolupracovníkov a spoluprácou všetkých, ktorí môžu priložiť ruku k dielu. Pastoračné návštevy, ktoré konám tohto roku v jednotlivých slovenských spoločenstvách v zahraničí, sa vpisujú do tohto súvisu a do tejto činnosti Ústavu. Považujem si za prvoradú povinnosť konať tieto cesty a 4 [pageend4]návštevy: v tom vidím jednu z možností na uskutočňovanie hesla « Zhromažďovať roztratených ». Ústav tu tvorí akoby zázemie, z ktorého možno vychádzať a o ktoré sa možno vždy spoľahlivo oprieť. Dlhoročné spolunažívanie pod tou istou strechou, v spoločnej práci, v hľadadní tých istých cieľov nás spriatelilo a stmelilo. Je to naša sila, jeden z našich oporných bodov. Dúfam, že po skončení prvého kola návštev bude možné spokojnejšie sa zamyslieť nad tým, čo ďalej. Ak dá Pán Boh, s jeho pomocou by sme sa potom mohli zísť na istý druh slovenskej synody v zahraničí, na ktorej by sme spoločne, kňazi i laici, porozmýšľali o ďalších úlohách v službe slovenským veriacim. Ďalšie pole činnosti nášho Ústavu, na ktoré sa teraz dosť sústreďuje celková pozornosť, je vydavateľská činnosť. Môžeme zaznamenať, že riadne vychádzali naše časopisy Slovenské hlasy z Ríma, Diakonia a Magnifikat. Tu sme pravidelne informovali i o nových knižných vydaniach. Môžeme povedať, že sme po tieto roky dali do rúk slovenskej verejnosti všetky najpotrebnejšie liturgické príručky, modlitbové knihy, diela pre duchovnú a kultúrnu formáciu, vhodné čítania i základné biblické vydania. V práci pokračujeme bez prestania, v tom rozpätí a v tých možnostich, čo stačíme zvládnuť. Náš Ústav ako slovenský domov v Ríme sa tiež usiluje spĺňať svoje poslanie, v tom rámci, v akom je to možné. Dnes má náš Ústav vo Večnom meste svoje uznané miesto. Je to výsledok dlhoročnej prítomnosti, života a roboty. Sme za to vďační Pánu Bohu a sme si vedomí, že svojím spôsobom sme tu i kultúrnymi a náboženskými vyslancami slovenského národa. Pod okom Svätého Otca Cítime, že spĺňame toto poslanie najmä pod bystrým a pozorným okom Svätého Otca Jána Pavla II. Jeho prítomnosť v našom živote je neodmyslitel'ná. Pozorne sledujeme jeho cesty, jeho prácu, modlíme sa za úspech jeho podujatí, oboznamujeme ho dosť pravidelne so všetkým, čo zase my podnikáme a prosíme od neho posilu a požehnanie na každú novú apoštolskú úlohu. S radosťou, ale aj s povedomím zodpovednosti, čo odtiaľ vyviera, zakľučujeme tieto riadky slovami, ktoré nám povedal pri audiencii na dvadsiate výročie posviacky Ústavu: « Keď som pred necelými dvoma rokmi navštívil Ústav, s radosťou som mohol povedať, že v ňom je duchovný odkaz svätého Cyrila a Metoda pravidlom života a povedomým programom každodennej práce. Opakujem to aj dnes, na Vaše povzbudenie. Zostávajte stále verní dedičstvu svätého Cyrila a Metoda! » To je naše každodenné úsilie, ktoré sa snažíme, skromne ale odhodlane, nie prázdnymi slovami lež prácou, uvádzať do života. Prosíme Pána Boha, aby nám bol v tom na pomoci a odporúčame sa i slovenskej verejnosti, aby sme sa dennodenne stávali schopnejšími lepšie jej slúžiť. Dominik Hrušovský biskup pre Slovákov v zahraničí riaditeľ Ústavu VIERA Večnosť ťa vkula do studnic očí tej mojej tichej matere, vzal som ťa od nej, zákon najsladší, opora v každom údere. Dnes keď schnú vody a veslá márne hľadajú žriedla, priestory, na bielych rukách život keď starne, ty dávaš večné nádhery. Tisícich ženieš z chalúp do poľa cez bolesť krvi, závrate, bo dávaš tušiť tymián kostola na rozkvitnutom agáte. Čím ďalej život uniká z dlane, čím černejšie sú obzory, tým prší väčšia nádhera na ne cez tajuplné hovory. Chalupy žijú slovom zjavenia, bo chleba jesto o mále, ľuďom sa oči v brázdy premenia pri tvojom sladkom prívale. Tam sa vraciam denne a denne ku sladkým očiam materi, v ktorých nevyschnú nikdy pramene tej večne žitej nádhery. ludo Bešeňovský (Zo zbierky V PUTÁCH RODNEJ ZEME, 1983). 5 [pageend5]OTEC ARCIBISKUP TOMKO V JUHOSLÁVII Koncom novembra minulého roku arcibiskup Mons. Jozef Tomko, generálny sekretár celosvetovej biskupskej synody, bol na dôležitej návšteve v Juhoslávii. Pozvali ho predstavitelia celoštátnej juhoslovanskej biskupskej konferencie, ktorí usporiadali zasadanie odborníkov a pracovníkov na poli rodinných problémov. Zasadanie sa konalo od 28. do 30. novembra v chorvátskom meste Ďakove. Podrobnejšie o tom referuje sám arcibiskup Mons. Tomko v tomto interview. — Otec arcibiskup, aké boli hlavné problémy, o ktorých sa rokovalo na spomínanom zasadaní v Ďakove? — Na sympóziu sa debatovalo o situácii a o problémoch rodiny v Juhoslávii. Vodidlom pritom bol dokument « Rodinné spoločenstvo » Jána Pavla II., ktorý je vlastne ovocím biskupskej synody z roku 1980. Išlo o náboženské chápanie manželstva a rodiny, ktoré sa však týka konkrétnych ľudských problémov: láska ako predpoklad manželstva; úlohy rodiny v dnešnom svete; postavenie muža, ženy, detí a starých rodičov v rodine; služba životu a s tým spojených otázok; výchova detí; úloha rodiny v Cirkvi a v spoločnosti; náboženský život v rodine; jej činnosť vo farnosti, vzhľadom na iné rodiny; práva rodiny v štáte a iné podobné otázky. — Aká bola vaša špeciálna úloha v tomto zasadaní a vôbec aké celkové dojmy ste si odniesli z tohto stretnutia? — Ja som mal úvodnú reláciu o základných hodnotách rodiny vyzdvihnutých v dokumente « Rodinné spoločenstvo ». Po mojej prednáške sa rozvírila živá debata o otázkach, ktoré sa týkali nielen rodiny, ale aj nedávnej biskupskej synody o zmierení a pokání v poslaní Cirkvi. Hlavný dojem, ktorý som si odniesol z Juhoslávie, je pomerne dosť veľká náboženská sloboda. Aj stretnutie v Ďakove je jej znakom a prejavom. Prijatie, ktoré sa mi dostalo, bolo veľmi srdečné a bratské, jednak preto, že som prichádzal z Ríma, a potom aj preto, že som Slovák. Najmä bratia Chorváti boli ku mne mimoriadne milí. — Je známe, že mesto Ďakovo, v ktorom sa konalo zasadanie, sa nachádza v kraji Slavónia, kde žije veľa Slovákov. Tam pôsobil chorvátsky biskup Strossmajer, veľký priateľ Slovákov. Otec arcibiskup, mali ste možnosť stretnúť sa v Ďakove s prvkami, ktoré svedčia o chorvátsko-slovenských vzťahoch? — Ďakovo je malé mesto — má len niečo vyše 20 000 obyvateľov — ale po kultúrnej stránke je na vysokej úrovni. Zásluhu na tom majú predovšetkým tamojší biskup a profesori seminára. V druhej polovici minulého storočia bol v Ďakove dlhý čas biskup Jozef Strossmajer, ktorý vybudoval nádhernú katedrálu, pýchu Ďakova, pracoval za zjednotenie kresťanov, najmä s východnými Cirkvami, pričinil sa o rozšírenie úcty k svätému Cyrilovi a Metodovi, morálne i hmotne pomáhal pri založení Matice slovenskej a navrhol Stefana Moy- sesa za biskupa do Banskej Bystrice. V tamojšom diecéznom muzeu som objavil aj pekný obraz kardinála Haulíka, záhrebského arcibiskupa, Slováka, pochádzajúceho z Trnavy. Teda minulosť i prítomnosť svedčia o veľmi dobrých chorvátsko-slovenských vzťahoch. — Dôležitou zastávkou na ceste arcibiskupa Tomka v Juhoslávii bola slovenská obec Selenča vo Vojvodine. Je známe, že vo Vojvodine je veľa slovenských obcí. Medzi nimi sa Selenča vyznačuje tým, že polovica jej obyvateľov sú Stredoslováci evanjelického vyznania, kým druhú polovicu tvoria Západoslováci katolíckeho vyznania. Otec arcibiskup, aký bol program Vašej návštevy v Selenči? — Moja návšteva v Selenči sa pre nedostatok času musela obmedziť len na slávnostnú svätú omšu v tamojšom kostole a na krátke stretnutie so skupinou Selenčanov. Ide o obec, ktorú založili prisťahovalci zo Slovenska, čo kolonizovali toto Turkami vyprázdnené územie za čias Márie Terézie, teda pred 225 rokmi. Na toto pamätné výročie dostala obec Selenča svoj vlastný znak — erb. Obyvatelia Selenče nosia ešte náš kroj a hovoria pekne po slovensky. Aj v kostole, nabitom do posledného miesta, spievali ako vždy po slovensky. Moja návšteva medzi týmito našimi rodákmi bola zvlášť milá aj im aj mne. C Milá a užitočná návšteva [pageend6]— Na svojej ceste mali ste možnosť osobitne sa stretnúť s našimi slovenskými bratmi evanjelikmi, ktorých je v Juhoslávii väčšina? — Po Selenči som navštívil Nový Sad, kde má svoje stredisko Slovenská evanjelická cirkev. Má vlastného biskupa a asi 25 zborov s vlastnými pastormi. Na našom stretnutí v Novom Sade sa zúčastnil odstupujúci biskup Dr. Jure Struhárik i nový biskup, ktorý len teraz nastúpil, a asi osem alebo deväť pastorov. — Nechcem byť indiskrétny, ale bolo by možné vedieť okolo akých otázok sa rozvíjal Váš rozhovor s predstaviteľmi našich bratov evanjelikov? — Rozhovor bol veľmi srdečný, bratsky otvorený a točil sa poväčšine okolo ekumenických otázok: naliehavá potreba zjednotenia kresťanov ako splnenie Kristovej vôle, nový ekumenický duch, už jestvujúca čiastočná jednota, založená na krste a na viere v Krista-Bohočloveka, mnohé spoločné prvky, nový pohľad na Martina Luthera, postavenie evanjelickej cirkvi a tak ďalej. Lúčili sme sa s prianím, aby tento náš rozhovor sa stal mostom nášho vnútornonárodného ekume- nizmu. — Mali ste možnosť stretnúť sa aj s inými skupinami Slovákov v Juhoslávii? — Navštívil som medziiným slovenskú obec Kovačicu, ktorá leží asi 50 kilometrov od Belehradu. Tam som stretol našu svetoznámu maliarku Zuzanu Chalupovú. Je to 58-ročná sedliačka, bezdetná vdova. Býva v malebnom domčeku, nosí slovenský kroj, rozpráva a cíti po slovensky. Bez zvláštnych škôl maľuje svoje obrazy štýlom «naif». Vystavovala ich v New Yorku, Tokyu, Paríži, Ženeve, Ríme, Bonne, Viedni, Prahe a Bratislave. Organizácia spojených národov natlačila niektoré jej obrazy pre svoj detský fond UNICEF a rozšírili ich po celom svete. Je to veriaca kresťanka evanjelička a svoju inšpiráciu čerpá z dvoch prameňov: z viery berie náboženské motívy a v láske k svo- jeti, k rodnej Kovačici, nachádza popudy k pestrofarebným scénam zo života dediny, rodiny, detských hier a podobne. A tak rozširuje po svete nielen plody slovenského génia, ale aj krásu slovenských krojov a ľudových zvykov. — Ďakujeme Vám, Otec arcibiskup, za Vaše zaujímavé a cenné informácie. Sme presvedčení, že Vaša návšteva posilnila putá, ktoré nás viažu s našimi južnými slovanskými bratmi a ktorá zaiste bude veľkým prínosom aj pre národný a náboženský život našich krajanov v Juhoslávii. Otázky kládol Ruby Desať pravidiel spokojného života 1. Spokojnosť človeka nevyviera z vecí a ani nie z osôb. Snaž sa ty sám dať zmysel veciam a stykom s ľuďmi. 2. Vek človeka rozpoznáš podľa jeho myšlienok. Myšlienky unavené — staroba; myšlienky svieže — mladosť. Povedz mi, čo čítaš a ja ti poviem, kto si. Ak berieš do rúk špinavé časopisy, zašpiníš sa. Ak však umývaš svoju myseľ čistým čítaním, tvoja tvár sa stane žiarivou. 3. Náhlenie a neporiadok znehodnocujú tvoje činy. Silná osobnosť postupuje takto: najprv rozmýšľa, potom sa rozhodne a nakoniec koná. 4. Ber ľudí, akí sú, a nie akými by mali byť. V každom z nás je viac slabosti ako zlomyseľnosti. Každý z nás je tak trochu « blázon » na svoj spôsob. 5. Príliš sa nerozčuľuj, ak sa ti niečo nedarí. Máme len dve ruky, dve nohy, dvoje očí a jednu pečeň. Nedovoľ, aby sa ti začala kaziť pre hocijakú maličkosť. 6. Miluj úprimne svoju rodinu. Oženiť sa alebo vydať sa je ľahké; neustále a srdečne milovať je umenie. Všetko sa dá kúpiť za peniaze, no lásku možno zaplatiť iba vzájomnou láskou. 7. Optimizmus a náboženstvo sú dve prepotrebné veci, ak chceš kráčať životom šťastný a spokojný. 8. Neboj sa Cirkvi. Ona jediná hlása a rozširuje vo svete naozaj vážne veci. 9. Rob tak, ako by všetko záviselo od teba; no na druhej strane spoliehaj sa na Boha a na ľudí, ako by všetko záviselo od nich. 10. A buď vždy usmievavý. Kto sa nevie usmievať, nedokáže sa darovať druhým. Kto sa nevie usmievať — hovorí orientálne príslovie — nech neotvára obchod. Úsmev je božskou hudbou v našom živote. 7 [pageend7]Zo života SÚSCM v Ríme • Kronikárovi už viacerí vytýkali, že píše len o mimoriadnych udalostiach, čo sa odohrávajú v ústave. Mal by vraj písať aj o obyčajných veciach. To je pravda. Ale opísať jednoduché veci nie je také jednoduché. Na to by sa hodil skôr dajaký článok, na ktorý by sa mohli podujať naši študenti, čo majú trochu vybrúsenejšie perá. Prenechávame to na nich. • Koncom novembra 1983 sme oslávili s našimi sestričkami 350-roč- né jubileum založenia ich kongregácie. Modlili sme sa spolu s nimi, aby boli vždy verné duchu svojho svätého zakladateľa. Ten úmysel nám pošuškali samé sestričky. Pri peknej liturgickej pobožnosti sme sa modlili aj za to, aby sa mnohé devy odhodlali k rehoľnému životu. Pre nás bol tento sviatok príležitosťou poďakovať sa našim milým sestričkám za všetku ich obetavosť a láskavosť. • Vo futbalových zápasoch v poslednej dobe nemáme akési veľké šťastie. Pozvali sme našich priateľov z ukrajinského malého seminára svätého Jozafáta na odvetný zápas, ktorý sme skoro, skoro vyhrali (rozumej <• tesne » sme ho prehrali). Ale za to nič! Hlavná vec, že sme si dobre zahrali... • V prvú decembrovú nedeľu sme boli znova vo Vatikánskom rozhlase. Spievali sme pri vysielanej svätej omši a niektorí z nás mali šťastie čítať liturgické state. Aj takto sa pripravujeme na náš budúci apoštolát. ® Keď má dakto v ústave meniny alebo narodeniny, na chodbe sa na vývesnej tabuli objavia ruže, kvety, srdcia, nápisy ako napr. SRDEČNE BLAHOŽELÁME atď. Ruže sú papierové, ale naše city voči oslávencom sú horúce, priateľské. Aj táto vec vplýva na to, aby sme sa naučili « vzájomne sa uctiť ». O Mikulášsky večierok s básničkami a darčekmi mal svoju predohru v pohone, ktorý na nás urobili čierne, pochmúrne bytosti... Chceli sa na nás vŕšiť, ale my sme sa snažili prejsť im cez rozum. Niektorí sa schovali, no našli sa aj takí, čo sa smelo postavili čiernym obludám do tváre. To bola radosť čerta poriadne « namlátit' ». My sa snažíme však mlátiť ho aj iným spôsobom. • Na sviatok Panny Márie Nepoškvrnenej sme sa pripravili trojdňovou pobožnosťou. Po tri večery sme sa zišli v kaplnke ústavu, aby sme sa počas zvláštnej liturgickej pobožnosti, ktorú viedol náš Otec Pauliny, zastavili nad jedinečným privilégiom našej nebeskej Matky. My si dobre uvedomujeme, že úprimná pobožnosť k Panne Márii je veľkou vecou v našom mladom živote. • Samotný sviatok Nepoškvrnenej sme prežili v radosti a úprimnej nábožnosti. Odpoludnia sme usporiadali akadémiu, ktorá má v našom ústave už svoju tradíciu. Pre Pannu Máriu chceme pripraviť to najkrajšie. Po prvý raz v školskom roku sa ukážeme pred našimi predstavenými a pred obyvateľmi ústavu svojimi literárnymi, hudobnými a dramatickými výkonmi. Tento rok sme mali (po prvý raz v dejinách ústavu) ako hosťa na našom večierku pána inšpektora saleziánov Otca Mária Prinu. Ba dokonca prinútili sme aj jeho vystupovať na akadémii. Dan Volný ho interviewoval Ako sme už boli spomenuli v predchádzajúcich číslach, v našej kaplnke sme cez prázdniny 1983 upravili na jednej stene pekné ta- bernákulum, kým na druhej umelecký kríž. Chýbajú ešte niektoré menšie úpravy presbytéria, aby naša kaplnka vyhovovala všetkých liturgickým predpisom. Foto: Dan Volný. (aké ťažké slovo) po taliansky... a veru dobre to išlo obidvom. Pán inšpektor nám vyzradil mnohé pekné veci o svojom saleziánskom povolaní a o svojej mariánskej úcte. Bratia Reimerovci sa preslávili «zbojníckym » kúskom (predstavte si, že sa vlámali od salónu cez okno). Nakoniec však aj oni podľahli « milostivým očiam » Panny Márie Starohorskej. Audiovizuálne pásmo nás prenieslo k našim bratom na Slovensko, aby sme spolu s nimi spievali na slávu Nepoškvrnenej. • Akadémiu zakončil náš Otec biskup Dominik Hrušovský, ktorý sa len pred nedávnom vrátil zo svojej okružnej cesty po Austrálii. S nadšením sme ho privítali medzi sebou a pozorne sme počúvali jeho zážitky z cesty. Sme radi, že aj Slováci v Austrálii sú takí veľkí ctitelia Panny Márie Nepoškvrnenej. Veď na jej česť vystavali « lurdskú jaskyňku » v Caveate. 8 [pageend8]OTVORTE SRDCIA KRISTOVI (Niekoľko myšlienok z prejavu Svätého Otca Jána Pavla II. vedcom z Pápežskej akadémie vied na ich výročnom zasadaní 12. novembra 1983). Vysokovážení páni, akademici a vedci, v tejto ťažkej dejinnej chvíli vás prosím o vedu, ktorá buduje mier. Mier je dar, ktorý Boh ponúka ľuďom dobrej vôle. Veda dnes stojí pred úlohou, ktorá je súrnejšia a nevyhnutnejšia ako kedykoľvek predtým. Je to úloha spolupracovať na záchrane a na budovaní mieru. (...) Vedec môže použiť svoju slobodu pri voľbe odboru svojej bádateľskej činnosti. Keď v danej historickej situácii je takmer nevyhnutné, že určitý vedecký výskum bude použitý na agresívne ciele, vedec musí urobiť takú voľbu, ktorá mu dovolí pracovať pre dobro ľudstva a na budovaní mieru. Vedci celého sveta by sa mali spojiť v spoločnom rozhodnutí odzbrojiť vedu a utvoriť vhodnú silu mieru tým, že odmietnu tie odbory výskumu, ktoré sú v konkrétnych historických podmienkach určené na ciele, ktoré prinášajú smrť. Pred týmto veľkým chorým nachádzajúcim sa v nebezpečenstve smrti, ktorým je celé ľudstvo, vedci — v spolupráci so všetkými predstaviteľmi sveta kultúry a so všetkými sociálnymi inštitúciami — musia dnes vykonať dielo záchrany podobne ako lekár, ktorý prisahal, že použije všetky svoje sily na vyliečenie chorého. (...) Vedecké spoločenstvo je viac ako hociktoré iné spoločenstvo — spoločenstvom mieru, lebo rigorózne hľadanie pravdy v oblasti prírody, ktoré je vašou kompetenciou, je nezávislé na ideológiách, a teda na konfliktoch, ktoré z nich pochádzajú. (...) Nestačí, že sa skončil politický kolonializmus. Treba, aby prestala každá forma kolonializmu vedeckého a technologického. Teším sa, že Pápežská akadémia vied priberá do svojich radov stále väčší počet vedcov zo všetkých národov bez akejkoľvek rasovej alebo náboženskej diskriminácie. Je to istá forma kultúrneho ekumenizmu. (...) Pevné rozhodnutie zamerať vedu na uskutočnenie spravodlivosti a pokoja vyžaduje veľkú lásku k ľudstvu. Každá ľudská čnosť je istou formou lásky. Je ňou najmä spravodlivosť, ktorá je láskou k blížnemu, k jednotlivcom a k národom. Iba ten, kto miluje, chce spravodlivosť aj pre druhého. Kto nemiluje, usiluje sa iba o spravodlivosť pre seba. (...) Pravda, sloboda, spravodlivosť a láska majú byť základnými pólmi veľkodušnej voľby, ktorou ste si zvolili vedu budujúcu mier. Tieto štyri hodnoty, oporné piliere vedy a občianskeho spolunažívania, musia tvoriť základ univerzálnej výzvy vedcov, tvorcov kultúry a obyvateľov sveta, ktorou sa chce Pápežská akadémia vied s mojím plným a presvedčeným schválením obrátiť na celý svet v záujme zmierenia národov a v prospech jedinej vojny, ktorú treba viesť: vojny proti hladu, proti chorobám, proti smrti miliónov ľudských bytostí, ktorým by sa dalo pomôcť, ktorých kvalita a dôstojnosť života by sa dali pozdvihnúť, keby sa na to použilo 7 percent výdavkov, ktoré každý rok vynaložia na ustavičné hrozivé zhojenie najbohatšie štáty. (...) Nemožno sa usilovať o pokoj — ako to robia mnohí — len preto, aby sa zaručil morálny permisivizmus a konzumizmus. Všeobecné volanie po pokoji musí byť preniknuté hlbokým zamýšľaním sa nad cieľom človeka, nad zmyslom a kvalitou života. (...) Cirkev sa teší viac ako hockto iný z každého skutočného výdobytku ľudského ducha na akomkoľvek poli. Uznáva a vysoko si cení dôležitosť vedeckých objavov. Nevidí v nich iba jedinečné použitie ľudskej inteligencie, ale objavuje v nich aj cvičenie sa vo vznešených mravných čnostiach, dávajúcich vedcovi vzhľad a zásluhy askétu, niekedy dokonca hrdinu, ktorému je ľudstvo podlžné veľkou chválou a vďakou. (...) Veľavážení páni, myslitelia a vedci, prosím vás, angažujte sa za spravodlivosť, lásku a pokoj. Verte, že dnes viac ako kedykoľvek predtým Katolícka cirkev je vaším spojencom. Cirkev miluje pravú vedu a správne myslenie, Cirkev sa modlí za vás a v mojej osobe, ktorá rešpektuje vaše náboženské presvedčenie, zvoláva na každého z vás Božie požehnanie. 9 PESTUJTE VEDU, KTORÁ BUDUJE MIER [pageend9]Po slávnostiach tristého výročia oslobodenia Viedne od Turkov, na ktorých sa zúčastnil minulého roku sám Svätý Otec, viacerí čitatelia sa nás pýtali, či aj naši predkovia dajako pomohli pri tomto víťazstve. Odpovedáme: Aj Slováci mali podiel pri oslobodení Viedne od Turkov Biskup J. Szelepchény — Pohronec. V škole na hodinách dejepisu sme sa učili, že 9. augusta 1526 početná armáda tureckého sultána Sulejmana I. porazila vojsko uhorského kráľa Ľudovíta II. pri Moháči v bitke, v ktorej z uhorského vojska vtedy zahynulo 24 000 mužov, medzi nimi mnoho Slovákov. V tejto bitke padlo i 5 biskupov a zahynul tu i sám kráľ Ľudovít. Po bitke pri Moháči sa turecká expanzia rozšírila na celé stredné Uhorsko, takže sa správa krajiny a hlavného mesta museli presťahovať do Bratislavy, kým novým sídlom ostrihomského arcibiskupstva stala sa Trnava. Ako sa v priebehu druhej polovice XVII. storočia ukázalo, nadarmo postavili ešte v XVI. storočí na zadržanie tureckého náporu do strednej Európy rovinnú pevnosť Nové Zámky s dvoma bránami a šiestimi baštami. V r. 1663 ju Turci dobyli a potom držali 22 rokov. V záznamoch sa zachovalo, že mesto prežilo až desať obliehaní raz z jednej, raz z druhej strany, pri ktorých prišlo o život až 10 000 mužov. Pre tento hrozivý nápor je pamätný rok 1663. Vtedy sa Turci pokúšali dobyť Bratislavu, ale mesto bolo dobre chránené hradbami a jeho posádka útočníka odrazila. Horšie to bolo s malými mestami na západnom Slovensku. Predvoje Turkov, posilnené vtedy 10 000 Tatármi a 10 000 kozáckymi jazdcami, postupovali údolím Nitry a dolného Váhu, aby uvoľňovali cestu hlavnej armáde. Pri tomto ťažení prenikli aj na Moravu, po Brno a Olomouc, ba niektoré jednotky sa dostali až do Sliezska. Historici odhadujú, že v našich krajoch Turci vtedy odviekli do 100 000 ľudí. Tureckým hrôzam učinila koniec definitívna porážka dobyvateľa v septembri 1683 pri Viedni, utŕžená od vojsk Karola Lotrinského a Jána III. Sobieskeho. Od tejto bitky začali Turci ustupovať juhovýchodným smerom, ale trvalo to ešte celé desaťročia, kým opustili aj Belehrad. Keď sa r. 1529 Turci dostali až pred Viedeň, ktorú obľahli, Mikuláš Salm ich úspešne odrazil a zahnal. No Turci sa nevzdali ani potom myšlienky dobyť cisárske mesto a tak pred 300 rokmi, 14. júla 1683, pritiahlo obrovské 280-tisícové vojsko pod vedením veľ vezíra Kara Mustafu k Viedni a začalo ju obliehať. Položenie obliehaného mesta sa stávalo ťažším a ťažším, aj keď Riidiger Stah- remberg ho bránil s 13 000 vojakmi a 7000-člennou mestskou domobranou. Ustavičné bdenie pri obranných akciách malo za následok čoskoro rastúcu únavu, pričom vyčerpanosť zvyšovali aj rýchlo sa zmenšujúce zásoby potravín, takže podvýživa zakrátko začala plodiť rozličné choroby. Po mesiaci situácia obliehanej Viedne sa stávala už beznádejnou, k čomu prispievala i skutočnosť, že v dôsledku zranení zredukovaná, vyčerpaná, chorobami oslabená a aj zle platená vojenská obrana chcela sa vzdať hroziacej tureckej presile. Že predsa nedošlo k vzbure viedenskej obrany a ku kapitulácii mesta, treba vďačiť aj obetavosti našich Slovákov. Hmotnú pomoc dostala Turkami dobýjaná Viedeň od nitrianskeho biskupa Juraja Szelepchényho- Pohronca (1595 — 1685), slepčianskeho rodáka, ktorý na boj proti Turkom venoval 493 000 zl. a potraviny v hodnote 170 000 zl. Keď sa totiž dozvedel, že vojsko brániace Viedeň nedostáva žold, čo tiež prispieva k jeho rastúcej nespokojnosti, venoval, čo mohol, aby aspoň čiastočne prispel na upokojenie viedenskej obrany a na jej povzbudenie vydržať, kým príde pomoc. Okrem tejto nie zanedbateľnej hmotnej pomoci, výdatnú duchovnú pomoc obrancom Turkami obliehanej Viedne poskytli aj dvaja obetaví slovenskí duchovní. Prvý bol trnavský rodák Imrich Kiss, SJ (1631 — 1705), ktorý ako duchovný otec obrancov Viedne 9 týždňov chodil po baštách Turkami ohrozeného mesta, ošetrujúc chorých i ranených, a zá- palistými slovami povzbudzoval k vytrvalosti na 10 [pageend10]duchu už-už klesajúcich vojakov. Jeho obetavým druhom bol Mikuláš Hrabovský, od smrti ktorého nedávno uplynulo 300 rokov. Z Trenčianskej župy pochádzajúci M. Hrabovský, S J (1638), účinkoval pôvodne ako gymnaziálny profesor, potom prednášal filozofiu v Košiciach, kde bol činný aj literárne a napísal o. i. filozofické dielo «Lilium Nazareum...» (Košice 1675). Pred Turkami ohrozujúcimi Košice odišiel do Viedne, kde potom za tureckého obliehania sa stal — ako vravia staré záznamy — « pravým anjelom medzi vojskom », ktoré už strácalo odhodlanie brániť mesto. Podobne ako jeho starší druh Imrich Kiss, SJ, aj Mikuláš Hrabovský neúnavne chodil medzi vojakmi, liečil ranených a chorých, utešoval umierajúcich a kriesil upadajúceho ducha obrany mesta, povzbudzujúc ju vytrvať do príchodu očakávanej pomoci. Bol skvelým rečníkom, vedel tak strhujúco presviedčať, že obránci Viedne s vypätím posledných síl sa znova a znova zviechali k zúfalej obrane. A tak Viedeň odolala mohutnému tureckému náporu, kým prišli jej na pomoc s organizovaným vojskom poľský kráľ Ján Sobieski a knieža Karol Lotrinský, ktorí 12. septembra 1683 Turkov porazili, zahnali a Viedeň oslobodili. Toto víťazstvo nad Turkami pri Viedni znamenalo začiatok zániku osmanského panstva v strednej Európe. Mikuláš Hrabovský sa ho však už nedožil. Oslabený ustavičnou vyčerpávajúcou či- nosťou bez odpočinku a riadnej stravy pri ošetrovaní chorých a ranených sám ochorel a pred 300 rokmi — 22. augusta 1683 — svojej chorobe i podľahol, 20 dní pred oslobodením mesta. No aj tak mal i on zásluhu na tom, že viedenská obrana vydržala a odolávala náporu tureckých obliehateľov. Ako hmotná podpora biskupa Szalepchényho- Pohronca, i obetavá činnosť Imricha Kissa a Mikuláša Hrabovského, ktorá v tejto súvislosti ešte nie je zhodnotená, prispeli na záchranu Viedne pred Turkami. Dnes ťažko si predstaviť, lebo iba tušiť môžeme, čo by sa bolo stalo, keby — nebyť tej hmotnej podpory i hrdinskej duchovnej pomoci, povzbudzovania a obetavosti spomínaných našich rodákov — neplatená, podvyživená a chorobami deptaná, už-už revoltujúca viedenská obrana v situácii, ktorú videla beznádejnou, bola vypovedala poslušnosť a vydala mesto obliehateľom. Kam by bola po obsadení Viedne ďalej smerovala turecká expanzia a ako by sa boli vyvinuli v dôsledku toho ďalšie osudy celej Európy? Nemôže byť nijakou nadsádzkou, ani namyslenosťou, ak sme hrdí na to, že i synovia našej vlasti majú zásluhy na vytrvaní slabnúcej obrany Viedne proti veľkému tureckému náporu až do príchodu Jána Sobieskeho a Karola Lotrinského, a tým aj na oslobodení Viedne, i na odvrátení osmanského nebezpečenstva od ostatnej Európy. A nepriamo i na postupnom likvidovaní panstva tureckého polmesiaca v strednej Európe ako následku viedenskej porážky Turkov. C. A. Radványi (z pozostalosti) Koncom minulého roku vyšli v našom vydavateľstve dve básnické zbierky: Mikuláš Šprinc, OLEANDRE. Verše. Obálku navrhol Andrej Paulíny. Vydal Slovenský ústav svätého Cyrila a Metoda v Ríme roku 1983 ako 37. zväzok série Lýra, ktorú rediguje Gorazd Zvonický. Strán 28. Cena neudaná. Mikuláš Šprinc, JAZERO ORIÓNA. Verše. Obálku navrhol Andrej Paulíny. Vydal Slovenský ústav svätého Cyrila a Metoda v Ríme roku 1983 ako 38. zväzok série Lýra, ktorú rediguje Gorazd Zvonický. Strán 38. Cena neudaná. Prvá zbierka obsahuje 20 básní, kým druhá 30. Pozerajúc na počet strán, niekomu by sa mohlo zdať, že ide o « skromné » zbierky. Je to však omyl. Verše a básne nemožno hodnotiť radovými číslicami; básne a verše treba vážiť. A tieto básne ozaj zavážia v celej básnickej tvorbe nášho veľkého slovenského básnika. Je to tichá meditácia o tých najzákladnejších otázkach človeka: o zmysle ľudského života, o čase, o nádeji, o smrti a večnosti, o Bohu. Všetky tieto otázky v básnikovej duše vykrištalizovali a on, kňaz ľudského slova, nám ich predkladá v tej najjednoduchšej forme, forme priam biblickej. ide o verše očistené od všetkej ľudskej márnosti. Verše chcú predstaviť pravdu « čistú », úprimnú, bratskú, kresťanskú: « Kým ešte držím v ruke pero, / svätom dare spievať chcem, / o tom, že Kristus zahnal šero / a osvetľuje zem. (...) Vo svetle kráča človek do večnosti, / pokým sa svetla celkom zmocní. / Posledné slovo básnika / v blaženom tichu zaniká...». A tak vari to, čo v básnikovej mysli malo byť akoby jeho testamentom, stalo sa hlbokým básnickým vyznaním a posolstvom pre všetkých ľudí dobrej vôle. 11 MIKULÁŠ ŠPRINC Oleandre [pageend11]Slovenská rodina v šírom svete Z ČINNOSTI RAKÚSKO-SLOVENSKÉHO KULTÚRNEHO SPOLKU VO VIEDNI Rakúsko-slovenský kultúrny spolok vo Viedni vznikol iba koncom roku 1982. Zo správ, ktoré sme dostali, sa dozvedáme, že v minulom roku vykázal veľmi peknú činnosť, o ktorej sa chceme zmieniť. Vo viedenskej « Uránii » 23. septembra 1983 mal Dr. Branis- lav Kollár veľmi zaujmavú prednášku o slovenských krojoch. Prešiel všetkými krajmi Slovenska a predstavil zásadné typy mužských i ženských ľudových slovenských krojov, pričom poukázal i na vzácne podrobnosti a na osobitnú výtvarnú krásu týchto ľudových ručných prác. Prednášateľ doprevádzal svoje slová peknými diapozitívami, takže každý si mohol urobiť veľmi presný pojem o umeleckosti a nevšednej výtvarnej sile tvorcov slovenských krojov. Okrem toho tri mladé dámy z viedenskej slovenskej spoločnosti predviedli piešťanský kroj s jeho variáciami a tak prispeli k spestreniu vydareného večera. O tri týždne neskoršie (13. októbra 1983) Dr. Tatjana Ma- sariková usporiadala koncertnú prednášku o slovenskej hudbe. Najprv prednáškovým spôsobom informovala o historickom vývoji našej hudby. Zmienila sa najmä o slovenskej ľudovej piesni a hneď aj predviedla niektoré z nich. Milým prekvapením bolo vystúpenie malej Táničky Masa- rikovej, ktorá so svojou mamičkou zaspievala « Červené jabĺčko >> a « Veždy zajdú ». Dr. Masariková poukázala aj na slovenskú klasickú hudbu a osobitne vyzdvihla Mikuláša Schnei- dra-Trnavského. Za klavírneho sprievodu Prof. Moniky Strom- pachovej predviedla Trnavského « Ružičky » a « Spi duša ». Z modernejších skladateľov Dr. Tatjana zaspievala ukážky z cyklu « V jeseni » od Alexandra Moy- zesa. Zavŕšením tohto vydareného večera boli ukážky z diela Eugena Suchoňa — árie z opery « Krútňava »: « Parta moja » a « Uspávanka Katreny ». Celý večer bol silným umeleckým zážitkom. Ba vari lepšie: pôžitkom! Jasný a sýty hlas Dr. Ta- tjany Masarikovej, jeho skvelé výškové rozpätie a modulácia, nadchli svojou sviežosťou všetkých prítomných. Dňa 11. novembra 1983 bola ďalšia prednáška vo viedenskej « Uránii». Bola to téma historická: Slovensko a jeho dejiny. Prednášal Dr. Anton Hrabovec. Rozdelil svoju prednášku na štyri časti a podarilo sa mu podať ozaj presný prierez slovenskými dejinami od najstarších čias až po modernú dobu. Pozornosť, s akou sledovali prítomní prednášku, je najlepším dôkazom o jej hodnote. Po prednáške sa ešte dlho pokračovalo v debate v menších skupinkách a objasňovali sa body, na ktoré nebolo možné poukázať v jednohodinovej prednáške. Tešíme sa z tejto činnosti Rakúsko-slovenského kultúrneho spolku a žičíme mu veľa úspechov v jeho ďalšej kultúrnej práci. Zábery z prvej pastoračnej návštevy Otca biskupa Dominika Hrušovského na Slovenskej katolíckej misii v Zurichu. Mnohí členovia misie už mesiace pred návštevou Otca biskupa kuli plány, ako ho čo najdôstojnejšie privítať. Chceli dôstojne vyjadriť úprimnú radosť a aj akési hrdé povedomie, že ich dobrotivý Boh požehnal a Svätému Otcovi vnukol spasiteľnú myšlienku vymenovať slovenského biskupa pre krajanov roztratených po celom svete, aby v ňom mali oporu i jednotiaci bod. Svätý Otec menovaním a udelením plnosti kňazstva postavil nášho Otca biskupa a v ňom aj všetkých nás na úroveň ostatných národov. Vedomie tohto faktu v mnohých zobudilo ubité povedomie, zažalo uvädnutý optimizmus, radosť i úprimné nadšenie. Slovenská duša to potrebovala všetko nejako vyspievať. Dali dohromady spevokol a začali poctivo nacvičovať pod vedením organistu pána Kamila Hrnka. I v jeho duši zrazu múza zrobila hrmot a noty len sa tak sypali na papier. Vyšla z toho originálna hudobná skladba ako zdravica novému biskupovi, prvý raz predvedená na jeho prvej návšteve Slovenskej katolíckej misie v Zurichu. Prvý deň návštevy (29. október 1983) začal ružencovou pobožnosťou v modernej kaplnke krypty farského kostola Lieb- frauen. Kostol bol plný v celej vekovej pestrosti našich slovenských rodín. Otec biskup povedal ku každému desiatku vedúcu myšlienku a potom sa predmod- lieval. Bolo cítiť, že všetci sa modlili s vierou. Miništrantom svietili oči radosťou, lebo prvý raz sa im dostalo cti posluhovať biskupovi z Ríma. Eucharistickým požehnaním sa pobožnosť uzavrela. Po ruženci čakali v peknej farskej sále slávnostne prestreté stoly. Spevokol ešte posledný raz 12 RADOSTNÁ NÁVŠTEVA V ZURICHU [pageend12]si « š drnoval » hlasy. Mamičky v kuchyni usilovne pripravovali všetko na pohostenie, kým deti pobehovali plné zvedavosti a sviatočnej nálady. Všetci čakali v akomsi milom napätí objavenie sa Otca biskupa vo dverách. Keď vstúpil do ožiarenej sály, spevokol spustil premiéru zdravice « Vitajte » a malá Madlen- ka Šuvadová v peknom kroji odovzdala Otcovi biskupovi kyticu kvetov. Po usadnutí ing. Šuvada uviedol body programu malej akadémie. Malý Tonko Hrnek zaspieval bezchyby pieseň « Mlaď naša verná », za čo zožal zaslúžený potlesk. V mene Misie prehovoril Otec misionár Anton Baník. Zdôraznil myšlienku, že povýšenie Otca Dominika Hrušovského na biskupa, je zároveň povýšením nás všetkých. Krátku zdravicu za Združenie priateľov Slovenska vo Švajčiarsku predniesol jeho tajomník ing. Aristid Zelenay. Medzitým sa podávala chutná domáca klbáska s kapustou a zemiakmi, k čomu bolo na výber i kvalitné víno. Chutné koláče a bohatý výber zákuskov, ktoré pripravili doma naše gazdinky, korunoval pohostenie. V ďalšom priebehu programu Katka Klieštencová v novom piešťanskom kroji básňou G. Zvonického « Šarlátový pás » pozdravila hosťa. Pani Katka Grmanová, ako členka pastoračnej rady SKM v Zúrichu, predniesla krátky prehľad činnosti misie. Uistila Otca biskupa, že spoločenstvo veriacich okolo misie žije ako svorná kresťanská slovenská rodina. Potom Rasťo Valach zahral na flétně a Nikoletka Kutchiová zarecitovala svoju obľúbenú modlitbičku, ku ktorej pridala aj svoj huncútsky úsmev. Po nej skupina detí zaspievala niekoľko piesní so sprievodom gitary « uja Stana » (tak volali deti na táboroch Otca Stanislava Hrušovského), ako sa ich naučili na letných táboroch. Harmonika so spevom ukončili milý večer. V nedeľu 30. októbra bola o 9.00 hod. slávnostná svätá omša, pri ktorej spevokol misie sprevádzal liturgiu nacvičenými vložkami. S Otcom biskupom koncelebrovali: O. Anton Baník SDB, ako vedúci misie a O. Stanislav Hrušovský, ktorého kňazské povolanie sa zrodilo na pôde tejto misie. V slávnostnej homílii kládol Otec biskup všetkým na srdce realizovanie viery v praktickom každodennom živote, ako jediné najúčinnejšie svedectvo, ktoré dnes získava vo svete kredibi- litu. Iba rečiam dnešný svet neverí, žiada dôkazy života. Po svätej omši bolo opäť pohostenie so zákuskami a kávou, pri ktorom srdečne pozdravila PASTORAČNÁ NÁVŠTEVA OTCA BISKUPA HRUŠOVSKÉHO V AUSTRÁLII Otec biskup Hrušovský po svätej omši, ktorú slúžil pre našich krajanov v Melburne. V sobotu 5. novembra ráno privítali slovenskí veriaci na čele so svojím duchovným Otcom Emilom Černajom SVD na letisku v Sydney Otca biskupa Dominika Hrušovského, ktorý prišiel na pastoračnú návštevu medzi Slovákov do Austrálie, kde sa zdržal až do 29. novembra. Navštívil mestá, v ktorých žije najväčší počet Slovákov: Sydney, Brisbane, Melbourne a Adelaide. Program bol všade podobný: duchovná obnova s prípravou na svätú spoveď a na získanie odpustkov Jubilejného roka, spovede, slávnostná svätá omša, zhromaždenie i delegátka SKS pani Dr. Tatjana Masariková z Viedne, ktorá oslovila najmä naše slovenské ženy. Slávnostný obed korunoval záver návštevy Otca biskupa v Zúrichu. Lud bol nadšený. Otec biskup odchádzal nielen spokojný, ale aj povzbudený vo svojej zodpovednej úlohe, ktorej pozitívny efekt plne zažil aj v rámci tejto návštevy. Veriaci zozbierali na podporu SÚSCM 1000. šv. frankov, ktoré odovzdali ako hmotný prejav solidarity Otcovi biskupovi. Svedok spoločné stretnutie pri stole s kultúrnym programom, návštevy chorých, cesty po vidieku a večerné stretnutia s menšími skupinami veriacich, ktorým to čas a práca dovolili. Prvý týždeň venoval Otec biskup slovenskej pospolitosti v Sydney, ktorá má najväčší počet veriacich pochádzajúcich zo Slovenska. Zo Sydney zašiel i do Brisbane a do Maroochydore, kde žije menší počet krajanov. V Melbourne, kde strávil Otec biskup celý druhý týždeň, je aj početná skupina Slovákov z Juhoslávie. Otec Tibor Strnisko 13 [pageend13]Otec biskup Hrušovský medzi našimi krajanmi pred Slovenským domov v Adelaide. Tu zasa medzi Slovákmi v Sydney. Všimnite si tie pekné slovenské kroje našich ľudí. SDB, ktorý je v Austrálii už od roku 1956, s mladistvým oduševnením pracuje na tomto poli ako duchovný Slovenskej misie. Pravdaže, putoval s Otcom biskupom i do Caveatu, do kostolíka a k lurdskej jaskyni, ktoré stavali a krášlili slovenské ruky. Adelaide bola dejiskom pastoračnej návštevy v treťom týždni. Otec Alfonz Silhár SDB, ktorý sa venuje duchovnej správe Slovákov v tomto meste, pripravil i cesty do okolia, do vinárskeho kraja Barossa Valley a k moru do Vietor Harbor. Otec Hrušovský sa v každom meste stretol i s príslušnými cirkevnými predstaviteľmi, s ktorými mal rozhovory o terajšom stave a o budúcom vývoji slovenských misií v Austrálii. Na záver sa Otec biskup Hrušovský ešte vrátil do Sydney, kde mal na Slovenskom dni v Colo- River v nedeľu 27. novembra slávnostnú svätú omšu. Zo Sydney odcestoval potom rovno do Ríma. Pastoračná návšteva, ku ktorej sa ešte vrátime v našom časopise, priniesla všade radosť a nové oduševnenie. Slováci v Austrálii videli, že nie sú zabudnutí a už teraz sa tešia... na ďalšiu návštevu. Kronikár NOVÝ DOKTOR V novembri 1983 Otec Jozef Rajčák úspešne obhájil na Pápežskej urbaniánskej univerzite v Ríme svoju doktorskú dizertáciu v talianskej reči z teológie. Predmetom jeho dizertačnej práce bola osoba Ježiša Krista videná očami modernej ateistickej kritiky. Náš autor na základe súčasných vedeckých výsledkov dokázal, že akákoľvek ateistická kritika Ježišovej osoby je neopodstatnená a nevedecká. Srdečne blahoželáme Otcovi Rajčákovi k jeho akademickej hodnosti doktora a prajeme mu, aby ovocie jeho námahy vyšlo knižne v dajakom katolíckom talianskom vydavateľstve. ZVLÁŠTNA NÁRODNOSŤ Päťročný Tonko v Ziirichu šiel jednoho rána do škôlky. Mama mu cestou kládla na srdce, aby neurobil rodine hanbu a pekne sa choval. Aj zopakovala, čo má odpovedať na otázky, keby sa ho deti, alebo učiteľka vypytovali. Obrátil na mamu svoje dokorán otvorené veľké dve modré očí, z ktorých žiaril úsmev, pokoj, ale i ustarostenosť, ako to s tými odpoveďami dopadne. Dal mame ešte horúci bozk a každý sa pobral svojou stranou. Svojimi zlatožltými kaderami a širokým srdečným úsmevom, sprevádzaným milým pohľadom tých veľkých modrých očí, vyburcoval hneď pozornosť ostatných. Švajčiarske deti si hneď po prízvuku všimli, že to nie je domáci a zasypali ho otázkami. « Akej si ty národnosti? » — pýtali sa zvedavo buclatého Tonka. Porozmýšľal, ako to mama s oteckom doma hovorili?! Potom s úsmevom plný sebavedomej istoty prehlásil: « Ja som rímskokatolík! » Učiteľka i deti sa rozosmiali. Iba Tonko sa čudoval, čo je tu do smiechu?! No neskôr sa dovtípil, že tie mámime rady si akosi poplietol. No napriek tomu si získal sympatie všetkých a to mu stačilo a začal sa i sám smiať s ostatnými a tak bolo veselo. A. Baník Tvár, ktorá sa nikdy neusmej'e, svedčí o zlom srdci. Baskické príslovie 14 [pageend14]Knihy Nového zákona obsahujú nielen Evanjeliá (v ktorých sa dočítame o účinkovaní a učení Ježiša Krista), ale aj Listy apoštolov, Zjavenie svätého Jána a druhú knihu Lukášovu — Skutky apoštolov. A práve tieto Skutky sú pre nás dôležité, lebo nám približujú život prvých kresťanov, ktorí uviedli učenie Ježiša Krista do praxe. Stáročiami sa z prvého nadšenia mnoho stratilo a peľ novoty sa ošúchal. Bolo vždy úlohou svätcov, mučeníkov a vyznávačov, učiteľov a mystikov, aby zotreli prach všednosti a oživili medzi nami sviežosť učenia evanjelia. Takto vždy znova a znova mohli sme obdivovať evanjelium v celej jeho kráse a mnohí kresťania sa žiarivým príkladom svätcov nechali strhnúť k nasledovaniu. Človek je už taký, má rád novoty a senzácie. Škoda len, že väčšinou zostane iba pri obdive! Zabudli sme čakať, zamyslieť sa, ba aj ďakovať a chváliť. Nevieme žasnúť nad malými radosťami všedných dní. Vieme často iba jedno: naháňať seba a iných. A výsledok tohto stresu? Nervové poruchy, netrpezlivosť, neláska, hriech, nenávisť, vojna... Ktosi sa ma raz pýtal, ako sa slávila omša za čias prvých kresťanov? Či aj oni mali také dlhé (!) kázne? Nemalý bol údiv tohto človeka, keď som mu rozprávala nasledovné: Prví kresťania boli plní radosti a vďaky, lebo vedeli, že Ježiš im priniesol spásu a trpezlivo čakali na jeho prisľúbený druhý príchod, kedy nastolí vládu dobra a spravodlivosti, kedy naplno zavládne kráľovstvo nebeské, ktoré sa v Ňom priblížilo! Oni však okrem toho, že na ten deň čakali, veľmi veľa pre ten príchod robili! Kráľovstvo nebeské medzi sebou uskutoč- MARANA THA ňovali! Žili medzi sebou v láske, pomáhali si, delili sa o svoj majetok, o svoje vedomosti a skúsenosti vo viere. V prvý deň týždňa sa schádzali, aby spoločne slávili Eu- charistiu — spojenú s hostinou lásky. Schádzali sa niekedy už v predvečer, t.j. v sobotu, čítali state z Písma a niekto, kto sa v tom vyznal — a nemusel to byť vždy apoštol — prečítaný text vysvetľoval. Spomínali činy a slová Ježišove, novoprišlým vysvetľovali zmysel jeho života a jeho činov. Potom sa modlili, spievali hymny a čakali na príchod Pána — Ma- rana tha! Čakali do polnoci, mysleli, že príde v noci, ako zlodej (Mt 24,43), ale keď neprišiel, « bdeli» a modlili sa ďalej, až do svitu, kedy slávili Eucharistiu, ako im Ježiš bol prikázal («Toto robte na moju pamiatku» [1 Kor 11,25]). Takto bol Ježiš medzi nimi prítomný aspoň sviatostným spôsobom. Ich Bohoslužba sa končila až ráno. Po omši slávili « hody lásky » — aga- pé — a potom sa rozišli. Čakanie na príchod Ježiša Krista bolo silnou pohnútkou života prvých kresťanov! Čakali na premenu sveta a v ňom aj seba samých. Nikto totiž nemôže spasiť svoju dušu bez toho, žeby do toho nezapojil celý svet! Boh je milujúci Otec a stvoril nás ako bytosti, ktoré sú určené pre lásku a ktoré sú schopné lásky! Láska však potrebuje dialóg, má sociálne rozmery. « Budete mi svedkami až do končin sveta » (Sk 1,8) — to sa nedá uskutočniť v samote. Dnes sme sa utiahli so svojím náboženským presvedčením do súkromia a zabudli sme, že máme budovať svet lásky a spravodlivosti, v ktorom bohatý nesmie žiť na úkor chudobného! Má to byť svet bez násilia, svet bez hriechu a utrpenia. Ježišove znamenia a zázraky idú práve týmto smerom: venuje svoju lásku chudákom, vydedencom, chorým, odstraňuje nevedomosť, kŕmi hladných slovom i chlebom, odpúšťa hriechy... V našej dobe je zvykom dobehnúť na svätú omšu v poslednej chvíli, ba i neskoro. Niekedy sa aj odchádza skôr, lebo by sme zmeškali autobus či električku, skrátil by sa nám čas voľna, ktorému sa tešíme... Zabudli sme už, že nedeľa je deň Pánov a nie náš? — Mali by sme si uvedomiť, že svätá omša je « priestor », kde sa skutočne stretáme s Pánom! Mali by sme sa uzobrať, porozmýšľať a pripraviť sa na jeho príchod! Lebo Pán iste raz príde! Možno v noci, ako zlodej; vtedy, keď ho najmenej očakávame. Ak raz má nastať lepší svet, ak má byť kráľovstvo Božie už tu na zemi, musíme sa angažovať všetci, nielen kňazi a misionári! Cirkev, to sme my — to nie je fráza, to je skutočnosť! Všetci sme údmi toho istého tela, i keď každý má inú úlohu. Nakoniec ešte niečo: Nezabudnime, že naša úloha sa účasťou na svätej omši nekončí, ale začína. Tam čerpáme silu k tomu, aby sme rozdali, čo sme dostali « mierou hojnou, vrchovatou ». He-Va 15 [pageend15]PREŠLO DVADSAŤ ROKOV ODVTEDY, ČO BOLI NÁJDENÉ A PRENESENÉ DO BAZILIKY SVÄTÉHO KLEMENTA V RÍME RELIKVIE SVÄTÉHO CYRILA V októbri minulého roku prešlo dvadsať rokov od cyrilome- todských slávností, ktoré sa konali roku 1963. Počas slávností preniesli do Ríma časť nájdených relikvií svätého Cyrila a uložili ich v novembri toho istého roku v bazilike svätého Klementa v rámci slávnostných bohoslužieb. Relikvie nášho veľkého slovanského apoštola boli vyše 165 rokov mimo pôvodnej baziliky, lebo mramorovú urnu, v ktorej sa uchovávali, preniesli za nepriaznivej situácie dňa 18. augusta 1798 do rímskeho kostola Chiesa Nuova, alebo Šanta Maria in Vallicella *. P. Leonard Boyle, z kláštora dominikánov pri bazilike svätého Klementa v Ríme, na základe ar- chiválneho výskumu zistil, že v kaplnke paláca rodiny Antici- Mattei v mestečku Recanati pri Jadranskom mori sa nachádza relikviár, ktorý obsahuje asi 6 cm dlhú kosť s nápisom: « Ex ossi- bus S. Cyrilli M. » (Z kostí sv. Cyrila Mučeníka)2. Podobná nepresnosť, že svätý Cyril je označený za mučeníka, sa občas uvádzala aj za menom svätého Metoda. Nájdené relikvie svätého Cyrila preniesol z Recanati do Ríma dňa 27. októbra 1963 Otec biskup Grutka v sprievode teraz už nebohého Mons. Štefana Náhal- ku a terajšieho tajomníka celocir- kevnej synody biskupov, arcibiskupa Jozefa Tomka. Dňa 17. novembra 1963 sám Svätý Otec pápež Pavol VI. preniesol vzácne relikvie do starobylej baziliky svätého Klementa. Počas milej a pre nás Slovákov pamätihodnej slávnosti sám Námestník Kristov ich tam vrátil3. Vložili ich do spodnej časti oltárnej mensy v bočnej kaplnke zasvätenej obom našim vierozvestom. Túto kaplnku postavili v ro- Kaplnka svätého Cyrila a Metoda v bazilike svätého Klementa bola upravená takmer pred sto rokmi. Hlavnú zásluhu má na tom pápež Lev XIII. a biskup Strossmajer. Pred dvadsiatimi rokmi boli do výklenku v strede oltára umiestnené relikvie svätého Cyrila. koch 1882-1886 pri príležitosti tisíceho výročia smrti svätého Metoda. Zaslúžil sa o to vtedajší pápež Lev XIII., za podpory chorvátskeho biskupa Josipa J. Strossmayera. Svedčia o tom dve pekne ozdobené pamätné tabule, umiestnené pod klenbou. Tri veľké fresky na prednej a bočných stenách kaplnky znázorňujú výjavy zo života svätého Cyrila a Metoda. Sú dielom talianskeho maliara Salvatora Nobi- liho. Vpravo pod klenbou sa nachádza pamätná tabuľa, venovaná djakovskému biskupovi J. J. 16 [pageend16]Strossmayerovi. Pod ňou je freska, ktorá predstavuje slovanských apoštolov ako bránia staroslovanskú bohoslužobnú reč pred pápežom Hadriánom II. Na freske za oltárom je vyobrazený Spasiteľ s otvoreným evanjeliárom, popísaným hlaholským písmom. Pred Spasiteľom kľačí Lev XIII., ako dáva Cirkev, v symbole malého kostolíka, pod jeho ochranu. Svätý Cyril je po pravej a svätý Metod po ľavej strane Krista. Obidvaja sú odetí v biskupských rúchach. Maľba na ľavej stene kaplnky znázorňuje prenášanie telesných pozostatkov svätého Cyrila z Vatikánu do baziliky svätého Klementa 4. Ďalším známejším miestom vo Večnom meste, kde sa prechováva úcta k slovanským apoštolom a kde sú aj viaceré ich obrazy je chorvátsky kostol pri Pápežskom kolégiu svätého Hiero- nyma, ako sme už o tom písali v predošlých číslach časopisu. Tu si uctievajú svätého Cyrila a Metoda, podľa pápežského nariadenia, ako podružných patrónov 5. V sakristii kostola je uložený pekný, do dreva vyrezaný a postriebrený relikviár. V ňom je uložená relikvia svätého Cyrila, ako o tom svedčí nápis: « De os- sibus S. Cyrilli C. P., fratris Me- thodii. » (Z kostí S. Cyrila, brata S. Metoda.) Dokument o pravo- vernosti relikvie vystavil generálny vikár, kardinál Respighi 17. júla 1905 6. Relikvie svätého Cyrila sa o- krem Ríma nachádzajú tiež v niektorých významnejších kostoloch v Čechách a na Slovensku. Metropolitný chrám svätého Víta v Prahe má relikviu svätého Cyrila už pravdepodobne z obdobia kráľa Karla IV.7. Pomerne veľkú relikviu svätého Cyrila (podlaktie pravej ruky) vlastnil od 16. až do začiatku 19. storočia biskupský chrám v Brne. Prv, ako sa stratila, dostali z nej: kapitula v Mikulove a benediktinský kláštor v Rajhrade 8. Opát tohto kláštora roku 1881 daroval relikviu pápežovi Levovi XIII., ktorý ju rozdelil likvií svätého Cyrila z Ríma na uvedené miesta došlo koncom 16. storočia l0. Aj na Slovensku sa nachádzajú maličké zlomky týchto relikvií a to v katedrálnych kostoloch v Spišskom Podhradí a v Nitre n. Ján Hnilica Relikviár s pozostatkami svätého Cyrila v kostole svätého Hieronyma v Ríme. 1 M. Lacko: Hrob a pozostatky sv. Cyrila v Ríme, « Most» č. 1-4/1963, str. 234-235. 2 L. Boyle: Osud ostatku svätého Cyrila, « Se znamením kríže», Rím, Kresťanská Akadémie, 1967, str. 55. 3 Š. Náhalka: Prenesenie relikvií sv. Cyrila do Ríma, «Hlasy z Ríma», č. 11/1963, str. 1-2; Š. Náhalka: Svätý Otec Pavol VI. preniesol relikviu sv. Cyrila do baziliky sv. Klementa, « Hlasy z Ríma », č. 12/1963, str. 5-6. 4 Rím a Vatikán, Rím, 1969, str. 33- 35; J. Cincík; Maľby baziliky sv. Klementa v Ríme, « Literárny almanach », 1959, str. 113-114. 5 G. Magjerc: Istituto di S. Giro- lamo degli Illirici, Roma, 1953, str. 9. 6 Viď originály zoznamov o relikviách a ich hodnovernosti v Pápežskom chorvátskom kolégiu sv. Hieronyma v Ríme. 7 F. Snopek: Hrob a ostatky sv. Cyrila, apoštola slovanského, « Sborník Velehradský», VI, 1896, str. 147. (V ďalšom len F. Snopek); W. W. Tomek: Dějepis města Prahy, III, Praha, 1875, str. 203; Grivec: Slovanští apoštolé sv. Cyril a Metoděj, Olomouc, 1927, str. 77. (V ďalšom len Grivec). 8 F. Ušeničnik: Kje je grob sv. Čírila? Katoliški Obzornik, 1898, str. 70. 9 F. Snopek, str. 147, 151; F. Grivec, str. 77, 81. 10 F. Grivec, str. 77. 11 Podľa výskumu Rev. Jozefá Kút- nika-Šmálova (1912-1983). Detail relikviára v oltári v kaplnke svätého Cyrila a Metoda. a venoval: kláštoru v Rajhrade, veľkolepej bazilike na Velehrade, metropolitnému chrámu v Olomouci a katedrále v Brne 9. Podľa Slovinca Mons. Františka Griveca — jedného z najlepších odborníkov cyrilometod- ského obdobia, k preneseniu reRok 1985 bude pre nás rokom jubilejným. Budeme oslavovať 1100 rokov od smrti svätého Metoda. Začnime sa už odteraz duchovne pripravovať na túto veľkú udalosť. Horlivý kresťanský život a záujem o cyrilometodské dedičstvo nech charakterizujú túto našu prípravu. 17 [pageend17]Cez celú noc nás šikanovali a prehliadali Anglický ústav pre výskum náboženských otázok vo východnej Európe, Keston College, publikoval list slovenských sestričiek z Přelouče, ktorý priniesol samizdatový časopis Informace o cirkvi v augustovom čísle. Pre jeho dôležitosť — ako historického dokumentu — predkladáme ho našim čitateľom v doslovnom znení, napriek tomu, že nesie dátum 25. júla 1983. P.T. Generálna prokuratúra v Prahe Dňa 1. júna 1983 okolo 20. hodiny priviedol vedúci ústavu Domova důchodců v Přelouči, okres Pardubice, príslušníka štátnej polície, ktorý ukázal nejaký doklad svojej totožnosti a vyzval prítomné rádové sestry Spoločnosti sv. Vincenta ■— počtom osem — aby dobrovoľne vydali akési dva balíky, ktoré sme vraj dostali pred týždňom, lebo ináč si ich sami nájdu. Nervózne zvýšil hlas, že vôbec prečo v tomto ústave ešte slúžia rádové sestry, keď už mali byť preč, a potom sa začali hrnúť ďalší (v priebehu celej noci ich bolo 15-20 mužov). Vtedy sa sestra ozvala, aby požiadala o vysvetlenie, o čo vlastne a o koho tu ide, a tiež, aby nás aspoň poučili o našich právach a povinnostiach v tejto situácii (vrátane predloženia príkazu k domovej prehliadke) . Vtedy jeden nadporučík, jediný príslušník v uniforme, sa rozkričal, že práve ona « prolhaná » môže a bude hovoriť až naposledy, teraz sa nemá kto a čo spytovať, to je ich právo. Takto si vynútili prístup do všetkých našich súkromných ubikácií, včítane kaplnky, skladu a jedálne v suteréne a prekutali osobné veci, prádlo, kufre, skrine, postele atď. Pritom čítali našu korešpondenciu, jednotlivo listovali albumy, fotografie, ba i sv. obrázky a zabavili cyklostylované a strojom písané náboženské texty, modlitby, konštitúcie a pravidlá rádu, Deklaráciu o ľudských právach, magnetofónové nahrávky s náboženským obsahom, ručne písané osobné denníky, všetky adresy a niektoré náboženské knihy (hlavne vydané v Ríme, ktoré prešli normálne čsl. colnými úradmi, ako o tom svedčí i záznam v ústavnej knihe doporučených zásielok). Vlastne ani nevieme v tom nočnom strese, čo všetko nám zabavili, veď my sme nedostali žiadnu kópiu zoznamu, ktorý robil spomenutý nadporučík za hre- šenia, vyhrážok, napr.: « To budú aspoň tri roky väzenia...* «Ani Boh vám nepomôže!...* atď. Nešetrilo sa posmechom na náš stav, na kňazov, na pápeža... Až pri záverečnom vyšetrovaní troch sestier na stanici VB v Přelouči asi okolo tretej hodiny ráno 2. júna 1983 sme sa presne dozvedeli, že ten, ktorého už v priebehu razie pomenovali «zločincom », je občan Štefan Podolinský, poštový zriadenec v Březne, ktorého údajne zaistili v Banskej Bystrici a že vlastne od nás chcú svedeckú výpoveď v súvise s ním. Tento katolícky kňaz sa skutočne 26.5.1983 u nás zastavil asi na pol hodiny, ako to svedčí aj zápis v knihe návštev v ústave. On však nenechal u nás celkom nič, žiadne balíky, hovoril, že v Cechách hľadá súčiastky na auto Fiat. Ostáva nám záhada, čo vlastne polícia celú noc hľadala a či k svedeckej výpovedi bola potrebná taká nočná aféra, ktorá rušila nočný kľud starcov a iných občanov. A potom nasledovali izolačné opatrenia: dodnes uzavretý náš východ zo suterénu na dvor (pripadáme si ako v psychiatrickom oddelení), ďalej zastrašovanie tých pár ľudí slovenského pôvodu, ktorí mali k nám nejaký priateľskejší vzťah atď. Pýtame sa, ako to súvisí s takou významnou udalosťou, ako je Svetové zhromaždenie mieru, ktoré potom začalo o niekoľko dní v Prahe a kde sa angažovali aj významní ľudia kresťanských cirkvi, a vôbec náboženského života. Podávame sťažnosť v domnienke, že štátna polícia u nás postupovala protizákonne, aj v rozpore s našou ústavou, čl. 30, 31, a žiadame vrátenie všetkých zabavených vecí, vrátane filmu « Sv. Vincent ». Zdôrazňujeme, že nikto z nás nevidel povolenie prokurátora k domovej prehliadke, a ak náhodou to ukázali vedúcemu ústavu Domova du- 18 Zo Slovenska [pageend18]chodců, tak to neuznávame. (Sme ešte svojprávne občianky a máme platový dekrét-výmer na súkromný byt v ústave, ako napr. údržbár a iní.) V nemilých spomienkach sa nám teraz vybavuje, že podobne sa s nami nakladalo v päťdesiatych rokoch, kedy nás tiež v noci napadli a v stovkách, priamo od lôžka nemocných (napr. z nemocnice v Trenčíne, Martine, Levoči atď.) deportovali do Čiech za asistencie milície a polície. Je pravda, že tu sme postupne od prác v továrňach dostali primerané pracovné podmienky, usilovne sme pripravovali aj spustošené zámky k prijatiu dôchodcov a debilnej mládeže (napr. v Smečne, Oseku u Strakonic atd’.). Domov důchodců v Přelouči sa práve chystá osláviť 20. výročie svojej existencie. I tu začínalo asi 30 našich sestier počnúc od najhrubších čistiacich prác s robotníkmi, vynášania nábytku (vtedy ešte bez výťahu), zariaďovania až po posledné doplnky pre radostné prijatie 300 dôchodcov. Dnes na viacerých verejných miestach možno čítať i nápisy: « Svedomitou prácou najlepšie osožíme mieru v socializme! » My pracujeme svědomitě celý život a ako kresťania prehlasujeme, že sme proti každému násiliu, diskriminácii a vojne, ktorá je plodom podozrievania, nenávisti, napätia, násilia a nedôvery, a to už aj vo vzťahoch jedinca k jedincovi. To, že sme už roky ako členky náboženského či rehoľného spoločenstva rôznym spôsobom diskriminované, teraz nechceme konkrétne rozvádzať, to je dosť známe. I keby sa zdalo, že touto sťažnosťou sa ničoho nedovoláme, ale iba riskujeme (osobne to pre nás nie je podstatné, lebo vo viere sme vyrovnané a vo svedomí pokojné), predsa toto robíme podľa príkladu veľkého kresťana, mučeníka a nositeľa Nobelovej ceny za mier, Martina Luthera Kinga, ktorý povedal: «Nikdy nesmieme dopustiť, aby našou pasivitou svedomie nespravodlivých utláčateľov celkom zaspalo... » Sestry sv. Vincenta de Paul, v Přelouči DD. s. Dolníková, s. Augustinová, s. Filipková, s. Rovnáková, s. Čavarová, s. Langová, s. Kolenčíková, s. Zachovalová, s. Danková, s. Tóthová. Přelouč, 25. júla 1983. Chorvátsky dvojtýždenník Glas Končila vo svojom čísle z 20. novembra 1983 priniesol dôležitú správu. Podľa súdneho rozsudku druhého stupňa Bosny a Hercegoviny veriaci človek môže zastávať úrad školského učiteľa na štátnej škole bez toho, žeby jeho súkromný náboženský život bol považovaný za nezlučiteľný s vyučovaním v škole. Spomínaný dvojtýždenník bol už informoval svojich čitateľov vo vydaniach z 8. a 17. apríla 1983, že veriaci učiteľ Mladenko Kisin bol pre svoju vieru vylúčený zo školy v Donji Vakuf v novembri 1982. Rozhodnutie o vylúčení vyniesla miestna školská rada a zbor učiteľov. Vylúčený učiteľ sa odvolal na súd v Zenici a ten potvrdil rozhodnutie školskej rady. Súd prvého stupňa dôvodil tým, že vyučovanie na štátnej škole a viera v Boha sú nezlúčiteľné. Učiteľ nemá byť veriacim ani v súkromnom živote. Súd tvrdil, že « osobnosť učiteľa nesmie byť rozdvojená. Kto žije v súkromí podľa svojho náboženského presvedčenia, nemôže v priebehu vyučovania nevplývať vedome alebo podvedome nábožensky na svojich poslucháčov. » Preto učiteľ s náboženským presvedčením nie je schopný vo vyučovaní vychádzať z marxistického základu. Na druhej strane žiaci sledujú príklad učiteľov. V prípade veriaceho učiteľa budú mať v ňom príklad praktickej viery v každodennom živote, aj keď učiteľ nebude počas vyučovania hovoriť o náboženstve alebo o viere. Hoci je pravda, že veriaci učiteľ má ako občan podľa ústavy Juhoslávie právo na náboženskú slobodu, jeho praktický náboženský život je nezlučiteľný s povolaním učiteľa. Tento rozsudok prvého stupňa by sa bol mohol stať nebezpečným precedentom, na ktorý by sa bola mohla odvolať súdna prax v Juhoslávii v analogických prípadoch. Preto bolo treba ísť na koreň vecí. Učiteľ Kisin sa odvolal na súd Bosny a Hercegoviny. Vysvetlil, že súd prvého stupňa nemal dôkazy o tom, že by on bol vo vyučovaní natískal žiakom svoj náboženský svetonázor a svoje náboženské presvedčenie. Teda nie je možné spájať v jeho prípade náboženské presvedčenie s pedagogickou činnosťou. Prosil súd, aby zmenil prvý rozsudok, ktorý mu zapríčinil škodu a neprávom mu zabránil právo na zamestnanie, ktoré mu zaručuje ústava, pred ktorou všetci občania majú rovnaké práva, bez rozdielu náboženského vyznania alebo bez vyznania. Súd Bosny a Hercegoviny prijal odvolanie a postúpil celý prípad súdu prvého stupňa na nové vyšetrenie. Najvyšší súd vyniesol potom rozsudok, podľa ktorého viera učiteľa nie je v protivé s 1# Víťazstvo zákona a zdravého rozumu [pageend19]právnymi predpismi, lebo ústava Juhoslávie zaručuje slobodu náboženstva. Podľa ústavy vyznávanie viery je súkromnou záležitosťou jednotlivých občanov a každému občanovi je pod tými istými podmienkami prístupné akékoľvek pracovné miesto a funkcia v spoločnosti. Podľa tohto rozsudku Bosny a Hercegoviny súd v Zenici musel odvolať prvé rozhodnutie, vyhlásiť ho za neplatné a dovoliť učiteľovi vrátiť sa na svoje predošlé miesto. Nech nám je dovolené pridať k tejto správe malú poznámku. Na Slovensku, tak ako v Juhoslávii, ústavné zákony zaručujú náboženskú slobodu. No vieme, že v našej vlasti učitelia a pedagógovia sú napriek tomu vylučovaní zo škôl pre svoju vieru a náboženské presvedčenie. Veriaci sa tak stávajú druhoradými občanmi, a nie sú im sprístupnené všetky zamestnania a funkcie napriek ospevovanej rovnoprávnosti občanov. Kedy sa začnú vládni činitelia v Českej a Slovenskej republike správať voči veriacim tak, ako sa to stalo v spomenutom prípade v Juhoslávii? Kedy uskutočnia opravdivú rovnoprávnosť všetkých občanov, bez ohľadu na ich náboženské presvedčenie? Čím skôr sa to stane, tým skôr prispejú k mierovému spolunažívaniu veriacich s neveriacimi a k blahu celého národa! Mons. František Škoda Prichodí nám zaznamenať s pietnou spomienkou tichý odchod veľkého priateľa Slovákov v Slavón- skej Požege v Chorvátsku dr. D jura Kuntariča, ktorého Boh povolal k sebe 4. nov. 1983. Pohreb sa konal 5. nov. o pol štvrtej popoludní na požež- skom cintoríne svätého Eliáša za prítomnosti veľkého počtu kňazov a veriacich. Dojímavo sa s ním rozlúčil v mene Požeganov sám požežský farár monsignor Josip Dumič. Dr. Djuro Kuntarič sa narodil v Slavónskej Požege 24. apríla 1893. Jeho otec Makso tam bol riaditeľom gymnázia. Malý Kuntarič vychodil základné a stredné školy vo svojom rodnom meste. Právo študoval v Záhrebe a vo Viedni. Ako advokát pôsobil v Slavónskej Požege, v Djakove a v Osijeku. Bol vzorným otcom rodiny a mal dve dcéry. Záujem o Slovákov zdedil od svojho otca Maksa, ktorý i sám uverejnil priekopnícke práce na slovenskú tému. Už na začiatku sedemdesiatych rokov, keď som mal príležitosť cestovať do Požegy, som sa dopočul o Kuntaričovi ako o veľkom priateľovi Slovákov. Prvý raz som sa s ním stretol 18. júna 1974. Mal som prácu na farskom úrade a medzitým dr. Kuntarič bol upovedomený, že je tu nejaký slovenský kňaz. Ešte som ani nebol hotový so svojou prácou a už sa náš nestor hlásil pri dverách. Tu sa nadviazala naša známosť, ktorá sa neskôr premenila na opravdivé priateľstvo. Kedykoľvek keď som prechádzal Požegou a bolo mi to možné, vždy som sa u neho zastavil. Mal už vyše 80 rokov a ešte stále prispieval do rozličných časopisov a ročeniek. Roku 1974 uverejnil v časopise « Marija » dlhší článok o najstaršom pútnickom mieste na Slovensku Marianke. Táto práca vyšla i ako osobitný separát pod menom « Marijanka ». S oduševnením privítal neskôr i moju prácu o Slovákoch v Chorvátsku a urobil z nej výťah pre kalendár « Danica » (1980). No Kuntaričovo priateľstvo voči Slovákom sa prejavovalo omnoho dávnejšie a siaha do rokov, keď bol ešte v plnej činnosti ako redaktor týždenníka « Požeške novine » (1920-1940). Na Slovensko chodieval pomerne často. Poznal sa so Sido- rom, s Ďurčanským, s Machom a najmä s Hlinkom, ktorého prišiel odprevadiť na jeho poslednej ceste. Viac ráz navštívil Bratislavu, Trnavu, Ružomberok, Nitru a iné slovenské mestá. Na slávnostnom otvorení slovenského autonomného snemu 18. januára 1939 s dr. Andričom bol aj dr. Kuntarič. Osobnou prítomnosťou chcel vyjadriť svoju solidaritu so slovenským národom v týchto historických chvíľach. Dojmy z týchto ciest uverejňoval v Požežských novinách najmä roku 1939. Uvediem iba najvýznamnejšie články: Černovská masakra, Slovenské družstevníctvo, Na hrobe Andreja Hlinku, V Pribinovej Nitre, Návšteva Matice slovenskej a Slovenského národného múzea, Trnava — slovenský Rím atď. Do Požegy prišla pozdraviť Kuntariča nejedna slovenská osobnosť alebo delegácia, ktorá navštívila Chorvátsko. Rozprávajú o tom naši krajania v požežskej oblasti, najmä pani Chudá z Radnovca, ktorá'nazvala Kuntariča « advokátom Slovákov ». Slovenské rodiny, ktoré v tridsiatych rokoch prichádzali do Jakšiča, Radnovca, Rajsavca, Cerovca a iných dedín požežskej kotliny, sa nachádzali v začiatočných ťažkostiach. Naši rodáci našli v advokátovi Kuntaričovi nielen skúseného a na slovo vza- 20 ADVOKÁT SLOVÁKOV V Chorvátsku odišiel na večnosť DR. DJURA KUNTARIČ [pageend20]tého právnika, ale aj úprimného priateľa Slovákov. Keď niečo potrebovali, obracali sa len na Kunta- riča a on dal vždy všetko do poriadku. Kuntarič bol nielen dobrý advokát, ale aj dobrý kresťan. Jeho život a činnosť bola celá prežiarená hlbokou vierou. V advokátskej praxi sa riadil vždy svojím kresťanským svedomím. A to bez pevného charakteru a nekompromisnosti v zásadách nie je možné. Kuntarič bol ďalej organizátorom a propagátorom katolíckej akcie a úzko spolupracoval na apoštoláte požežských Otcov františkánov. Vďaka jeho námahe, ako aj úsiliu jeho veľkého priateľa Josipa Andriča bol vyhlásený za svätého normálnym kanonickým procesom prvý syn chorvátskeho národa Mikuláš Tavelič. V malej dedinke « zlatej požežskej doliny » v Cerovci bol postavený z jeho podnetu a s jeho spoluprácou prvý kostlík na počesť tohto prvého chorvátskeho svätca. A tu zas vystupuje do popredia Kuntaričova láska k Slovákom. V Cerovci, kde sa 13. septembra 1970 zišla celá požežská kotlina na oslavu nového svätca, chýbal jeden z jej hlavných organizátorov — dr. Kuntarič. Chýbal, lebo bol členom chorvátskej delegácie, ktorá odišla do Trnavy na jubilejné oslavy Spolku svätého Vojtecha. Táto významná slovenská katolícka ustanovizeň slávila totiž 14. septembra 1970 sté výročie svojho založenia. V delegácii okrem Kuntariča bol za záhrebskú arcidiecézu O. biskup Salač, za záhrebský Spolok svätého Cyrila a Metoda básnik Mirko Validžič. Ďalej tu bol za djakovskú diecézu monsignor Šverer, kým vojvodinských Slovákov reprezentoval Otec Michal Zolárek, katolícky farár zo Selenče. Švere- rov referát o účasti veľkého djakovského biskupa Strossmayera na zakladaní Spolku svätého Vojtecha bol vypočutý s veľkým záujmom. V poslednom desaťročí dr. Kuntarič žil utiah- nuto, pripravujúc sa veľmi dôkladne na svoj odchod do večnosti. Usnul spánkom spravodlivých 4. novembra 1983. Nech mu je Pán večnou odmenou. Vít Ušák ROZŠIRUJTE tíš ČASOPIS MEDZI SLOVENSKÝMI KRAJANMI Úprimne ďakujeme všetkým tým čitateľom, ktorí nám poslali predplatné (podporu). Čakáme tento prejav spolupráce aj od ostatných odoberateľov časopisu a už vopred im ďakujeme. Následkom stáleho stúpania výrobných cien, boli sme nútení zvýšiť predplatné na 10 dolárov USA (resp. 20 DM). Pre tých, čo si prajú posielanie časopisu leteckou poštou, predplatné je 15 dolárov USA pre zámorie a 12 dolárov USA pre Európu (resp. 25 DM). Predplatné na časopis môžete odovzdať Vášmu krajovému misionárovi. Rozširujte náš časopis medzi svojimi priateľmi a známymi. Láskavo prosíme všetkých odoberateľov nášho časopisu, ktorí natrvalo menia miesto svojho pobytu, aby nám čo najskôr ohlásili zmenu svojej adresy. Nezabudnite na adrese udať smerovacie poštové číslo. Oznámte nám svoju novú adresu priamo na: SLOVENSKÉ HLASY Z RÍMA, Istituto dei Šanti Cirillo e Metodio via Cassia 1415 (km 14,500) 00123 ROMA - LA STORTA, ITALIA. Na túto adresu posielajte aj všetku korešpondenciu. 21 [pageend21]Na kultúrnom poli VÝSTAVA « BIBLIA V TISÍCICH REČIACH » V ZURICHU Centrálna knižnica v Zurichu prechováva pre Slovákov jedinečný dokument o väznení svätého Metoda v kláštore Reichenau na Bodamskom jazere Na tento dokument upozornil svojho času nebohý Prof. Michal Lacko a faksimile zápisu priniesli niektoré slovenské zahraničné časopisy. Táto knižnica usporiadala v lete minulého roku pozoruhodnú výstavu pod názvom BIBLIA V TISÍCICH REČIACH. Knižnica má asi 6000 exemplárov tejto najrozšírenejšej knihy na svete (existuje presne v 972 rečiach), vystavovala však len tie najvzácnejšie a najexotickejšie. Bolo tam vidno Starý zákon z 3. storočia pred Kristom, preložený do gréčtiny, ale aj Sväté písmo, ktoré preložil 115-ročný Donald Siwale do reči chinamwanga (Zambia v Afrike). Knižnica vystavovala tiež svetoznámy « purpurový žaltár » zo 7. storočia, Alcuinskú Bibliu z 9. storočia, ako aj Sväté písmo preložené do reči Indiánov Massachuett, ktoré bolo prvou bibliou vytlačenou na americkej pôde. Nechýbala ani ukážka bohoslužobnej reči našich predkov s údajmi o účinkovaní svätého Cyrila a Metoda na Veľkej Morave. Z prekladov do moderných rečí sme videli vyloženú zo strednej Európy len českú a maďarskú Bibliu. axant Ludo Bešeňovsky: V PUTÁCH RODNEJ ZEME. Zbierka veršov. Vydalo Slovensko-americké kultúrne združenie v Michigane roku 1983 za spolupráce 28. zboru Kanadskej Slovenskej Ligy vo Windsore, Ontario a 34. zboru Slovenskej Ligy v Amerike v Detroite, Michigan. Obálku navrhol Julo Behul. Vytlačila « Jednota », Middle- town, Pennsylvania. Strán 176. Cena 6 dolárov USA alebo 7 dolárov kanadských. Knižku si možno objenať na týchto adresách: SLOVENSKO-AMERICKÉ KULTÚRNE ZDRUŽENIE, Mrs. Vlasta Trulik, 18682 Omega, Mt. Cle- mens, Michigan 48043 alebo SLOVENSKO-AMERICKÉ KULTÚRNE ZDRUŽENIE, Mr. Marian Kulka, 3290 Ro- sebrier, Windsor, Ontario N8R 1Y4, Canada. Veľmi odporúčame túto zbierku básní, ktorú František Vnuk právom nazval « vzácnym a jedinečným literárnym klenotom ». SVEDKOVIA. Podľa rozličných prameňov zostavil Štefan Senčík S.J. Vydali Slovenskí jezuiti, Cambridge, Ontario, Kanada 1983. Strán 346. Cena 6 dolárov. Ide o zbierku životopisných črt nadšených a priebojných kresťanov, ktorí žili stopercentne svoju vieru. Tieto črty vyšli v časopise slovenských jezuitov « Posol Božského srdca » a teraz ich Otec Senčík pozbieral do ucelenej knižky. Veľmi sa tešíme, že medzi tieto vynikajúce postavy zaradil aj slovenských ľudí: Teréziu Demjano- vičovú, Otca biskupa Vojtaššáka, Otca biskupa Gojdiča, jezuitu Vendelína Javorku a Mons. Jozefa Tisu. SATAN PROTI BOHU, Peter Klas Román. Vyšlo nákladom « Kanadského Slováka », Slovensko-kanadská vydavateľská spoločnosť. Cena 15 dolárov. Možno si objednať tento veľmi zaujímavý slovenský román na adrese: Canadian Slovák League, 1736 Dundas St. West, Toronto, Ont. M6K 1V5, Canada. CYRILOMETODSKÝ KALENDÁR 1984. Slovenský ústav svätého Cyrila a Metoda v Ríme vydal na na rok 1984 svoj tradičný štvorfarebný nástenný kalendár. Farebné ilustrácie (ktoré zozbieral Andrej Pauliny) predsta vujú náboženské motívy od slovenských maliarov a grafikov. Textovú časť pripravil Mons. Štefan Vrablec a Vít Bugoš. Záujemci o kalendár v Európe nech sa hlásia u svojich misionárov, ktorí jediní ich rozdeľujú svojim veriacim. V roku 1977 vyšla v New Yorku kniha Š.B Romana a E. Lôbla «The Responsible Society». So šesťročným odstupom vychádza v rozšírenom a upravenom slovenskom preklade pod názvom ZODPOVEDNÁ SPOLOČNOSŤ. Čas neuberá na aktuálnosti myšlienok tohto populárno-vedeckého diela o spoločensko-hospodár- skych problémoch súčasného rozdeleného sveta. Autori s rozvahou upozorňujú na tragické nedostatky kapitalizmu a socializmu, navrhujú ľudskú cestu k zmenám a vyzývajú k spolupráci. Kniha je skutočným logickým tokom informácií, úvah, návrhov i riešení. Knihu Štefana B. Romana a Eugena Lobla ZODPOVEDNÁ SPOLOČNOSŤ (264 strán), vydala v reprezentačnej úprave Americká základina Svetového kongresu Slovákov. Slovenský preklad pripravili M. Valéria Tóthová a Lubomír Brezina. Obálku a grafickú úpravu navrhol Lubomír Brezina. Cena 16.95 dolárov USA. Objednávky: Slovák World Congress, P.O. Box 40, Royal Bank Plaza, TORONTO, Ontario, M5J 2K2, Canada. 22 VÝSTAVA SLOVENSKÉHO UMENIA V TALIANSKOM MESTE SCHIO Mesto Schio (Cittä di Schio - comune d'Eurcpa), Spolok slovenskej a českej kultúry « Arturo Cronia» z Padovy a « Spazio mitteleuropeo » z mesta Schio usporiadali v dňoch od 26. novembra do 9. decembra 1983 výstavu slovenských grafikov pod názvom CO- NOSCERE LA SLOVACHIA — Mostra di grafica slova- ca. Výstava bola inštalovaná v historickom paláci « To- aldi Capra» v meste Schio. Vystavoval’ títo slovenskí umelci: Ján Berger, Maja Dusíková, Mária Chmelia- rová, Stano Dusík, Vincent Hložník, Jozef Hečko, Milan Krkoška, Eva Melkovičová, Viola Motýlová, Ján Mráz, Andrej Pauliny, Ernest Zmeták. Bolo vystavených vyše 60 malieb a grafík a desiatky bronzov, sôch a plastík. Výstava sa stretla s veľkým úspechom a bola hojne navštevovaná. Hlavnú zásluhu na usporiadaní tejto výstavy mal Prof. Milan S. Ďurica, slovenský univerzitný profesor z Padovy, ktorý pripravil aj vkusný a prehľadný katalóg vystavených diel. ZAZNAMENÁVAME S.K. Dakov: PATRÍM K VÁM. Preložila Terézia Martinové. Vydalo nakladateľstvo MPK, Bern 1983. Strán 288. Cena neudaná. Knižka predstavuje strhujúcim spôsobom prenasledovanie kresťanov v Sovietskom zväze a obrátenie jedného z hlavných prenasledovateľov. Knižku napísal sám obrátený prenasledovateľ po svojom úteku a po príchode do Kanady, keď ho Kristus ožiaril svojím svetlom prostredníctvom jednej hrdinskej devy. [pageend22]CHCETE VEDIEŤ ČI STE STATOČNÝ? Najlepšia je priama cesta. S touto pravdou väčšina ľudí súhlasí. No napriek tomu občas aj sami seba prichytíme pri menších podfukoch. V takýchto prípadoch sa začneme ospravedlňovať taktickými dôvodmi. Podľa nasledujúceho testu by sme mohli sami seba zhodnotiť: ako je to vlastne s našou statočnosťou? Prečítajte si pozorne otázky a z udaných odpovedí si označte tú, s ktorou sa najväčšmi stotožňujete. Každá odpoveď má číslo vo vyhodnotení; spočítajte všetky čísla vašich odpovedí a prečítajte si posledné vyhodnotenie. 1. Keby ste sa stretli s vedcom, o ktorého vedeckých úspechoch ste ešte nikdy nepočuli, a on by vám začal o nich rozprávať, vtedy: a) bez váhania by ste mu povedali, že ste o jeho výskumoch nepočuli; b) múdro by ste mlčali a ako prejav by ste niekoľko ráz prikývli hlavou; c) snažili by ste sa obrátiť rozhovor na inú tému. 2. Keby ste si všimli, že nejaké dieťa v samoobsluhe ukradlo čokoládu, vtedy: a) počkali by ste dieťa pred obchodom a dohovárali by ste mu; b) nič by ste neurobili; c) napomenuli by ste dieťa, aby čokoládu ihneď vrátilo. 3. Požiadajú vás, aby ste vykonali dajakú prácu; úlohu splníte, no s výsledkom nie ste príliš spokojný. Keď vás potom ktosi verejne pochváli, vtedy: a) ochotne vezmete pochvalu na vedomie; b) povedali by ste, že najbližšie sa ešte väčšmi pousilujete; c) priznali by ste povrchnosť svojej práce. 4. Keď sa vás známy spytuje na vek, vtedy: a) podľa situácie si niekoľko rokov odoberiete alebo pridáte; b) známemu by ste pripomenuli, že do toho ho nič nie je; c) presne poviete, koľko rokov máte. 5. Chcete predať svoje staré auto, ktorého spodok už vyžrala hrdza, no koberček tento nedostatok dokonale zakrýva. Čo by ste urobili v tejto situácii?: a) tvrdili by ste, že auto je vo výbornom stave; b) vyzvali by ste kupca, aby si prezrel auto; c) informovali by ste kupca o stave auta. 6. V byte priateľa ste náhodou rozbili popolník, ale nik to nevidel. Čo by ste vtedy urobili?: a) spolu s ospravedlňujúcim listom by ste poslali podobný popolník; b) upozornili by ste domácu pa- niu a navrhli jej, že prinesiete nový popolník; c) prikryli by ste rozbitý kus a nikomu by ste nepovedali ani slovíčko. 7. Na ulici ste našli peňaženku s peknou sumou peňazí, ale nijaký doklad. Čo by ste urobili? a) peňaženku aj s peniazmi o- dovzdáte polícii; b) peniaze si ponecháte a peňaženku zahodíte; c) peňaženku necháte na mieste, azda sa jej majiteľ vráti. 8. V reštaurácii ste si všimli, že čašník vám účtoval menej. Čo by ste urobili? a) bez poznámky by ste zaplatili účet; b) čašníkovi by ste dali lepšie prepitné; c) požiadali by ste čašníka, aby účet lepšie prepočítal. 9. S priateľom sa chystáte na skúšku. Vy viete viac, ale ochotne sa podelíte s druhým o svoje znalosti. Keď si potom sadnete k písomnej skúške, pri poslednej otázke dostanete náhle « skrat» a neviete správnu odpoveď. Čo by ste ste urobili? a) neodpovedali by ste na otázku; b) nazreli by ste do priateľových odpovedí a odpísali by ste ju od neho; c) o chvíľkovom ■ ■ skrate » by ste informovali skúšajúceho. 10. Pri šoférovaní si náhle uvedomíte, že ste pri semafore prešli cez červené svetlo a policajt vás zbadal. Ako by ste sa zachovali? a) povedali by ste, že policaj sa mýli, lebo semafor nesvietil na červeno; b) priznali by ste spokojne svoju chybu; c) povedali by ste, že svetlo práve vtedy naskočilo. VYHODNOTENIE 1. a - 3 b - 0 c - 1 2. a - 1 b - 0 c - 3 3. a - 0 b - 3 c - 1 4. a - 0 b - 1 c - 3 5. a - 0 b - 1 c - 3 6. a - 1 b - 3 c - 0 7. a ■ 3 b ■ 0 c ■ 1 8. a - 0 b - 1 c - 3 9. a - 3 b - 0 c - 1 10. a - 0 b - 3 c - 1 Dosiahli ste? 0-15 bodov: Nikto o vás nechce tvrdiť, že nie ste statočný, ale občas (čím menej bodov ste získali, tým častejšie) sa stane, že si nevyberáte najpriamejšiu cestu. 16-30 bodov: Ste statočný a snažte sa zachovať si túto čnosť. Možno, že dakedy musíte draho zaplatiť za vašu statočnosť, ale vaše čisté svedomie bude pre vás najlepšou odmenou. 23 [pageend23]Stratila sa kamsi, hoci má dobrý orientačný inštinkt. Či ju vari niekto postrelil? Nevedno. Skutočnosťou je, že jej nieto. Ostal iba matný obrys jej podoby v nejakom časopise, prípadne mdlé echo jej hrkútania v niektorej vysielačke, ak ho neprehlušia správy o vojnových a teroristických akciách, ktoré zohyz- ďujú tvár našej platnéty. Slovo pokoj je dnes otrepanejšie a zneuží- vanejšie než slovo láska. V niektorých krajinách takzvaných vojnových podpaľačov sa slobodne organizujú sprievody za pokoj a odmietavej vojenskej služby môžu nahradiť brannú povinnosť inou ľudomilnou činnosťou, kým v krajinách takzvaných budovateľov pokoja mierové manifestácie sú terčom policajných striekačiek a militarizmus je vybičovaný až do hystérie, a zatiaľ na medzinárodných fórach krachujú konferencie o odzbrojení. iTaliansky profesor Antonio Zichichi, predseda Štátneho ústavu pre jadrovú fyziku, na mítingu v Rimini roku 1981 vyhlásil v interview: Skutočnou krízou našej doby nie sú atomové hlavice, diaľkové rakety a nové bomby, ako je napríklad neutrónová. Krízou našej doby je kríza kultúry. Teraz prevláda kultúra nenávisti, ak ju možno nazvať kultúrou. My však musíme nastúpiť cestu kultúry lásky. Moderná veda sa narodila v Európe, presnejšie povedané, v katolíckej domácnosti. Táto veda je základnou zložkou kultúry lásky a za protagonistu má vždy človeka, kým technika sleduje iné ciele. Je dramatickým zjavom, že na vyzbrojenie jedného vojaka sa vynaloží viac ako na výchovu sto detí. Ak budeme takto pokračovať, môžeme prejsť do dejín ako « barbari dvadsiateho storočia », ktorí vytvorili najhoršiu deštruktívnu silu. Zdá sa, že sú dva druhy ateizmu, ináč — nekultúry: kapitalistický a socialistický. Kapitalistický ateizmus vábi a zvádza, socialistický núti a znásilňuje. Ku kapitalistickému sa človek môže kloniť, pred socialistickým musí kapitulovať. Komunizmus má a užíva na to primerané prostriedky. A tak svojím bezbož- níckym ťažením narušil v človeku psychickú rovnováhu a obral ho o mravnú oporu. Veď bez uznania Božej autority nejestvuje mravná záväznosť. Zhumpľovaný vojak nebude brániť vlasť a ľahko zbehne z frontu. Iba cez mŕtvoly obrancov nepriateľ môže dobyť a zničiť krajinu. Je verejným tajomstvom, že ateistický komunizmus má dobyvačné chúťky. Chce sa zmocniť celej zeme, ktorú Stvoriteľ zveril človekovi ako takému. Len cez jeho duchovnú mŕtvolu si možno ideologicky podmaniť ľudstvo, hoci sa potom splní, čo vraj povedala Madame Pompadour: Aprés nous le déluge — po nás nech príde potopa! Kde niet viery v Boha, tam niet ohľadu na človeka, ani na jeho domov, ktorým je zem, ani na jeho budúcnosť, ktorou má byť večná spása. Starorímsky historik Tacitus charakterizoval niektorých svojich súčasníkov, že « spôsobujú spustošenie, a to nazývajú pokojom ». Treba dať za pravdu kalendáru, ktorý hovorí, že « lož sa nikdy nemôže premeniť na pravdu, ani vtedy nie, keď je pri moci ». V poslednom čase umíkli mierové vyjednávania a ozvali sa vojnové vyhrážky. Pravda, môžu byť aj prejavom obavy, a nie istoty. Ale možno sa odvolávať na ľudskosť, kde sa brojí proti Bohu a kde sa šliape jeho obraz, ktorým je človek? Modlime sa, aby sa splnilo Izaiášovo proroctvo: Blázna nevymenujú za knieža, ani podvodníka si nezvolia za vodcu (porov. Iz 32,5). Gorazd Zvonický SLOVENSKÉ HLASY Z RIMA ROČNÍK XXXIII - 1984 SLOVENSKÍ HLASY Z RÍMA — VOČI SLOVACCHE Dl ROMA — periodico mensile. Autorlzzazlone del Tribunále di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav svätého Cyrila a Metoda v Ríme. Rediguje Andrej Paulíny s redakčným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo švajčiarsku a vo švédsku na adresy tamojších slovenských katolíckych misií. V Argentíne poslať na adresu pani Agnešky Borisovej, Calle Corrientes 5943, 1414 Buenos Aires. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseel- sorge, Graben 13-1-49, 1010 Wien. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Šanti Cirillo e Metodio — Roma. Tlačí Typografia Ugo Detti, via Girolamo Savonarola 1, - 00195 Roma. Zmizla holubica pokoja [pageend24]