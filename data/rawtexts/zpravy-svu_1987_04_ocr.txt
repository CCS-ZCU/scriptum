ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES, INC. ISSN 0036-2050svu Ročník XXIX. červenec-srpen 1987 Číslo 4 Přínos českých a slovenských emigrantů k rozvoji Spojených států Ve dnech 18.-19. září 1987 probíhá v Los Angeles mezisjezd SVU, jehož tématem je Přínos českých a slovenských emigrantů k rozvoji Spojených států. Místo: International Student Center at UCLA, 1023 Hilgard Ave., Los Angeles, CA 90024 Studentské centrum patří universitě, ale není přímo na kampusu, nýbrž ve Westwood Village, kde se Hilgard Ave. kříží s Weyburn. Bližší informace podá pí. Valertová, tel. (213) 208-0986. Ohledně ubytování volejte: Hana Paulson, American West Travel, 10020 Canoga Ave., Chatsworth, CA 91311. Telefon: (818) 340-7894 (domácí), (818) 700-0354 (pracovní). Ubytování zajištěno ve dvou hotelích: HOLIDAY INN BRENTWOOD, 170 No. Churchlane, Los Angeles, CA 90049. Jednolůžkový pokoj $59.00 za noc plus 11% Tax. Dvoulůžkový pokoj $69.00 za noc plus 11% Tax. Hotel se nachází západně od Freeway 405, San Diego Freeway, Sunset Blvd. výjezd. HOLIDAY INN WESTWOOD PLAZA, 10740 Wilshire Blvd., Los Angeles, CA 90024. Jednolůžkový pokoj $89.00 za noc plus 11% Tax. Dvoulůžkový pokoj $99.00 za noc plus 11% Tax. Oba hotely mají bezplatné parkování a bezplatnou dopravu na UCLA. Shora uvedené ceny jsou pro skupinové zájezdy. Jestliže rezervujeme méně než osm pokojů, bude cena o 10 dolarů vyšší. Zálohu je třeba zaplatit nejpozději do 18. srpna. Po tomto datu pouze individuální rezervace. Proto volejte co nejdříve: (213) 451-8724, Lídu nebo Barbaru. [pageend1]Svolání Valné hromady SVU Svolání Valné hromady SVU Podle Stanov Společnosti, článek 10, se svolává valná hromada každý rok, na určitou dobu a místo. Jestliže není v určenou dobu přítomno alespoň 100 volících členů, je valná hromada odložena o jednu hodinu. Po této době je valná hromada zahájena bez ohledu na počet přítomných. Předseda SVU Jiří Nehněvajsa a tajemník SVU Miloš Kučera svolávají tímto Valnou hromadu SVU na 18. září 1987 v 6 hod. večer v Mezinárodním studentském centru UCLA, Los Angeles. Jestliže se nesejde potřebný počet členů v 6 hodin, bude Valná hromada zahájena o hodinu později. Organizátoři mezisjezdu plánují využít čekací doby k prohlídce umělecké výstavy. Program Pátek 18. září 17.30 Registrace 18.00 Zahájení mezisjezdu 1987 předsedou Jiřím Nehněvajsou. Svolání Valné hromady tajemníkem SVU Milošem Kučerou. Program Pátek 18. září 17.30 Registrace 18.00 Zahájení mezisjezdu 1987 předsedou Jiřím Nehněvajsou. Svolání Valné hromady tajemníkem SVU Milošem Kučerou. * * * Zahájení výstavy presentující práce třinácti českých a slovenských umělců. Proslov: Jiří Karger, hudba Anthony Ginter. * * * Valná hromada. Zprávy SVU rediguje Libuše Zorinová. Adresa redakce: F.O. Box z /<#, uianay»mc, MD 20613. Zprávy SVU (SVU News) - Date of issue: July-August 1987. Issued bimonthly. Vol. 29, No. 4. Publisher: Czechoslovak Society Arts and Sciences, Inc. Office of publication: Mrs. R. Bunza, 75-70 199th Street, Flushing, N.Y. 11366. Tel.: (212) 479-0870. Annual subscription price: Members $2.00; non-members 35.00. Second class postage paid at Flushing, N.Y. Postmaster: Send address changes to ZPRÁVY SVU, Mrs. R. Bunza, 75-70 199th Street, Flushing, N.Y. 11366. 2 [pageend2]Sobota 19. září 8.30 Registrace 9.00 Čeští a slovenští přistěhovalci a jejich asimilace Zdenka Fischmann, Corona, CA Rozpoznání tzv. post-traumatického stresu Eva von Rheinwald, San Diego, CA Fyzické a psychologické následky emigrace Libuše Volbracht, Tuebingen, NSR Problémy českých emigrantů v NSR Ota Ulč, Binghamton, NY Motivace a politická orientace nej novějších československých uprchlíků: průzkum Ivan Sviták, Chico, CA První Češi v Americe Olga Stehlík, Sherman Oaks, CA Problémy lékařů z Československa 12.00 Oběd 13.30 Literatura, hudba a poezie Jan Beneš, Monterey, CA Plebejská literatura Ivan Sviták, Chico, CA Literatura jako literatura Anthony F. Ginter, Riverside, CA Smetana: Vyšehradské motivy Miloš Pele, Burbank, CA S láskou do Ameriky Jiřina Fuchs, Los Angeles, CA Literární výročí Scott Mahoud, Chico, CA První česká poema o Americe Fibichova Melodrama Christina Greco, recitace Lydia Sabacka, piano Zdenka E. Fischmann, úvod * * * Výstava českých a slovenských knih připravená Miroslavem Konvičkou, North Hollywood, CA a Borisem Rajekem, Venice, CA. 3 [pageend3]18.30 Banket 20.00 Post-Prandial Fare Frank Marlow, Sherman Oaks, CA Česká kniha v emigraci Clinton Machann, College Station, TX Česká lidová hudba, orchestry a asimilace v Texasu Výběr z Dvořákových Slovanských tanců Lydia Sabacka — Z. E. Fischmann, piano 4 ruce * * * Neděle 20. září 9.00 Úspěchy ve vědě a průmyslu Otto Turchan, Beverly Hills, CA Spolupráce v kosmickém věku Bob Semrad, Altadena, CA Spolupráce v technologii Rudolf Mikuta, Alhambra, CA Úspěchy v architektuře 12.00 Oběd Příprava 14. kongresu SVU 14. kongres SVU se bude konat ve Washingtonu, D.C. ve dnech 22.-25. září 1988 v Mezinárodním kulturním centru na Georgetownské universitě. Přípravou kongresu se zabývá předsedkyně washingtonské skupiny pí. Dagmar White. Akademický program má na starosti Dr. Frank Meissner. Kvalita každého kongresu závisí na jeho aktivních účastnících. Proto organizátoři kongresu vyzývají již dnes všechny zájemce, aby předložili návrhy titulů svých zamýšlených přednášek. Podle zkušeností z dřívějších kongresů se předpokládá zhruba dvacet kategorií: 1. Architektura a inženýrství 2. Biologie a přírodní vědy 3. Československá genealogie 4. Divadlo a hudba 5. Ekonomika, finance, hospodářství, průmysl 6. Historie 7. Jazykověda 8. Literatura, poezie a humanitní vědy 9. Lékařství a zdravotnictví 10. Matematika a fyzika 4 [pageend4]11. Mládež v SVU 12. Náboženství a teologie 13. Sociální vědy a politika 14. Sport 15. Vojenství 16. Vzdělání 17. Zemědělství 18. Visuální umění 19. Ženské hnutí Další návrhy jsou vítány. Aby program mohl být připraven kvalitně a včas, žádáme o okamžitou reakci: a) téma Vaší přednášky b) jste-li ochoten předsedat panelu ve svém oboru Vyplňte dotazník vložený do tohoto čísla Zpráv a odešlete ihned na adresu: Dr. Frank Meissner 8323 Still Spring Court Bethesda, MD 20817 PROSÍM NEODKLÁDEJTE: Vaši odpověď potřebujeme IHNED. Abstrakt Vaší přednášky nejpozdčji do 1. srpna 1988, aby mohly být abstrakty včas dány do tisku. Čas je nejdůležitější faktor. 14. kongres ve znamení osmiček 14. kongres SVU ve Washingtonu v září 1988 bude ve znamení čísla osm, jež se vyznačuje v důležitých datech československé historie, ať už radostných či smutných, přes čtyři století: 1618, 1918, 1938, 1948, 1968 a 1988. 1618 — pražská defenestrace, válka mezi protestanty a katolíky a pozdější porážka na Bílé Hoře r. 1620. 1918 — rozpad Rakousko-Uherska a vznik samostatného státu Čechů a Slováků. 1938 — Československo prodáno v Mnichově, následuje německá okupace a druhá světová válka. 1948 — demokratická vláda Československa je svržena a nahrazena komunistickou diktaturou. 1958 — byly započaty první kroky k vytvoření Společnosti pro vědy a umění (SVU). 1968 — pražské jaro a sovětská okupace v srpnu 1968. 1988 — 14. kongres SVU ve Washigtonu. 5 [pageend5]Židovská emigrace z Československa do Severní Ameriky Panel na toto téma je plánován na 14. kongresu SVU ve Washingtonu. Jeho posláním je prostudovat sociálně-ekonomický přínos a kulturní vývoj 5.000 amerických Židů československého původu, kteří se usídlili v USA a Kanadě v době od první světové války do dnešních dnů. Jména a adresy takových přistěhovalců, případně jejich životní osudy, zašlete na adresu: Dr. Frank Meissner 8323 Still Spring Court Bethesda, MD 20817 Z archivu SVU První vystoupení SVU na veřejnost. V červnu 1958 byly provedeny volby do Přípravného výboru SVU při ČSNRA za účasti 220ti členů. Předsedou byl zvolen profesor Václav Hlavatý, místopředsedy Rafael Kubelik a prof. Vratislav Bušek, a členy výboru dalších 11 osob. Ustavení výboru, t.j. rozdělení dalších funkcí, mělo býr provedeno koncem října 1958. Záhy po volbách člen předsednictva ČSNRA Karel Glaser z Chicaga, který byl zároveň předsedou Vzdělávacího spolku “Jan Masaryk”, navrhl prof. Hlavatému (patrně na návrh pí. Vlasty Vrázové), aby se SVU představila přednáškou o svých cílech československému Chicagu a jeho návrh byl radostí přijat. Úvodní slovo měl mít prof. Hlavatý a program SVU měl nastínit předseda Studijního odboru washingtonské odbočky ČSNRA, Dr. Jaroslav Němec (člen výboru SVU). Dne 10. října 1958 v zaplněném sále Moravského domu prof. Hlavatý zahájil vtipným úvodem a po něm se ujal slova Dr. Jaroslav Němec. Jeho přednáška vystihovala přesně poměry a potřeby Čechů a Slováků v exilu. Uvádíme ji proto v plném znění: “Jednou z prvních věcí, která mne po příjezdu do Ameriky překvapila, byla skutečnost, že Češi a Slováci zde nemají žádné organisace pro pěstování vědy a umění, že dokonce nemají ani všeobecné kulturní organisace, na jejíž půdě by se skuteční vědci a umělci stýkali se svými nástupci a s těmi, kdo — třebas jako amatéři — ve vědě nebo umění pracují, či kdo ji milují. Bylo mi jasné, že před únorem 1948 taková organisace nebyla nezbytně nutná, protože počet čs. vědců a umělců v zahraničí nebyl velký a po skončení německé okupace byla, či měla být, spolehlivým zřídlem čs. kultury opět 6 [pageend6]Praha. Únorové události 1948 však situaci radikainé změnily. Na 65.000 politických uprchlíků přišlo do svobodného světa a v tomto počtu mnoho vědců a umělců, kteří svou kvalitou převyšují světový průměr. Někteří z nich dokonce, jak je dostatečně známo, stojí ve svých oborech na špičce světového žebříčku. Odhadujeme, že v celém svobodném světě bylo před rokem 1948 ke dvěma stům čs. vědců a umělců a k nim dodnes přibylo asi 1.700 až 1.900 dalších. Čs. věda a umění je tedy dnes v západním světě zastoupena asi 2.000 representanty, kteří svou kvalitou dosahují ve svých oborech alespoň světového průměru. K nim přistupuje velký počet studentů a pak celé řady přátel tc '’mění a vědv. Československý lid má tedy v zahraničí úctyhodný reservoir intelektuálních sil. Zatím však co doma všichni vědci a umělci přispívali národní kultuře, není tomu tak v cizině. Přispívají světové kultuře, věci demokracie, ale jejich původu, země a lidu, který byl při nejmenším důležitým činitelem v jejich odborném růstu, není často ani vzpomenuto. Dosažené výsledky obohacují kulturu Ameriky, Anglie, Francie, Austrálie, ale Československo na tom participuje nejméně. Praha v rukou komunistů přestala být sídlem svobodné vědy a umění, zlomila a zničila staré tradice a kontinuitu čs. kultury. Stalo se něco podobného, jako po bělohorské bitvě; kulturní vývoj našeho lidu je násilím veden jiným směrem. Dva tisíce našich vědců a umělců stojí tedy před faktem, že Praha pro ně není již více spolehlivou půdou pod nohama, není zřídlem inspirace, jímž vždycky byla. Není a nemůže s ní být žádných kontaktů a proto jejich práce v zahraničí nemůže obohatit čs. kulturu. Za této situace bylo a je otázkou, jak na tento smutný fakt budou reagovat naši krajané, náš exil a především, jak se k tomu postaví naši vědci a umělci, t.j. ti, jimž bylo uloženo jejich nadáním nést pochodeň československé kultury a pokroku. Pokusí se pěstovat svobodnou československou vědu a umění dále, mimo své mateřské země, v jednom šiku nebo budou pracovat jen jako jednotlivci, jak to kdysi činil Komenský? Pro pravého vědce a umělce je zpravidla charakteristický nezájem o práci spolkovou. To je lehce vysvětlitelné i — snad aspoň zčásti — omluvitelné tím, že osoba plně zahloubaná ve svém oboru nemůže a nechce se rozptylovat. Organisaci vědců a umělců bylo tedy třeba postavit a připravit lidmi, kteří mají organisační talent. Pokusy v tomto směru se děly, i když ne na příliš široké základně. Tak vznikly záslušné organisace jako Zahraniční ústav, Kulturní rada a pod. Avšak myšlenka na vytvoření organisace všech čs. vědců a umělců v celém svobodném světě vznikla, pokud víme, nezávisle na sobě na dvou různých místech v r. 1954. 7 [pageend7]Předně se jí zabýval prof. Hlavatý se svou skupinou. K realisaci tohoto projektu nedošlo jen nešťastnou náhodou — nemocí prof. Hlavatého. V témže roce začala se touto myšlenkou zabývat také skupina ve Washingtonu. Naše washingtonské motivy byly nejen ty, o nichž jsem se již zmínil — t.j. nutnost kulturní kontinuity, ale i specifické problémy, na něž jsme naráželi a které nám děnně připomínaly nutnost akce. Poněvadž většina z nás pracuje v knihovnách, zajímala se naše “knihovnická obec”, přirozeně, o československý materiál. Výsledek tohoto zkoumání, i když prováděného nesystematicky, byl zdrcující. Referenční knihy — pokud nejde o vydání z posledních let — buď o nás nevědí, nebo mají zprávy z německých pramenů, nám nepříznivých. Leckteré universitní knihovny jsou přeplněny materiálem, vydávaným za peníze pana Goeringa neblahé paměti nebo za peníze sudetských Němců. Nedávnou knihu starého nacisty Krebse o nás najdete všude! Zato na velké universitě není prací Palackého nebo Pekaře a pro čs. minulost jsou stále autoritami Theodor Momsen a Leopold von Ranke, známí hlasatelé slovanské méněcennosti. Dokonce ani Kroftovy příspěvky v “Cambridge Medieval History” situaci mnoho nezměnily. Slovenská historie má buď maďarskou literaturu nebo jsou v knihovnách pamflety p. Chrobáka, spisky revisionisty Jehliczsky, atd. A co člověka nejvíce rozčiluje jsou ty různé maličkosti, jimiž se nám vědomě i nevědomě ubližuje, snad ve všech oborech. Sám jsem musel připomínat ve škole, že jedním z vážných kandidátů na prvenství knihtisku byl pražský měšťan Prokop Valdvogel (ještě před Gutten- bergem), že první česká kniha byla vytištěna o osm let dříve než první anglická, že proslulý italský tiskař Matteo Moravo byl Matěj Morava z brněnsko- olomoucké soukenické rodiny a že podle svého narození (Četechovice) to ani nemohl být Urgermán, jak se v německých pramenech tvrdí. V hodině historie musíte opravit pana profesora, že první středoevropskou právní sbírkou nebyl “Sachsenspiegel”, protože nejméně padesát let před tím byla vydána “Statuta ducis Conradi” pro slovanské obyvatelstvo na Moravě (1189). Pan profesor vám to ovšem nevěří, protože o tom nebylo v angličtině nic publikováno. Vyjmenoval jsem jen několik případů a mohl bych uvést desítky dalších. To by ale bylo zbytečné, protože jistě každý z vás učinil mnoho podobných zkušeností. Je sice pravda, že v poslední době začíná trochu náprava vlivem našich profesorů a knihovníků, kteří přednáškami, články a opatřováním objektivní literatury situaci zlepšují v náš prospěch, ale bez aktivní a koordinované účasti našich vědců a umělců to půjde velmi pomalu. Potřebujeme nové referenční pomůcky, nové “entries” ve vydávaných slovnících a encyklopediích a nové knihy našich pracovníků. Musíme dostat objektivní materiál o čs. lidu a jeho kultuře a práce našich lidí ve všech oborech na každou vysokou školu. 8 [pageend8]aby bylo patrno, že nespíme. Že přispíváme světové kultuře, a to mírou nemalou. Že náš národ tak činí již tisíc let a my, v zahraničí, držíme linii svobodné vědy a umění podle svých sil. To byl jeden z problémů, na nějž jsme narazili. Jiným problémem byly záležitosti publikační. Někomu se snad zdá, že s publikací dobré věci v Americe nemohou být těžkosti. A přece jsou! Předně je časopisů většinou málo a jsou spojeny s určitými universitami. To znamená, že profesoři a studenti university mají přednost před ostatními. Jejich zájem je ponejvíce lokální, omezen na USA a jen menšina má širší zájmy. Tak na př. chtěl-li by některý z našich historiků publikovat něco o českém středověku, bude mít obtíže. Myslím, že takřka každý z našich vědců a umělců, pokud nejde o světovou kapacitu, má ve své zásuvce leckterou hodnotnou práci, která si zasluhuje spatřil světlo světa. S publikační činností jde ruku v ruce nutnost koordinace práce. Její potřeba vysvitne nejlépe z praktického příkladu: Před nedávném vyšla nákladem Princeton University Press znamenitá Mamateyova kniha o Wilsonovi. Objevila se krátce předtím, než jiný náš autor dal do tiskárny knihu se stejným námětem. I druhá kniha vyjde co nejdříve a nepochybně bude mít rovněž svůj důležitý význam. Otázkou ovšem je, zda by nebylo lepší, kdyby oba autoři buď byli spolupracovali nebo se dohodli, že tématu se věnuje jen jeden z nich a druhý se bude zabývat něčím jiným. Vyplněním nějaké jiné mezery našeho vědění. Když jsem se již dotkl Princeton University, zmíním se o dalším problému, který právě ilustruje jedna z publikací této university. Asi před třemi lety tam vyšla Haymannova kniha o Žižkovi a husitské revoluci. Bylo to vlastně poprvé, co se západní svět dověděl z vážné vědecké publikace, že reformace začala Husem a ne Lutherem, že nacionalismus není žádným moderním vynálezem a že města hrála v Evropě velkou roli o sto let dříve, než se myslelo. Toto všechno bylo u nás každému studentovi dokonale známo, ale nevědělo se o tom v cizině. Nebylo to publikováno anglicky nějakou seriosní institucí. Proto se věřilo stále Rankemu, podle něhož Slované přece nemohli vytvořit nic, co by stálo za řeč. Všechny příklady, které jsem zatím uvedl, jsou sice z oboru věd sociálních, ale nepochybuji o tom, že situace jinde je stejná nebo aspoň hodně podobná. Ze všech těchto příkladů vyplývá jedno: potřebujeme orgán, který by koordinoval práci a zabránil zbytečným duplikacím, který by pomohl v publikační činnosti svým vlivem, vahou, navázáním styků, doporučením, eventuelně, který by sám uveřejňoval kvalitní práce svých členů. Orgán, který by upozorňoval na mezery, čekající na vyplnění. Československou věc podporuje nejen ten, kdo publikuje o Československu, ale kdo tvoří v jakémkoliv oboru a veřejně se hlásí ke svému lidu. Typické 9 [pageend9]je to zejména v oboru umění. Výtvory a úspěchy českého či slovenského skladatele, hudebníka, malíře, sochaře atd., jsou nejen osobními úspěchy, ale zároveň úspěchy československými. Dále jsme si uvědomovali, že je pole, které můžeme vyplnit jedině my zde, v zahraničí, krajané i uprchlíci. Jde o přípravu odborné historie československého krajanství, jde o sebrání materiálu k historii prvního a druhého odboje, k historii čs. vojenství, atd. Neučiníme-li to my, stane se komunisty pokřivený obraz našich zahraničních akcí oficielní historií a vzácné památky krajanské činnosti se již nikdy nedají dohromady. Na podzim r. 1955 nás již byla skupina, odhodlaná začít. Šlo však o to jak, na jakém fóru?! Nechtěli jsme vystoupit samostatně a založit tak další organi- saci, která by neprospěla krajanství a vnesla jen další zmatek do řad čs. exilu. Naše uvažování bylo zjednodušeno tím, že mezi těmi politickými uprchlíky, kteří nebyli zaslepeni politickým stranictvím a kteří si uvědomovali své povinnosti k domovu, byl v běhu nový proces: asimilace. Poznávali, že se via facti stali také starousedlíky a že jejich místo je v krajanských organisacích. Že tam je síla a život, že tam je československý lid. Jedním z prvních, kdo tento názor veřejně vyjádřili, byl právě prof. Hlavatý. Z tohoto názoru vznikaly také nové odbočky ČSNRA: Washington, Long Island, druhá odbočka v New Yorku, odbočka v Los Angeles, a nepochybně další budou ještě vznikat. Od té doby začali do krajanského života přicházet noví pracovníci. Tento vývoj nám jasně ukázal jedinou možnou cestu: založit organisaci pro vědu a umění při ČSNRA.” (pokračování příště) Dary (1.1.1987 — 30.IV.1987) $10-50: V. Bořkovec, L. Braun, J. Castle, M. Clark, J. Dadok, L. Doubek, E. Falk, J. Faltus, L. Gagnon, L. Gleiman, M. Halouzka, J. Hauzenblas, K. Husa, J. Janku, M. Jansa, J. Jonas, J. Kubánkové, E. Kulka, F. Lobkowicz, J. Machac, E. Mainer, T. Messner, F. Novák, J. Novák, G. Pospíshil, J. Rubes, R. Schubert, C. Slavík, M. Springer, B. Stand, A. Václav, L. Vyoral, R. Weltsch. $50-100: J. Lang, M. Halia, P. Scott, J. Voženílek, D. Zonar. $100-250: J. Mládek, K. Schlossberg. 10 [pageend10]$250-1500: J. Nehněvajsa, D. Keiner, Baťa Shoe Co., Cagas Precision Research, SVU Washington. Zpráva o výsledku otevřené soutěže o výtvarné řešení českého slabikáře a o povolání autorů, kteří ho mají vytvořit Porota soutěže ve složení Jiří Kolář, předseda (Paříž), Eva Janošková (Kolín nad Rýnem) a Čeněk Pražák (Dittingen) posoudila na tři desítky soutěžních kompletů a řadu dílčích prací, došlých Rakouskému státnímu nakladatelství z celého světa. Vzhledem k závažnosti a jedinečnosti úkolu požádala pak dvě účastnice o zaslání doplňujících návrhů a tři další výtvarníky, aby se zúčastnili mimo soutěž. Po pečlivém vážení, kde se nejslibněji rýsuje spojení uměleckého projevu s pedagogickým zřetelem, rozhodla se udělit druhou cenu (DM 2000) paní Jiřině Marton z Toronta a třetí cenu (DM 1000) paní Angele Arnet z New Yorku. Obě ceny, vypsané Nadací Charty 77 ve Stockholmu, budou autorkám ihned poukázány. První cena nebyla udělena. Současně vyzvala porota jednomyslným rozhodnutím Míro Wagnera (45), aby se ujal výtvarné výzdoby slabikáře. Malíř a grafik z Prostějova, žijící od své emigrace v roce 1977 v Dússeldorfu, úkol přijal. Porota vyslovila přání sledovat průběh práce. Porota děkuje všem účastníkům soutěže doma i ve světě za to, že pochopili její význam, a upozorňuje na soutěžní podmínku, že díla zůstanou prozatímně v archivu Rakouského státního nakladatelství jako trvalá dokumentace projektu. Nakladatelství a Nadaci Charty 77 pak porota doporučuje, aby použily ukázek z příspěvků ostatních zúčastněných výtvarníků při propagaci nového slabikáře. Spisovatel Pavel Kohout (jako Rakouským státním nakladatelstvím pověřený editor) požádal doktora Jiřího Grušu (49), aby se autorsky ujal literární stránky nového českého slabikáře. Básník a spisovatel, mimo jiné autor románu “Dotazník”, vyznamenaného Cenou Egona Hostovského, byl v roce 1981 zbaven československého občanství a žije nyní v Bonnu. Básník i výtvarník už zahájili práci s tím, že v červnu a v listopadu t.r. seznámí s dílčími výsledky editora i členy poroty výtvarné soutěže. Vedle pedagogické části bude knihu tvořit i základní čítanka, jejímž záměrem bude 11 [pageend11]poskytnout dětem nej lepší texty, jim určené, a seznámit je přitom s čelnými českými spisovateli posledních sto padesáti let. Autoři, jejich spolupracovníci a Rakouské státní nakladatelství chtěji vynaložit všechny síly, aby nový slabikář, jehož distribuce bude nabídnuta všem českým exilovým nakladatelstvím, knihkupectvím a spolkům, sloužil českým dětem doma i ve světě už od podzimu 1988. Po šesti letech příprav, diskusí a jednání vstupuje tak projekt (za finanční pomoci Nadace Charty 77 ve Stockholmu! do závěrečné etany. Z činnosti skupin NEW YORK 31. května uspořádala místní skupina Jarní koncert v Bohemian Hall v Astórii, N.Y. Účinkovali: Jana Kašparová (klavír), Zdeněk Prouza (violoncello), Stanislav Kotyza (baryton) a pěvecký sbor Velehrad, iízený Miroslavem Lebedou. Všichni jmenovaní umělci jsou absolventi pražské konservatoře a Akademie múzických umění a mají za sebou bohatou a velmi úspěšnou uměleckou dráhu. Miroslav Lebeda byl též dlouholetým sbormistrem Pěveckého sdružení severočeských učitelů a učitelek a hudebním skladatelem. Z jeho skladeb byly provedeny mimo jiné Klavírní koncert (Pražský symfonický orchestr FOK) a opera Šťastné manželství (divadlo DIK v Praze). Koncert měl vysokou úroveň a velký úspěch. J. Kašparová zahrála brilantně Scherzo cis-mol od F. Chopina, Z. Prouza violoncellové skladby Balada a Serenáda od J. Suka a v druhé části koncertu Klid lesa a Rondo od Antonína Dvořáka. Jeho přednes byl vynikající. S. Kotyza zazpíval árii Rigolleta z Verdiho stejnojmenné opery s jeho známou hlasovou silou, zvučností a melodičností. K uctění památky nedávno zemřeleno člena sboru Ing. Pavla Blaho zazpíval Kotyza (mimo program) jednu zjeho oblíbených národních písní. 25-členný pěveckýá sbor Velehrad zahájil koncert úvodním sborem Proč bychom se netěšili ze Smetanovy opery Prodaná nevěsta a pak přednesl náročnou skladbu od Vítězslava Nováka Ranoša, baladu pro sbor a klavír na slova lidové poesie moravské. Na klavír doprovázela J. Kašparová. V druhé části zazpíval sbor lidové písně v úpravě Miroslava Lebedy: Ukolébavka (irská), Tamburín (francouzská), Jenom ty mě (česká), Anička dušička (slovenská) a Tancuj, tancuj (moravská). Zásluhou dirigenta M. Lebedy, jak to zdůraznil ve svém děkovném závěrečném projevu předseda místní skupiny Dr. Dostál, pěvecký sbor Velehrad dosáhl profesionální úrovně, což se také na koncertě ukázalo a bylo oceněno nadšeným potleskem početných posluchačů. LONDÝN 28. březen 1987 patřil přednášce Dr. Viléma Bernarda, nazvané “K nejnovějšímu vývoji v SSSR”. Dr. Bernard byl postižen menší indispozicí a tak přednáška byla přečtena panem 12 [pageend12]D. Borsukem. V historickém přehledu se přítomní seznámili s programovým vývojem v SSSR, který se dá vyjádřit jako neustálé vylepšování socialismu. Přes neustálé vylepšování plánování a koordinace je zemědělství zamořeno “chybami v plánování” atd. Přes dokonalý “program budováni komunistické společnosti” Gorbačov odhalil “zločinné nezodpovědnosti” a “zkorumpované řízení”. Dr. Bernard vyzdvihl hlavní body Gorbačovovy politiky “glas- nost”. přestavbu hospodářského mechanismu — perestrojku — a boj proti alkoholismu na poli domácím, a jeho iniciativu v zahraniční politice, kde chce (údajně) ušetřit výdaje na zbrojení. Zabýval se také odrazem Gorbačovovy politiky v satelitních státech. Jako bývalý soc. dem. poslanec, zkušený politik a navíc znalec poměrů v SSSR se Dr. Bernard nenechal unést nejnovějšími změnami (ty konečně dělali všichni před ním počínaje Chruščovem) a na závěr své přednášky postavil hlasy sovětských disidentů, kteří sami považují změny za kosmetické: když chtějí šetřil na výdajích na zbrojení, proč neodvolají svá vojska z Afganistanu. Poslední věta Dr. Bernarda zněla: “Jestliže Gorbačovova politika bude moci přinésti sovětskému lidu a lidu v satelitních státech více svobody, méně strachu a zlepšení životní úrovně, pak mu lze jenom přáti úspěchy.” V dubnové přednášce SVU a kulturního kroužku Velehrad uvedl anesteziolog Dr. Zdeněk Zych velmi zajímavé téma ‘‘Sto čtyřicet let spánku”, ve kterém seznámil přítomné s historií vzniku moderní anestesie. Rajský plyn — kysličník dusný (N20), objevený už v roce 1772 Josefem Priestleyem, je stále jednou z hlavních složek používaných i dnes při narkose. Není bez zajímavosti, že po objevení se kysličníku dusného používalo na večírcích pro pobavení hostů a odtud náhodou našel teprve cestu k operačnímu stolu či nejprve k zubařské židli. Byl to Horace Wells, kterému na jeho vlastní přání byl poprvé bezbolestně vytržen zub v roce 1844. Ještě ve stejném roce se Horace Wells pokusil demonstrovat tuto techniku lékařům v Massachusetts General Hospital, ale neuspěl. Prvenství v demonstraci celkové anestesie patří W. T. G. Mortonovi, který 16.10.1846 ve stejné nemocnici použil éteru. Zpráva o tomto úspěchu se rozletěla do celého světa a již v prosinci téhož roku byl éter úspěšně používán v Británii a během dalších měsíců v Evropě a celém anglicky mluvícím světě. V listopadu 1847 přidal edinburghský porodník J. Y. Simpson k anestetickým látkám chloroform. Úspěchy nového oboru byly vykoupeny tragickou cestou učení. První dokumentovanou obětí pod vlivem chloroformové narkosy byla v lednu 1848 patnáctiletá Hannah Greener. Kontroverse o příčinách opakovaných úmrtí nebyla uspokojivě vyřešena až do roku 1911; kdy Goodman Levy s pomocí kardiogra- fu našel důvod v náhlé zástavě srdeční. Nedostatky celkové anestesie v druhé polovině minulého století byly patrny zejména v Evropě. Ve 13 [pageend13]Vídni experimentoval s lokální anestesií Köhler a v roce 1884 použil s úspěchem při očních operacích ke znecitlivění místně aplikovaný kokain. Použití lokální anestesie se brzy rozšířilo do dalších chirurgických oborů OTTAWA 18. září 1986 přednášela Milada Selucká na téma "Nový přístup k řešení rodinných a manželských konfliktů”. Zdůraznila důležitost emo-; cionální zodpovědnosti, vzájemného respektu a umění dělat kompromisy. 28. října 1986 byla na pořadu videotape “Ohrožená Evropa”. Program byl pro všechny přítomné velmi poučný. Vyskytla se poznámka, že pan Škutina vybral pro pořad lidi trochu jednostranně, t.j. s příliš podobnými názory. 27. listopadu 1986 měl Dr. Jaroslav Bouček přednášku na téma "Uprchlické vlny v Evropě ve 20. století”, ve které se soustředil jak na historickou kontinuitu tohoto jevu, zak na rozbor politických a rasových uprchlických vln během minulých sto let. 22. ledna 1987 se konala přednáška Oty Hory, bývalého posfánce za stranu národně sociální, pod názvem Svědectví o Československu z let 1918-1948”. Ota Hora spojil výklad politických a sociálních podmínek za První republiky se svými osobními zkušenostmi z tohoto období ve velmi poučnou přednášku, která vzbudila ohlas zvláště mezi mladšími přítomnými. 25. února byl hudebně-literární večer “Listy důvěrné Leoše Janáčka", připravený dr. J. Boučkem, J. Vosi- kovskou a M. Smrčkou. Účinkovali: J. K. Rakušan, J. Vosikovská, J. Zikmundová a J. Bouček. Večer byl ne- zanomenutelným zážitkem 26. března 1987 se konala přednáška Marie L. Neudorflové na téma "Vztah T G. Masaryka k ženám’’. Dr. Neudorflová vysvětlila komplexitu Masarykovy víry v rovnocennost žen a mužů, a jeho odvahu čelit nejrůznějším soudobým autoritám v boji za jejich rovnoprávnost. 13. května 1987 přednášel Dr. Ladislav Huďák na téma "Milan Rastislav Štefánik a jeho doba”. Dr. Huďák zajímavě pojednal o Štefáni- kově vědecké činnosti a jeho diplomatické činnosti během první světové války, kdy udělal nesmírný kus práce pro vytvoření Československé republiky v r. 1918. Dr. Huďák věnoval také pozornost rozboru situace československých legií v Rusku. 5. června byl uspořádán varhanní koncert se sólistou Pavlem Šmídem, žijícím na Islandu. Koncert měl vynikající úroveň. CHICAGO V lednu uspořádala skupina přednášku "O dnešní Číně”, kterou přednesl Dr. Jiří Nehněvajsa. V únoru Dr. Jaroslav Schejbal přednášel na téma "Josef Václav Sládek a americká literatura”. V březnu se uskutečnila přednáška Dr. Jar. Sychry “Počítače a umělá inteligence” 14 [pageend14]V dubnu vystoupil Adolf Švehlík s praktickou přednáškou “Jak investovat”. V květnu Dr. Zdeněk Hruban přednášel o "Historii české emigrace v Americe”. Přednášková sezóna byla ukončena v červnu piknikem. Z činnosti členů Rev. Blahoslav Hrubý se narodil v Josefově nad Metují 23. října 1911. Graduoval na Protestantské teologické fakultě Jana Husa v Praze r. 1936 a až do r. 1939 byl tajemníkem Světové studentské asociace a duchovním Csl. protestantské mise v Paříži. Byl hlasatelem francouzského rozhlasu a vysílal do Němci okupovaného Československa. V Marseille organizoval pomoc židovským uprch- organizoval pomoc židovským a jiným uprchlíkům. Po porážce Francie odjel do USA a studoval na Mead- ville Theological Seminary v Chicagu. V r. 1942 vstoupil dobrovolně do U.S. armády a do Československa se vrátil s Třetí armádou generála Pattona. Za práci v americké vojenské misi v Praze byl vyznamenán. V r. 1949 se trvale v USA. Pracoval v Radio Free Europe jako poradce při náboženském vysílání do komunistických zemí a editor náboženských programů do Československa. Taktéž působil jako evropský ředitel AFCR a jiných organizací. V r. 1962 spolu s Dr. Paulem B. Andersonem začal vydávat čtvrtletník RCDA-Religion in Communist Dominated Areas. Publikace je podporována od r. 1971 Výzkumným střediskem pro náboženství a lidská práva v uzavřených společnostech, sídlící v New Yorku. Středisko pořádá pravidelné konference o náboženství a lidských právech v socialistických zemích. * * * Marie L. Neudorfl z Ottawy uveřejnila v časopise East Central Europe (No. 1,1986, pp. 1-2) článek o českém školství před r. 1914 pod názvem “The Young Czech Party and Modernization of Czech Schools in the 1890’s”. Klade důraz na českou iniciativu v zakládání škol na všech úrovních. * * * Karel Husa se vrátil z pětitýdenní- ho koncertního turné po Japonsku a Singapuru. Mimo jiné dirigoval jako host Singapurský symfonický orchestr, hrající Dvořáka, Martinů a jeho vlastní skladbu “Hudba pro Prahu 1968”. V Kunitachi College of Music v Tokyo Husa předvedl své Concerto, Divertimento, Apotheosis of this Earth a Smetanovy fanfáry. Další koncert měl v Nagoya. “Hudba pro Prahu 1968” bude předvedena na podzim Bostonským a Cincinnati symfonickými orchestry. Premiéra Husova nového koncertu pro varhany a orchestr bude 28. října 1987 v Cleveland Museum of Arts. Sólistou bude Karel Paukert a hrát bude orchestr Clevelandského hudebního institutu, dirigovaný Karlem Husou. 15 [pageend15]Karel Pecháček přednášel ve vídeňském spolku "Causa”, jehož je spolupracovníkem. Zpráva o přednášce byla podána rakouské odbočce Amnesty International pod názvem “Československá tragedie”. * * * Vilém Hejl, hlasatel mnichovské Svobodné Evropy, se zúčastnil Symposia Čechů a Slováků v Nizozemí, kde vystoupil s přednáškou “Demokracie po Masarykovi”. Ukázal zde na rozpory mezi českými ideály a českou realitou. * * * Jiří Com byl 1. července 1987 vyznamenán Řádem Kanady. Narodil se 30. ledna 1920 v Kostelci n/Č. lesy, kde byl později starostou. V dubnu 1951 přišel do Halifaxu, kde začínal jako zemědělský dělník. V prosinci 1951 přišel do Toronta, kde se od ledna 1952 stal členem Československého národního sdružení v Kanadě (ČSK), členem Sokola a předsedou Klubu Dr. Milady Horákové. Podílel se na založení prvního čs. peněžního ústavu v Kanadě — Kampeličky, která má k dnešnímu dni na dva tisíce členů. V r. 1958 se stal členem redakční rady Našich hlasů. V r. 1960 byl zvolen starostou kanadského Sokola. V r. 1966 se stal jedním z členů ředitelské rady Masarykova ústavu. Jako generální tajemník ČSK organizoval po 21. srpnu 1968 schůzku representantů Sdružení s kanadským ministrem zahraničí the Hon. Mitchell Sharpem. Zástupci Sdružení předložili federální vládě petici, v níž mimo jiné žádali o pomoc těm, kteří uprchnou z Československa v důsledku sovětské invaze. Vláda návrh přijala a během příštích 6 měsíců Kanada přijala 12.000 uprchlíků z Československa. J. Corn je předsedou ČSK od r. 1971. V r. 1977 obdržel vyznamenání od guvernéra Kanady, a podobné vyznamenání od provincie Ontario. V r. 1980 byl ontarijskou vládou jmenován do Ontario Advisory Council on Multiculturalism and Citizenship. V r. 1984 dostal u příležitosti 200. výročí provincie Ontario Jubilejní medaili za zásluhy o kanadskou společnost. V r. 1985 obdržel od Institute of Chartered Accountants of Ontario čestný titul “Fellow Chartered Accountant” za zásluhy o representaci této profesionální instituce a v květnu téhož roku jako společník celonárodní a mezinárodní firmy Dunwoody & Comp., Chartered Accountants, po 33 letech odešel do výslužby. 16 [pageend16]Jubilea Jarmila Novotná, pensionovaná zpěvačka Metropolitní opery, slaví 23. září své osmdesátiny. Narodila se v Praze. Její první učitelkou zpěvu byla Emma Destinová. Debutovala v Národním divadle jako Mařenka ve Smetanově Prodané nevěstě r. 1925. Studovala v Miláně r. 1927. V Itálii vystupovala ve Veroně jako Gilda v Rigolleto (srpen 1928). V Berlíně vystupovala v Ravelově UHeure Espagnole <1928). R. 1931 se provdala za barona George Daubeka. Její berlínské angažmá skončilo r. 1933 a účinkovala pak ve Vídeňské opeře až do r. 1938. J. Novotná se znala osobně s Tomášem i Janem Masarykem. První president Československé republiky vybral Jarmilin portrét jako symbol na čsl. stokoruny. Jan Masaryk ji doprovázel na piáno v sérii českých a slovenských lidových písní nahraných v Americe pod názvem “Písně z Lidic”. Deska byla znovu vydána na jaře 1948, ale ihned zničena. Několik zachráněných posloužilo k novému vydání v r. 1968 s úvodním slovem Herberty Masarykové. V r. 1939 zahájila J. N. svou americkou kariéru v San Francisku v Madame Butterfly a pak v Metropolitní opeře jako Mimi v La Boheme v lednu 1940. J. N. zpívala také v operetách a Franz Lehár vytvořil svou Giuditu (1934) pro ni. Po válce účinkovala ve filmu Freda Zinnemanna “Hledání” (1947), v němž hrál osmiletý Ivan Jandl, který dostal za film Oscara. Taktéž hrála ve filmu “Velký Caruso” (1951) s Mario Lauza. J. N. byla jednou z prvních členů SVU a vždy propaguje českou hudbu a kulturu. * * * Viktor Fischl (Avigdor Dagan), který obdržel čestné členství SVU Na kongresu v Bostonu, oslavil 30. června své 75. narozeniny. Jeho kniha Hovory s Janem Masarykem vyšla v exilu již ve třech různých vydáních. Nyní ji V. Fischl vydává německy v autorském překladu pod svým novým jménem, které začal používat jako izraelský diplomat. Úvodní rozsáhlou studii o tragické osobnosti ministra zahraničí Jana Masaryka napsal ke knize president exilového PEN-Klubu dr. Rudolf Stroebinger. První vydání knihy vyšlo v r. 1952 v Tel Avivu, druhé o něco později v Chicagu v knižnici Kruhu přátel čsl. knihy s úvodem Josefa Falty a v grafické úpravě A. L. Nehasila. Třetí mnichovské vydání bylo podstatně rozšířeno o některé skutečnosti, které musel autor na počátku padesátých let vypustit s ohledem na osoby, které v té době žily ještě v Československu. Na rozdíl od druhého vydání chybí obrazová dokumentace. Viktor Fischl žije v Izraeli. Narodil se v Hradci Králové. K jeho nejznámějším knihám patří básnické sbírky Evropské žalmy, Kniha noci, Kuropění, 17 [pageend17]Hrací hodiny, Píseň o lítosti. V březnu t.r. vyšla v curyšském Polygonu další jeho kniha Všichni moji strýčkové, ilustrovaná Janem Kristoforim. ♦ * * Lída Brodenová oslavila 17. července své 85. narozeniny. Pochází z Brna, kde vystudovala státní konzervatoř. Byla vždy propagátorkou Smetanových a Dvořákových oper v Americe. Jako učitelka zpěvu vychovala řadu výborných zpěváků. Jako Sokolka si zachovala mladou mysl a je všem příkladem, jak žít plný a účelný život. * * * Milan Fryščák oslavil dne 27. července své 55. narozeniny. Narodil se v Dobré u Frýdku. Promoval na Palackého universitě v Olomouci v r. 1956. Emigroval v r. 1957. Doktorát ze slovanské lingvistiky získal na Ohio State University v r. 1969. Členem SVU je od r. 1963. * * * Mojmír Frinta oslavil 28. července své 65. narozeniny. Pochází z Prahy, kde studoval na umělecko-průmyslové škole v letech 1942-46. V letech 1945- 47 studoval dějiny umění na Karlově universitě, v r. 1953 na michiganské universitě, kde získal roku 1960 doktorát. Publikuje v oboru historie umění. Členem SVU je od r. 1959. * * * Karel Engliš oslavil 8. června své 75. narozeniny. Pochází z Brna. Absolvoval právnickou fakultu Masarykovy university v letech 1930-34, později konsulámí akademii ve Vídni. Žije v Montrealu. * * * John Hvasta oslavil 2. června své 60. narozeniny. Narodil se v Milhostově. Studoval v Kalifornii (1956) a na Americké universitě ve Washingtonu (1966- 68). Pracoval v Library of Congress jako specialista v sovětských otázkách. * * * Anthony Ginter oslavil 28. srpna své 55. narozeniny. Narodil se ve Windso- ru v Ontariu. Studoval na královské konservatoři v Torontu v letech 1951-54, na torontské universitě v letech 1959-63 a na Indiana University v Blooming- tonu (1964-65). Na Ohio State University v Columbu (1970-76) získal PhD. Je violoncellista a dirigent. Členem SVU je od r. 1976. * * * 18 [pageend18]Louis Gogela oslavil 17. června své 70. narozeniny. Narodil se vNebrasce ve městě Omaha. Vystudoval lékařství v Nebrasce a působil jako neurochirurg. * * * Josef Hampl oslavil 19. července své 70. narozeniny. Narodil se v Klešicích u Heřmanova Městce. Vystudoval právnickou fakultu Karlovy university r. 1946. Emigroval do Švýcarska. * * * Václav Jaroslav Nebeský oslavil 14. července své 60. narozeniny. Narodil se v Králové nad Hronom. Vystudoval právnickou fakultu Karlovy university v letech 1946-51. V letech 1965-68 pracoval na Patentovém úřadě v Praze. Žije v Montrealu. * * * Frank Dajčar oslavil 22. června své 60. narozeniny. Narodil se v Bludově u Šumperka. Vystudoval vysokou školu báňskou v Ostravě v letech 1952-57. R. 1958 získal titul hutního inženýra. Je specialistou na magnetiku kovů. Členem SVU je od r. 1976. In memoriam Věra Gibiánová (rozená Šindelářová) zemřela v New Yorku dne 6. června 1987 i.' pohřbena byla 10. června 1987. Narodila se v Jinčím u Příbrami 10. pí isi.ice 1897. Pocházela z rolnické rodiny. Studovala franštinu a literaturu v ŕ aze. Provdala se za Richarda Gibiána z Domažlic. Žili v Praze až do německé okupace, kdy se jim podařilo uprchnout s rodinou do Anglie a v r. 1940 do USA, kde zakotvili ve Forest Hill (N.Y), po krátkém pobytu v Pittsburghu. Pi. Gibiánová přispívala svými články do Pestrého týdne a jiných periodik. Znala se s básníkem Halasem a mnoha jinými básníky a umělci jako např. s architektem Krejcarem a avantgardním katolickým vydavatelem Floriánem. V Americe pokračovala v této činnosti příspěvky o umění a historii do časopisu America a jiných katolických novin. Zúčastňovala se různých proti- rasistických a protinukleárních akcí, byla aktivní v Amnesty International a napsala spoustu dopisů politickým vězňům po celém světě. Muž pí. Gibiánové zemřel před pěti lety. Zanechala tři syny, patnáct vnoučat a pět pravnoučat. * * * 19 [pageend19]30. června tomu byl právě rok, co nás opustil Ing. Ladislav Koldinský. Narodil se 2. června 1900 ve Vápenném Podole, vystudoval obchodní akademii v Chrudimi, a zemřel v Kentville, Nova Scotia. Jeho koníčkem byla chemie. V Československu byl majitelem známé továrny pa zavařeniny Koldi- Petosa v Heřmanově Městci u Chrudimi. Po Únoru emigroval do Kanady a již v r. 1953 byl ředitelem firmy Canada Foods v Kentville. Zavedl tam výrobu jablečné šťávy a jablečného sirupu, experimentoval jako zkušený chemik se zavařováním borůvek a později začal vyrábět nakládané okurky Nova, které se dodnes prodávají po celé Kanadě. Jeho zásluhou firma dostala dotaci 300.000 dolarů na výrobu alginátu sódia z mořské trávy. Navíc firma vyráběla jablečný pektin, který se vyvážel do celého svobodného světa. Svou kariéru u firmy skončil v r. 1966. V Torontě založil novou firmu Koldinský Industry. Zabývala se importem a exportem poživatin. Zároveň jezdil po celém světě jako odborný poradce celé řady vlád. V r. 1969 působil v Istanbulu v Turecku v oboru zpracování ovoce a výroby ovocných šťáv. Působil často na Dálném východě, hlavně v Hong-Kongu. * * * V červnu zemřel v Praze prof. Václav Černý. Narodil se 26. března 1905 v Jizbicích u Náchoda. Pochází z rodiny pedagoga a literárního historika Václava Černého. Studoval na reálném gymnasiu v Náchodě a na lyceu Carnot v Dijonu. Universitní studia absolvoval v Praze na KU v letech 1924- 29 (čeština a francouzština, doktorát r. 1928). Po krátkém období v letech 1929-30, kdy učil na reálce v Brně, se stal sekretářem Institutu des Études Slaves v Ženevě (1930-34). Vletech 1931-36 docent komparatistiky na universitě v Ženevě, od r. 1936 docent románských literatur na filosofické fakultě KU, r. 1938 mimořádný profesor Masarykovy university v Brně. V letech 1939-44 středoškolský profesor na reálném gymnasiu v Brně. Od počátku okupace se účastnil protinacistického odboje, od r. 1944 byl vězněn na Pankráci, odkud byl osvobozen pražským povstáním. Byl členem České národní rady. Od června 1945 do r. 1951 byl profesor srovnávací a obecné literatury na filosofické fakultě KU. R. 1953 byl zatčen, obžalován, téhož roku propuštěn. Od r. 1954 zaměstnán v ČSAV (Kabinet pro moderní filologii, Komise pro soupis rukopisů atd.). R. 1966 a 1968 navštívil Francii. V r. 1968 znovu začal vyučovat na filosofické fakultě KU, ale koncem r. 1970 byl poslán do důchodu. Po srpnu 1968 byl předmětem rozsáhlých kampaní v tisku, rozhlasu a televizi. Za odbojovou činnost byl vyznamenán Čs. válečným křížem (r. 1945), pamětní medailí za odbojové zásluhy (r. 1965). Byl čestným doktorem francouzských universit (r. 1946), zahraničním členem Královské španělské akademie (r. 1965), členem Syndikátu českých spisovatelů a SČS. Kromě ediční činnosti překládal z francouzštiny, španělštiny a italštiny. 20 [pageend20]Z obsahu exilových časopisů Nové obzory, č. 18-19-20/1987 Ján Mlynářík, Vyhnání Němců z Československa a “moralizováni dějin”', Rio Preisner, “Dialog”', Zdeněk Šedivý, “Stručně ale jasně (několik myšlenek z projevu k býv. čsl. politickým vězňům)”; Jan. J. Němec, “Zneužitípamátky Jana Palacha”', J. Štýrský, “Megalomanie"', Jan Beneš, “Snídaně v Pacific Grove”. V nově zavedené rubrice Souhrn kolektivní moudrosti redakce uvádí citáty z čsl. tisku padesátých let a z dnes exilových autorů jako Pavel Kohout, Jiří Pelikán, Jiří Hájek a j. Západ, roč. 9, č. 3 (červen 1987) Ota Ulč, “Rozsah lidské tváře generálního sekretáře”', Nathalie Malinová, "Jak to bylo s Erasmovou cenou 1986”; Robert F. Lamberg, “Za Arturem Londonem”; Stanislav Reiniš, “Jak počítat lebky”; Vladimíra Burke, “Rozsudek nad Jazzovou sekcí”; Libuše Škabová, “Čs. právní normy”; V. Táborský, “Hlas Ameriky vysílá z Československa . . .”; “Dosti jiný rozhovor s Janem Mertou”; Jiří Kučera, “O výrobě českých filmů”; Ivo Šelner, " Návod kjazykové asimilaci”; Igor Hájek, “Záznamy všedních dní”. Hlas národa, 4. července 1987 Vladimír Kříž, “Léta s Waldemarem”. Reportér, 4/1987 Ivan Sviták, “Nová vlna”; Vladimír Valenta, “U nás v Albertě”; Ján Mlynářík, “Gustáv Husák sa ‘přidal’ Pavel Stiller, “Světová komediantka Anny Ondra”; Jindřich Lion, “Vídeňské úvahy”; Vladimír Kříž, “Zlatá horečka naší doby"; Ota Rambousek, “Povídání o vlastenectví”; Josef Koláček, “Hrad v nitru aneb Vnitro na Hradě?”; Antonín Kratochvil, “Básníkpo boku kardinála Tomáška”; Ivan Sviták, “Filosofie pro domácnost”. Národní politika, červen 1987 Jar. Dresler, “SVU v Curychu — O Chartě 77”; Olga Valeská, “Hesla bez obsahu”; Jan Vladislav, “O Janu Patočkovi po deseti letech”; Viktor Fischl, “O vzpomínání”. Zvon, červen 1987 Eliška Kotrbová, “Ústavní ideál a denní praxe”; Jana Bláhová, “Symposium Čechů a Slováků v Nizozemí”; Ivan Jelínek, “Zhroucení”. * * * 21 [pageend21]Z nových knih V mnichovském nakladatelství Piper vyšla nejnovější Solženicynova trilogie pod názvem Das rote Rad (Rudé kolo). Druhé dva díly se nazývají Druhý uzel a Listopad 1916. Tvoří historickou epopej z doby krátce před Říjnovou revolucí a zrcadlí začátek revolučního chaosu. Má 1200 stran, vyčerpávající rejstřík, mapy, atd. Na českém překladu se již začíná pracovat. * * * Upozornění redakce Redakce upozorňuje členstvo, že Zprávy jsou psány v českém jazyce (pokud si toho někteří přispěvatelé dosud nevšimli) a že příspěvky jsou přijímány pouze v jazyce českém a slovenském. Příspěvky v čínštině, švédštině, němčině, turečtině či jiných exotických jazycích nebudou brány v úvahu již z toho prostého důvodu, že redakce sestává z jedné osoby a nedisponuje štábem překladatelů. Taktéž při zpětném překladu terminologie do češtiny se často stává, že funkce, tituly, postavení v zaměstnání, odborné vzdělání, názvy škol a pod. neodpovídají přesně skutečnosti, což vyvolává někdy zbytečně bouřlivé reakce. Jeden se óhražuje, že nebyl ředitelem, ale pouhým vedoucím, druhý zase, že není profesorem, ale jen “promovaným pedagogem”. Zajímavé je, že tito skromní členové se ohražují pouze při zpětném převodu do češtiny. V cizím jazyce jim nějaké to nadnesení nevadí, vždyť to vypadá lépe v resumé, na jehož podkladě se ucházejí o zaměstnání. Jindy zase ženy z čistého ultrafeminismu protestují proti českým koncovkám ve jménu (-ová). Myslím, že této schopnosti češtiny rozlišovat rod bychom si spíše měli cenit, když si uvědomíme potíže, do nichž se dostávají uživatelé těch jazyků, které tuto schopnost nemají. Dále děkuji těm přispěvatelům, kteří mi zasílají výstřižky o “vynikajících Češích” a upozorňuji znovu, že Zprávy jsou zprávy o úspěších členů SVU. Nabídněte takovým “vynikajícím Čechům” přihlášku do SVU. Do čísla přispěli: George Gibian, J. Winn, M. L. Neudorfl, K. Hrubý, B. Bun- ža, B. Kobliha, D. White, J. Němec. 22 [pageend22]KOSMAS Journal of Czechoslovak and Central European Studies Volume 6_________________Summer 1987________________ Number 1 Revolution Without End The Editor Czechoslovak-Polish Relations: Social Background Jaroslav Krejci Czechoslovak View Mojmír Povo Polish View Piotr Wand Class Structure in Czechoslovakia in 1930 and 1967 Jan Hajda Alois Musil: The Czech Scholar in the Orient Theodore Procházka, Sr. The Great Czech Orientalist Jan Rypka: Scholar, Teacher, Man Vera Borko A Voice of Conscience in Ivan Klima’s Play “The Minister and the Angel” Karen von Kunes-Newton Smetana: The Vyšehrad Motive Anthony F. Ginter Slavic Elements in the Work Ox" Johannes Brahms Karel Absolon and Ernst Kern Journey to Prague 1950 H. Gordon Skilling Review Essay: Stanislav J. Kirschbaum, ed. Slovak Politics Ivan Brychta Book Reviews 23 [pageend23]Předseda: Jiří Nehněvajsa 1520 Ingomar Road Pittsburgh, PA 15237 Generální tajemník: Miloš K. Kučera 245 E 63rd St., Apt. 204 New York, N.Y. 10021 Pokladník: Ladislav Dolanský 18 Oakdale Ave., Weston, MA 02193 Publikační referent: Josef Skvorecký 487 Sackville Street Toronto, Ont. M4X 1T6 Canada Redakce ZPRÁV SVU: Libuše Zorinová P.O.Box 274 Brandywine, MD 20613 SVU NEWS (ISSN 0036-2050) 75-70 199th Street Flushing, N.Y. 11366 Korektury ZPRÁV SVU: Emma Jarošová 21 Vaughan Rd., Apt. 1001 Toronto, M6G 2N2 Ont., Canada Redakce PROMĚN: Karel Hrubý Thiersteinerrein 90 CH-4059 Basel, Switzerland Redakce KOSMAS: Zdeněk Suda 115 South Oakhill Road Pittsburgh, PA 15238 Redakce SVU Bulletin: Zdenka Fischmann P. O. Box 134 Corona, CA 91720 Prodej a distribuce publikací: Mrs. R. Bunžová 75-70 199th Street Flushing, N.Y. 11366 Return postage guaranteed. 2nd class postage paid at Flushing, N.Y. [pageend24]Date: ---- - TO: Dr. Frank Meissner 8323 Still Spring Court Bethesda, MD 20817 Dear Mr. Meissner: I intend to participate in the September 22-25, 1988 SVU Congress in Washington, D.C. YES ^ NO ^ If yes, I plan to prepare and present paper(s) on the following topics: (a) -------------------- -------------------------------------------------- (b) -------------------------------------------------------------------------- (c) -------------------------------------------------------------------------- I would be also willing to organize a 2-2'/2 hour session with 3 to 5 speakers or panelists within the areas of my interest. YES ^ NO ^ Name: ------------------------------------------------------------------------------------ Addresses: Home: ---------------------------------- Work: --------------------------------- Telephone: Home: ______________________ Work: ------------------------- -------- [pageend25]Dne: __ Dr. Frank Meissner 8323 Still Spring Court Bethesda, MD 20817 Přihlašuji se za přednášejícího na 14. kongresu SVU ve Washingtonu, D.C., ve dnech 22.-25. září 1988. ANO o NE n Jestliže ano, připravím a přednesu referát na téma: (a) ---------------------*------------------------------------------------------ (b) --------------------------------------------------------------------------- (c) --------------------------------------------------------------------------- Jsem dále ochoten organizovat 2-2*/2 hod. panel s 3-5 přednášejícími v mém oboru. ANO O NE Jméno: _______________________________________________________ Adresy: Domů: ______________________ V zaměstnání: ________________ Telefon: Domácí: _____________________ Pracovní: _____________________ [pageend26]