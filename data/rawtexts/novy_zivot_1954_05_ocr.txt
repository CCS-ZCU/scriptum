JMÉNO JEJICH ŽIJE OD POKOLENÍ DO POKOLENÍ Dějiny nám nezaznamenaly onen významný den, kdy naši slovanští apoštolově svati Cyril a Metoděj s hloučkem svých učedníků vkročili po prvé na naši drahou rodnou zemi. Bylo-li to začátkem července, v den, kdy slavíme nyní jejich společnou památku, těžko lze dnes říci. Bud jak buď, jejich svátek na začátku července, kdy na jižní Moravě úroda na polích již kvapem dozrává, nabývá překrásné symboliky, a evangelní perikopa o hojné žni a nedostatku dělníků vrhá na oba naše věrozvěsty i celé jejich dílo mohutný proud světla, jehož intensitu si můžeme vysvětlit jen tím, že bezpochyby i na ně Spasitel myslil, když rozesílal po dvou dvaasedmdesát svých učedníků »do každého města a na každé místo, kam chtěl sám přijití (Luk. 10,1). A Kristus skutečně s nimi přišel. Nesli ho ve svém srdci, jeho hlas splýval jim se rtů, a slovo jeho pravdy, které sami nejdříve v pokoře vepsali do svého srdce a celého svého života, zapsali též v knihy vlastní rukou, v jazyce srozumitelném našim otcům. Kristus v srdci, Kristus na rtech, Kristus v rukou — tento trojjediný, tak vyhraněný apoštolský dynamismus jejich díla, má nám co říci i dnes. V něm je klíč k pochopení jejich osobnosti, práce a odkazu čili závazku, který z něho pro nás plyne. Opomine-li někdo, či vyloučí-li úmyslně tento základní rys jejich duchovního obrazu, pak nutně musí dospěti k nesprávným závěrům o významu jejich osobnosti. A jsou skutečně lidé, kdo by rádi viděli v jasných postavách našich apoštolů jen jakési předchůdce moderního a nemoderního panslavismu všech odstínů a zrůd, jak prý vyplýval z nábožensky zabarvené společenské » nadstavby « devátého století. Jiní by zas v nich rádi spatřovali politické emisary výcho- dořímské říše, jejichž évangélisa ční činnost měla býti jen příležitostí, aby byl připraven první krok k mocenskému ovládnutí střední Evropy. Tyto a jiné duchovní karikatury mají pro nás týž význam, jaký mělo pro apoštoly veřejné mínění o Kristu, když jedni z Židů ho považovali za Jana Křtitele, jiní za Eliáše nebo některého z proroků, jiní zase za syna tesařova, posedlého zlým duchem, nebo aspoň NA DALŠÍCH STRÁNKÁCH 5. ČÍSLA Heidler; Svatý papež Pius X. - Ehler: Lidská práva ve federované Evropě. - Koudelka : Český podíl v obrodném hnutí. - Ještědský : Luis de Camóes - rytíř velké víry. - Šťastný : K hospodářsko-politické situaci doma. Proč je skutečný vliv křesťanství tak malý? - Modlitba sv. Cyrila za Slovanstvo. Rubriky: Křesťan a svět. - Poznámky. - Zprávy z Říma, z domova i z ciziny. - Starosti a radosti exilu. - CML. Ř ÍM - (JEB V EN EG - [pageend1]za Samaritána..., a shodovali se všichni v tom, že nikdo z nich neměl pravdu, třebaže Pravda byla jim na dosah ruky a žila s nim i... A totéž nepochopení v nejrůznějších obměnách je často trpkým údělem všech služebníků Pravdy. Čím věrněji se obléknou v Krista, tím temněji se bude za nimi rýsovati stín Nepřítele. Jsou však také jiní — a to i v našich řadách — kteří sice v zásadě uznávají duchovní význam svátých našich apoštolů i oprávněnost úcty k nim, jak se rozvinula zvláště v druhé polovině minulého století, a které vtiskl pečeť sám papež Lev XIII. svou encyklikou »Grande munus«. Zdá se jim však, že rozvoj jejich kultu a zdůrazňování jejich významu vyplynuly z jakéhosi náboženského slovanského romantismu, který prý se dnes už vyžil a který nenávratně patří minulosti. Všimněme si alespoň dvou význačných rysů duchovního profilu našich drahých apoštolů. Byli to především Kristovi hlasatelé. A jestliže jim dává byzantskoslovanská liturgie přívlastek »ravnoapostolni«, děje se tak jistě plným právem. Nebyla to bezvýznamná maličkost, že ve svém století hlásali evangelium v řeči, které lid rozuměl. Šli věrně ve stopách apoštolů a měli tedy jejich široký rozhled; nebáli se proto svěřiti i svátá tajemství řeči, která podle názoru tehdejších vzdělaných vrstev byla považována za »barbarskou« a »Boha nedůstojnou«. Co obětí je stálo hájení této pastorační metody, i po schválení samým Apoštolským stolcem! Kolik ústrků, pronásledování, ponižováni zakoušeli jejich učedníci i ti, kdo se nadále věrně znali k tomuto jejich odkazu! Že dnes tolik křesťanů nechápe význam nejsvětější oběti, že přestali prakticky oceňovat význam svátostí, možno ne na posledním místě přičísti právě tomu, že nerozumějí slovům liturgie a proto ani nechápou velikost a vznešenou krásu modlitby Církve. Je-li »lex orandi lex credendi«, pak dnešní povrchní život tolika křesťanů má jednu ze svých hlubokých příčin v tom, že se neumějí modliti s Církví; Církev je jim buď příliš abstraktní, nebo naopak příliš konkrétně vymezena, a proto s ní necítí. Bylo třeba liturgického hnutí, aby se v této věci dosáhlo alespoň minimální nutné nápravy, aby se postavily alespoň opěrné pilíře k překlenutí propasti, která dnes zeje mezi Kristem na oltáři a ve svátostech, a mezi rodinným stolem, dílnou, ateliérem, kanceláří a všemi těmi brázdami lidských klopot a prací. Druhý příznačný rys jejich duchovního profilu jest jejich věrná oddanost Apoštolskému stolci, a tím i láska k jednotě Církve. Znali z vlastní zkušenosti až příliš dobře zákulisí života při byzantském dvoře a ctižádostivost cařihradského patriarchy, která se bohužel tak často stávala vítanou příležitostí k všelijakým diplomatickým pletichám, v nichž zájmy Boží byly podřizovány zájmům světské noci. Používají proto pozvání papeže Mikuláše I., a u jeho nástupce Hadriána II. docházejí plného uznání své misijní činnosti, A právě na tuto jejich věrnost k viditelnému Náměstkovi Kristovu navázal papež Lev XIII., když jejich přímluvě svěřil snahy o smír s odloučenými slovanskými křesťany v jediném ovčinci Kristově. S jejich jménem a přímluvou jsou spjaty bezmála sto let všechny akce* které směřovaly k tomuto cíli: Slomšek, Strossmayer, Stojan — abychom jmenovali alespoň ty nejvýznačnější — jsou žáci našich věrozvěstů ; pochopili, že je nutno kráčet v jejich světlé stopě, a tak připravovati zítřek jednoho z největších triumfů Kristovy Církve, kdy bude zacelena bolestná rána rozkolu, jehož devítisté výročí připadá právě letos ... Slýcháme někdy od neslovanských unijních pracovníků výtku, že my Slované příliš za- barvujeme svou činnost na sjednocení slovanských křesťanů ve víře jakýmsi» cyrilometo- dějstvím «, které prý působí dojmem jakéhosi ustrnulého náboženského vlastenectví... Není ovšem vyloučeno, že nesprávně chápaná cyrilometodějská idea by mohla lehce vyústiti tímto směrem. Aby se tak nestalo, je třeba správně vymeziti, co rozumíme cyrilometodějskou ideou (odkazem) a jaký význam jí připadá v díle smíření křesťanského ^Východu se stolcem Petrovým. — Pro nás cyrilometodějská idea je totožná s ideou pravého, ne- zředěného křesťanství, které všechny přirozeně zdravé prvky naší národní individuality uvedlo v soulad s katolicitou království Bo- 78 [pageend2]žího na zemi. Prvními našimi vychovateli k této katolicitě byli sv. Cyril a Metoděj ; tento úkol vzali na sebe s takovou obětavostí a moudrostí, že naše víra i kultura jsou dnes bez nich nemyslitelný, Kromě toho skutečnost, že jsou ctěni na Východě neméně než na Západě, je pro nás, katolické Slovany, zcela přirozenou základnou k rozvinutí ire- nických snah za smíření v jediném ovčinci Kristově. Kult cyrilometodějský, který právě tak jako kult mariánský jest společný nám i našim odloučeným bratřím, jsou pouta, i když zdánlivě slabá, která zůstala mezi námi i po osudném roce 1054, Nabudou však větší pevnosti a vroucnosti, budeme-li si plně vědomi jejich skryté nadpřirozené síly. Jestliže dnes unijní pracovníci různých evropských neslovanských národů musí pracně hle- dati a vytvářeti tradici svých irenických snah, my »ten poklad tisíc let už máme « ; a na nás je, abychom z něho dovedli vytěžiti co nejvíce pro slávu Boží. Dáme se snad zahanbiti Angličany, Němci, Holanďany, Vlámy a Francouzi, kteří se již po léta pracně připravují a seznamují s dějinami, jazykem a mentalitou našich odloučených slovanských bratří, aby mohli pracovati o jejich sblížení a záchraně v jediné Církvi Boží? Není snad všeobecně uznávaná zásada úspěšné práce pro dobývání ztracených i nových posic zájmům Božím, když se snaží každý ve svém prostředí uplatňovati práva království Božího? Dělník mezi dělníky, student mezi studenty, umělec mezi umělci. Proč by neměl pracovati katolický Slovan pro odloučené Slovany? Nemá k nim nejblíže právě on? Vymlouváme se snad na psychologické oddálení, které způsobila v našich katolických slovanských zemích dnešní trpká situace. Nejsou to všechno Jonášovy výmluvy a unikání před posláním, jehož splnění očekává od nás sám Bůh? Nevznikla ostatně dnešní smutná situace v našich krajích právě naší netečností k ráně rozkolu, mokvající na tajemném těle Kristově už po devět století? Opal Maurus Verzích My nepatříme k tem — a je jich mnoho, kdo s Božím slovem cachrují. My mluvíme z ryzího smýšlení, 2 Božího popudu a před Božím zrakem, protože jsme spojeni s Kristem. — 2 Kor 2, 17, SVATY PAPEŽ PIUS X. ALEXANDER HEIDLER Zvláštní číslo italského katolického časopisu »Orizzonti«, které vyšlo ke kanonisaci Pia X, a rozletělo se bezpochyby v milionech výtisků po celé Itálii a potom v kapsách poutníků téměř po celém svobodném světě, přineslo na poslední stránce fotografii nově svatořečeného papeže, jak tiše dříme na smrtelném loži. Je to zvláštní pohled, tato tvář devě- tasedmdesátiletého starce, zachycená několik okamžiků po smrti. Cítíte, že tu usnul vyčerpáním velmi unavený člověk, muž, který mnoho pracoval a mnoho vytrpěl. A přece se zároveň neubráníte dojmu, že tu oddychuje z hlubokého spánku malý chlapec, prostý a nevinný, a ještě ve snu se raduje, jakou radost udělal tatínkovi. Takový byl Pius X. Po celý život si sám sebe dobíral, že se jaktěživ nezmohl na doktorát, a přece právě on prohlédl nezdravé jádro jiskřivých frází theologických snobů té doby a položil základ k obrozené theologii dnešních katolíků — a nepřímo měl vliv i na onen návrat k jadrnějšímu křesťanství, který pozorujeme v dnešní theologii protestantské. Byl to syn vesnického listonoše —- můžeme-li tento »úřední titul« dát obecnímu poslíčkovi v malé obci benátského kraje, Riese, léta Páně 1835 — a ostřílení diplomaté později prohlašovali, že se sotvakdy setkali s osobností, jež by si více zasloužila názvu »panovník «. Začal jako venkovský kaplan a farář. Byl to prý jediný papež, který nepřeskočil žádný stupínek dnešní církevní hierarchie, a ještě při jeho svatořečení jsme na náměstí svátého Petra viděli delegace, které se pyšnily tabulkami »Tombolo « a » Salzano «, malých obcí, kde v letech 1858-1875 kaplanoval a farářoval. V jistém smyslu zůstal po celý život venkovským farářem. Ovšem v nejkrásnějším smyslu toho výrazu. Když byl ještě kaplanem v Tombolu, dobírali si ho sousední kaplani, že je svou horlivostí »kaplanem kaplanů «. » Kaplanem kaplanů « zůstal, když v letech 1875-1884 působil jako kanovník a 79 [pageend3]spirituál semináře v Trevisu (1879-80 jako kapitulní vikář). Když se stal roku 1884 man- tovským biskupem a roku 1893 kardinálem a benátským patriarchou, byl v plném slova smyslu farářem svých farářů. A když byl roku 1903 zvolen papežem, necítil se ničím jiným než milujícím a starostlivým farářem všeho katolického křesťanstva. Ale právě tak se stal svátým : vždycky byl do důsledků tím, čím b y l; vždy dělal důsledně to, co dělal; důsledně — ve světle katolické víry, ve světle pravých úmyslů Církve. Pečlivě se zabýval světovou politikou své doby — a dělal zázraky se samozřejmostí starokřesťanského poustevníka. Sám pro sebe byl chudý opravdu »jako kostelní m yš« — když dostal zlaté hodinky se znakem benátského patriarchy, mrzelo ho, že je takto nelze dobře dát do zastavárny — a pro druhé, kromě svých příbuzných, byl od tombolské kaplanky až po Vatikán štědrým mecenášem v rozměrech nějakého Rockefellera nebo Forda. Po celou druhou část svého života žil v onom honosném prostředí vysoké církevní hierarchie latinského světa, nad kterým se rádi pohoršují potomci severských reformátorů — a právě on patřil mezi ty vyvolené, kterým je dáno doslova a do důsledků uskutečnit Kristovo evangelium, počinaje výzvou : »Prodej svůj majetek a dej to chudým« (Mat. 19, 21). Mezi světci patří Pius X. k oněm duševním spřízněncům Filipa Neriho, kteří měli znamenitý humor — snad o žádném z řady posledníck papežů nekoluje tolik duchaplných anekdot, ať už pravdivých, ať dobře vymyšlených — a přece patřil i on mezi » blažené, kteří lkají« (Mat. 5, 4), a i když je trochu zjednodušené tvrdit, že mu 20. srpna 1914 »puklo srdce« bolestí nad válkou, které nemohl zabránit, zůstává skutečností, že smrtelná vážnost, s kterou předvídal první světovou válku a sledoval její počátky, uspíšila jeho skon. Tyto ryze křesťanské paradoxy osobnosti Pia X. musíme mít na mysli, chceme-li pochopit ony stránky jeho pontifikátu, které bývají předmětem kontroversí. Piovi X. není práv ani ten, kdo ho zná jen jako dětinně zbožného dobráka drobných anekdot z jeho soukromého života, ani ten, kdo v něm vidí jenom jakéhosi železného inkvisitora, protože z katolické theologie energicky vymýtil tak zvaný modernismus, rozpustil levicové sociální hnutí francouzských katolíků » Sillon «, naléhal na jasně konfesionální povahu tehdejších křesťanských odborových organisací a podobně. Svůj osobní postoj k těmto svízelným otázkám Pius X. krásně vyjádřil v dopisu cremonskému biskupu Bonomellimu dne 15. října 1911: »Velmi dobře rozlišuji mezi modernosti a modernismem. «Modernismus « znamenal v katolické nauce i praxi shnilý a neplodný kompromis s pokrokářskými předsudky a frázemi, které byly v módě na přelomu 19. a 20. století a které jsou dnes namnoze zastaralé i v nekatolickém kulturním prostředí. Vzpomeňme na vůdce českých modernistů Karla Farského a na osudy jeho díla. Oč modernější v positivním smyslu toho slova se nám dnes jeví právě reformy Pia X., čerpané z klasické křesťanské tradice, jeho boj proti kýči v církevní hudbě, jeho biblická a liturgická obnova, jeho výzvy k ryzímu duchovnímu životu, jeho slavné dekrety o častém a časném svátém přijímání a celé to složité reformní dílo, bez kterého si dnes už nedovedeme představit živý, zdravý a mladý katolicismus! Oč modernější je především jeho kněžská osobnost, osobnost tím katoličtější, čím byla v doslovném slova smyslu evangeličtější! Má-li naše náboženství nějaké poslání v naší době, pak jen jako jadrné, hluboké, nadpřirozeně chápané křesťanství, které může dát světu právě to, co mu chybi, a ne jako fádní, rozbředlý odvar, nakonec stejně odporný věřícím i nevěřícím. Je pravda, že se s očistnými snahami Pia X. tu a tam mezi katolíky svezla leckterá lidská slabost, křečovitá konservativnost, omezenost obzorů, podezřívavost a klevetnictví, stejně jako byl postup »modernistů« namnoze všechno jiné než upřímný a čestný — jejich hlavní ideový vůdce, Alfred Loisy, se po svém úplném rozchodu s Církví sám dosti jasně přiznal k dosavadnímu pokrytectví — ale Pius X. byl první, kdo proti tomu bojoval. Jeho dopis z 15. července 1911, napsaný kterémusi přehorlivému knězi, který pod záminkou boje o pravověrnost očerňoval své spolubratry, by mohl dodnes posloužit ke zpytování svědomí nejednomu »rigoristovi«: » Chcete-li mě informovat opravdu kvůli svědomí a s dobrým úmyslem, musíte být přesný, pečlivě vážit 80 [pageend4]slova a ani v nejmenším nesmíte přehánět. Jinak hřešíte proti spravedlnosti a lásce a nesete před Bohem i před lidmi odpovědnost za následky.« (Cituji podle úředního životopisu postulace svatořečení, I)al-Ga], II papa santo, Pio X., Padova 1954.) Při všem boji proti bludu projevoval sv. Pius X. vždy opravdovou lásku vůči bloudícím lidem. 0 vůdci italských modernistů, Romolu Murrim, mohl na př. s klidným svědomím v rozhovoru s jeho bývalým spolužákem prohlásit: »Kdybys jen věděl, co všechno jsem pro něho udělal! Udělal jsem opravdu všechno, co bylo možné! « Stejně si počínal i vůči Loisymu. Jeden význačný český kněz, který se kdysi octl v nebezpečném sousedství »modernismu «, dodnes vděčně vzpomíná, jak ho Pius X. zachránil tím, že za něho, mladého neznámého kaplana, sloužil mši svátou. A sám Romolo Murri byl po svém odpadu a po všech urážkách, kterými Pia X. po léta zahrnoval, nakonec zachráněn, bezpochyby modlitbami svátého papeže. Ve všech těchto případech projevoval papež Pius X. stejnou lásku k bližnímu, jako když mladý kaplan v Tombolu, Don Giuseppe Sarto (to bylo jeho občanské jméno), všechno rozdal chudým a pak si musil jít k sedlákům vyžebrat trochu sýra a vajec pro sebe a pro své sestry. Pokusíme-li se uvést ctnosti Pia X. na společného jmenovatele, vyjdou nám velmi jednoduchá a všeobecně známá pravidla křesťanského života: Miluj Boha a bližního ; modli se a pracuj (byl to strašlivý dříč z lásky k Bohu a k lidem); buď opravdu, co jsi; dělej pořádně to, co děláš. Ale právě v této prostotě je jeho velikost. Tento způsob svatosti je nám dnes blízký, A je potvrzen naprosto zřejmými a se vší akribií ověřenými zázraky, jež Bůh na jeho modlitbu učinil za jeho života i po jeho smrti. Takto je PiusX. pro věřící i nevěřící pádným svědkem životnosti a síly pravého křesťanství i v našem věku. Katolík nemůže číst jeho životopis, aniž je hrdý, že je katolík. Kněz na něho nemůže vzpomenout, aniž se zaraduje, že je katolický kněz. Některým světcům se můžeme spíše podivovat než je následovat. Nezapomeňme, že Giuseppe Sarto - Pius X. je světec, jehož lze následovat. LIDSKÁ PRAVÁ VE FEDEROVANÉ EVROPĚ ZDENĚK EHLER Spojené státy evropské se stavějí. Je to proces postupný, nepřekotný, v němž národy svobodné Evropy pomalu přívalu jí kvádr za kvádrem na staveniště své budoucnosti. Z těchto kvádrů roste ústava evropské federace. Některé z nich byly už zasazeny do základů (tak hospodářsky dalekosáhlého Společenství uhlí a ocele, bývalý Schumanův plán), a jiné, jako na př. politicky významná Evropská armáda, jsou dosud ve stadiu přivalování ke stavbě. Ve stavu prostředním se nachází to, co by bylo možno nazvati společenstvím lidských svobod. Je dalekosáhlé ideologicky a po stránce právní bylo vyjádřeno evropskou Úmluvou o lidských právech, která byla po- depsána koncem roku 1950 v Římě ; a právě nyní, když se sešel potřebný počet ratifikací, vchází tato úmluva do období konečných příprav pro vstup v praktickou účinnost. Římská úmluva stanoví 11 základních lidských práv, která každý smluvní stát musí za všech okolností na svém území respektovat a obyvatelstvu zaručit. Jsou to : právo na život, zakazující jakékoliv» likvidování« jednotlivců nebo celých vrstev obyvatelstva, právo na lidskou důstojnost, zakazující mučení a ponižující zacházení, právo na volnost, vylučující zotročování a nucené práce všeho druhu, právo na osobní bezpečnost, právo na řádné soudní řízení, zákaz trestních zákonů se zpětnou platností, ochrana života soukromého i se svobodou domovní a listovního tajemství, právo na svobodu myšlení, víry a náboženství, volnost projevu, svoboda shro- maždovací a spolková a ochrana manželství. Smluvní, mezistátní zajištění těchto základních občanských svobod je jedinečný úkon v mezinárodním životě. Až dosud bylo stanovení a zaručení takových práv ponecháváno jen ústavám a vnitrostátnímu zákonodárství. Avšak divoké rozbujení totalitarismu ve formě dříve fašistické a nacistické a nyní komunistické ukázalo, že v mnoha státech se demokratické síly isolovaně těžko brání náporům 81 [pageend5]totalitářů. Federovanou Evropu stavějí demokraté, a chtějí ji míti svobodnou a demokratickou. Proto uzavřeli římskou úmluvu, v které se 15 evropských států zaručilo mezinárodním závazkem, tedy závazkem nadřízeným vnitrostátním zákonům a úřadům, vždy a za všech okolností respektovati a hájiti na svém území základní lidská práva. Je to v podstatě evropský pakt proti totalitarismu, proti totalitářskému zákonodárství a vládní praksi; zároveň je to velmi důležitý přínos k onomu souboru evropského veřejného práva, z něhož vyrůstá ústava federované Evropy. Žádný členský stát federované Evropy nebude smět zneuznávat lidská práva, i kdyby si na to pořídil nejpotměšilejší zákony, a i kdyby ty zákony jeho parlament odhlasoval jednomyslně tak, jako se to děje dnes u nás. Pravíme, že žádný stát nebude sm ět; kdo však jej k tomu donutí, aby nesměl? Donutí jej k tomu orgány evropské federace, k nimž římský pakt připojil dvě pozoruhodné instituce : Evropskou komisi lidských práv a Evropský soud lidských práv. Evropská komise lidských práv má býti volena Radou zahraničních ministrů štrasburské panevrop- ské organisace. Kdyby se v nějakém z členských států vyskytlo vážné potlačování některé z občanských svobod, může kterýkoliv jiný členský stát, na věci interesovaný, vznésti případ na Evropskou komisi lidských práv. O tu věc mohou mít zájem zejména státy sousedni, státy, které mohou míti na zřeteli jinonárodní menšiny v nařčené zemi, nebo i kterýkoliv jiný stát, jehož zájmy by v té neb oné zemi byly dotčeny. Evropská komise je orgánem přátelského zprostředkování; zjistí skutkové okolnosti obžaloby, navrhne řešení věci po dobrém, a kdyby strany na její návrhy nepřistoupily, předloží zprávy štrasburské Radě zahraničních ministrů. Rada pak doporučí řešení rozepře, a smluvní strany se předem zaručují přijmouti její rozhodnutí za závazné. Ustanovení tato jsou velký a významný pokrok po dvou stránkách ; jednak jako záruka lidských práv a jednak jako podstatný krok k budování evropské federace. S hlediska prvního jest jejich význam jasný. Představme si, že v jednom ze smluvních států římské úmluvy by ve vládě nabyly vrchu živly se sklony k totalitarismu, • ať z prava, či z leva, a že by občanské svobody v onom státě tím došly újmy. Pak ostatní státy, zejména inte- resované státy sousední, mají právo vznésti věc před Evropskou komisi lidských práv, a tato komise nebo Rada zahraničních ministrů učiní rozhodnutí, jemuž se obviněný stát musí podřídit. Základní lidská práva tak přestávají býti jen záležitostí vnitřních politických sil jednotlivých států, a stávají se záležitostí celoevropskou. A v tom vězí druhý důležitý aspekt této charty. Je to další hřebík do rakve výhradně státní svrchovanosti a další pokrok na cestě k nadstátnímu semknutí demokratických evropských zemí. Na této cestě šla Úmluva dokonce ještě o krůček dále. Stanovila, že také jakákoliv organisace nebo i soukromá osoba, která by se cítila obětí porušení lidských práv, může zažalovati vládu své vlastní země před Evropskou komisí lidských práv nebo před Evropským soudem lidských práv, druhou to institucí, k niž řim- ská úmluva položila základ. To znamená, že na př. Katolická akce nebo demokratické odborové organisace, ba i jednotlivé osoby z nich by mohly pohnati vládu své země před evropské instance a obviniti ji ze zkracování jejich lidských práv. Oprávnění takové je však tak dalekosáhlé, že by se rovnalo úplnému zrušení svrchovanosti evropských států, tak asi jako ve Spojených státech amerických každý občan má právo domáhati se před federálními instancemi práva proti státu, v němž žije. Na to Evropa ješte zralá není,neboť Spojené státy evropské jsou uskutečňovány jen postupně a po etapách. Proto se římská úmluva spokojila tím, že v případě obžalob vznesených korporacemi nebo jednotlivci proti jejich vlastní vládě, se evropské instance jimi mohou zabývat jen tehdy, jestliže ona vláda k tomu výslovně přivolí. Takové jsou hlavní rysy evropské úmluvy o občanských svobodách a základních lidských právech. Svobody v paktu vypočtené jsou v souladu s katolickým učením o přirozených lidských právech. Právo na život, na lidskou důstojnost, volnost a osobní bezpečnost, právo na soukromí a soukromé tajemství nenajdou lepšího a pevnějšího odůvodnění než ono, jež pro ně formuloval sv. Tomáš Akvinský už před sedmi sty lety, nemluvě o církevních 82 [pageend6]Otcích, ještě starších. Ochrana manželství je požadavek hluboce katolický, a pokud jde 0 svobodu víry a náboženství, jest ji s hlediska katolického vykládat ve světle papežských projevů o náboženské snášenlivosti, obsažených zejména v encyklice Lva XIII. »Im- mortale Dei« z r. 1885 a v nedávném proslovu nynějšího svátého Otce ke sjezdu italských právníků z prosince 1953. V souladu s učením Církve právě katoličtí politikové v jednotlivých smluvních státech římského paktu se zasloužili velikou měrou o jeho uzavření, a jejich politické strany přispěly plně k jeho ratifikování. V březnu 1952 byl k úmluvě římské připojen dodatkový protokol, v němž k původním jedenácti lidským právům byly přidány ještě tři další: právo na soukromý majetek, právo na svobodné a tajné volby, a právo rodičů na volné rozhodování o výchově dětí podle vlastního náboženského přesvědčení. Dnešní situace je taková, že dodatkový protokol již ratifikovalo devět států a očekává se ratifikace desátá, čímž se dosáhne počtu vyžadovaného k tomu, aby protokol vstoupil v, platnost. Úmluva římská již tohoto počtu desíti dosáhla, takže v zásadě již v platnost vstoupila, a v posledních týdnech bylo možno přistoupiti ve Štrasburku ke zřizování Evropské komise lidských práv, prvního to kroku k uvedení úmluvy v praktickou účinnost. Je to vývoj zajisté potěšující, třebaže pro nás, emigranty ze zemí za Železnou oponou, j.e smíšen s pocity smutku. Můžeme přitom všem býti jen diváky, kteří stojí stranou s očima sklopenýma a s myšlenkami upřenými na domov. Kdo by dnes potřeboval více ochrany lidských práv nežli naši doma? Nezbývá nám nežli doufat a věřit, že jednou přijde den, kdy také svobodné a zase demokratické Československo připojí svůj podpis k chartě 1 jejímu dodatku. Y očekávání této chvíle nic nemůže lépe znázorniti hlubokou propast dělící dnes naši vlast od svobodné Evropy, nežli srovnání vládní ideologie a praxe v komunistickém Československu s každým z uvedených lidských práv, jež byly vepsány do základů Evropské federace. ČESKY PODÍL Y OBRODNKM HNUTÍ VLADIMÍR KOUDELKA První červencové dny znamenávaly pro nás doma jistou nervovou zkoušku. Cítili jsme tehdy více než jindy, jak národem, ba skoro každou vsí, probíhá jakási dělicí čára — jak jsme zkrátka rozdvojeni. A nej horší na tom bylo to, že se z historie namnoze stávala citová záležitost. Pak ovšem snadno si člověk nasadí brýle mámení, které mu značně skreslí pravdu a postaví lidi a události do nesprávného světla. Kolem Jana Husa se u nás vybudoval citový komplex. Začínal už v různém posuzování doby před ním, a z citového zaujetí pro Betlémského kazatele byla tato doba líčena v černých barvách. Na temném pozadí špatného života českého duchovenstva měla tak tím jasněji vyniknout postava Husa jakožto reformátora. Skoro nikdo si nedal práci, aby trpělivě snášel materiál a podíval se pravdě do očí bez zaujetí. Názor o naprostém úpadku tehdejšího náboženského života u nás je hodně rozšířen. Německý protestantský dějepisec A. Hauck líčí ve svých Církevních dějinách Německa poměry v Čechách v té době takto : »Zbožná víra a čistota mravů nemohly zapustit v Čechách kořeny. Čechové vykonali pro Církev a křesťanství právě tak málo jako ostatní slovanské kmeny... Nej temnější stránka však byl stav mezi duchovenstvem. Jeho vlastnosti jsou nevědomost a bezedná nemravnost...«. Novější historické bádání se však začíná dívat poněkud jinak na poměry v českém duchovenstvu v době předhusitské. Právě zde byly zijštěny takové obrodné snahy, jakými se nemůže pochlubit žádná země a žádný národ v oné době. Uvedeme několik příkladů. Nejoblíbenější a nejmodernější řád byli tehdy u nás řeholní augustiniánští kanovníci. Jejich mateřský klášter v Roudnici nad Labem, založený od pražského biskupa Jana IV. z Dražíc pouze pro Čechy, se stal v té době duchovním a uměleckým ohniskem, z něhož se šířila obroda augustiniánských klášterů a zároveň nový duchovní proud daleko 83 [pageend7]přes hranice českých zemí. Přízní králů, šlechty a arcibiskupa Arnošta z Pardubic vzniká na naší půdě deset sesterských klášterů. Karel pro augustiniány zakládá klášter také v císařském paláci v Ingelheimu na Rýně a v Tagermůndenu v severním Německu. Kanovníci jsou většinou Češi a podléhají opatovi z Karlova v Praze. Řád se brzo rozšířil i do Krakova, a v Rakousku vzniká ’jejich klášter v Dúrnsteinu a ve Vídni, v Bavorsku pak v Langenzenu a Neukirchenu. Všecky tyto kláštery přijímají t. zv. Roudnické stanovy nebo jsou podle nich reformovány. Hlavní důraz se v nich kladl na studium svátých Otců, hlavně sv. Jeronýma, a pěstování soustavného duchovního života. A právě toto dalo základ novému směru v katolické spiritualitě, t. zv. Devotio moderna (Nová zbožnost). Není naprosto náhodné, že zrovna windesheimská kongregace těchto kanovníků v Brabantsku, v jejímž středu vzniklo »Následování Krista «, přijímá mnoho z Roudnických stanov, a působila v duchu, který poznali její zakladatelé za svého studia v Praze. Stejný, nebo snad ještě silnější proud se rozléval z kartuziánského kláštera »Zahrada Panny Marie« na Smíchově. Tento konvent zákládá celou provincii v Sasku, obnovuje a reformuje kláštery ve středním a severním Německu a hlavně ve Východním Prusku. Nové kartouzy dostávají převory a prokurátory z Prahy a jsou visitovány zpravidla pražskými visitátory. V Praze totiž vstupuje ke kartuziánům mnoho studentů z university, a ti pak roznášejí nové obrodné hnutí dále na sever. Není bez zajímavosti, že v řádě dominikánském se ujímá reforma už v počátcích právě v Čechách. Nadšený reformátor bl. Rajmund z Kapuy, velmistr řádu, je v Praze častým hostem. Získává pro reformu pražského mistra v theologii Mikuláše Bicepse, o němž svědčí arcibiskup Jan z Jenštejna, že kolem r. 1390 již zreformoval skoro celou provincii. Za svého osobního tajemníka si volí Rajmund Čecha Jakuba z Jindřichova Hradce, zaníceného stoupence reformy, a ten ji skutečně pak pomáhá uvádět v život v Německu a v Polsku, kde působí kolem r. 1392 jako generální vikář pro reformované konventy. V Praze vzniká konečně i první literární dílo o reformě dominikánského řádu. Napsal je mistr pražské university Jindřich z Bitterfeldu. Zmiňme se ještě krátce o světském kněžstvu v českých zemích. Nemůžeme popřít, že nebylo úplně na výši. Avšak tak tomu bylo nejen u nás, nýbrž v celé Evropě. Důvody tohoto poklesu jsou dostatečně známy. V Praze však před tímto úpadkem nebyly zavírány oči. Snad nikde nebyly snahy o nápravu tak silné jako právě v českých diecé- sích. Dvakrát za rok se shromažďoval klérus k synodě, kde mu mluvili do duše nejlepší kazatelé, často muži svátého života. Byli ustanoveni zvláštní oprávci kněžstva, mající za úkol pozorovat a napravovat mravy duchovenstva ; zhusta pak konal visitace nejenom arcibiskup, nýbrž i arcijáhni ve svých obvodech. Reformní stanovy arcibiskupa Arnošta a jeho nástupců jsou výmluvné svědectví o těchto upřímných obrodných snahách. Nezůstalo však jenom při těchto více méně vnějších zásazích. Vzrůst eucharistického a mariánského kultu zároveň s prohloubením duchovního života, majícím končit v kontem- placi, jsou další příznačné známky tohoto hnutí, jemuž nenajdeme v oné době nikde podobného. Horlivé rozšiřování častého, ba každodenního přijímání laiků tehdy u nás, začaté Milíčem a převzaté hlavně Matějem z Janova a některými mistry pražské university, předstihlo dobu o pět století. Od Matěje z Janova a Jindřicha z Bitterfeldu byly na př. osvětleny theologicky podmínky k častému přijímání tak podrobně a důkladně, že dekret sv. Pia X. o častém svátém přijímání nepřináší obsahově v této věci nic nového. Jako v duchovním a náboženském proudění, vyzařovaly Čechy v této době podobný vliv i na poli kulturním. Mohly se dlouho honosit jedinou universitou na sever od Alp, na kterou přicházeli studenti z celé střední a severní Evropy i z Balkánu. Když se tehdy nejslavnější universita v Paříži přidala k vzdoropapeži, měla pražská universita nejlepší příležitost strhnout na sebe vědecké vedení v Evropě; bohužel, nepochopením Václava IV. zůstala tato jedinečná možnost nevyužita. Pro Karla IV. nebylo nic cizího z duchovního, kulturního a náboženského proudění oné doby. 84 [pageend8]Všechno sváděl do svých milých Čech, a odtamtud pak byl tento proud rozváděn dál. Před Karlem udávalo kulturní směr Porýnsko a Vestfálsko ; v době Karlově však je toto kulturní vyzařování přerušeno mohutnou duchovní vlnou vycházející z Čech. Působily k tomu přímo osobnosti z Karlova okruhu, dosazované na biskupské stolce a k vysokým státním úřadům po celé Říši. Přinášejí s sebou nejen uctívání českých! světců a nové svátky zavedené v Čechách (svátek nástrojů umučení, Navštívení Panny Marie), nýbrž přivádějí zároveň z Čech i malíře, sochaře a úředníky humanisticky vzdělané, Právě v Karlově okolí se reformuje spisovná čeština a vzniká úřední němčina. Toto náboženské a kulturní sálání bylo opravdu evropského významu, zde poskytovaly Čechy světu ze své hojnosti a udávaly tón. Postupné osamocení našich^zemí a jejich vyřazení z tohoto vedoucího postavení zavinil cizinec. Jan Viklef byl znám v Čechách už v osmdesátých letech 14. stol., ale byl tam odmítán stejně jako v ostatním křesťanstvu. Teprve kolem r. 1400 ho znova objevují někteří mistři z fakulty svobodných umění, tedy netheologové, a mezi nimi i Hus, který theologii tehdy teprve začínal studovat. Vnesení viklefských myšlenek na kazatelnu a do universitních rozprav znamenalo první krok k přerušení českého obrodného hnutí. To si totiž slibovalo obnovu křesťanstva i urovnání papežské roztržky od zavedení čistých mravů, horlivého kázání a častého přijímání nejsvě- tější svátosti —- jedním slovem : opíralo se o nadpřirozené prostředky, jistě nejúčinnější pro Církev založenou Synem Božím jakožto Boží království. Viklef ale vydal Církev na pospas státu, v jehož objetí se nikdy v dějinách dobře necítila. Když pak byly v Čechách hlava nehlava rozšiřovány Viklefovy věroučné odchylky, způsobilo to — a různý názor na urovnání papežské roztržky — odchod většiny cizinců z university. Ta tím klesla na provinciální učiliště malého významu. Čechy byly dále vykřičeny jako kacířská země, a víme-li, co znamenalo ve středověku slovo »kacíř«, snáze pochopíme nepřátelský postoj Evropy vůči Čechám, »Jeden z největších poznatků církevních dějin je ten «, říká J, Lortz ve svém díle Die Reformation in Deutschland, » že opravdové přetvořující obrodné snahy daleko z největší části nevznikly v papežském ústředí. Rozvinuly však svou největší plodnost teprve tehdy, když je papežská kurie schválila, sjednotila a vřadila jednotným plánem do vývoje«. Církev nalezla dosud vždy dost síly — má přece slíbenu Kristovu pomoc navždycky! — aby se mohla obnovovat a povstat z úpadku ; a byl někdy ještě větší než ve 14. století! Ale jen v závislosti na papežské autoritě, mající pomoc Zakladatele Církve, a na nadpřirozených prostředcích kolujících v tomto tajemném organismu, přinesla každá reforma své zdravé plody. Když někde byly tyto podmínky opomíjeny a lidé se dovolávali zásahu třeba státní moci nebo nějakého reformátora, jehož mravní kvality nebyly vždycky na výši, vedlo to k rozbíjení jednoty a k úpadku ještě většímu, než z kterého zamýšleli Církev dostat. KDO NASTOUPÍ NA JEJICH MÍSTO? — Každý měsíc přicházejí zprávy o úmrtí dalších knězi ve vlasti, předčasně umírajících přemírou práce a nervovým vyčerpáním. Mnozí se bolestně táží: Kdo nastoupí na jejich místo? Domácí semináře zničeny, řeholní domy rozptýleny. V zahraničí máme jediný kněžský seminář pro výchovu českého a slovenského kněžského dorostu, poloprázdný, Nepomucenum v Římě. Vážným kandidátům by otevřel brány i benediktinský seminář v Lisle v Americe, anebo i jiné semináře. Těm, kdo cítí povolání k řeholnímu životu, se naskýtá možnost přihlásit se téměř do všech řádů a kongregací, které působily v našich zemích, a následovat tak ty, kteří se už připravují na budoucí misionářské úkoly v osvobozené vlasti u oblátů Neposkvrněného početí P. Marie, u salesiánů, u dominikánů, jesuitů, salvatoriánů, benediktinů a snad i jinde. I pro pozdní povolání by se našlo místo. Volá-li té Pán, drahý příteli, porad se s knězem, který té dobře zná, anebo si napiš o informace do Ř ím a: Nový život, Roma, Via della Conciliazione, 1. - Italia. — Nový lepší svět nevystavějí jen politikové a inženýři; vedle rukou osvobozených dělnických a rolnických mas, vedle mozků svobodné inteligence, bude třeba i kněžských rukou, které budou lámat lidu chléb života, svolávat na zemi požehnání Boží, přinášet kajícím odpuštění a bloudícím ve tmě rozsvěcovat světlo věčných pravd. — Nechtél bys být také jedním z téchto Bozích dělníků, jimiž chce Bůh obnovit tvář našeho světa ? 85 [pageend9]M ODLITBA SVATÉHO CYBILA ZA SLOVANSTVO Když se 'přiblížil čas jeho odchodu z tohoto světa, pozvedl své ruce k nebi a v slzách modlil se takto : HOSPODINE BOŽE, jenž jsi anděly své netělesné v službu sobě ustanovil, nebesa vzklenul, zemi založil a vše, co jest, z nebytí v bytí přivedl, jenž vždy plníš vůli bojících se tebe a zachovávajících tvá přikázání, VYSLYŠ MODLITBU MOU, a věrné stádce své — jemuž jsi postavil v čelo mne, neužitečného a nehodného sluhu svého — zbav od veškeré bezbožecké a pohanské zloby, osvoboď od každého rouhavého a chvástajícího se bludařského národa, který mluví rouhání proti tobě. ZNIČ BLUD BLUDAŘŮ — A MOHUTNOST4CÍRKVE TVÉ AŤ VZRŮSTÁ! A DEJ NÁM VŠEM JEDNO SRDCE, a nás, svorně semknutý lid svůj, v pravé víře upevni; i pravověrné vyznání a slovo své nauky v srdce naše vdechni! Vždyť i to jest dar tvůj, žes nás nehodné poslal hlásat Krista svého a rozdílet jeho dary, jak tobě se líbí. Cos mi svěřil, poněvadž tvoje jest — tobě odevzdávám. ZASÁHNI mocnou pravicí svou, aby všichni provolávali slávu jménu tvému, TROJ JEDINÁ SÍLO ! — A když políbil všecky svátým políbením, pravil: Požehnán buď Hospodin, že nás nedal na pospas zubům neviditelných nepřátel našich ! Neboť přetrhla se síť, kterou na nás políčili, a před jejich zvrhlostí nás zachránil. — To pověděv, zesnul v Pánu. Přeložil O. Cyril Přečtěte si kritickou poznámku k našemu novému překladu modlitby sv. Cyrila na str. 91. 86 [pageend10]JAN JEŠTĚDSKÝ: LUIS DE CAMOES, RYTIR VELKÉ VIRY Zdá se, že vlastnosti celého pokolení se soustředí v jedné osobnosti, která pak dá ráz a pečeť své době. Patrné je tomu tak i s vlastnostmi celých národů. Přenášejí se s člověka- na člověka, s rodu na rod, až konečně vynikne osobnost, která vše nejlepší, co národ měl, v sobě soustředí a svým dílem projeví. Osobnost Camoesova není v naší zemi známa tak dobřč jako jiné, snad i menší osobnosti básnické. Snad proto, že portugalština se u nás příliš málo pěstovala a že krásný překlad hlavního díla Camoesova, který vyšel z básnické dílny Jaroslava Vrchlického, nebyl mladší generaci národa přístupný. A přece je to básník, který svým lidským osudem, svým dílem a svou velkou vírou patří k největším, které lidstvo mělo. • Svářily-li se řecké obce o čest být rodištěm Homérovým, sváří se dodnes Lisabon s Coimbrou o čest být rodištěm Camoesovým. Víme, že v Coimbře studoval na universitě, že jedním z jeho předků byl troubadour Vasco Pires, že pocházel z rodiny šlechtické a že ho jeho neobyčejné nadání přivedlo do Lisabonu do družiny královské. Jako kdysi Ovid byl ode dvora odstraněn císařem Augustem, tak také Camoes je ode dvora vyhnán, patrně pro projev lásky k nejbližší příbuzné králově. Odchází do krajiny Ribadejo a píše elegie a sonety. Své ponížení chce smýt, hřích své tělesnosti překonat, povznést se sám před sebou. Dobrovolně se hlásí k výpravě do Maroka a v bitvě u Ceuty ztratí oko. Vrátí se zpět, ale jeho neklid znovu propuká, dostane se do sporu se státním úředníkem, jehož jméno se udává jako Goncalo Borges, je uvězněn, roku 1553 omilostněn a poslán jako prostý vojín do. portugalské kolonie v Indii, do místa misie svátého Františka Xaverského — do Goy, Zde začíná velké obrození básníkovo. Roku 1556 je mu svěřeno skromné místo úředníka v portugalské kolonii v Číně — v Macao — a dodnes tam ukazují jeskyni, v níž bydlil a v níž napsal své největší dílo »Lusiady«. Opět je zbaven místa, obviněn ze zpronevěry a poslán do Goy, aby se tam odpovídal před soudem. Cestou loď ztroskotá a básník m, plovoucím trámu se jediný zachrání — s rukopisen své básně. Konečně 1567 nastupuje cestu domů. Tehdy vedla ještě cesta z Indie kolem celé Afriky. V Mozambiku se zastaví. Onemocní. Je v úplné bídě. Přátelé mu pomohou, a plaví se dál. Roku 1570 dostihne Lisabonu. O dvě léta později vycházejí »Lusovci« tiskem. Dílo ho smíří i s dvorem. Dostává malou, nepravidelně vyplácenou pensi, a když i tu mu zastaví, chodí černoch, kterého si přivezl a jenž mu v Africe zachránil život, v noci na svého pána žebrat. Když černoch zemře, Camoes je sám. Jen s Bohem vede ještě rozmluvy. Umírá 10. června 1580 v Lisaboně na mor. Přítel mu zřídí hrobku. Ale ani po smrti nemá básník klid. Velké zemětřesení zničí klášter, v němž byl pohřben, a prach básníkův mizí navždy do neznáma. Tak jak z neznáma přišel, do neznáma i odešel a zanechal jen dílo a tragickou historii svého života. Unesl všechnu bolest a všechno zklamání, protože Bůh byl v něm, jeho srdce bylo naplněno vírou, a pro tuto víru vyšel do světa poslední rytíř portugalské renesance. Hned v druhé sloce prvního zpěvu »Lusiad« sděluje čtenáři, proč dílo psal. Volně přeložen zní verš asi takto: Na slavnou paměi našich králů, pro svou velkou víru a na oslavu naší vlasti, jež sahá od Afriky až k břehům Asie. A skutečně “Lusovci” (Os Lusiadas) jsou epopejí nejen portugalského národa, ale oslavou velké víry v Boha, ve všeobecnost Církve Boží, kterou Camoes ctí jako svou matku, svou lásku a své spasení. Jako Vergil odvozuje původ národa římského od Aenea, vyvozuje i Camoes původ národa portugalského od bájného Lůsy. Jeho potomci jsou Lusovci, jako potomci Aeneovi jsou Aeneovci. A největším z Portugalců v očích Camoesových byl mořeplavec Vasco da Gama, jehož cesty, dobrodružství a utrpení Camoes oslavil. Ve volbě osobnosti se nemýlil. Když dne 25. ledna 1925 po slavné mši svaté v chrámu Santa Maria de Bělém v Lisabone na paměť čtyřstého výročí smrti Vasco da Gamy se ujal slova papežský legát Msgr. Tedeschini, pravil tato památná slova: Myslím-li dnes na vše, co váš národ vykonal; uvážím-li, že on stanovil meze světa, pak nabývám přesvědčení o tom, že mu bylo svěřeno zvláštní poslání Boží. Ta okolnost, že tolik národů světa slaví dnes s vámi toto výročí, je nejlepším svědectvím díla, které vykonal Vasco da Gama tím, že tyto národy objevil a že se jim dostalo světla víry. Jistě rodopis Camoesova díla sahá k Vergi- 87 [pageend11]liovi. Nejen k němu: v rodě »Lusovcú«, v jejich básnickém předobrazu je Ariosto, Tasso, Boiardo, Dante. Avšak tento epos má svůj zvláštní ráz, je v nem tóne íropn a rovníkových veder, je nem ná/ev cizokrajných koření, je v nem zivelnost popisu, kterou jinde nenalezneme {ku př. lícení bouře u Mysu Dobré Naděje), je v něm poklad vlastních zkušeností básníkových. Ttóo národní báseň portugalská je epopejí západní civilisace, její touhy po poznání a objevu, její síty, která pramenila z víry v universální poslání Zjevení Božího. To je poslání k naší době, & nám samým, které tu ve výrazných verších zanechal Camoes. Ptáme-li se dnes, v čem je cena a tócná hodnota toho, co dal Západ světu, pak odpověd dávají »Lusovci«. Je to jasný a téměř ve všech evropských literaturách se opakující zápas o uznání universálnosti Zjevení jako jediného poselství Spásy. Není spisovatele, ¿¡ferý &?/ se ne&j/í za- 63/^ař hloubáním nad životem a smrtí, a není ani jediného, &íe?ty Óy neityí musil dát odpověd na bytelnou otázku naší civilisace. Všechna moderní filosofie ústí nakonec bud v zoufalství nebo ve víru, čwď 1; zápor ne&o v klad, a trvalé poznání je radostným odkrytím Bozi síly a Bozích úmyslů. Mnohost tohoto světa je radostnou skutečností. Všechna tato mnohost je však jen obrazem Jednoty, všechna je tu k oslavě Jediného, &íen/ s&n/í se přece denně zjevuje v každém paprsku slunečním, r každém květu, r každém projevu života, který stvořil. )) Lusovci« jsou také útěchou všem trpícím v exilu. Jaký to strašný exil těch 17 Zeí Camoesova vyhnanství! Jaká to strašná bolest a ponížení šlechtice, který v čínské jeskyni píše oslavu svého národa a pěje tam svou píseň Bozi. Jak az do hlubin své duše musil se proměnit a posílit tento miláček dvora, jehož pád byl tak veliký a jehož povstání bylo tak slavné. Ta nezměnitelnost víry dala mu veškerou sílu k dílu, které ho povýšilo az k nesmrtelnosti. Konečně je dílo Gamoesovo i pro nás výzvou, abychom znovu revidovali své vlastní kulturní bohatství. Veškeré překlady Vrchlického vyžadují jistě revise. Některé jsou nadčasové, některé byly sdělány příliš horkou jehlou. Avšak výběr a vrh byl tak mohutný, ze stihl téměř vše, co je dědictvím Západu a jeho silou. Exil má své klady. Dává možnost styku s cizími kulturami a vybrat z nich to, co našemu národu múze něco nového říci, co mu múze dát nové pohledy a nové podněty; mělo by to být úkolem všech, kteří chtějí přispět k rozšíření kulturních obzorů národních a k přeroubování cizích kulturních hodnot na národní strom poznání. Camoes nezůstal bez vlivu na písemnictví svého národa ani na písemnictví světové. V jeho duchu básní Jeronimo Corte Reál své »Ztroskotání u Sepulvedy« (Naufragio de Sepulveda), jeho duchem je naplněna »Dobytá Malaka« (Malaca conquistada) Fransisca de Sá de Me- nesese. Španělský překlad je uz z roku 1580, italský z roku 1595 — tak rychle se roznesla sláva básníkova! Jeho život je podnětem k dramatům, románům, básním. Roku 1825 vydává portugalský básník Amleida Garrett svou epopej »Camoes«, Ludwig Tieck ho oslavil novelou » Der Tod des Dichters « (1834), F. Halm aktovkou »Camoes«, a není písemnictví, v němž by se nebyl ozval názvuk jeho díla a jeho života. Srovnávací písemnictví zaznamenává 31 dramat o jeho životě. Jaký život, aby došel takové ozvěny! V stínu »Lusovců« stojí jeho lyrika a jeho tři dramata. Krásy jeho lyrických básní jsou novou generací portugalských literárních historiků teprve objevovány. Velikost Camoesova je však nejen velikostí díla, ale velikostí víry. Byl to pevný a silný muz, který se pokořil jen před jedinou mocností — před Tváří Bozi. POZNÁMKA KNIHOPISNÁ: Luis de Camoes (čti : Luis ď kamuinš) byl vydáván často. Kritické vydání uspořádal José Maria Rodrigues roku 1921 a předmluvu napsala Carolina Michaelis de Vascon- cellos. Přetisk původního vydání uspořádal Claudio Bašto, a toto vydání má také nejlepší komentář. tJplné dílo (Obras) vyšlo v 6. svazcích v letech 1860-69, uspořádané Visconde de Juromenhou. Svazek lyriky Camoesovy vydali roku 1932 J. M. Rodrigues a A. Lopes Vieira. Přehled portugalské literatury poskytuje dílo Joaquima Ferreiry Historia da literatura portuguesa (vydalo nakladatelství Domingos Barreira v Oportu). V sešitech vychází dílo o dějinách portugalské literatury, jehož autorem je prof. Pimpáo z university v Coimbře. Třídílnó Dějiny portugalské literatury (ilustrované) vydal prof. Sempáo, rovněž z Coimbry. Zvláštní slovníček k »Lusovcům« vydal A. Peixoto (Diccionario dos Lusiadas, 1924). Život Camoesův líčí francouzský V. de Castro e Almeida (Vie de Camoes, Paříž 1935), německy R. Schneider (Das Leiden des Camoes, 1930). Český předklad »Lusovců« uspořádal Jaroslav Vrchlický, osobností básníkovou se zabýval František Kožík. 88 [pageend12]KŘESŤAN A SVĚT K POLITICKO-HOSPODÁĚSKÉ SITUACI DOMA Ani tak zvané volby do národních výborů dne 16. května nepřinesly československým komunistům úlevu v jejich nesnázích. Volby dopadly pro režim špatně. Nezáleží tak na číselných výsledcích. Daleko výmluvnější bylo chování voličů, které se projevilo především v nezájmu o komunistickou předvolební propagaci a o volby samé, a dále hromadným škrtáním kandidátů Národní fronty. Zprávy z domova ukazují, že všude tam, kde voliči měli možnost volit tajně, využívali toho v takovém rozsahu, že při samých volbách komunisté narychlo uspořádali tak zvané »spontánní« odevzdávání hlasů podle vzoru květnových voleb v roce 1948, to je veřejnou mani- festační volbu. Kromě toho při sčítání hlasů prohlásily volební komise za platný pro Národní frontu každý odevzdaný hlas, kde nebyl kandidát škrtnut vodorovnou čarou. Každé jiné škrtání, na příklad křížkem, bylo označeno za souhlas s kandidátem Národní fronty. Přesto režim přiznal, že 700.000 voličů hlasovalo proti. 92 procent prý projevilo souhlas s oficiální kandidátkou. Je to po prvé, jak si všiml zahraniční tisk, kdy totalitní režim za železnou oponou přiznal nižší číslo, než obvyklých 96 až 99 procent. Ve skutečnosti ovšem byl počet voličů, kteří hlasovali proti, nepoměrně vyšší, a režim to dobře ví. Proto se ústřední výbor KSČ rozhodl nerozpustit tak zvaná propagační střediska, zřízená před volbami. Celý štáb propagandistů bude pověřen stálým dozorem nad občany. Jednotliví propagandisté budou mít na starosti 8-10 rodin, které je mají pravidelně nejméně jednou za měsíc navštěvovat, pohovořit s nimi a opatřit je propagačním materiálem. Kromě toho se mají propagátoři z agitačních středisek starat také o zvyšování výkonnosti v továrnách a kolchozech. - Špatné zkušenosti s volbami do národních výborů přinutily vládu k odložení voleb do Národního shromáždění. Funkční období nynějšího pražského parlamentu skončilo v květnu t. r. Zvláštním zákonem byl však tento termín prodloužen až do konce roku. Už předtím byly odloženy z jara na podzim volby do závodních rad. Tato opatření prozrazují více než výmluvně, jaká je dnešní situace v Československu. Důvody, proč se režim dostal do tohoto osamocení, prozradil nejlépe sjezd KSČ, který se konal od 11. do 15. června t. r. Z referátů hlavních řečníků je zřejmé naproste zhroucení vládní politiky, jak v hospodářské, tak i v kulturní oblasti. Největší potíže má režim v zemědělství. Ještě před sjezdem se ukázalo z úředních pramenů, že za loňský rok se rozpadlo v Československu skoro 1000 zemědělských družstev. Jedině mnohamiliardovými sanacemi na sklonku loňského roku a zvyšováním tlaku se režimu podařilo zabránit všeobecnému rozkladu kolchozů. Sjezdová řeč Širokého podala nejlepší obraz o nynějším úpadku československého zemědělství. Široký přiznal, že hektarové výnosy u brambor, cukrovky, lnu, chmele a dalších plodin se snížily proti předválečné úrovni. Poklesla též výroba mléka a výnosy luk. Přes 500.000 hektarů orné půdy je podle Širokého neobděláno. Mechanisace zemědělství úplně selhala. Venkov se vylidnil nuceným náborem do průmyslu i útěkem mladých lidí do města. Během dvou až tří let má zemědělství dostat 320.000 nových sil, zejména z řad mládeže, na niž se vykonává ve školách tvrdý nátlak, aby se po vychození školy přihlásila do zemědělství, stavebnictví a do dolů. Na všechny tyto nesnáze v zemědělství nemají však mocipáni jiného léku, než totéž, co prováděli dosud a co zavinilo nynější katastrofální situaci: další kolektivisaci, podporu zemědělských družstev, boj proti tak zvaným vesnickým boháčům a napodobení sovětských metod. Z referátu ministra školství Štola je zřejmý úpadek československého školství a zejména špatný prospěch a špatné chování žáků. Podle Štola propadá na československých školách na 20 % žactva. Ve škole se spíše organisuje branné a protipožární školení, sběr odpadků a mandelinky bramborové, než aby se věnovala potřebná péče vyučování a výchově. Také ve stavu školních budov a zařízení je prý situace katastrofální. Režim, který se vychloubá vzornou pecí o školství a který pomlouvá tak zvané kapitalistické státy, že se starají o zbrojení, a nikoliv o kulturu, musí nyní přiznat, že v Československu není dostatečný počet školních budov a tříd, a že vyučování se provádí v poměrech takřka ostudných. Vysvětlení, proč je u nás nedostatek potravin i spotřebního zboží a proč neustále klesá životní úroveň obyvatelstva, podal ministr národní obrany Čepička, když prohlásil, že československý průmysl vyrábí dobré zbraně, takové, jakými se může pochlubit jen málo zemí na světě. V teto souvislosti je třeba se zmínit o nedávno odhalené aféře hromadné dodávky československých zbraní pro Quatemalu, která je, jak známo, jediným státem americké pevniny, kde zatím vládne pro- komunistický režim. Již předtím se objevilo jméno Československa několikrát v mezinárodní politice v souvislosti s dodávkami zbraní do Koreje a Indoěí- ny. Výroba zbraní a jejich vývoz podle rozkazu centra mezinárodního komunismu nemůže ovšem zlepšit situaci československého hospodářství. Kanóny — nebo máslo. Českoslovenští komunisté volili raději kanóny. V novém výboru komunistické strany Československa, zvoleném na X. sjezdu, chybí několik bývalých významných funkcionářů. Tak z něho na příklad zmizeli ministr Nosek, Anežka Hodinová — Spurná, Kopřiva, bývalý ministr financí Kabeš, bývalí sociální demokraté dr. John, dr. Havelka a Evžen Erban. Pád Noskův a Hodinové-Spurné dokončuje jen likvidaci těch komunistů, kteří za 89 [pageend13]války byli v Londýně. Pád sociálních demokratů, kteří se v únoru 1948 přidali ke komunistickému puči, je jen spravedlivou odměnou za jejich zradu. Za sjezdové rozpravy zaútočil Zdeněk Fierlinger ostře na bývalého svého soupeře Bohumila Laušma- na, který se po záhadném zmizení v prosinci 1953 ze Salzburku objevil v předvečer voleb do Národních výborů na tiskové konferenci v Praze. Jaroslav Šťastný MARIINA LEGIE Na prostém stole mezi dvěma rozžatými svícemi se svítí bělostná soška svaté Panny. Kousek vpravo před ní stojí zvláštní znak : nahoře holubička Ducha sv. s rozpjatými křídly, pod ní medajlka Neposkvrněného početí a zcela dole na mramorové destičce malá zeměkoule. Před tím vším nápis na bílé pokrývce : » Legio Mariae «. Co to je ta Legio Mariae ? Je právě shromážděna okolo stolu ke své týdenní schůzce. Všichni klečí a modlí se růženec... Vstoupili jsme zrovna po zahájení..., nepovšimli si nás, a proto můžeme tiše z koutku sledovat průběh. Tvrdí, že je jich už přes milion činných Členů po celém světě, že nechtějí být nic jiného než pravou rukou svého faráře a že dokážou obrátit mnoho lidí, zamezit mnoho zla, vykonat mnoho dobra. Uvidíme ! Tady blízko mne klečí muž upracovaných rukou, snad dělník. Tamhle starší paní, podle oblečení vdova. Opodál asi osmnáctiletý mladík, pravděpodobně student : asi nejmladší člen společnosti. Mezi ostatními přítomnými vidím jakousi služebnou, bankovního úředníka, mladou matku, železničáře, profesorku celkem je jich asi dvacet, tedy skoro nej vyšší počet pro jedno presidium, jak nazývají tuto základní pracovní buňku. Mezi sebou se oslovují » bratře « a » sestro «. Ted všichni usedli. Někteří mají před sebou na stole Suenensovu Theologii apoštolátu, kterou znám, a malé poznámkové bločky. Poslouchají pozorně několik minut duchovní četbu z Příručky, jak nazývají knížku, která obsahuje všechna tajemství jejich zbožnosti a apoštolské práce. Rychle proběhne zpráva o minulé schůzce. Předseda čte čtyři základní zásady, na které nesmějí zapomenout : týkají se pravidelné docházky na tyto týdenní schůzky, trvající 1 - 1 y2 hodiny, denní modlitby Magnificat, splnění apoštolského úkolu a mlčení o tom, co se projednává na schůzkách. Také zprávy o finančním stavu presidia a některé jiné formality se odbudou vkrátku, Došlo na hlavní úsek programu : každý stručně a otevřeně sdělí, o čem a jak minulý týden pracoval (aspoň dvě hodiny) : jeden mluví o svých návštěvách v nemocnici a starobinci, jiný o tom, jak se věnoval soupisu věřících pro farní kartotéku, třetí navštěvoval rodiny, hlavně chudé, někdo šířil dobrý tisk, ostatní přiváděli děti na katechismus, kterýsi » legionář « skromně vypráví, že se mu podařilo urovnat jedno manželství... Je vidět, že naši přátelé se věnují nejpotřebnější a nej těžší apoštolské činnosti, a to se zřejmým úspěchem. Chodí a navštěvují domy, rodiny i opuštěné lidi, vždy po dvou, nedávají almužnu, ale dávají srdce, svůj čas i síly, nabízejí své nezištné přátelství, pomáhají... Někde se setkají s nezájmem nebo i odporem, ale přesto se vracejí znova, vždy s rostoucí láskou a obětavostí, i po celé roky ... A opět se modlí; svůj denní Magnificat, čili, jak říkají, Catena Legionis. Potom přítomný kněz osvětlí krátkou promluvou některou důležitou zásadu pro jejich duchovní život a apoštolát. Pak ještě následují další zprávy členů a uloží se nové úkoly, o nichž se koná malá porada. Je na příklad potřeba přivést více dospělých k svátostem : o to se tedy budou snažit příští týden, a podrobně si rozdělí práci. Schůzka se neprotahuje zbytečnými hovory a debatami a probíhá v radostném a nadpřirozeném ovzduší. Ve stanovenou dobu se končí modlitbou. V čem záleží tajemství úspěchu Mariiny legie? Dnes přece, po 33 letech požehnané působnosti, je rozšířena z Dublina takřka do všech států. Byla nesčíslněkrát schválena a doporučena i z nej vyšších církevních míst. Její úspěchy jsou záviděníhodné. Její tajemství z lidské stránky záleží v pevné a neměnné organisaci a kázni (po vzoru a s názvoslovím římské vojenské legie), která vede přímočaře ke konkrétní individuální apoštolské práci. Z božské stránky záleží v závislosti na Panně Marií, Prostřednici všech milostí u Syna : členové Mariiny legie tyto milosti zachycují svým hlubokým vnitřním životem a odevzdávají dál apoštolátem. Mariina legie není v podstatě nic jiného než pevná a určitá forma Katolické akce s mariánským zabarvením, jež spolupracuje ochotně a odhodlaně s biskupy a kněžími na duchovní záchraně všech prostředí. Okolo činných členů je seskupena ještě početnější armáda pomocných členů, kteří se denně modlí a obětují své práce a bolesti za potřeby Legie. Laici v Mariině legii najdou prostředek a prostředí k radostné a účinné činnosti pro Kristovo království proti všem jeho nepřátelům: hříchu, nevěrectví, hmotařství, kněží zase oddané, spolehlivé a výkonné spolupracovníky, bez kterých jc dnešní pastorace v městech i na venkově vlastně nemožná. Ivo Král VATIKÁNSKÝ ROZHLAS V ČESKÉ ŘEČI vysílá denně dvakrát: odpoledne ve 13. 30 hod a večer ve 20. 30 hod. středoevropského času na krátkých vlnách 49 m, 41 m, 31 m, 25 m a 19 m ; na střední vlně 196 m. Poslechněte si, co se ze středu katolického světa hlásí domů i vám, krajané v cizině! Budeme vděčni, když podáte zprávy o poslechu n a : Cittá del Vaticano - Stazione Rádio - Sezione Ceca. ap A proto se nedáváme (obtížemi) odradit. Tělo nám sice chátrá, ale duse se zmlazuje stále znova. Nynější utrpení trvá jen chvilku a je lehké, ale zjednává nám slávu nad pomyšlení nesmírnou, obrovskou, ktercc potrvá věcně. — 2 Kor 4, 16-17. 90 [pageend14]POZNÁMKY MODLITBA SV. CYRILA ZA SLOVANSTVO. — Tato modlitba, která ani po tisíci letech nepozbyla své Časovosti, jest v oficiu několika hlaholských breviářů na den skonu sv. Cyrila (14.11.) v III.- VI. lekci. Kromě několika variant odpovídá úryvku XVIII. hlavy Života Konstantinova, t. zv. I. Pa- nonské legendy (II. Panonská legenda = Život Metodějův). Obě tyto legendy jsou dnes všeobecně uznávány za jeden z významných pramenů historických při studiu cyrilometodějských otázek. Úryvky Panonských legend, pokud je máme dochovány v hlaholských breviářích (většinou jsou to opisy ze XIV. stol), pro svůj obsah, stylistickou krásu i četné jazykové archaismy patří k opravdovým vzácnostem svého druhu. , Náš překlad je pořízen z nejnověji objeveného textu (v lednu t. r.), který čteme v I. dílu jednoho z nejobjemnějších dosud známých hlaholských breviářů na listu 122c, řádek 14. shora ■— 123d, ř. 6. shora. — Dvoudílný breviář mající 995stran, byl napsán pravděpodobně v poslední čtvrtině XIV. stol. (asi r. 1380). Kromě některých poškozených listů, jsou oba díly celkem v dobrém stavu. Text vyniká výrazným, klidným duktem hranaté char- vátské hlaholice a vkusnými, místy velmi bohatě rozvinutými iniciálami. Vedle uvedeného oficia o sv. Cyrilu, které bychom mohli nazvati »typem novljanským« — jest v sanktorálu ještě několik zajímavých textů, které dosud bud vůbec nebyly prozkoumány, anebo jen zčásti. Z neprozkoumaných je to Umučení sv. Jiří a Život sv. Klimenta I. Pp Muč. (Obdobné texty ze IV. breviáře Vrbnického analysoval kdysi prof. Vajs.) Z částečně známých je to začátek (5 lekcí) legendy o sv. Václavu na listu 210b, ř. 10. shora - 210c, 23. ř. shora., začínající slovy : »Hle, nyní se splnilo prorocké slovo«. Ve »Sborníku staroslověnských literárních památek o sv. Václavu a sv. Ludmile«, vydaném prof. Vajsem r. 1929, uvádí týž autor z druhé ruky (z práce J. Koláře) jen varianty. est PROČ JE SKUTEČNÝ VLIV KŘESŤANSTVÍ TAK MALÝ? — V posledním čísle N Ž jsme prosili čtenáře o odpověd na toto p r o č , a na ostatní, která jsme přetiskli z lednové Tribuny. Uveřejňujeme dnes první z odpovědí, které nám došly : * »Odpověd na tato proč není tak jednoduchá. Je třeba rozlišovat, mnoho a jasně. Slova a názvy nemají dnes u všech jeden a týž smysl. Má odpověd je odpověď věřícího katolíka, který své poznání neomezuje jen na oblast experimentálních poznatků, nýbrž je přesvědčen o existenci nadpřirozená a o jeho absolutních hodnotách. Předně popírám, že by vliv křesťanství na obnovu společenského řádu byl skutečně tak malý, jak se některým jeví. Celý boj proti materialismu a totali- tarismu v jeho nejrůznějších formách, idea svobody, demokracie, rovnosti — to vše je plod křesťanství a křesťanského světového názoru. Člověk chápající dějiny jen jako pouhou výslednici lidských a výhradně hmotných činitelů — tedy prakticky historický materialista, i když se prohlašuje za spiritualistického demokrata — nemůže nikdy docenit a ani pořádně ocenit mravní a ideový přínos křesťanství a křesťanskou náplň západní, a vůbec lidské, kultury. Natož pak snad vliv modlitby a oběti na světové dění. Dále je nutno zásadně rozlišovat mezi křesťanstvím jako ideou, Církví jako institucí a boholidskou společností — a jednotlivými, konkrétními křesťany, kteří ideu křesťanství často uskutečňují jen velmi nedokonale. Pokud jde o světce a jejich vliv na společnost, je nutno si uvědomit, že jejich úkolem je sice » obnovit tvář země «, ale v docela jiném smyslu než politicko- sociálním. Křesťanství na rozdíl od komunismu neslibuje ráj na zemi, nýbrž až po smrti, neslibuje pouze, nýbrž jej skutečně dává. Je naprosto chybné zaměňovat pojmy »křesťanství « a »náboženství«, jinými slovy »pravé náboženství « a » náboženství vůbec «; jsou i náboženství nepravá, falešná. Pokud jde o závislost křesťanství (a náboženství vůbec) na celém společenském uspořádání, je jasné, že KA nepopírá tuto závislost. Tvrdí pouze, že přerodu institucí musí předcházet přerod idejí a srdcí. Zde se můj osobní názor zcela neshoduje s názorem KA. Rozlišoval bych různou závislost. Pokud jde o nějakou zásadní závislost na příčině osobní neb věcné, tu ovšem obnova instituce není možná bez předcházející obnovy osobností a idejí. Ale pokud jde o spojitost náhodnou, danou zvláštními okolnostmi, jako jsou na příklad do jisté míry i okolnosti dnešní, tu může přerod instituce předcházet obnovu osobností, ale ve skutečnosti, v proudění času, je třeba, aby vše se dělo současně : ke změně institucí totiž je třeba alespoň několika již změněných, obnovených osobností. Změna instituce pak vytváří další osobnostní změny a umožňuje obnovu osobností na široké základně. Protože je to činnost mnohostranná, je nutné pracovat na všech stranách. A o to se snažilo křesťanství od samých počátků a snaží se o to i dnes, třebas někdy bez rychlých nebo nápadných výsledků. Dalo by se to snadno osvětlit příklady z církevních dějin, a i z poslední doby, na př. reformním úsilím svátého papeže Pia X. Ponechat náboženství zemřít je též theorie komunistů, a dnes i jejich praxe u nás doma. Nechtějí mučedníky. Mohou ovšem nechat zemřít jen vyznavače náboženství, nebo z nich udělat odpadlíky. Nemohou však nechat zemřít náboženství jakožto náboženství. Náboženství vyplývá z přímé podstaty lidské bytosti jako bytosti rozumně uvažující a vybavené svobodnou vůlí. Pokud jde o konkrétní případ křesťanství, a lépe řečeno o katolické křesťanství, dvoutisíciletá zkušenost staromódní, a přece stále živé Církve se shovívavě usmívá marnivému sebevědomí některých moderních demokratů, kteří se považují za dědice francouzské revoluce, 91 [pageend15]a vidí v demokracii jedinou cestu k vytvoření lepšího světa a lepšího člověka. Poměrně velmi krátká stopadesátiletá její existence, a zvláště zkušenosti posledních desítiletí, přivedly už mnohé nevěřící demokraty na cesty, které hlásá světu Církev už 20 století» vhod a nevhod, se vší trpělivostí a učitelskou moudrostí«, a které dnešním lidem tolikrát s nebojácnou otevřeností a otcovskou dobrotou připomínal nej vyšší učitel Kristovy Církve — papež Pius XII. emP Redakce N Ž. prosí o další odpovědi z řad čtenářů. Uveřejníme je postupně, pokud přinesou nove postřehy, a závěrem podáme svoje stanovisko. TŘETÍ KOLO CELOEXILOVÉ SOUTĚŽĚ bude uzavřeno koncem října 1954. Pořádá je, jak jsme oznámili v 1. čísle NŽ, Křesťanská akademie spolu s Českou kulturní radou. Uzávěrka pro odeslání prací je ke dni 31. října t. r. Tím ovšem nebude soutěž skončena. Třeba zaslané práce posoudit, odměnit dobré věci, po případě i uveřejnit. Obracíme se na všechny přátele, kteří se zajímají o poesii, prózu, hry, děstkou literaturu, filosofii, theologii a hudbu, aby nabídli soutěži své služby jako porotci. Přihlášky porotců, nabídky cen, dotazy, atd. přijímá za soutěž dr. Robert Vlach, Onsdagvágen 8-1, Enske- de 6, Švédsko. — Práce, k nimž třeba přiložit zalepenou obálku s názvem práce a označením oboru, v kterém soutěží, obsahující jméno nebo pseudonym a adresu autora, přijímá ; Signora Berta Demuth- Pachner, Monguelfo (Bolzano) Itálie. Salesiánští bohoslovci v Messině v Itálii vykonali záslužný čin vydáním vkusně vypravené knížečky POSELSTVÍ DNEŠKU. Vytiskli ji jako rukopis pro české krajany v Austrálii. Podává stručnou zprávu o fatim- ském zjevení v Portugalsku roku 1917, o jeho okolnostech i o tom, jaké nesmírné důsledky mělo zjevení Matky Boží na náboženskou a mravní obnovu celého Portugalska a jak se projevuje dnes v celé Církvi, V Austrálii vykonal spisek mezi krajany mnoho dobrého. Rádi by jej rozšířili i do jiných zemí. Zašlou jej každému za pouhou úhradu poštovních výloh, kdo o něj napíše na adresu : Rudolf Kostelecký, Waragamha Dam, N. S. W.9 Australia. Napište si ještě dnes o tuto knížku. Naučí Vás znát tajemství šťastných lidí a ukáže Vám cestu do hlubin bezpečnosti v dnešním rozbouřeném světě. Upozorňujeme, že Interpress Limited, 132 George Street, London W 1 má na skladě ČESKO-LATINSKÉ MISÁLKY (velké, úplné vydání, na jemném papíře v solidní vkusné vazbě). Překlad Mariana Schallera, benediktina emauzského. Pište přímo do Londýna na udanou adresu. Z P R Á V Y STALO SE V ŘÍMĚ (Přehled z posledních týdnů.) Obřady svatořečení bl. Pia X. vykonal sám svátý Otec Pius XII., kdysi spolupracovník papeže Pia X. v římské kurii, za zářícího odpoledne v sobotu 29. května. Slavnosti bylo přítomno 45 kardinálů a na 500 arcibiskupů a biskupů, tisíce knězi a bohoslovem Na prostranném svatopetrském náměstí se tísnilo přes 300.000 věřících. Někteří dokonce odhadovali jejich počet na půl milionu. V příležitostné promluvě zdůraznil Pius XII. zásluhy svátého papeže o kodifikaci církevního zákoníku, jeho boj za čistotu víry proti bludům modernismu a konečně jeho zásluhy o rozkvět eucharistickeho života v Církvi. V neděli ráno 30. května byla za přítomnosti papežovy sloužena ve vatikánské basilice, zaplněné poutníky z celého světa, slavna pont ifiká lni mse svátá ke cti nového světce, * První slavné triduum k poctě sv. papeže Pia X. v Říme se konalo v basilice Panny Marie Větší. Neporušené tělo svátého papeže tam bylo převezeno na voze taženém šesti bělouši. V průvodu, který trval celé dvě hodiny, šli jen muži, mužská mládež, skauti a kněžstvo. Všechny ulice od svatopetrské basiliky až k mariánské basilice na Eskvilinu byly vroubeny hustým špalírem obecenstva. Při průvodu a po celé triduum bylo vidět, jak je Pius X. populární v Římě. Tisíce mužů a žen putovalo k jeho rakvi a doporoučeli mu s důvěrou bolesti své a osudy zmítaného světa. Večer v pondělí svatodušní bylo tělo Pia X. převezeno nazpět do vatikánské basiliky. Měl to být soukromý převoz, ale na svatopetrském náměstí čekalo na 50,000 lidí. Improvisovanou pobožnost u ostatků světcových zakončil sám svátý Otec Pius XII., dojatým zástupům udělil z okna své pracovny požehnání. * Mluví se, že tělo sv. Pia X. bude na krátkou dobu převezeno do Benátek. Splnilo by se tak vroucí přání BenátČanů, ale tež slova tehdy ještě benátského patriarchy kardinála Josefa Sarto, když odjížděl do konklave : »Živ nebo mrtev, ale jistě se vrátím ...«. * Svatý Otec přijal všechny biskupy a kardinály, kteří přijeli do Říma na kanonisaci, ve zvláštním slyšení 31. května. Při té příležitosti pronesl důležitou latinskou řec o učitelském úřadu v Církvi. Zdiiraznil, že učit v Církvi z ustanovení Ježíše Krista přísluší jen biskupům spolu s papežem, a knězi a laici v Církvi, pokud jsou povoláni učit, mohou učit jen v závislosti na nich a jejich jménem. * V rámci prvního televisního vysílání pro celou západní Evropu byl na programu zvláštní pořad z Vatikánu, který zakončil sám svátý Otec promluvou z konsistorního sálu apoštolského paláce. Mluvil postupně italsky, francouzský, německy a anglicky a zakončil pozdravem v holandštině. Nakonec udělil všem posluchačům a divákům, jejichž počet odhadují na 15 milionů, apoštolské požehnání. * O svátku sv. Bonifáce, 5. května, vydal sv. Otec okružní list »Ecclesiae fastos« - »Slavné události 92 [pageend16]Církve«. je věnován dvanáctistěnu! výročí smrti apoštola germánských národů. Sv. Otec líčí celý dlouhý pohnutý život Bonifácův, jeho apoštolát i mučednickou smrt. Závěrem poukazuje především na Bonifácovu věrnost a oddanost Apoštolskému stolci a vybízí k důvěře. » Slovo Páně trvá na věky « — čteme na náhrobku sv. Bonifáce ve Fuldě. Kolik bouří, válek, pronásledování se sneslo nad kraji, v nichž kázal sv. Bonifác evangelium. Vše minulo. Slovo, které kázal sv. Bonifác, trvá však stále, a i v budoucnu přetrvá nová pronásledování , která mu lidé připravují. * O svátku nejsvětější Trojice 13. června přibylo do úředního seznamu svátých nových pět jmen. V sobotu večer 12. června za účasti 60 - 80 tisíc poutníků prohlásil Pius XII. na svatopetrském náměstí za svaté prvomučedníka Oceánie bl. Petra AI. Chanela, z kongregace Maristů, tři vyznavače — zakladatele kongregace Misionářů a Sester nejsvětější krve Páně bl. Kašpara del Bufalo, kněze z Tovaryšstva Ježíšova, který zažil zrušení řádu a dočkal se jeho obnovení, po strastném životě mnohonásobného exulanta, Josefa Pignatelli, a patnáctiletého chlapce, jednoho z prvních odchovanců sv. Jana Bosco, bl. Dominika Savio, a zakladatelku kongregace Služebnic lásky bl. Marii od Ukřižovaného di Rosa. Největší bouři ovací mezi tisíci přítomných žáků a bývalých žáků četných italských a zahraničních salesiánských ústavů způsobilo prohlášení za svátého jednoho takřka z jejich řad. Svatý Dominik Savio je jistě z nej krásnějších svědectví s,alesiánského pedagogického umění Dona Bosca, kterému se v posledních týdnech dostalo též nej vyššího uznání od hlavy italské republiky. Generální představený salesiánů Don Ziggiotti dostal od italského presidenta zlatou medajli za práci, osobní i jeho kongregace, vykonanou na kulturním poli. Salesiáni mají na celém světě na 2000 ústavů a jen v Itálii na 400 ústavů a škol nejrůznějších typů, jimiž prochází statisíce mladých lidí. Doufáme, že budou moci brzy pokračovat i u nás ve svém blahodárném apoštolátě, který byl na čas násilně přerušen. * 1Římské Boží tělo bylo velmi krásné : ' eucharistický průvod se konal z římské katedrály svátého Jana v Lateráně do mariánské basiliky Santa Maria Maggiore, v níž se v mariánském roce především soust ředují všechny veřejné projevy římských věřících, * V posledních týdnech se konaly před milostným obrazem Matky Boží Zachránkyně římského lidu pobožnosti za pronásledované bratry Albánce, Loty se a ostatní katolíky z baltických zemí. * Poláci žijící v Římě vykonali pout z národního polského kostela sv. Stanislava do kostela Panny Marie Vítězné, kde se chovají vítězné prapory a trofeje, které u Vídně ukořistil poský král Jan Sobieski r. 1683» Průvod vedl gener. vikář polských katolíků v zahraničí, arcibiskup Msgre Josef Gawlina; průvodu se zúčastnil též známý polský generál z poslední války Anders. * V římské litevské koleji sv, Kazimíra obnovili slavnostně zasvěcení Litvy neposkvrněnému srdci P. Marie, které tam po prvé vykonali před třemi roky. * Svatý Otec neuděluje ještě obvyklé audience. Aby vyhověl věřícím, kteří stále houfně přicházejí do Říma a chtějí vidět svátého Otce a dostat jeho požehnání, svátý Otec v poledne a večer kolem šesté dává shromážděným poutníkům na svatopetrském náměstí požehnání- z okna své soukromé pracovny. Pomocí amplionů všichni mohou zřetelně slyšet slova papežova požehnání. Mezi četnými poutěmi, které přišly do Říma koncem května, byla i pouť německých katolíků z Českých zemí organisovaných v » Ackerrmnngemeinde «. Vedi ji ndp. světící pražský biskup Msgre Dr. J. N. Re- miger, opat z Rohru Dr. Dominik Prokop, prelát Dr. A. Kindermann, prelát Dr. Fr. Wagner. Mezi 800 účastníky pouti bylo 56 duchovních. L’Osservatore Romano přinesl úřední zprávu, podle níž svátý Otec Pius XII. zakončí mezinárodní mariologický a mariánský kongres v Říme (24. října - 1. listopadu) prohlášením nového liturgického svátku k poete královské důstojnosti blahoslavené Panny Marie o svátku Všech svátých, kdy připadá čtvrté výročí vyhlášení dogmatu o jejím nanebevzetí, V- o. Z DOMOVA I Z CIZINY *~Řada klášterních budov na Slovensku (Michalovce, Nové Zámky, Spišský Štvrtok, Spišské Podhradí, Zlaté Moravce, Nitra, Trstená, Levice a j.) byla definitivně odevzdána v polovině května novému určení — udělaly z nich vojenská skladiště. Až do dubnfy většina vnitřního zařízení zůstala na místě. V posledních měsících byl inventář odevzdán různým státem kontrolovaným organisacím. Umělecké předměty, knihy, archivy převezeny do Bratislavy. FEP Před Časem požádala Rada židovských náboženských obcí v Praze Státní úřad pro věci církevní o prostředky na úpravu židovských hřbitovů, které jsou v zoufalém stavu. Po několika urgencích dostali odpověd, že není námitek proti obnově, bude-li provedena z vlastních prostředků židovských náboženských obcí nebo pomocí »dobrovolných« pracovních brigád jejich členů. FEP Národní svaz Českých katolíků v USA věnoval prostřednictvím J. Em. chicagského arcibiskupa kardinála Stritche na vydržování pap. koleje Neporoučena v Římě pro výchovu Českého a slovenského kněžského dorostu 5.000 dolarů, FEP Českoslovenští baptisté konají v červenci v Eastern Ontario v Kanadě sjezd, na který se očekává 600-700 delegátů z Kanady a Spojených států. Při sjezdu bude též výstavka starých českých náboženských knih. Jsou mezi nimi i některé tisky, které s sebou přivezli první přistěhovalci do amerického světadílu. FEP V neděli 23. května uspořádal distriktní Svaz českých katolíků v Chicagu mariánskou pout do Liste do opatství sv. Prokopa. Pontifikální mší sv. sloužil ndp. opat Ambrož L. Ondrák. Na území opatství bude vybudována kaple, v níž bude prozatím umístěna věrná kopie sochy Panny Marie pro marián93 [pageend17]ský sloup v Praze, dokud nebude moci být postavena na pražském Staroměstském náměstí. Jubilejních oslav dvanáctistého výročí smrti sv. Bonifáce u jeho hrobu ve Fuldě se zúčastnilo na 100.000 věřících z dvanácti různých národů, 3 kardinálové a přes 100 arcibiskupů a biskupů. TÝDEN MODLITEB ZA KATOLÍKY V ČESKÝCH ZEMÍCH NA SALESIÁNSKÉM ATHENEU V TURÍNĚ se konal v květnu. Organisoval je obětavý Don Taták, kterému představení svěřili péči o malou obec českých salesiánů v zahraničí. Uspořádal několik přednášek o náboženských poměrech v českých zemích. Přednášky byly doplně- neny dokumentační výstavkou s fotografiemi našich kostelů a biskupů, se statistikami, mapkami a výstřižky z domácího tisku, projevy biskupů atd. Střed výstavky tvořil obraz Panny Marie Matky Unie a před ní krvavé srdce věnčené trny a v plamenech ; pod srdcem nápis denního úmyslu duchovního tažení modliteb za naše doma. Na nikoho nebylo zapomenuto. Mladí salesiáni, příslušníci dvaceti národů, so celý týden modlili za naše biskupy, kněze, řeholníky a sestřičky, za mládež a vězně, za všechen náš lid. fp STAROSTI A RADOSTI EXILU j e d in é j a k o d o m a ... (Z dopisu věřící ženy.) »V květnovém čísle Nového života se říká, že mnozí lidé nechodí do kostela, protože nemají svěj - českého kněze. My celou dobu chodíme do kostela tam, kam chodí naše dcerka do školy... Já siv každém katolickém kostele připadám jako doma. Snad vlastně jenom ten kostel je zde v cizině to jediné, co je totéž jako doma. Nechápu, že to V j í, kteří doma chodili do kostela, necítí tak jako já. Týž svatostánek, tytéž tváře svátých se na vás dívají z rámů, jenom když se člověk podívá při mši svaté po lidičkách kolem sebe, tak mě již tak někdy (a dosti často) napadlo, že lidem, kteří mohou být celý svůj život doma a nepocítí nedostatku, je snad lehčí být křesťany. Těm, kteří neviděli loupit, zabíjet, zrazovat... Snad o tom někde čtou, někde slyší, ale zůstane to pro ně vzdálené. Mnohému z toho snad ani nevěří. A ti, kdo to všechno prožití, snad někdy řeknou : »Jak se ten Pán Bůh na to může dívat, je-li vlastně nějaký !« Ale jiný prošel týmž peklem a poznal, co je to stát sám a sám, když člověk nemůže na nikoho a nic spolehnout, jen na tu vyšší Moc, která všechno řídí — a pokorně se vrací k Tomu, o němž začal pochybovat a prosí za odpuštění, že nevěřil. Nechápu, že někteří z těch, kteří odešli, nevraží na Církev, na kněze, na sestry. Proč jsou zde? Není hlavní důvod všeho zla v bezbožnosti, v opovrhováním desaterem Božích přikázání? A tolik lidí tomu nerozumí, ačkoliv to je t*k jasné! ... Moc ráda čtu Váš časopis. Není dobře žít stále jenom na zemi. Je dobře a je Často potřeba člověku být trochu výše ... Co se té kariéry týče, je to všude stejné. Běda poraženým. Přesto přese všechno musíme říci každý den Bohu díky, že jsme zde. Což teprve ti tam doma! Člověk jo tvor velice nevděčný a nespokojený. Vím, že když jsem byla na Pankráci, kolikrát jsem si říkala : »Ať si jenom všecko vezmou, co na tom, jenom když budu venku !«... Všeho by se byl tenkrát člověk zřekl s docela lehkým srdcem. A nyní je venku a je nespokojen také ... «. M . *ƒ. Austrálie Nenapsal pro nás pro všechny už svaty Augustin ve svých Vyznáních : » Nepokojné je lidské srdce, dokud nespočine v tobě, Bože «? JAK JSME ZAČÍNALI (Z dopisu emigranta) Byl krásný den — nezvykle teplý a dusný, když jsme vstupovali po prvé na půdu Jižní Ameriky. Byli jsme v Quayaquilu, v Ekvádoru. Město jo pěkné, asi s 280.000 obyvateli. Ale to jsme ještě nebyli u cíle své cesty. Po třídenním odpočinku jsme pokračovali letadlem od Quita, hlavního města. Letěli jsme sice za vypůjčené peníze, ale nelitovali jsme toho. Hned jak jsme vzlétli, viděli jsme z oken, že stoupáme stále výš a výš, a přece jsme pořád byli blízko země. Ba před sebou jsme viděli obrovské hory, ke kterým jsme se přibližovali. Letěli jsme totiž vstříc vysokému pohoří, hory tu dosahují výšky 4.000 metrů, a stále se nám zdá, že jsme blízko země. Po půlhodinovém letu octli jsme se nad mraky, z kterých trčely hřebeny hor, vysokých 5.000 metrů. Zanedlouho klesáme, hory už se zdvíhají kolem nás, a my letíme jakoby průsmykem, až dosednem na letišti, které je 2,850 m nad mořem. Jsme tedy v Quitu, hlavním městě Ekvádoru. Z počátku jsme necítili nic zvláštního. Ale jen jsme udělali několik kroků, a hned jsme pocítili velkou únavu a nemohli jsme vydechnout. Mé ženě se spustila z nosu i krev. Krajan V., který nás očekával, hned nás upozorňuje, že tu je řídký vzduch, že se musíme aklimatisovat a že nás to brzy přejde. Skutečně také brzy jsme si zvykli ... U krajana V. jsme nezůstali dlouho. Nebyli jsme mu mnoho platni. On na nás doplácel a my jsme nevydělali, Evropan se tu těžko zaměstnává. Domorodé pracovní síly jsou velmi laciné a Evropan je velmi náročný. Proto jsme se hleděli osamostatnit. A brzy se nám naskytla příležitost. Klubovnu s restaurací, která nesla hrdý nápis Club Checoslovaco- Ecuadoriano, bylo možno najmout. Přihlásili jsme se tedy o to, a náš krajan, který nám již tolikrát pomohl, půjčil nám do začátku. A tak jsem se stal restauratérem. Restaurační místnosti nejsou špatné, ba dokonce jsou velmi slušné, jen byt je nouzový, ale pro nás, uprchlíky, jeto dobré, zvláště když se sem přijdeme jen vyspat. A hlavní věc je, že nájem není vysoký. Začátky ovšem byly těžké. Kromě několika větších dluhů jsme neměli v kapse ani troník. Ale nedali jsme se odradit. Nikomu jsme svou situaci nevyzradili, jinak by k nám nikdo nechodil. Restaurace byla sice celá zařízená, ale chybělo to, co si každý restauratér musí donést sám : totiž hrnce, talíře, příbory, dřevo atd., mnoho věcí pro toho, který nemá v kapse ani jediného sukru. Ale z půjčených peněz jsme nakoupili to nejnutnější a 94 [pageend18]s pomocí Boží jsme začali. Nyní když si na to vzpomínám, nevím, mám-li se tomu smát, či plakat. Všechny střepy z tábora, které jsme si vzali s sebou, a to i všechny plechovky od konserv, nám sloužily za nádobí, a jen jsme litovali, že jsme takových věcí v táboře neposbírali víc. Nikdo by nevěřil a nikdo to neví dodnes, ani naši hosté a členové klubu, jak jsme tenkráte vařili. Vařili jsme ve dne, připravovali jsme v noci. Když jsme uvařili jedno jídlo, přendali jsme to do nádobí, v kterém se vařit nedalo, do plechovek a do vojenských šálků, a vařilo se jídlo druhé. Jakmile se vydělalo pár sukrů, koupilo se něco od nádobí, a tak se nám pomalu kuchyně plnila. Žena je dobrá kuchařka, zná připravovat jídla na způsob český, francouzský, anglický a nyní i italský, a tak se dovede všem přizpůsobit. Pro chutnou a dobrou stravu získáváme stále víc a více nových hostů, takže v neděli míváme až 45 obědů a ve středu také tak. Některé dny děláme moravské jitrničky, a musím Vám prozradit, že jsme jimi udělali díru, když ne do světa, tedy do Quita zcela jistě. V takový den míváme až 70'večeří. Je sice pravda, že to musíme sami dva se ženou připravovat po celé dvě noci, ale přece to dokážeme, a jitrničky byste od pravých domácích jitrniček nerozeznal. V neděli míváme na vybranou, bud svíčkovou na smetaně, nebo vepřovou, knedlík a zelí. A chodí na to i ekvadoriánci, kteří nikdy předtím knedlíky neviděli. Jednou v neděli jsme dávali tolik obědů, že si lidé musili stěžovat. Jídlo prý jim velmi chutnalo, ale obsluha byla mizerná. Já jsem jim ovšem nemohl říci, že nám chybějí talíře a příbory a že těch hrnečků na černou kávu je tak zatroleně málo, a tak se to svedlo všechno 11a vrchního. Je to nekňuba a na všechno sám nestačí. Po druhé se to už jistojistě nestane ... Náš hotel stojí na pěkném náměstí. Dvě strany náměstí jsou obehnány domy a dvě přecházejí do úpravného a velkého parku. Místo tedy máme pěkné. Oknem kuchyně zase hledíme na hory, které se nad námi zdvíhají ještě do výše asi 1.000 m a do samých vrcholů jsou zelené, poněvadž jsou obydleny demorodci. Vidíme jejich ohníčky na stráních až skoro v mracích. Tam mají svá políčka, na kterých pěstují různé ovoce a zeleninu, a tu potom nosí do města. Ovoce máme velký výběr. Je tu všechno, co se rodí v Evropě, a kromě toho z nížin sem přivážejí ovoce tropické. Banány jsou zde velmi laciné. Je to také hlavní poživatina domorodého obyvatelstva. Jedí to syrové, pečené na rožni, smažené na tuku, dělají z nich mouku a pak jakési placky, a já nevím co všechno. Ale pro nás zůstane vždy nepřekonatelným jídlem vepřová, knedlík a zelí... P. S. Ekvádor Bratři, když jsem, k vám přišel hlásat svědectví o Bohu, ani já jsem to nezačal dělat s nějakou zvláštní výřečností nebo moudrostí. Rozhodl jsem, se totiž, že nechci u vás znát nic jiného než Ježíše Krista, a to ukřižovaného. — 1 Kor 2, 1-2. CYRILOMETODĚJSKÁ LIGA ANGLIE. — CML - Londýn. 21. březen,tden modliteb za drahého našeho primase a umlčenou Církev doma vyzněl opravdu mohutně. Přes 2.000 účastníků naplnilo prostory westminsterské katedrály, mnoho anglických hostí, mezi nimi katoličti členové sněmovny lordů, katoličtí poslanci, zástupci ministerstva války, representanti všech organisací zemí za Železnou oponou, vedoucí programů BBC pro evropský kontinent, a také náš exil se zúčastnil, můžeme říci, cele a bez výjimky. Každý mimoděk cítil, že toto je, co nás všechny spojuje, a může udržet pohromadě. »Všichni jsme tam klečeli, a modlili se ... svorně vedle sebe ...« prohlásil jeden evangelík. Rádio Free Europe přenášelo celý program do Mnichova, kde bylo uděláno 35timinutové pásmo, a čtyřikrát vysíláno do ČSR. Naši se tak dověděli, že na ně nezapomínáme, a poznali, že se jim snažíme pomoci správným směrem. Také poslední pastýřský list našich biskupů, který jsme - Mnichova zaslali, byl celý dvakráte vysílán do vlasti. Mimo to, všechny evropské programy BBC měly obšírný komentář a dlouhé úryvky z promluvy pana kardinála. -liž 23. března nám odejel do Říma P. Adolf Pelikán, který působil ve zdejší londýnské farnosti obětavě od října 1953. Na Smrtnou neděli jsme Uspořádali společné svaté přijímáni — smírné ■— za ng*p trpící doma, a doplnili tak — ještě hlouběji, duchovně — manifestační vzpomínku z 21. března. Velikonoce jsme oslavili radostným Alleluja, a ¡slunečko, zde tak řídké, dodalo radostné nálady. . pavázali jsme opět těsnější tyky s >> Newrnan Association « (angl. člen Pax Romana), zúčastnili jsme se schůzky s polskou studentskou organisací Veritas, a tento měsíc půjdeme do centra běloruských studentů Run. Duch. rádce CMLA se zúčastnil valné hromady »Newman«, která se konala v přítomnosti protektora J. Em. kard. Griffina a Jeho Excel, arcib. E. Myerse. Naše londýnská škola. Žáci naší školy oslavili 9. května (v neděli odpoledne) v Národním domě tívátek matek. Připravili maminkám velmi pěkné pásmo, sestavené ze zdramatisovanó pohádky o » Zakleté mamince «, ze zpěvů, tanečků a blahopřání maminkám, po němž jim odevzdali krásné srdečko, na důkaz své vděčnosti a lásky. Pásmo bylo zachyceno na barevný film, který rodičům promítneme ještě před koncem šk. roku. Odměnou žákům za jejich pěkný výkon bylo bohaté pohoštění. Tuto sobotu natočilo BBC pásmo o škole a ukázky toho, čemu se žáci učí. Naši doma se tak dovědí o činnosti čs. dětí, a uslyší hlásky svých vnoučat. AUSTRÁLIE. — CML Brisbane konala 31. března valnou hromadu. Duchovním rádcem je vdp. Aurel Hrdina O.F.M. Cap. Za předsedu byl zvolen K, Vystrčil; místopředseda inž. Jiří Svoboda, jednatel Fr. Melen, odbor duchovní inž. F. Doslík, chari95 [pageend19]tativní L. Vaník, knihovna a tisk M. Radová. Konáme měsíční sbírky na postavení Mariánského sloupu v Praze. Celkovou částku odešleme konct roku ndp. opatovi Ondrákovi. — CML uspořádá;', vzpomínkové bohoslužby za ndp. arcibiskupa Ber. - na a za pronásledovanou Církev v ČSR, — Máme k disposici pěkně zařízenou klubovní! se stolním tennisem, šachy a jinými společenskými hrami, i výběrem českých a anglických časopisů, a zakládáme krajanskou knihovnu. Vydáváme Cyrilometodějský věstník, který přináší místní zprávy z krajanskóno života i literární příspěvký našich členů. Koncem dubna jsme přátelským večírkem oslavili sňatek našich dvou členů inž. Jiřího Svobody a p. Jiří{ * Kaplana. Jinak hlavní pozornost věnujeme prolil i- bování duchovního a náboženského života členu a snažíme se působit apoštolsky mezi našimi kraja. y. Zúčastnili jsme se korporativně průvodu Božíňo těla. Na svátek sv. Cyrila a Metoděje připravujeme akademii a slavné bohoslužby, jichž se zúčastri' i ndp. arcibiskup. Jsme tu odříznuti od celého světa. Ale Nový život nás bude spojovat s ostatními a' pomáhat nám v naší ne vždy snadné práci. Fr. A. Hrdina r CML Adelaide. — Minulý týden jsme skončili exercicie, na které sem přijel dp. P. František Zdražil z Melbourne. Exercicie zapůsobily a doufám/?, že se nám podaří vzbudit větší zájem i v širší k r ^ i*- ské veřejnosti. Ale dá to ještě hodně práce, iýo t- fáme, že nám v tom budete pomáhat z Říma JPro NŽ získáme 20 řádných předplatitelů. Jar. KANADA. — CML v Montreálu najala o#počátku června do konce září rozsáhlou lesní faťm b s obytným stavením u jezera Duffy, asi 50 mil od reálu. Je Jam dobré autobusové spojem, zají v f možnost koupání v jezeře, postaráno o praviu- mé zásobování. V červenci tam bude zřízen ’dětský stanový tábor a pro české, rodiny tam bude místo pro příjemnou dovolenou nebo pro weekend ve zájezdy. — Jinak se konají pravidelně nedělní ’•bohoslužby v kapli Pražského Jezulátka v oratoři sv. Josefa. Pokračují ve vydávání místního, velni dobře řízeného Zpravodaje, který vedle domáCch informací a krátké duchovní úvahy přináší přeb.ed zpráv z domova i z ciziny. *r) CML Chaťham. — Duchovní správa uspořádala, uzavřené exercicie pro muže a pro zeny. Snažíme se stále více rozšiřovat Nový život mezi našimi krajany. Doufáme, že objednaných 50 exemplářů nákle mezi našimi lidmi pravidelné ctenare a předplatitele, třebas se některým zdá časopis poněkud drahý. — Osadní kostel svátého Antonína má ještě 133)0 dolarů dluhu, ale přece chceme nejen uhradit dl ih, nýbrž rozšířit přístavbou budovy pro potřeby kostela, osadní síně a školy. Za tím účelem by) ve farnosti uspořádán jarní festival s tradiční » slo j iči večeří«. Z ADMINISTRACE : Na Nový život přispěli: Mrs. Aust, Ph. Glover, M. Yalkoun, H. Hennyffi p. H. H., B. Uhlíř, P. Effenberger, p. R os^M N N L dová, M. Wullerstorff, J. Haník, p. Hauzvic, B. Jánský, A. Cimbálová, F. Přibylová, J. Soukup, L. Dittrich, V. Hrubý, J. Homola, CML Melbourne, dp. J. Benáček, Miss Cimbálová, J.* Pustka, P. O. Crkva, K. Drážďanský, dp. B. Hrubý, dp. J. Medový, P. J. Buňát, Fr. Daněk, Th. F. S., dp. F. Kružík, dp. J. Šubert, K. Schwarzenberg, F. Schwarzenberg, N. STJftím, P. T. Špidlík, J. Šách, P. V. Vít, Z. Rutar, dp. J. Hrbata, dp. F. Mikula, Mons. O. Zlámal, Fr. K. Čikl, L. Lobkowicz, M. Sigmundová, V. Ma- cholán, J. Adam. Příště ostatní. ZA DOBRODINCE A PODPŮRNÉ PŘEDPLATITELE NŽ bude sloužena v červnu mše sv. v basi- lice v sv. Petra ve Vatikáně nad neporušeným tělem svátého papeže Pia X. (27.6.) a v červenci o svátku slovanských apoštolů Cyrila a Metoděje v basilice sv. Klementa u hrobu sv. Cyrila. ČEKÁME TRPĚLIVĚ NA VŠECHNY, KDO MOHOU, A DOSUD NEDPŘEDPLATILI NOVÝ ŽIVOT. Těm, kdo si nemohou N Ž 'předplatit, budeme jej rádi posílat dále zdarma nebo za snížené předplatné. Všechny však prosíme, aby NŽ rozšiřovali, získávali mu nové přátele a dobrodince, abychom přes všechny obtíže mohli pol&ačovat v práci pro lepší a šťastnější život českých • exulantů a emigrantů a 'každým novým číslem otvírat vám nove výhledy na skutečnost, na niž se tak často zapomíná. NOVÝ ŽIVOT Měsíčník Cyrilometodějské ligy Roč. VL — V Římě, 25.6.1954 — Číslo 5. Vydává Křesťanská akademie v Římě. - Řídí redakční kruh. - Red. uzávěrka 5. každ. měsíce. Adresa redakce a administrace: n o v ý ž iv o t , Via della Conciliazione, 1. - BOMA - Italia, P ř e d pl a t n é n a r o k 1954: Pro Itálii 1800 lir (sniž. 1000 lir, podpůrné od 2.500 lir). Pro ostatní země 3.50 dol. (sniž. 2 dol., podpůrné od 5 dol.). - V Itálii možno platit pošt. složenkou: C. c. post. 1-33428 Accademia Cristiana Cecoslovacca - Via della Conciliazione 1 - Roma (617) s pozn. N Ž 1954. - V jiných zemích přímo na adresu administrace N Ž nebo zástupcům v jednotlivých zemích. Vit a n u o v a . - Mensile della Lega dei ss. Činilo e Metodio. - Editrice: Accademia Cristiana Cecoslovacca, Roma, Via della Conciliazione, 1. - Con approvazione ecclesiastica. - Auto- rizzazione Tribunále Roma N° 3779 del 16-3-54. Direttore resp.: P. Vincenzo I ñ so l e r a S.J. Tip. P. U. G. ■ Roma [pageend20]