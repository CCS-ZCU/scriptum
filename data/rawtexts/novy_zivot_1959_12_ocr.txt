novů život 1 2 Z OBSAHU JAN XXIII. : NOSITELŮM POKOJE A POKROKU • DRAPELA: FREUD, NEBO KEMPENSKÝ? • K A JP R : PROČ ODPOUŠTĚT? • DANĚK: APOŠTOLÁT V DĚLNICKÉM PROSTŘEDÍ • BENÁČEK: MODLITBA KNĚZE V KONCENTRAČNÍM TÁBORE VE SVATÉ NOCI • MOKRÝ : TOUHA • HEIDLER ; NA PAMÁTKU KNĚZE A NOVINÁŘE ADOLFA KAJPRA • MYSLÍN : KANADSKÉ PORTRÉTY • PO : VSTŘÍC VŠEOBECNÉMU CÍRKEVNÍMU SNĚMU • STŘEDA: STAROVĚRCI • BAŤA : RODINY V EXILU • KAVKA : PASTEL OSUDU • 0 ’FAOLAIN/ŠANDOVÁ : KOŽICH • ROZHLEDY • POZNÁMKY • STALO SE DOMA, V EXILU A JINDE VE SVĚTĚ • DOPISY • DOTAZY • ODPOVĚDI BOČ. X I . Ř ÍM . P R O SIN E C 1959 [pageend1]MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE: NOVÝ ŽIVOT, VIA DELLA CONCILIAZIONE, 1. ROMA-ITALIA. Časopis řídí redakční kruh. • Redakční uzávěrka 25. předcházejícího měsíce. • Předplatné na rok 1959 : V Itálii 1800 lir (podpůrné 2.500 lir). Pro ostatní země 3 dol, (podpůrné 5 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itálii : pošt. slož.: C. c. post. 1-33428 Accademia Cristiana Ceco- slovacca - Via della Conciliazione, 1. Roma (617) s pozn. NŽ 1959. • Z jiných evropských zemí (Belgie, Dánska, Francie, Holandska, Lucemburska, Maroka, Německa, Norska, Portugalska, Rakouska, Švédská, Švýcarska) můžete poukázat přímo na post. úřadě 1.800 lir na ; Nový život - Accademia Cristiana Cecoslovacca, Roma, Via della Conciliazione, 1. - Italia. • Z ostatních zemí mezinár. pošt. poukázkou, sekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích; Anglie i CML (P. Jan Lang S. J.), 114, Mount Street, London, W. 1).— Německo: zasláním 12 DM poštovní složenkou na Karl Fořt, Konto Můnchen (13 b), Nr. 151283.—Austrálie: CML (Dr. Stanislav Hofírek), 519, Dryburgh Str., North Melboume, Vic. — Kanada : CML (Václav Vostřez), 234 King Str., East Hamilton, Ont., Can. — USA : CML (Rev. Jaroslav Tománek), Lankin, No Dakota. Vita Nuova. - Mensile • Con approvazione ecclesiastica. • Autorizzazione Tribunále Roma N. 3779 del 16-3-54. • Direttore responsabile : P. Vincenzo Inso l k r a S. J. W>v§ život VIKTOR J. DRAPELA: FREUD, NEBO KEMPENSKÝ? Dominik Pecka kdysi napsal, že ideálem středověku byl světec, kdežto ideálem moderního člověka je sportovec. Chtěl tím dokázat, jak jsme během staletí zpovrchněli. Nejsme sice proti Bohu. Zejména v době komunistického nebezpečí se hlásíme ke křesťanské tradici. (Eisenhower ostentativně šel na bohoslužby za historické schůzky s Chruščovem v Camp David. Nikita jeho pozvání odmítl.) Ale v praxi zdůrazňujeme jen čistě přirozené hodnoty. Lidskou důstojnost, svobodu, pokrok. Bůh je daleko v pozadí. Mluvíme-li o něm, je to spíše, abychom si dodali vážnosti. Náš pocit odpovědnosti vůči němu je přinejmenším mlhavý. # Podle nepsaných pravidel moderní společnosti úspěšný Člověk dvacátého století je radostný extrovert, s mohutnou sebedůvěrou, který v sobě přemohl nežádoucí psychologické zábrany. Je osvobozen ode všeho nadpřirozená. Jde o to, aby byl postaven do příznivého prostředí, jež bude podněcovat jeho tvořivé síly, aby bvl zbaven utrpení a psychického tlaku. Pod dojmem této zásady moderní člověk odmítl nadpřirozený vnitřní život jako zbytečnou komplikaci. Chtěl žít na povrchu věcí, hladit je a sytit se jejich vnadami. Chtěl si dopřát všeho, na co finančně stačil a v čem mu nebránila společenská konvence. Bylo-li třeba, přizpůsobil společenské formy svým přáním. A přece, kdykoli se zastavil, aby nabral dechu, zdálo se mu, že stojí nad propastí. Lidská přirozenost se dá znásilňovat jen do jisté míry. Přijde Čas, kdy se projeví » křesťanská podstata duše«. Vezmete-li jí její vědomou závislost na Bohu, vzepře se proti vám a rozpoltí vaši osobnost. Tak se stalo, že v moderním člověku pozvolna vyrostl nový vnitřní život, ne sice duchovní, ale desetkrát složitější. Vnitřní labyrint psy- chastenií, beze světla, bez radosti a bez míru. Z neodpověděné otázky nového, pohanského utrpení nejširších vrstev se zrodila moderní psychiatrie. Je sice pravda, že duševní choroby existovaly ve všech staletích. Všechny ani nejsou následkem nezdravého duševního zaměření. Dosud však nebylo kulturní epochy, kdy abnormalita osobnosti byla považována za téměř normální zjev ve všech společenských skupinách. Předákem moderní psychiatrie a zakladatelem psychoanalysy se stal rakouský lékař Sigmund Freud. Byl to materialista a přes svou velkou inteligenci podlehl mnohým nevědeckým výstřelkům. Přesto má velkou zásluhu o vysvětlení podvědomých duševních pochodů. Freud je jeden z případů ironie osudu. Zatím co křesťané svou nedbalostí připustili odklon od opravdového duchovního života, materialista Freud je musil probudit ze sna. Musil je vyděsit svými teoriemi o všemocném pohlavním pudu. Musil jim nepřímo dokázat, že jsou jen dvě možnosti. Bud žít vnitřním životem » v duchu a v pravdě «, nebo vnitřním životem « hlubinných pudů «. Americký psycholog Joseph Donceel S. J. napsal: »Mnohé Freúdovy objevy, zbavíme-li je materialistického zabarvení a odmyslíme-li si přemrštěné teorie, přirozeně zapadají do křesťan" (pokračuje na str. 252) 250 [pageend2]MODLITBA KNĚZE V KONCENTRAČNÍM TÁBOŘE VE SVATÉ NOCI I hvězdy se mě štítí této noci, Pane, a jen tma a mráz a smutek se úlisné v přátelství vemlouvají. A slovo mé je jako slovo proroka Balaáma: chtělo by proklet, ale nemůže, má chuť zlořečit, a nedaří se mu to ; a ne proto, že by lány zla nebyly ke kletbě zralé, vždyť stébla nepravosti stojí zpříma s klasy připravenými ke sražení — ale protože Tvé milosrdenství mi hlas v hrdle škrtí. Všechna vlákna se mohou přetrhat a všechno, co má kořeny v Tobě, může otřepat životodárnou prsť, ale marno je vzpírat se Tvému milosrdenství; marno je smát se a marno je plakat! Ten, kdo se směje, ustrne jednou, až spatří v Tvých očích slzy, a ten, kdo pláče, užasne, až uslyší jednou Tvůj konejšivý hlas. A to je úděl všech a to je cesta všech, každá cesta vede do hospody Tvého milosrdenství. Marno je smát se a marno je plakat, Tvé milosrdenství trvá na věky. Ale jsem člověk, Pane, a v úmluvě se všemi tvory: s nocí, že mi dá odpočinek, s mrazem, že mě nespálí, s radostí, že se mi nevyhne. A noc mi nedává odpočinku a mráz pálí a radost si krůtě hraje na schovávanou. Jsem člověk, Pane, je den Tvého narození a noc a smutno a mráz — Jsem kněz, můj Pane, a slovo mé je jako slovo proroka Balaáma, a já, Kristofor, na hranicích směšná a hrůzy i zde konám příjemnou oběť, i zde mi Tvé slovo hráze rtů trhá, nedočkavě po svém poslání dychtí, dychtí posvěcovat. Ještě zbývá posvětit toto místo, tuto noc a tento mráz a tento smutek, ještě zbývá posvětit toto místo, všechny tvory, kteří zapomněli na krotkost ráje. Ó noci nevěrná, která nabízíš jen hluchou prázdnotu, přijmi ode mne ticho, aby ses zaposlouchala do tajemství! Ó zrádná radosti, odpadová struho krátkých nadějí, já štípím na tvou planost plnost úsměvu 1 Ó mraze mrzoute, nepronikáš ty mne, ale já v tebe vnikám a tiše krotím tvou krutost! Vy všichni tvorové, nebozí, protože jste špatně milováni, vydechněte pod knutou Božího milosrdenství! Kde je přítel, který by vás přijal, kde je láska silnější než smrt, kdo slyší pod vaším výsměchem bezejmenný stesk ? Jen Ten, který přišel do vlastního, jen Ten, který přišel, když byla noc a smutek a mráz, jen On a já s Ním. — Marno je smát se a marno je plakat, Tvé milosrdenství trvá na věky. Josef Benáček 251 [pageend3]{Dokončení ze str. 250) ské definice člověka. Potvrzují znalosti, které jsme měli již dříve, a dávají nám nový vhled do některých tajemství lidské přirozenosti.« (Joseph Donceel S. J . : Second Thought on Freud, t h o u g h t , 1949, str. 484.) Lidská přirozenost, jež není »sublimována« nadpřirozenou láskou k Bohu, se zvrhne. Člověk se stane brutálním silákem ve službách nějaké ideologie, nebo bude výlučně pracovat pro sebe a své sobecké zájmy, nebo konečně se stane hříčkou fysiologických pudů. Často najdete tyto zrůdnosti v různých kombinacích, zejména v nadprůměrně inteligentních a vůdčích osobnostech. Maně vám napadají Kristova slova o sedmi (tj. mnohých) démonech, kteří kolektivně posedli duši člověkovu. Bylo by nekřesťanské pohrdat dobou, do níž nás Bůh postavil, a bylo by zbabělé zavírat oči před těmito skutečnostmi. Bůh od nás žádá, abychom svou dobu milovali zralou láskou, láskou Kristovou. To znamená : Vidět chyby, snažit se je pochopit a hledat východisko. S výjimkou působení ďáblova a porušené lidské přirozenosti největší vinu na úpadku nadpřirozeného vnitřního života mají jisté výchovné směry. Nemám na mysli atheistickou výchovu, volnou lásku apod. Mám na mysli vychovatele, kteří mají dobrou vůli vychovat své svěřence, mladé nebo dospělé, v » duchovní typy«, kteří však trpí beznadějně neznalostí psychologie a často i theologie. Už to, jak mluví. Užívají názvosloví, jež je pro moderního člověka cizí a nestravitelné. Doporučují nám jistá »denní cvičení a umrtvování «. Ve své jinak dobré knize » Cesta vnitřního m íru« nebožtík P. de Lehen nabádá: »Prchej před přirozenou radostí jako před nakažlivou nemocí. « Jak odlišně zní radostná podobenství Kristova o polní trávě, o liliích a o ptácích v povětří! Tito nešťastní lidé nám představují duchovní život jako něco umělého. Je to jakoby zbožný koníček, jejž máme »pěstovat«, ale bez něhož pravděpodobně lze žít. Obtíže vnitřního života jsou zveličovány : hořkost utrpení (jako by svě- táci netrpěli!), potřeba vnitřní kázně... V člověku to vyvolává pohřební náladu. »Radovánky « tzv. světského života jsou líčeny s takovým zápalem, že všechno kromě postu člověku připadá jako hřích, anebo naopak, že v hloupých a nezajímavých věcech světa hledá nevím jakou rozkoš. Chceme-li správně definovat vnitřní život, musíme jej chápat jako pravdivý, realistický postoj ke skutečnosti. Kromě viditelné skutečnosti automobilů a kouřících továrních komínů, je i neviditelný svět nadpřirozená, který je mnohem skutečnější než hmota. Jen tehdy, přijmeme-li jej, můžeme říci, že žijeme plný lidský život a jdeme za svou touhou po věčném štěstí. Vnitřní život milosti není nepřirozený. Naopak, je nepřirozené isolovat se od nejvyššího Dobra. Tím, že jsme_pokřtěni, jsme automaticky kandidáti svatosti. Zijeme-li v milosti posvěcující, máme v sobě zárodek mystického života. A Raoul Plus doporučuje, abychom se toho nelekali. Neznamená to, že se budeme vznášet půl metru nad zemí. P. Johann Lindworsky S. J. (Willenschule, 1922) dokázal, že síla vůle je přímo úměrná přitažlivosti motivu. Máme-li silný motiv, třeba jen přirozený, naše obětavost je téměř neomezená. Uděláme vše a vytrpíme vše, jen abychom dosáhli cíle. Motiv pro denní oběť duchovního života je nadpřirozené přátelství s Bohem. Je to láska. Lidem patristické doby to bylo jasné. »Miluj Boha, a dělej, co chceš.« Když dnes opakujeme tento výrok sv. Augustina, skoro se bojíme, že dáme pohoršení. Dnešní katolíci se utápějí v technických předpisech náboženských povinností. Najdete je pěkně seřazené na upomínkových obrázcích farní misie. Modlit se ráno a večer, před jídlem a po jídle. Zpytovat svědomí každý večer před spaním. Aspoň jednou za měsíc ke svátostem. Každou neděli a zasvěcený svátek do kostela na mši svátou. Tyto pokyny jsou dobré. A přece, ustrneme-li na nich, platí i o nich slovo Písma svátého : » Litera zabíjí...« Musíme znovu objevit ducha, který oživuje. Musíme najít důvěrné přátelství s Bohem, jenž v nás žije. Můžeme poctivě říci, že si jeho přítomnost uvědomujeme ? A jak často s ním hovoříme ? Y moderním světě je vnitřní, rozjímavá modlitba potřebná nejen pro kněze, řeholníky a sestry, nýbrž pro všechny křesťany, kteří si chtějí zachovat víru. Byly snad doby, kdy veřejný život byl tak prosycen náboženským smýšlením, že přiváděl lidi samočinně k Bohu. Dnes je tomu jinak. Křesťanství, nebo materialismus. Cesta k vnitřní katastrofě je široce otevřena. Člověk se buď stane opravdovým křesťanem, se všemi důsledky, nebo dříve či později propadne materialismu. Jak do toho všeho zapadá Tomáš Kempen- ský ? Je pro nás symbolem klasické duchovní literatury. Chceme-li se vyhnout abnormálnímu vnitřnímu tápání a konečnému duchovnímu bankrotu, musíme v sobě oživit vědomý nadpřirozený život lásky, osobní přátelství s Bo- 252 [pageend4]Adolf Kajpr: PROČ ODPOUŠTĚT? Z mnoha článků, úvah a poznámek, které uveřejnil P. Kajpr v » Katolíku «, v » Poslu B. Srdce Páně « a v jiných časopisech, vybrali jsme tyto řádky o odpouštění. Víme, že otec Kajpr je nejen napsal, nýbrž také podle nich sám žil. Proto jsou jeho slova nejkrásnější závětí jeho obětovaného života a stále aktuální výzvou k následování, třebas byly otištěny už r. 1939. A snad právě proto. (Viz Posel B.S.P., r. V, č. 11, str. 234 nsl.) Křesťanské vánoce by pro každého z nás měly být také svátky smíření a odpuštění. Přenesme se myslí na nejposvátnější místo naší země, do nejsvětější chvíle dějin lidstva: Na horu Kalvárii, pod kříž, kdy na něm pní Syn Boží. Lidstvo zde dokonává svůj nejtemnější a nejnevysvětlitelnější čin : ukřižuje Boha, jenž je přišel spasit. Vmysleme se poněkud do Srdce nejsvětějšího, které v horečné žízni své nemůže nepřemítati o zdánlivě děsném ztroskotání všech svých nejlepších úmyslů a snah. A dole pod křížem zní ještě i nyní rouhavý výsměch, v němž mluví ďábelská radost z toho, že nenáviděný Galilejec je, jak se zdá, konečně navždy zneškodněn. A právě zde se stává nám tak nepochopitelný duchovní zázrak : Ukřižovaný se modlí za tyto lidi tam dole, za farizeje a zákoníky. Máme dojem, že naše obyčejné lidské smýšlení je při tomto pohledu jakoby vykolejeno, nemůžeme to prostě pochopit. » Otče, odpusť jim, neboť nevědí, co činí! « Když sledujeme Krista Pána za jeho kazatelské Činnosti, tu jej ještě dost chápeme a celkem s jakýmsi uspokojením čteme jeho hřímavé řeči proti farizeům. Je tedy přece skoro jako my, říkáme si, i jemu vře krev a hněv hárá v jeho očích. Mauriac, jenž před několika lety napsal život Páně, tam tuto trpkost a výbušnost jeho tolik zdůrazňoval, že to skoro vzbudilo pohoršení. Ale nyní, na konci života, jako by všecko bylo zapomenuto a jenom ta tajemná modlitba zbývá : » Otče, odpusť jim, neboť nevědí, co činí! « Člověku z toho zůstává rozum stát! A to je to těžké, co na nás Kristus Pán žádá, hem. A k tomu je zapotřebí podnětů. Písmo svaté, zejména Nový zákon, nám je dá. Dobrá duchovní literatura nám je dá. Deset minut účinné duchovní četby denně, spojené s pokornou vnitřní modlitbou, v nás rozpoutá opravdovou mravní revoluci. Budeme žít v Bohu a pro Boha. A teprve pak budeme vládnout světem. abychom se také tak dovedli modliti, za všechny, i za ty, pro které bychom obyčejně měli jen nenávist jak plamen neuhasitelnou. »Otče, odpusť jim, neboť nevědí, co činí! « Ta modlitba byla jistě vyslyšena, protože si nelze představit, že by Otec mohl odepřít něco takovému Synu v takové chvíli. »Vím, že mne vždycky slyšíš,« mluví Kristus Pán k Otci již před hrobem Lazarovým, čím spíše jej slyší tedy nyní z kříže. A proto od nejstarších dob žilo v křesťanstvu přesvědčení, že křižovatelé Páně dnes žijí a kralují s ním, následkem jeho modlitby, v níž bylo odpuštění a smíření. A k nám vanou z kříže slova : » Jdi a čiň podobně !« Ale jak, Pane ? Je to možné, není to nad síly lidské ? Není to vůbec šílenství, které šlape nej základnější city naší lidské důstojnosti, které chce v bezútěšném zmatku promíchat dobro a zlo, a tím vlastně pomoci k vítězství zlu ? Buďme klidni. »Nepřišel jsem zákon zrušit, nýbrž naplnit! « Spravedlnost a pravda se nerozplývají v nic, musí pod dotekem učení Páně býti ještě pevnější a posvátnější. Zlo vždycky bude zlem, které samo v sobě nebude zasluhovat nic, než nenávist. Ale zlo se může změnit, lítost je může setřít a odčinit, a to má způsobit naše modlitba vycházející z o4puštění. Život lidský je velice složitý. Zlo se nepřemáhá jenom modlitbou, jako se rakovina neléČí jenom konejšivou hudbou nebo pobytem v uklidňujících horských lesích. Ale při všech nejrůznějších prostředcích, jimiž chceme a máme zlo přemáhat, nemá chybět modlitba za zlé a ochota odpustit jim. Jsou-li ti, kteří rouhavým smíchem ztrpčovali poslední okamžiky umírajícího Spasitele, dnes mezi blaženými v nebi, jsou tam určitě jako nejpokornější adorátoři Ukřižovaného, kteří ve žhavé lítosti uznali jednou svůj tragický omyl, svůj hřích. Bez upřímné lítosti a bez ochoty napraviti zlo, pokud se napraviti dá, neodpouští, nemůže odpustiti ani Bůh nikomu, a nežádá to tedy ani od nás. Ochotnosti k odpuštění si u nás přeje hlavně. Tato ochotnost je nejmužnější ctnost, ne měk- kýšovitá lhostejnost, která by se snad za ctnost vydávala. Máme dovést odpustit, a přece zůstat při tom celými muži, kteří mají v žilách krev, a ne sladkou vodu, kteří nenazývají svoji bezpáteřnou lhostejnost nadpřirozeným smýšlením. 253 [pageend5]Nemiluje-li např. někdo svou matku, pak může poměrně se značným klidem snést její urážky a její týrání, a nebude to ctnost křesťanská, nýbrž tupost zasluhující pohrdání. Je-li komu však jeho matka skutečně drahá, ten cítí její urážku a její bolest palčivěji než svoji vlastní. A nezáleží pranic na tom, je-li křesťan, nebo nekřesťan. Zhavost citu může býti u obou stejná, jen odpověd bude jiná. Kdo nepochopil Krista a jeho poselství o odpuštění, zatne pěsti a jeho hlavou bude zníti divoká píseň o pomstě. Pravý křesťan se vynasnaží sám nahraditi matičce její ponížení, tím vroucněji ji bude milovat, a bude při tom šeptati prosbu, aby Bůh osvítil srdce, jež zlo způsobilo, a ukázal mu, jak klamné je štěstí, které ze zla vzchází, které na zlu je vystavěno, k němuž docházíme olupováním druhých. Má-li toto naše křesťanské odpuštění, nebo tato ochota k odpuštění býti upřímná, musili bychom býti celými křesťany, jejichž oči jsou oslněny velebností Boží a srdce plné nepřemožitelného optimismu. Jakého optimismu ? Toho, jenž věří, že je jenom jedno pravé dobro : Bůh a život s ním a podle něho, a že je jenom jedno skutečné zlo : hřích, tj. pyšné, zpupné jednání proti zákonům Božím, které mluví ke každému z nás, ať jsme jakékoli víry, základním hlasem prostého lidského našeho svědomí. Pro koho je jenom toto jedno dobro a jenom toto jedno zlo, ten se nemůže ubrániti soucitu s hříšníkem, i když sám musí sebebolestněji trpět jeho řáděním. Při srovnání s věčností se mu zdá nepatrné vše, co se děje na této zemi. Ale protože přece jen ona hlubinná věčnost bude taková, jaké byly činy tohoto našeho života, a po zločinech může přijíti jen věčnost chmurná, proto člověk opravdu věřící dovede zapomenout na vlastní útrapy a bolesti zde, dovede je obětovat za šťastnější věčnost duše hřešící, dovede, jedním slovem, odpustit a modlit se za nepřátele a pronásledovatele své a všeho, co jemu jest drahé. Dovéstí to znamená ovšem choditi po vrcholcích křesťanské dokonalosti, na nichž se můžeme udržeti a jejichž krásu můžeme pochopit! jen vypětím všech svých sil duchovních, jen se zraky bez ustání upřenými na Ukřižovaného, jenž pronáší své »Otče, odpusť jim! « Je k tomu prostě třeba veliké víry, víry slepé, která věří v dobro, i kdyby všecko kolem nás řvalo jekem pekelným. Je k tomu třeba hrdinské velikosti, která dovede opláceti zlo dobrem. Když tak svým odpuštěním zachráníme někoho, tu jako bychom ho byli přímo stvořili, protože by byl jinak zahynul, a právě tehdy, když to dovedeme, cítíme nejlépe svoji podobnost s Bohem. A Kristus Pán sám tuto podobnost nikde jinde nepřipomíná než právě tehdy, když na nás žádá lásku k nepřátelům. » Milujte nepřátele své, dobře čiňte těm, kteří vás nenávidí a modlete se za ty, kteří vás pronásledují, abyste byli podobni svému Otci, jenž jest v nebesích, jenž slunci svému velí vychá- zeti nad dobrými i nad zlými a déšť sesílá spravedlivým i nespravedlivým. « Tak mluví ve své řeči horské. Řekl jsem již svrchu jednou, že se zlo nepře- máhá jenom modlitbou odpouštějící, ona však musí mít poslední slovo, ne nenávist. Je to sotvakde krásněji vidět než na postavě Štěpána prvomučedníka, onoho úchvatně milého zjevu rodící se Církve. Není mlčelivým beránkem. Když stojí před veleradou svého národa, když jí vytýká její zpronevěru Hospodinovu poslání, tu mluví právě tak, jako když Kristus pronášel své veliké obžaloby proti farizejskému pokrytectví a srovnával je s hroby obílenými, jejichž vnitřek je plný rozkladu a hniloby. Ale posledním jeho slovem nebyly výčitky ani nářky, nýbrž prosba o odpuštění: »Pane, nepokládej jim to za hřích.« A víme dobře, jaký byl výsledek : Největší z těch, kteří byli při smrti Štěpánově, Savel, se stává Pavlem, a z pronásledovatele se stává druhým zakladatelem Církve, jejím největším lidským učitelem, knížetem apoštolů. Toto jsou věčné pravdy, o nichž my tak rádi pochybujeme. A přece nebude lépe, dokud v ně neuvěříme z celého srdce á nepokusíme se podle nich jednat. Prosme Krista Pána a všechny svaté, kteří po jeho vzoru dovedli odpustit, o světlo a sílu k následování. JIŘ Í KAVKA PASTEL OSUDU Reky, jež tekly na dosah (před chalupou a po zápraži) Vltava, Labe, Dunaj, Váh ty řeky zabloudily v tmách — čím změřit je a čím je zvážit ? — v noci mám často o ne strach Řeky, jež tekly po mapách přiblížily se, živé tekou mou hodinou už nedalekou mou hodinou už na dosah v níž keře smrti bíle kvetou než vydechnou, mi prudce v tmách — domovem — nad poslední řekou (Z rukopisné sbírky » Vyznání řekám «) 254 [pageend6]touha (Meditace adventní) Vzpomínám si často na pověst o věčném židu : stále bloudí, hledá a touží. Nemůže však nikdy utišit svoji touhu, protože Buh jej ranil slepotou : jeho duch nevidí, že je obklopen spásou, na kterou čeká. ★ Snad i já jsem věčným židem ? Stálý poutník, který jde bez oddechu za cílem neviditelným a nepoznaným — a přece tak jistým ! Můj život je nesen žízní a neklidem, očekáváním a touhou. ★ Věřil jsem bláhové, že poznání pravdy umlčí moji touhu. Dnes už však vím, že bych mohl poznat celý svět a všechny jeho divý, tajemství a záhady — a přesto se neosvobodím od neklidu a hledání. Proč ... ? . ★ Hledal jsem únik v opojné kráse. Žasl jsem nad kapkou rosy, v které se ukryla něžnost úsvitu, uchvacovaly mě západy slunce, obdivoval jsem se rtům ozdobeným úsměvem, omamovaly mě barvy, tvary, hudba. Cekal jsem stále, že přijde Okamžik, který mě přinutí záplavou své krásy, abych v něm zůstal věčně. Ale prozatím bloudím dále jako motýl, a už nedoufám, že rozkvete někde květ, který by mi dal vše. I krása je jako úsměv Gio- condy : slibuje uspat naši touhu, může ji však pouze rozbouřit. A žena ř — očekával jsem tě! Připoutala jsi mě dovádivými úsměvy a lačnými polibky, uchvátila jsi mě záchvěvy něhy a krásy, sytila jsi mě vlnami štěstí a lásky. Dáváš mi vše — více než celý svět a celý můj život; bohužel, nemůžeš mně nabídnout to, po čem toužím celým svým životem. Zmýlil jsem se i tentokrát: toužil jsem po tobě a ty jsi přišla — musím však zklamaně doznat, že jsem nečekal pouze tebe, ale mnohem, mnohem více. ★ Mým osudem je touha. VŠe mizí, odchází a zaniká — jen ona zůstává a živí neklid mého srdce. Stále žízním a hledám, věčně očekávám ... Co ? — něco ... někoho ... kdo ví ? * Hledám pravdu, žízním po kráse, toužím po lásce. Nacházím vše — a přece nikdy neobjevím to, co hledám. Touha je mým bohatstvím — ale též mou bídou. Žiji stále v rozechvělém čekání, že se objeví nějaké neobvyklé znamení, které by rozřešilo tajemství mé touhy. Doufám, že se otevřou nové obzory, které by mi přinesly osvobození. Chtěl bych, aby mi narostla křídla, která by mě přenesla k cíli mé pouti. ★ Bože, ty znáš ten dusivý stesk, který dřímá v onom vzrušeném očekávání. Ty vidíš onu neurčitou únavu, která se plíží za naším hledáním. Ty chápeš vyzáblou úzkost, která je stínem naší touhy. Proč však neodpovíš na onu plachou, ale úpěnlivou prosbu, která prostupuje každý záchvěv touhy ? ★ On už odpověděl — svým božským Slovem. Poslal na svět svého Syna, aby nám přinesl vodu, která jedině může uhasit naši žízeň. Přišel mezi nás, pro nás, aby utišil touhu — my jsme jej však nepřijali. * Kdy já poznám a uvidím? Nejsem snad také věčný žid, který nemůže vidět, co hledá ? Někdy si připadám jako slepec, který stojí u lesní studánky a zoufale hledá kapku vody ve své děravé a ušpiněné konvici. Nechtěl bych se však státi šílencem, který vzdorně odmítá sklínku rudého vína a ponořuje se hrdě do bahna, aby v něm uhasil svoji žízeň. ★ Bože, dej ať vidím ! Vláďa Mokrý 255 [pageend7]O lepší svět APOSTOLAT V DĚLNICKÉM PROSTŘEDÍ Starost o duši pracujících náleží k naléhavým úkolům moderního apoštolátu. Pius XII. nazývá dělnickou otázku »neuralgickým bodem společnosti« (680). A dále : »Nesmíme dopustit, aby dělnický svět propadl bezbožeckému materialismu. Je nutno nasadit vše, aby byl získán pro Boha a pro Krista« (609). Každý apoštolát vyžaduje poznání prostředí. Dělnický svět vyniká nad jiná společenská prostředí jak složitostí různých vlivů, tak i těžkostí svých problémů. Pokusme se zachytit aspoň ty nej důležitější rysy tohoto prostředí, s nimiž musí být duchovní správce i jeho spolupracovníci v apoštolátě mezi dělníky obeznámeni. 1 . Dědictví minulosti - zaujetí proti náboženství. V životě jednotlivců se mohou hříchy otců projevovat jako dědičné zatížení potomstva ve formě nemocí a chorobných sklonů po dlouhé generace. Podobně i v životě společenském mohou určité vrstvy dlouho trpět pod tlakem kulturního dědictví minulosti. Zde jsou kořeny duchovní tragédie dělnické třídy. Shodou okolností spadá totiž rozvoj průmyslu, a tím i vznik dělnické otázky, do období ovládaného liberalismem a praktickým materialismem. Tento světový názor hlásal věrnost zemi a hmotě. Ne z nebe, nýbrž z poznání a ovládnutí hmoty vzejde spása a štěstí lidstva. Pak nebude potřeba ani Boha, ani náboženství, kam se člověk utíká jen z nevědomosti nebo z lenosti. »Bratři, zůstaňte věrni zemi«, volal Nietzsche. Pius XII. správně poukazuje, že tento pád do nevěry a neznabožství nebyl zaviněn prostým lidem, nevyšel zespodu, nýbrž shora, od vedoucích tříd a vyšších kruhů, od šlechty, myslitelů a filosofů (3151). Dělnická třída se stala tedy bez vlastní viny obětí tohoto hmotařského světového názoru. Karel Marx byl dítětem své doby, nedovedl se vymanit z pojmů liberálního světa, a tak výsledkem jeho kritiky kapitalismu byl zas jen liberalismus, tentokrát liberalismus proletářský. Posledním cílem je jen pozemský blahobyt dělnické třídy. Prostředky k jeho dosažení jsou také jen čistě pozemské. Ohlížet se po vyšších ideálech je ztrátou času a zradou. Náboženství je opiem pracujících. Církev spojencem vykořisťovatelů. Tvořící se dělnické třídě bylo tedy od počátku vnucováno přesvědčení, že víra v Boha a v nebe je překážkou nového, spravedlivého společenského zřízení, že boj za osvobození dělníka musí být také bojem proti náboženství. Toto pojetí bylo tiskem, třídním školením a jinými prostředky vneseno v masy dělnictva a stalo se takřka ovzduším, které pracujícího odevšud obklopovalo a které do sebe přirozeně přijímal. Je dnes toto smutné dědictví minulosti překonáno ? Aspoň v západních zemích nastal jistý obrat, bylo upuštěno od přímého boje proti náboženství a mnozí vůdcové demokratického socialismu mluví dokonce o náboženství jako o důležité síle společenského řádu. Především mezi mladším dělnictvem už nenacházíme pojetí o nutném spojení boje za svá práva s bojem proti víře. Na místo zásadního odloučení náboženství od života nastoupilo v mnoha případech odloučení praktické, projevující se lhostejností davu vůči víře a vůbec všemu, co přesahuje bezprostřední hmotné zájmy. V tom je tedy dědictví minulosti stále ještě živé a s jeho působením na pracující je stále ještě třeba počítat. 2. Hospodářské a sociální prostředí, v němž dělník žije a pracuje, je vedle dědictví minulosti důležitým činitelem při vytváření mentality pracujícího člověka. Zvláštní zmínky zde zasluhuje : _ a) psychologie mládí. Je nesporné, že dětská a jinošská léta jsou směrodatná pro utváření charakteru. Většina mladých dělníků dostává právě v těchto letech svůj vlastní ráz. Právě v letech dospívání, kdy je mladý člověk povolán, aby vzal život do vlastních rukou a utvářel jej pod vedením velkých ideálů, překračuje mladý učedník práh dílny. Může být ještě pln očekávání a dobré vůle. Avšak jednotvárnost pracovního dne působí jako noční mráz na květiny, neboť ochromí samostatné myšlení, šedá střídmost okolí rozčaruje a zklame očekávání mladého člověka. Dospívající vůle je zřídka postavena před samostatné, osobní rozhodování a snadno podléhá tlaku prostředí, hlavně příkladu a způsobu života starších sourozenců a druhů v práci. . Studující mládež je zde ve výhodě, neboť se během studia často setkává s velkými ideály a silnými vůdčími osobnostmi, které mohou zapálit nadšení a positivně ovlivnit vůli. Dělnická mládež je po této stránce ochuzena, je takřka odbývána odpadky a sycena náhražkami, nedo256 [pageend8]statečnými pro rozvoj duchovních hodnot a formaci charakteru ; b) automatisace práce. Moderní výroba zavedla práci na běžícím pásu. Pracovní postup je rozložen na řadu promyšlených a snadných pohybů, práce dělníka se omezuje jen na několik mechanických úkonů, které se stále opakují. Je pochopitelné, že se tím výroba zrychlí a výkonnost podniku zvětší. Ale jak to působí na dělníka ? Pius XII. varuje před zhoubným procesem » odosobnění člověka «. »Je slyšet nářky, že práce ztratila svoji duši, to je osobní a společenský smysl lidského života ... lidský život se proměnil v obrovský automat, v němž se lidé stali pouhými neosobními kolečky... technika standardisuje každý pohyb, a tím přispívá k zničení individuality a osobnosti dělníka.« (2444) Bylo by neodpustitelně naivní domnívat se, že křesťanská sociální nauka tedy zavrhuje pokrok ve výrobě a usiluje o návrat k primitivním pracovním metodám. Oceňujeme snahy o zlepšení výroby a tím o zvýšení životní úrovně dělnictva, ale zároveň musíme dát za pravdu Piu XII., který řekl v projevech ke katolickým podnikatelům (viz minulý článek o apoštolátě ve světě podnikatelů!), že cílem ekonomie je člověk, a ne hmota. Jde především o křesťanské uspořádání podniku, o proniknutí pracovního prostředí lidskými vztahy, v jejichž ovzduší se může lidská přirozenost pracujícího člověka otevřít povznášejícím vlivům kultury a náboženství, a tak se plně rozvinout; c) otázka volného času. Moderní pracovní technika má tu sympatickou stránku, že dává dělníku více volného času, který s sebou ovšem nese velkou odpovědnost za jeho využití. Co o tom říká Pius XII. ? » Snížení počtu pracovních hodin, lepší platy a zaručená volná doba jim umožňují, aby se po vykonání svých povinností věnovali dalšímu vývoji svých lidských schopností. Nejsou to ty nejvzácnější hodiny dne ?« (1782) Zde však začíná nesnáz : můžeme očekávat, že ten, kdo většinu dne stráví v práci, při níž nemá osobní odpovědnosti, která nežádá tvůrčího zásahu jeho lidských schopností, že v těch několika málo hodinách volného času tyto své schopnosti rozvine a činně upotřebí k svému vzdělání a zušlechtění ? Zná tuto obtíž i Pius X II.: »Nabízet pracujícím duchovní hodnoty jako stravu uměle podávanou ze zevnějšku bude vždy úkolem nevděčným a plným zklamání« (2960). Nebezpečí, že pracující nevyužije správně svého volna, je ještě zvětšeno hojnou příležitostí k lacinému rozptýlení: » Civilisace, která člověku vnucuje zákony stroje, hrozí znásilnit také normální průběh jeho volného času ; nabízí mu umělé, banální zotavení, zábavu snadno dosažitelnou, která nevyžaduje námahy nebo podnikavosti...« (489). Není tedy divu, že zvláště mladí pracující často používají vzácného volného času jen k úniku z jednotvárné a bezduché reality práce a vrhají se do jiného světa, jenž by jim na pár okamžiků dal na vše zapomenout. Že se z takových úniků nevracejí lepší, s větší chutí žít dál a radostně své lidství, je pochopitelné. Sociální apoštol, který miluje své bratry i přes jejich slabosti, musí uvážit a promyslit- tyto okolnosti dělnického prostředí, dříve než se k jeho členům přiblíží s Kristovým poselstvím, které je radostnou zvěstí a může být pochopeno a přijato jen těmi, kdo se umějí radovat prostě a čistě jako děti. Z. Daněk Pražské Jezulátko v Austrálii. Pražské Jezulátko dr. Ludvíka Němce PRAŽSKÉ JEZULÁTKO - THE INFANT OF PRAGUE - Dějiny posvátné sošky a úcty k ní. Napsal dr. Ludvík Němec. Kniha o 304 stranách, s mnoha ilustracemi, na luxusním papíře vyšla v Benzigerově nakladatelství v Novém Yorku (Ben- ziger Brothers, lne., New York, Boston, Cincinnati, Chicago, San Francisco). Stojí 5.95 dok Můžete si ji objednat u každého knihkupce. Velmi vhodný a vítaný dárek k Ježíšku pro všechny katolíky, kteří znají anglicky. Kniha měla všude v amerických kruzích velký úspěch. Teprve z této důkladné studie poznáte, proč se úcta k Pražskému Jezulátku rozšířila po celém světě a proč se ve všech světadílech setkáte tak často se soškou Pražského Jezulátka v katolických chrámech a kaplích. 257 [pageend9]TICHÁ NOC (Nová úprava písně » Stille Nacht «) 1. Tichá noc, svátá noc\ Vše jal sen, Josef jen s Pannou Marií u jeslí bdí, v plénkách přemilé Děťátko spí: Bůh Syn se člověkem stal! 2. Tichá noc, svátá noc! Světla zjev, z nebe zpěv : důkaz pastýřům andělem dán, ze se narodil Spasitel Pán, slíbený Mesiáš-Král. 3. Tichá noc, svátá noc\ Blahá zvěst! Bohu Čest, lidem pokoj a vykoupení nese Kristovo narození: Bůh nám svou milost zas dal\ Z. Švéda POŽEHNANÉ VÁNOCE A ŠŤASTNÝ NOVÝ ROK 1960 PŘEJE VŠEM SPOLUPRACOVNÍKŮM, ODBĚRATELŮM A ČTENÁŘŮM NOVÉHO ŽIVOTA REDAKCE A ADMINISTRACE rozhledy NA PAMÁTKU UMUČENÉHO KNĚZE A NOVINÁŘE ADOLFA KAJPRA Z domova přišla zpráva, že v komunistickém žaláři dotrpěl páter Adolf Kajpr, kněz tovaryšstva Ježíšova, známý jako redaktor pražského předúnorového týdeníku » Katolík«. Bylo mu teprve 57 let, zemřel předčasně na následky policejní vazby ; trpěl za svou víru jako vyznavač, ano, aniž chci předbíhat rozhodnutí Církve, odvažuji se říci: umřel jako jeden ze svátých mučedníků naší doby. Byla to rázovitá osobnost v našem katolickém životě posledních desetiletí. Byl to skvělý novinář a velký československý vlastenec. Jeho osud je příznačný pro to, jak ve skutečnosti vypadá svoboda náboženství v naší vlasti. Usvědčuje z nepravdy komunistické řeči o pouhém přesvědčování nábožensky věřících občanů, prý bez nátlaku a tzv. administrativních zákroků. Proto chci tomuto drahému příteli věnoval podrobnější vzpomínku. Adolf Kajpr začal studovat se zpožděním, když se už několik let živil prací svých rukou jako dělník. Samostatným přemýšlením dospěl k rozhodnutí stát se knězem. Vždy ale zůstal spojen s dělnickým prostředím, z něhož vyšel; byl to sociální křesťan a demokrat každým coulem ; nikdo si na něho nepřišel s nějakým feudálním pozlátkem. Dovedl plavat proti proudu, a když už se rozhodl stát knězem, zvolil těžší povolání kněze řeholního a vybral si řád tovaryšstva Ježíšova ; vstoupil k jesuitům, o kterých slyšel tolik planých klevet a u nichž viděl tak znamenitou duchovní práci. Řádoví představení pozorovali jeho nadání a poslali ho na filosofická a theologická studia do ciziny, do Belgie, kde získal filosofický doktorát, a do Innsbručku. Tak nabyl mezinárodního rozhledu a seznámil se s novými, obrodnými proudy katolického života. Byl to katolík v nejlepším slova smyslu pokrokový. Roku 1935 byl vysvěcen na kněze. Začal pracovat jako kazatel a vedoucí duchovních cvičení — a všude si získal sympatie svým nenuceným, nepatetickým, a přece procítěným slohem. Ale jeho hlavní schopnost i náklonnost ho vždy více vedla k úkolům křesťanského novináře a redaktora katolického tisku. Každý časopis, který mu byl svěřen, rychle oživl, ať už to byl měsíčník zdánlivě tak specialisovaný, jako byl » Posel Božského Srdce Páně «, věstník hnutí Apoštolátu modlitby, s kterým začínal, ať potom »Dorost «, orgán Sdružení katolické mládeže, z kterého udělal průbojný list mladých křesťanů. Páter Kajpr byl také kněz v nejlepším smyslu vlastenecký, uvědomělý československý republikán. Neskrýval se s tím ve své kazatelské a novinářské činnosti ani za okupace. Proto byl zatčen gestapem a poslán do koncentračního tábora, napřed do strašlivého Mauthausenu, potom do Dachau. — To ovšem později komunistům nezabránilo odsoudit ho jako nepřítele národa a zrádce republiky a znovu ho poslat do žaláře. V letech poměrně svobodného působení mezi oběma svými vazbami, nacistickou a komunistickou, rozvinul Kajpr skvělou činnost, hlavně jako redaktor pražského »Katolíka«. Byl to týdenník původní Katolické akce. Existoval už před okupací, a ke konci 258 [pageend10]roku 1945 byl obnoven a svěřen Kajprovi. Nebylo snadné vyrukovat na veřejnost pod tímto jménem, které tak hlasitě předem oznamovalo zaměření časopisu. Otec Kajpr byl na to jméno hrdý a ze všech sil se snažil, aby mu dělal čest. Každé číslo, které redigoval, bylo smělým vyznáním víry, ale zároveň jejím srozumitelným překladem do jazyka moderního člověka a vtělením jejích zásad do živých problémů doby, oné tak rušné a kritické doby let 1945-48. Tak se mu podařilo vytvořit náboženský týdeník, který byl přes svou poměrně vysokou úroveň opravdu čten. Byl to vůbec jeden z oněch mála časopisů, které člověk přečte od začátku až do konce, jakmile je dostane do ruky. Otec Kajpr byl hubený muž malé postavy, vypadal jakoby hrubě vyřezaný ze sukovitého dřeva. Mluvíval koutkem úst, tónem kamarádsky uštěpačným, nejednou lidově drsným; ale když jste ho chvíli poslouchali, uvědomili jste si, jaký to duchovní oheň svátého nadšení v něm plane. Tímto žárem dovedl zažehnout i své spolupracovníky a přispěvatele svého časopisu ; dovedl jim ale také podle promyšleného plánu navrhnout thema, naznačit zaměření objednaného článku, a to vždy tak, že to zároveň odpovídalo jejich vlastním zájmům a schopnostem. Byl to ideální šéfredaktor, který myslí dopředu a inspiruje své kolegy. A když vám řekl, že váš článek má hlavu a patu, vydalo to za všechnu chválu a všechno povzbuzení k další práci. V Československém předúnorovém tisku bohužel nebylo obecným zvykem říkat zcela otevřeně své mínění, aniž jste je poněkud zahalili obláčky kadidla směrem na východ a vůbec všelijak přibrousili podle potřeb tehdejší Národní fronty. Kajprův » Katolík « tohle nedělal. Jeho redaktor byl neúprosně spravedlivý na všechny strany. Není proto divu, že byl podezříván zprava i zleva. Jedni v pražském » Katolíku « pro jeho moderní vyjadřování a pokrokové sociální zaměření viděli jakousi levičáckou buňku v katolických řadách, druzí ho považovali za pravicový orgán tzv. církevní reakce, a to zvláště od chvíle, kdy se zastal Heleny Koželuhové proti postupu její strany, který otec Kajpr nepovažoval za čestný. Všechny tyto domněnky byly jen důsledek oné neuvěřitelné skutečnosti, že tento časopis nechtěl sloužit žádné zájmové skupině, nýbrž jen zásadám. Kdyby komunisté byli upřímní ve svých řečech o možnostech koexistence, bezpochyby by považovali lidi Kajprova ražení za nejlepší partnery. Vždyť on svým křesťanským způsobem usiloval o všechno to dobré, co komunisté předstírají jako svůj vlastenecký a sociální cíl. Ale komunisté nechtějí hodnotné partnery, nýbrž lokajské kolaboranty, a o Kajprovi věděli, že je z jiného dřeva, než aby se mohl stát kolaborantem. Jejich nenávist proti Bohu je mnohem opravdovější než jejich láska k vlasti a k pracujícímu člověku, a o Kajprovi věděli, že jeho křesťanský humanismus i patriotismus je zakotven v Bohu. Čím je katolický časopis v pravém slova smyslu pokrokovější, tím ho komunisté považují za nebezpečnější. Proto byl Kajprův » Katolík « sledován už před únorem na ministerstvu informací velmi nevraživě a hned po puči byl mezi prvními časopisy, které komunisté zakázali. Otec Kajpr mohl ještě skoro dva roky skromně působit jako kazatel, exercitátor, zpovědník a lidový misionář. Ale komunisté na něbo nezapomněli. Počátkem roku 1950 chystali ve velkém stalinském stylu divadelní proces proti vynikajícím českým řehol- níkům. Byla to jen příprava veřejného mínění na přepadení klášterů a odvlečení všech řehoíníků a většiny řeholnic, které potom následovalo. Mezi deseti vynikajícími řádovými kněžími, kteří tehdy byli zatčeni, byl i otec Kajpr. Byla to čirá msta atheistů za skvělé služby, které tento kněz prokázal svým časopisem křesťanským Lideálům v našem národě. Mimoto byl celý proces veden s úmyslem zostudit a ochromit Církev v její mimořádně významné složce, kterou jsou řády a kláštery. Soud se konal ve dnech 31. března až 5. dubna 1950. Kromě nesmyslných pomluv a lží, které se týkaly domnělé kolaborace obžalovaných s nacismem a jejich politické nebo špionážní činnosti, vycházeli soudcové z předpokladu, na základě kterého by mohli každého katolíka odsoudit jako velezrádce. Podle nich je Vatikán nepřátelská cizina, a kdo je tedy katolík, má styky s nepřátelskou cizinou. Naši řeholníci statečně vyznávali svou věrnost Apoštolské stolici a byli odsouzeni k vysokým trestům. Otec Kajpr dostal 12 let. Zdá se, že se ani v žaláři netajil se svým přesvědčením a že proto hodně vytrpěl, stejně jako už v nacistických koncentrácích. Ani když se komunisté začali slovně distancovat od stalinských metod, nebyl tento proces revidován a žádný z oněch vyznavačů nebyl před uplynutím svého trestu propuštěn. Ani když Chruščov pro forma vyhlásil zásadu, že náboženství má být přemáháno tzv. vědeckými důkazy, a ne potíráno násilím, nezměnilo se nic na osudu nemocného kněze, který trpěl v žaláři za své náboženské přesvědčení, vyjádřené novinářskou prací, a to v době, kdy tím ani formálně neporušoval žádný zákon. Zde tedy vidíme, co je ta věda, které se komunisté v boji proti náboženství stále dovolávají: že je to lež a podvod. Zde vidíme, co je ten pokrok, který místo náboženství přinášejí: temné propadliště žalářů a mučíren. A vidíme, co je to budoucí štěstí lidstva, o které přitom prý oni usilují: jednoho vždy zlikvidovat, a tím všechny ostatní udržovat ve strachu. ‘ Už je dosti dlouhá řada těch hrdinů z našeho kněžstva, kteří vydali i to poslední svědectví o mravní síle, plynoucí z křesťanského náboženství, svědectví předčasné smrti kvůli víře v žaláři bezbožných tyranů nebo v jeho důsledku. Strahovský opat Jarolímek, pražský kanovník Švec, při výslechu utýraný převor pražských milosrdných bratří bratr Celestýn a otec Adolf Kajpr — to jsou jen jména nejlépe známá. A druzí dále trpí pro víru v Leopoldově a na jiných místech komunistického » pokroku«, mnozí už také s podlomeným zdravím. Komunisté tím nejlépe vyvracejí hlavní body své atheistické propagandy. Usvědčují ze lži právě to, co je na ní kladného a zdánlivě radostného. Pro komunisty je to mravní porážka, pro nás, kdo křesťansky věříme, povzbuzení. Věříme ve věčný život a v konečnou Boží spravedlnost. Na příkladu našich vyznavačů a mučedníků vidímg, jakou mravní velikost už zde na zemi ta víra člověku dává. A dějiny nám ukazují, že nevinně prolitá krev křesťanů je plodné semeno. Alexander Heidler Nikdy neodkládejme dobrých skutků, aťsi jsou sebemenší, s myšlenkou, že jindy učiníme jiné větší; neboť to je velmi obecné pokušení nepřítelovo, že nám stále předkládá dokonalost ve věcech budoucích a navádí nás k nedbání přítomných. (Sv. Ignác z Lo- yoly) Jen kříž může spojit pevně duh. (P. Lebbe) 259 [pageend11]TŘI STA LET KATOLICKÉ HIERARCHIE V KANADĚ KANADSKÉ PORTRÉTY I. François X. Laval. Před třemi sty lety, r. 1659, byla ustavena nová diecése, vyznačující se jistě mimořádnou zvláštností : rozpínajíc se na americkém kontinentě od polárního kruhu až k břehům Karibského moře, byla to jistě největší diecése v církevních dějinách. Avšak biskup François Xavier de Laval Montmorency (1623-1708), který byl k nesnadnému úkolu vybrán pařížským kardinálem Mazarinem, měl v obrovském obvodu právě jen kostel v Quebecu, jediný opěrný bod, z něhož by vycházelo světlo křesťanské pravdy do temných hvozdů nehostinné, chladné a vlhké divočiny. Biskup Laval byl mohutným zjevem náboženské obrody 17. století, mužem hořící touhy, mystické zbožnosti a skoro nadlidské sebekázně. Vysoký, s poněkud markantním galským nosem, hlubokých, bystrých očí, Lavalův portrét připomíná spíše asketického jesuitu. Ostatně byl oddaným přítelem tohoto řádu. A tento mladý, pětatřicetiletý biskup napsal první stránku vlastních kanadských dějin. Neboť co předcházelo, od roku 1497, kdy se John Cabot vylodil na Newfoundlandu ve službách anglických, dobrodružná cesta Jacques Cartiera po Řece sv. Vavřince v letech čtyřicátých 16. století pod vlajkou francouzskou, rybářské výpravy ke břehům Gaspé a Cape Barton, objevitelské cesty vnitrozemím kontinentu, kam pronikli Samuel Champlain a Jolliet na úsvitu 17. věku, založení Quebecu, mučednická smrt misionářů, to všechno je mohutnou předehrou dějinné symfonie amerického Severu, svou souvislostí se však hodí do historie imperiální expanse Francie a Británie. Tak si to přáli oba Ludvíci, XIII. a XIV., tak si to přál dvůr sv. Jakuba v Londýně a tak to prováděli pilní královští úředníci, dobrodružní voyageurs a dobyvatelé. Nová Francie v pojetí Ta- Iónově, Hudson Bay Company vedená princem Ru- pertem Českým, neměly být ničím jiným než rozšířením francouzského nebo anglického impéria, zdrojem větší moci a blahobytu mateřské země. Výměna kožešin za brandy a rum, za zbraně a laciné šperky, bohatý rybolov a využití lesního bohatství, udržování strategických opěrných bodů na Atlantiku, to bylo všechno, co si evropské velmoci slibovaly od země, kterou nazvaly po indiánském kmeni sídlícím na místě dnešního Quebecu — Kanada. Jen François Laval s hrstkou misionářů nepovažoval Novou Francii za vlastnictví Ludvíka XIV. a rozmnožení slávy » krále slunce «. Pro něho byl Quebec přední linií, základnou pro zvěstování evangelia. Ještě čerstvá krev mučedníků františkánského a jesuitského řádu, jména Brébeuf, Lalemant, Vimont, jejich svědectví bylo výmluvnější než vznešené tituly pařížských byrokratů. Proto se Laval dostal hned do konfliktu Církev — stát. Tři guvernéři se vystřídali v době jeho úřadu, se třemi zápasil o práva Církve. Colbert a Talon si přáli galikánskou církevní organisaci — co nejvíce závislosti na králi a na státní administraci — s biskupem jmenovaným ve Versailles, který by byl členem francouzské hierarchie. Laval se nemínil odpovídat nikomu, leda římskému papeži. A mladý biskup největší diecése na světě, která však měla v počátcích jediný farní kostel, zápas vyhrál. Aby trvale zajistil vítězství církevní nezávislosti, biskup Laval zakládá již po pěti letech theologickou fakultu — první vyšší učiliště v Kanadě a kolébku dvou slavných universit v Quebecu a v Montreale. Quebec 17. století není ojedinělým případem v dějinách, kdy nezávislost církevní provincie znamená základní kámen politické svobody a počátek samostatného kulturního rozvoje. Ať Cechy, nebo Polsko ještě v dávnu prvního tisíciletí, Filipíny a Indočína v době nové, zrod křesťanského národního společenství přitahuje vždy silou myšlenky a tvůrčí činností ryzího charakteru. II. .Guy Carleton. Za sto let po F. X. Lavalovi se v Irsku narodil Guy Carleton (1724-1808). A za sto let po ustanovení prvního biskupa v Quebecu, r. 1759, padá na Planinách Abrahámových francouzská nadvláda v Kanadě. Byl to dokonalý příklad klasické tragédie : lidé umírají, hodnoty trvají. Oba slavní velitelé, francouzský generál Montcalm, obránce Quebecu, i dobyvatel Wolfe padají v bitvě. Francouzské obyvatelstvo je podrobeno nové vrchnosti, dvoru svátého Jakuba, který v krátkém čase dává víc svobody než »domácí« dvůr versaillský. V kritickém okamžiku uchovává vděčné obyvatelstvo Kanadu v Britském společenství, odmítajíc americké revoluční osvoboditele. Architektem tohoto dějství 18. věku je mladý důstojník Wolfových granátníků, Guy Carleton, muž, který poznal cenu náboženské svobody. Když vítězní velitelé anglické expediční armády vystoupili na břeh Sv. Vavřince v jasných zářijových dnech malebného podzimu 1759, podle jejich vlastních slov »našli evropský koutek přesazený do lesů nového kontinentu, občerstvující oázu kulturního společenství v americké divočině«. Guvernér Carleton, tak jako jeho předchůdce Murray, se rozhodl tuto, oázu uchovat. Novoanglické kolonie na jihu byly plny odporu vůči anglickému panství, plny revoluční zpěněné krve. Obchodníci z New Yorku a z Bostonu, dřevaři z Pensylvánie a plantážníci z Virgínie se odcizili britské tradici. Také britské povinnosti placení daně. Guy Carleton přemýšlel, jak odvrátit revoluci v Kanadě, a našel řešení: kon- servativní francouzské obyvatelstvo, jeho evropské instituce a kulturu jako protiváhu rebelantského myšlení novoanglického. Carletonovo úsilí bylo v tomto pojetí zaměřeno především proti Pařížské mírové smlouvě z r. 1763, která uváděla v Quebecu britské zákony a podle nich diskriminovala francouzské obyvatelstvo : francouzští katolíci byli zbaveni veřejných úřadů, majetek řádů byl zkonfiskován a jejich činnost měla být napříště trpěna jen do smrti řeholníků, kteří působili v době převzetí anglické moci. Carleton odejel do Londýna a přesvědčil parlament, že pro další udržení Britského impéria na americkém kontinentě je nutné upravit zákony ve prospěch francouzské národní skupiny. Tak byl vydán v předvečer americké revoluce, r. 1774, Quebecký akt, Magna Charta francouzských Kanaďanů. Znamenalo to, že 1) katolíci mohli zastávat veřejné úřady, 2) starý francouzský společenský a hospodářský řád byl potvrzen v řadě tzv. kanadských zákonů, 3) v soudnictví platily britské zákony s právem Habeas corpus, ustanovení mnohem liberálnější a spravedlivější než francouzská justice. Tato změna byla v Quebecu jen vítána. Sotva pocítili v Quebecu novou svobodu pod správou Carletonovou, vypukla v Bostonu revoluce, kon- 260 [pageend12]Z MONTREALU. Vdp. rektor koleje sv. Jana de Brébeuf s krojovou skupinou po akademii 25. října. V jedné kolejní kapli se už léta shromažďuje krajanská obec k pravidelným nedělním bohoslužbám. flikt dvou kontinentálních programů. Jedním autorem byl britský parlament, druhým Kongres ve Filadelfii. Není divu, že pod dojmem velkorysé ústavní listiny měli obyvatelé Kanady malý zájem o revoluční hesla. Dr. John Brown vedl z Bostonu delegaci do Kanady, aby vyjednal plán americké jednoty. Odešel s nepořízenou. Američané se ovšem nespokojili s neutralitou sousedů. V invasi na sever dobyli Montrealu a stanuli pod hradbami Quebecu, Carleton však město ubránil. Jestliže měl ještě někdo z Francouzů pochyby o správné orientaci Kanady, jestliže někomu lahodilo jméno generála La Fayette a spojenectví francouzko-americké, příchod revoluční armády rozhodl definitivně. Vojsko uráželo a zesměšňovalo katolické náboženství, chovalo se hrubě ke kněžím. Američané se považovali za srdečné osvoboditele, kterým měla být vzdávána vděčnost, a divili se, že obyvatelé Kanady je považují za tyrany. V náboženské otázce se vojáci nechovali nijak výstředně, jak se často stává u armády opojené vítězstvím. Americké dějiny zaznamenávají o náboženských poměrech mimo jiné : »Ačkoli náboženská diskriminace existovala, bylo to v koloniích puritánů, kde nesnášenlivost dosahovala vrcholu. Náboženská a civilní administrace byly pevně svázány, a jenom členové náboženské obce se mohli stát svobodnými občany. Nejen že byla vyžadována absolutní náboženská konformita, puritánští vedoucí byli posedlí kontrolou soukromého života všech, kdo žili v jejich společenství. Ortodoxní puritáni vyhlásili vyhlazení ,, pohanskopapeženeckého svěcení neděle a svátků, aby toto bylo jednou provždy zapomenuto mezi lidem této země “. V 17. století se v Massachusetts nesměly slavit ani vánoce. Vyhnání Rogera Williamse a Anny Hutchinsonové mělo pak za následek založení kolonie Rhode Island, kde byla vyhlášena náboženská svoboda, kde volební právo nebylo podmíněno náboženským vyznáním, ovšem kromě katolíků až do r. 1783. « (Harold U. Faulkner, American Political and Sociál History, New York 1952.) ^ Bylo-li zřízení diecése v Quebecu prvním krokem Kanady na cestě k samostatnému vývoji, stala se ústavní listina Quebec Act solidním základem budoucího dominia, prvním dokumentem, jehož ustanovení se lišila od zákonů mateřské země impéria. Svoboda daná francouzským katolíkům rozhodla o další existenci Kanady. Z hlediska amerického puritánská nenávist zavinila, že Kongres ve Filadelfii neměl nejmenší naději na sjednocení severoamerického kontinentu pod vládou Washingtonovou. Vyskytli se ovšem čas od času jedinci i v Kanadě, jedinci oplývající ne zrovna láskou ke svým francouzským spoluobčanům, kteří pohrdají Carletonem a vytýkají mu, že po pádu Quebecu nevyužil skvělé příležitosti k rychlé likvidaci francouzského živlu. Zapomínají, že bez Carletona, bez jeho jasné prozíravosti by jejich předkové — loajalisté z novoanglic- kých kolonií — neměli ani kam utíkat. Britský parlament a anglický král však znali hodnotu jeho díla. Byla mu udělena nejvyšší čest: Guy Carleton — Lord of Dorchester. Pavel Myslín II. vydání Římského misálu je už vytištěno POD STROMEČEK PĚKNOU KNIHU K VÁNOCŮM vám nabízíme naše publikace za sníženou cenu: Škrabal-Petrů, NOVÝ ZÁKON ve třech svazcích 1.500 lir White-Robulecký, Jak studovat 100 « Křesťanství a obnova společenského řádu 200 « Jan Cep, O lidský svět 500 « Ladislav Radimský, Rub a líc našeho národního programu v atomovém věku 500 « Jan Cep, Květnové dni 150 « Karel Schulz, Pochvala svátých patronů českých 100 « Paul Claudel, Svaté obrázky české (přel. Jan Čep) 150 « Jan Cep, Malé řeči sváteční 300 « Modlitby a chrámové písně 100 « Při větších objednávkách nepočítáme poštovné! Objednejte si pro sebe nebo pro své přátele nové vydání českého nedělního a svátečního m isálu. Je na jemném papíře, v elegantní vazbě, v praktickém kapesním formátě. Radost se na něj podívat! A což teprve, když ho budu moci pravidelně užívat při mši svaté a budu se modlit spolu s knězem. 261 [pageend13]PAPEŽ J A N XXIII. NOSI TELŮM P V neděli 11. října o půl deváté sestoupil sv. Otce Jan XXIII. do basiliky sv. Petra, aby sloužil mši svátou pro nové misionáře. Klečelo jich tam 500 — 314 mužů : kněží, řeholních bratří i misionářů laiků : lékařů, inženýrů, profesorů, a 183 žen, řeholních sester i laických misionářek. Misionáři pocházeli z 26 zemí a náleželi 42 různým řádům, mají se rozejít do 58 různých misijních území; ženy misionářky ze 40 řádů a kongregací a ze 16 různých zemí půjdou do 45 úseků světových misií katolické Církve. Svatý Otec po mši svaté odevzdal všem jednotlivě misionářský kříž a promluvil k nim. Na obrázcích několik záběrů ze slavnosti v basilice sv. Petra. Připojujeme k nim několik úryvků z řeči sv. Otce Jana XXIII. Nová skupina misionářů odjíždějících je důkazem, že poselství evangelia naprosto nic neztrácí na své ceně, že žije dál. » Jděte tedy, opakoval papež slova Kristova, jděte a učte všechny národy, křtěte je a učte je zachovávat vše, co jsem vám přikázal.« Nesete prapor míru do předních linií boje, který nezná oddechu. Církev od vás očekává, že jí připravíte nová duchovní pole bílá ke žním, pole, která uzrají z vaší kněžské práce, z kázání evangelia, z vašeho úsilí uchovat posvátný poklad zjevení v jeho neporušenosti. Milovaní [pageend14]OJE A POKROKU synové a dcery, národy na vás čekají. Spolu s lahodným Kristovým poselstvím ponesete tajemství pravého pokoje a klidného pokroku. Svou trpělivou a vytrvalou prací misionáři všech dob přispěli k pozvednutí národů, tím že je osvítili světlem Kristova kříže. Je pravda, že v některých zemích zapomínají na tuto práci, nebo si jí neváží, i když snad nedošlo k různým způsobům nepřátelství. Chováme v srdci naději, kterou vyjádřil náš předchůdce sv. Lev :» Pronásledování neumenšuje Církev, nýbrž ji zvětšuje; a pole Páně se odívá do žní vždy hojnějších, protože jedno zrno po druhém padá, ale rodí se znovu rozmnoženo. «Dodejte si tedy odvahy! Církev svátá přijala od svého zakladatele rozkaz jít ke všem národům a sjednotit je v jedinou rodinu, a žádná lidská moc, žádná potíž, žádná překážka nedovede oslabit misionářské nadšení; to skončí, až když Ježíš » odevzdá královskou moc Bohu Otci, až zlomí vládu všech možných knížat, mocností a s il... Pak bude mít Bůh svrchovanou moc nade vším«. * * * Milovaní synové a dcery, kříž, který jsme vám odevzdali jako pečeť a dar na vaši cestu, vám bude připomínat, kudy máte jít, abyste zajistili plnou plodnost své práci. Kristus přibitý na kříž, zničený bolestnými mukami, rozpřahuje ruce, aby takořka objal všechny lidi. On vás bude učit, co stojí spása světa. On je vzor a příklad k následování. Neskládejte důvěru v nějaké lidské dovednosti nebo pomoci... Budeme vždy s vámi; bude s vámi křesťanský lid v námahách, bojích i v útěchách, které na vás čekají. Modlíme se k Pánu a budeme se vždy modlit za vás, za duše vám svěřené, za vaše příbuzné, které opouštíte, aby všem Všemohoucí dopřál pomoc své milosti. ★ ★ ★ Sv. Otec končil modlitbou ke Kristu Pánu: Kříž, který bude provázet misionáře po celý jejich život, jim má mluvit o hrdinství, odříkání, lásce a pokoji; má jim být posilou a vůdcem, světlem a silou, »tak aby se misionáři tvé požehnané jméno šířilo víc a více ve světě, a oni, obklopeni větším a větším počtem tvých dětí, mohli ti zpívat píseň vděčnosti, slávy a spásy.« Jak je věčně mladá Kristova Církev, když se do řad jejích misionářů hlásí tolik nadšených mladých. Nechtěl bys být také Kristovým misionářem a oznamovat jeho poselství těm, kdo je ještě neznají? Či přenecháme- miliony pohanského světa komunistům? Jen ten pracuje opravdu pro lepší svět, kdo se upřímně snaží žít stoprocentně své křesťanství a šíří jeho zásady ve světě, Starém i Novém, neboť Kristus je spasitel všech lidí. To nám chtějí znovu připomenout vánoce. ČESKÝ PŘEKLAD ŘÍMSKÉHO MISÁLU je už konečně nově vysázen a mé vyjít ještě před vánoci. Zájemce prosíme, aby laskavě prominuli toto značné zpoždění, ke kterému došlo pro technické potíže. Toto druhé vydání je zato zpracováno tím důkladněji. Je nově upraveno se zřetelem k připomínkám a přáním čtenářů I. vydání a podle nových Pravidel českého pravopisu z r. 1957 ; všecky evangelní perikopy jsou vzaty z nového překladu Evangelií od dominikána P. Mag. Ondřeje Petrů. Mešní řád je celý latinsko-český a bude vytištěn dvojbarevné. Misál vyjde samostatně bez » Modliteb a písní«, které byly vydány ve zvláštním svazečku. Místo nich je rozšířen o celou řadu dalších svátkových formulářů, takže teď obsahuje všecky svátky, které mohou zatlačit neděli. Přidány jsou jen modlitby ke sv. zpovědi a ke sv. přijímání a litanie ke všem svátým. Ale i tak má nový misálek větší rozsah (527 stran). Přesná cena se zatím ještě nedá stanovit. Přesto však, že se tiskne na tenčím a lepším papíře, že bude mít i úhlednější vazbu se 4 barevnými ilustracemi, nebude pravděpodobně dražší než první vydání. Objednat si jej můžete už teď u Křesťanské akademie, Roma, Via della Conciliazione, 1, It a l ia . - Při větších objednávkách sleva. 263 [pageend15]VSTŘÍC VŠEOBECNÉMU CÍRKEVNÍMU SNĚMU 30. října státní sekretář Jeho Svatosti a předseda prozatímní přípravné komise pro všeobecný církevní sněm kardinál Dominik Tardini uspořádal tiskovou konferenci. Mluvil o tom, jak pokračují přípravy na sněm. Bylo přítomno více než 200 žurnalistů a dopisovatelů předních světových tiskových kanceláří a rozhlasových stanic ze západního světa, mj. též dopisovatel sovětské kanceláře Tass a polské tiskové služby. Podáme několik aktualit z konference, a tak doplníme, co o nastávajícím koncilu Nový život už napsal (ročník 1959, str. 36-38 a str. 201-202). Koncil, který svátý Otec Jan XXIII. ohlásil v basilice sv. Pavla 25. ledna a který připravoval už Pius XII., bude se konat v Římě v basilice svátého Petra, a bude se nazývat » druhý vatikánský církevní sněm «, Bude dvacátý první v dějinách Církve. Chce přispět k novému rozvoji katolické víry, k spasitelné obnově křesťanských mravů a k přizpůsobení církevní kázně potřebám naší doby. Není namířen proti nikomu. Nemá politického pozadí, jako všechny ostatní sněmy bude a zůstane vnitřní záležitostí Církve, i když jistě bude mít ohlas i mimo Církev a mimo oblast výhradně náboženskou. Protože koncil je vnitřní věcí Církve, nemůže se ho aktivně zúčastnit nikdo z těch, kdo nepatří k Církvi. Není ale vyloučeno, že jako pozorovatelé mu budou přítomni i nekatolíci, zvláště zástupci odloučených křesťanských církví, když o to požádají. Koncil je něco zcela jiného než naše normální mezinárodní sjezdy; zde není možný nějaký kompromis : ty ustoupíš kousek, já také, a dojdeme k dohodě. Církev prostě nemůže ustoupit ve svých definovaných článcích víry. I papež, kardinál a biskup, zrovna tak jako prostý věřící, musí takové články víry přijmout, a co víc : papež a biskupové musí hledat nové a nové cesty, jak ony články víry bránit a uchovávat neporušené. Kard. Tardini krátce poukázal na to, že papež do jisté míry je povinen se tázat na mínění ostatních biskupů — nebo alespoň těch, kteří představují běžné učení světové Církve —- třebas se těší výsadě primátu a neomylnosti. Jeden ze způsobů, jak se radit s biskupy, je koncil; ale ani zde biskupové nemohou přehlasovat papeže, jeho hlas se zcela liší od hlasů ostatních biskupů. Při vší » neústupnosti« Církve se na sněmu jistě najdou nějaké cesty, jak dosáhnout, aby byl jeden ovčinec a jeden pastýř, jak to bylo živým přáním samého Krista Pána a jak si to přeje též svátý Otec Jan XXIII. Oficiální řečí koncilu bude latina, protože je to řeč Církve a protože je mimořádně vhodná k přesnému, jasnému a krátkému vyjádření pojmů a zásad katolické nauky. Dějiny předcházejících koncilů dokazují, ke kolika nedorozuměním a nepochopením došlo právě užíváním více řečí nebo více názvů. Proto též se prozatím nepomýšlí na současný překlad diskusí do jiných světových řečí ve sluchátkách, jak to bývá zvykem na mezinárodních sjezdech. Pro pohodlí žurnalistů — a aby nebylo tolik příležitostí k dohadům a fantasiím — bude zřízena tisková služba. V této věci prý došlo mnoho zajímavých návrhů, hlavně z Ameriky. Protože mnoha biskupům nebude možné, aby se na delší dobu vzdálili ze svých diecésí, je nutné snížit vlastní trvání koncilu na nejnutnější minimum. Ostatně dnes je snadný rychlý styk s biskupy, i když zůstávají ve svých sídlech. Jsme v prozatímní přípravné fázi koncilu (komise, jíž kard. Tardini předsedá, má název » antipraepara- toria — předpřípravná «). Biskupům, katolickým universitám a jiným odborníkům v církevních věcech byly poslány dotazníky se žádostí o návrhy, o čem by měl jednat koncil, případně i jakým způsobem. Na 2.700 dotazníků už odpovědělo přes 1.700, tj. 80% sídelních biskupů. Dotazníky byly poslány i biskupům v zemích za železnou oponou, Z Polska odpovědělo 15 biskupů z 30, z Německa 20 biskupů z 26. O ČSR kard. Tardini neuvedl statistiku. V odpovědích se předkládají k projednávání otázky nejrůznějšího druhu. Někteří žádají dokonce dogmatické definice a oficiální odsouzení hlavních moderních bludů. Jiní navrhují předpisy týkající se kázně kněží, jejich přizpůsobení moderní době, jiní konečně předpisy liturgického rázu. Návrhy jsou katalogisová- ny. Sám svátý Otec zvolí otázky, o nichž se bude na koncilu jednat. Tím ale není řečeno, že o ostatních nebude na sněmu zmínky; je zajímavé, že otázka neomylnosti papežské byla uvedena v přípravných schématech 1. vatikánského sněmu jen mimochodem ; při diskusích ale vystupovala víc a víc na povrch, až nakonec byla propracována, slavně přijata shromážděnými biskupy a prohlášena za článek víry. Řízením Boží prozřetelností hlavní zásluhu o to měli biskupové z Francie, ze země, odkud by se to bylo nejméně Čekalo. Tato prozatímní přípravná fáze skončí během příštího roku. Pak bude jmenována vlastní přípravná komise, která bude už doopravdy připravovat sněm za pomoci několika podřízených komisí, skládajících se z odborníků z celého světa. Druhý vatikánský všeobecný sněm se bude konat asi za dva tři roky, končil kard. Tardini. Následovaly odpovědi na dotazy, které byly předloženy : Nebudou poslány pozvánky hlavám států ; v každém případě, budou-li se chtít pokochat hodinkou latinské disputace, budou vítáni. — Nebudou nutná pozvání ani pro členy nekatolických církví; kdokoliv přijde, bude vlídně přijat. — Přijdou-Ii zástupci odloučených církví jako pozorovatelé, budou jim jistě poskytnuty i informační tiskoviny o jednáních koncilu, ale není jisté, že to budou tytéž, jako pro aktivní účastníky koncilu. — Byly sice koncily, které jednaly o politických otázkách (např. první lyonský r. 1245 odsoudil císaře Bedřicha II., třetí lateránský 1179 potvrdil mír s Bedřichem Barbarossou), ale není pravděpodobné, že se na novém sněmu bude o těchto otázkách jednat; to záleží na biskupech. — Není pravděpodobné, že bude řeč o reformě kalendáře ; též OSN bylo předloženo několik návrhů, a není snadné je navzájem spojit. — Ze všech sil se bude hledět dosíci, aby se koncilu mohli zúčastnit i biskupové umlčené Církve, a vůbec informovat je o průběhu jak přípravných prací, tak koncilu samého. Jistě se najdou k tomu nějaké prostředky. Velká účast žurnalistů nátiskové konferenci kardinála Tardiniho a její ohlas jsou důkazem, že ve světě je velký zájem o nastávající koncil, a že velmi mnozí, katolíci i nekatolíci, si od něho mnoho slibují. Není divu, že proto svátý Otec opětovně prosil věřící, aby se hodně a často modlili za jeho zdar ; na tento úmysl kupř. mají obětovat denně jedno ze tří Sláva Otci po modlitbě Anděl Páně. po Lakomého trápí zároveň víechny starosti bohatých a víechna trápení chudých. Guinon Je třeba sedmi lží, aby zakryly jednu. Rúckert 264 [pageend16]VĚDA, NEBO FANTASIE? Psali jste o svolání všeobecného církevního sněmu (NŽ 1959, str, 36). Vzpomínám na české dějiny a na jednání utrakvistů s koncihm basilejským. Nelíbí se mi však, že se jednání s husity v Basileji dělo za zavřenými dveřmi a že jim nebyla poskytnuta veřejná slyšení, aby své články mohli obhájit před celým světem. Vyčítá to basilejským Otcům také F. M. Bartoš v knize »M. Petr Payne, diplomat husitské revoluce « (wšla v Praze 1956). - K.V. I já jsem četl onu Bartošovu knížku. Jistě jste si však všiml — a to samo už nás nabádá k opatrnosti — že ten spisek oplývá komunistickou květomluvou. Až do omrzení se tam vracejí výrazy » revoluce « a » reakce «, nechybí ani revoluční »levice « a » pravice «, která je » sloupem reakce « atd. Používá-li někdo takových obratů, které jsou oné době naprosto cizí, už tím dává najevo, že nepíše seriosní dějiny, nýbrž lacinou tendenční brožurku, v které si vykládá historii po svém, a že snad píše tak i proto, aby se zavděčil vládnoucímu režimu. Teď tedy k obsahu knížky. Když Bartoš mluví o chování koncilu k českému poselstvu, zřejmě si odporuje, a to na dvou stránkách hned za sebou následujících. Tak na str. 30 říká : »Donutili církev povolit veřejné slyšení mluvčím revoluce v Basileji«, a na str. 31 : »I když se debata s husity dála za zavřenými dveřmi, bylo v zájmu církve, aby se skončila co nejdříve. « Na té stránce 30 mě pan Bartoš naplno rozesmál. Tak se tam rozohnil proti Církvi, že přestal rozeznávat skutečnost od svých fantasií. Poslyšte : »Poža- dávek chudoby kněžstva byl odedávna v očích církve největším kacířstvím, které stíhala neúprosně a nelítostně smrtí. Sahal vskutku na samy kořeny jejího mocenského postavení, otřásal samými jejími základy. Její moc spočívala přece na jejím bohatství, pozemkovém i peněžním. Jakmile by se ho byla vzdala nebo kdyby jí bylo vzato, bylo by po ní po přesvědčení každého preláta veta ... Inkvisice popravila tisíce františkánů, kteří zůstali věrni Františkovu odkazu, svaté, jak říkali, chudobě ... « Při čtení těchto řádků mi přišlo na mysl, jak už před dvaceti lety charakterisoval Bartoše Arne Novák ve svých Dějinách literatury České (Olomouc 1939, str. 16631664) : »... přináší dohady a domněnky značně fantastické ... práce oplývající bujnými konjekturami ... jeho (Bartošova) činnost, vyznačující se neúmornou pracovní a badatelskou energií, které občas chybí autokritika a sebekázeň ...« Ale to jsme uvedli jen tak mimochodem. Vraťme se však nyní k otázce, zdali slyšení husitům poskytnutá v Basileji se konala veřejně, či za zavřenými dveřmi. Kdo jen trochu nahlédl do písemných pramenů z té doby, ví, že se hádání o husitských Článcích dělo na basilejském sněmu zcela veřejně; každý mohl přijít do velkého sálu u dominíkánů a podle libosti poslouchat. Stačí uvést slova Rokycanova, která pronesl jménem českého poselstva při loučení ve valném shromáždění koncilu dne 13. dubna 1433 : »Vzdáváme díky úctyhodnému sněmu, že jsme byli v míru slyšeni, že se nám dostalo plného slyšení a že průvodní listy nám nebyly porušeny. Také děkujeme, že mnozí jsou Českému království nakloněni a přejí si jeho dobro ... « Nemyslete si, že ta slova snad zapsal některý písař koncilu. Poznamenal je sám notář českého poselství Petr ze Žatce ve svém Liber diurnus de gestis Bohemorum in concilio Basileensi. (Tento Deník vydal Palacký v Monumenta Conciliorum ge- neralium saec. XV, I, Vídeň 1857 ; viz str, 350. Slyšel jsem, že byl vydán nedávno i v Praze, ale nevím, zdali to je vydání kritické, nebo jeho český překlad.) Totéž potvrzuje notář sněmu Brunetti ve svém Manuale : »... po skončení (Rokycanovy) řeči poděkovali (Čechové) koncilu za laskavé přijetí, za průvodní list a za neporušené zachování všeho ostatního, co bylo v Chebu dohodnuto«. (Deník Brunettiho vydal J. Haller, Concilium Basileense, II, Basilej 1897 ; viz str. 384.) Že se veřejnost při učených hádáních skutečně účastnila, vysvítá i ze zápisu Brunettiho ze dne 31. ledna 1433 (Conc. Basil. II, 331). Dříve než začal mluvit do- minikán Jan Stojkovič z Dubrovníka, uvedl svou řečí sněmovní mlúvčí cisterciácký opat Jan z Alneta. Čechové byli přítomni a dveře sálu byly otevřeny (v zimě!). Tuto zprávu doplňuje ještě Jan z Dubrovníka ve svém nedokončeném díle Tractatus quomodo Bohémi reducti šunt ad unitatem Ecclesiae (Pojednání o tom, jak Čechové byli zase přivedeni k jednotě s Církví). Stojkovič píše : »V sobotu 31. ledna v generálním shromáždění, při otevřených dveřích, za přítomnosti Čechů a za účasti velkého množství duchovenstva a lidu, mluvil cisterciácký opat... « (Tento Traktát vydal Palacký v Monumenta Conciliorum I ; viz str. 275.) Plné a svobodné slyšení před valným shromážděním sněmu bylo Čechům zaručeno v prvním článku ujednání mezi vyslanci koncilu a Čechů v Chebu dne 18. května 1432. (Srov. Mansi 30, 145-146, nebo u Jana z Dubrovníka v uvedeném Pojednání, str. 219-220.) Když přišli Čechové do Basileje, žádali kardinála legáta Cesariniho, aby měli slyšení v katedrále, kde se odbývala slavnostní sněmovní sezení. To jim však nebylo povoleno s odůvodněním, že všecka poselství, jak papežská, tak i světských pánů, přijímá koncil v jídelně dominikánského kláštera. Čechům se však toto místo zdálo málo vhodné k tomu, aby pojalo větší množství lidu, a mimoto klášter ležel trochu stranou. Přesto se však tím sálem potom spokojili a nikdy si za svého pobytu nestěžovali, že by hádání nebyla přístupna veřejnosti. Ostatně počáteční zájem basilejského obyvatelstva o Čechy a jejich zvyky brzo vyprchal, a zvědavci se už po krátkém čase nabažili českých bohoslužeb, na které se chodili dívat i přes zákaz sněmu a městské správy. Zakrátko už nebylo potřebí drábů, aby bránili lidem v přístupu k bohoslužbám, ačkoli pro německou čeleď, kterou si české poselstvo přivezlo s sebou, se kázalo v jazyku německém. Tak tedy vypadá skutečnost. Chcete-Ii vědět o těch věcech více, přečtěte si v Palackého Dějinách onu stať, která pojednává o Češích na basilejském sněmu. Pro své historické studie jsem pročítal všecky ony zápisy v původních rukopisech přímo v knihovně v Basileji a v Paříži. K. Koncem třetího čtvrtletí bylo v CSR 12.509 jednotných zemědělských družstev, které existují v 11.799 obcích. Vznikly sloučením 647 tisíc dříve samostatně hospodařících rolníků ; v družstvech je sdruženo 954.196 zemědělců. Ti si mohli ponechat ve formě » záhumenků « — které též podléhají dohledu státu — 320.000 hektarů půdy. » V socialistickém sektoru « je 82,6% veškeré zemědělské půdy. • Největší vinný sklep v CSR a jeden z největších ve střední Evropě mají v Příměti- cích u Znojma. Jeho hlavní část je 120 m dlouhá, 10 m široká a přes 9 vysoká. Sklep byl postaven před 200 lety. 265 [pageend17]Naše povídka SEAN O’FAOLAIN KOZÍCH Když byl Patrik Maguire povýšen na parlamentního sekretáře v ministerstvu dopravy, objala ho manželka při této šťastné zprávě kolem krku, povytáhla se na špičky, pohlédla mu hluboce do očí a pravila s nádechem zbožné úcty : » Miláčku, nyní je nutné, abych si koupila kožich. « » Samozřejmě,. samozřejmě, moje milá« zvolal Patrik, drže manželku před sebou s obdivným pohledem, protože paní Maguirová byla stále ještě štíhlá a hezká žena, přestože jí vlasy prokvétaly stříbrem a její drobná postava se jemně nachýlila. » Kup si dva kožichy! Switzers nám dá ode dneška na úvěr, kolik budeme chtít. « Molly se posadila zpět na židlí, vložila si sepnuté ruce mezi kolena a pravila durdivě : » Domníváš se, že jsem snad marnotratná ? « — » Naopak, zažili jsme spolu mnohá bídná a hubená léta, a je nyní na čase, abychom také trochu na stará kolena užili. Těšilo by mne, kdybys měla pěkný kožich. Měl bych skutečně radost, kdyby moje žena mohla zazářit a vyniknout mezi těmi všemi starými ochechulemi v Graftonově ulici ; ty namalované fifleny, které nikdy nepohnuly prstem pro Pána Boha ani pro člověka, a to ani neberu v úvahu Irsko. Kup si za všech okolností kožich. Běž zítra ráno k Switzerovi«, zvolal se vší nevinností vřelého, srdečného a nezkušeného muže, » a kup si ten nej lepší kožich, který je možno za peníze vůbec dostat. « Molly Maguireová pohlédla na muže s láskou a s trochou podrážděnosti. Ta všechna léta manželství ji tvrdě zocelila — politika, revoluce, manžel ve vězení a z vězení, děti vychované s pomocí příbuzných a dobročinné podpory pro rodinné příslušníky politických vězňů. Bylo možno vyčíst ta léta z jejích rukou ; byly příliš červené a hrubé. Bylo to také napsáno v jejím diamantově tvrdém pohledu. »Nebuď hloupý, Paddy, víš vůbec, kolik bys musel zaplatit za sobolí kožich ? To ani nejmenuji persián, ba ani si nedovolím vyslovit hranostaj ! « » Řekněme tisícovku« odpověděl Paddy mužně. » Co je vůbec pro mne tisícovka ? Nyní budou procházet mými prsty miliony veřejných peněz, musím nyní myslit a počítat od tisícové tečky výše. « Odpověděla ve svém vřelém, zvonivém limerickém nářečí, důstojně a sebevědomě, jak se slušelo na ženu z malého, okresního města, která často v obchodě svého otce zacházela s množstvím tisícových bankovek. »Víš vůbec, Paddy Maguire, kolik by tě prima kožich stál ? Mohl by tě stát deset tisíc a více. « » Deset tisíc ? ? ? Za kabát ? Vždyť to je celoroční služné. « »To je! « odpověděla. Paddy se celý pohroužil do sebe. »A«, pravil náhle opatrným hlasem, »je to snad tento druh kožichu, který máš na mysli ? ? ? « Spokojeně se zasmála, protože se jí podařilo chytit ho jako rybku na vnadidlo. » Nikoliv, vůbec ne. Domnívám se, že bych si mohla vybrati pěkný kožíšek, možná již za tři, čtyři nebo o něco lepší za pět tisíc. Bylo by to příliš drahé ? « » Běž zítra k Switzerovi a přines si toho zpět třeba plnou náruč. « Neřekla nic, ale domnívala se, že objevila v jeho hlase náznak starého furiantství, jako kdyby se cítil stále ještě velkodušným chlapíkem. Přehlédla to bez poznámky. Dodala, že se možná poohlédne. To nyní nespěchá. Nezmínila se už o tomto námětu po dobrých patnáct minut. »Paddy! Co se týká toho kožichu. Upřímně doufám, že si o mně snad nemyslíš, že jsem vulgární ? « »Jak můžeš ty býti vulgární ? « » Ach, něco jako zbohatlice. Nechci kožich proto, abych se s ním mohla blýskat před ostatními. « Naklonila se naléhavě dopředu. » Znáš vlastně důvod, proč chci ten kožich ? « » Chránit se proti chladnu. K čemu jinému ? « » Ach, ano, proto též, jsem si jista, že proto také « souhlasila krátce. » Musíš si konečně uvědomit, že od nynějška budeme zváni na bankety, do společnosti a podobně. Zkrátka a dobře, já nemám prostě ani hadr na sebe! « »To je mi jasné,« souhlasil Paddy; ale jí bylo zřejmé, že to Paddymu zcela jasné není. »Podívej se, vysvětlovala, co já vlastně chci, je něco, co mohu nositi pro každou příležitost. Nechci kožich pouze pro nádheru. « (To řekla velmi pohrdavým tónem.) Chci býti schopna podle potřeby si to přehoditi přes sebe a přitom býti právě tak dobře oblečena jako kterákoliv zámožná žena. Pochop přece, že pod kožichem je možno nosit jakoukoliv starou věc. « »To je velice dobrý nápad. « — Uvažoval o této věci tak důkladně, jako kdyby uvažoval o poznámce na plánu pro navrhovaný železniční přechod. Opřela se spokojeně o záda s vědomím ženy, která úspěšně ukolébala svoje svědomí. Náhle všechno pokazil otázkou : » Řekni mi, jak to činí všechny ženy, které kožich nemají ?« » Takové mají různá jiná oblečení. « »Oblečení ? Různá jiná ? Copak se vy všechny neoblékáte ? « » Paddy, miláčku, nebuď hloupý. Ty nemyslíš na nic jiného než na šaty. Já však nemám čas pro oblékání. Jsem pilná hospodyně a vůbec ... oblékání stojí fůru peněz. « (Zde zachytila záblesk v jeho oku, který zřejmě dával najevo, že čtyři tisícovky nejsou žádná maličkost.) » Eh, myslím, ony mají obleky, které stojí stovky. Plné skříně, haldy obleků. Spotřebují k tomu fůru času a stále se tím obírají. To je pro ně ten jediný zájem a cíl života. Kdybys byl ženatý pouze s jednou z nich, brzo by ti bylo jasné, co to znamená se oblékat. Krása kožichu právě spočívá v tom, že jej mohu snadno přes sebe pouze přehodit a jsem právě tak dobře oblečena jako ta nejlepší z nich. « »To je dobré. Opatři si tedy ten kožich. « Bylo zřejmé, že už nadšený není. Poznal, že kožich není ohromná věc, ... je to pouze potřebná věc. Přitáhl si svoji brašnu se spisy k sobě. Bylo by nutné nyní prostudovati plán přístavní hráze v okrese Kerry. » Nezapomeň, « dodal, » aby to bylo také pěkně teplé. Aby tě to chránilo před nastuzením. « » Jen co je pravda, samozřejmě to v prvé řadě musí být teplé a praktické, to je v tvých očích to nejdůležitější ! « Vyletěla z pokoje a práskla za sebou dveřmi. Tentokráte uložila děti do postele jako by házela pytle s rašelinou do sklepa. Když se vrátila, Paddy byl právě zabrán do map a rozpočtů. Začala látati pyžamo jednoho z chlapců. Na chvíli si je podržela před očima a patřila na ně se zoufalstvím. Spustila je zpět do klína a pohlédla vedle sebe na kupu prádla přichystanou k látání. » Domnívám se, až budu mrtvá a nebude mě na tomto světě více, budou patentovat pyžama z umělé hmoty, takže je bude možné umývat jako nádobí hadrem a látat lepidlem. « Pohlédla do krbu, kde plápolal oheň z rašeliny. Tucet pyžam ... 266 [pageend18]spodní prádlo pro celou rodinu ... mihlo se jí hlavou. » Paddy!« » Co je ? « »To je ta poslední věc, kterou si přeji, aby si kdokoliv o mně myslil, že se začínám vytahovat nad jiné, nebo že mám o sobě velikášské představy. « Pozorovala ho s nadějí. On byl zahrabaný mezi svými plány a rozpočty. » Paddy, ujišťuji tě, že nenávidím, prostě nenávidím všechno to dnešní, moderní blýskání se a vytahování. « »To je správné ! « »Ty všechny manželky, které se domnívají, že se nevylinuly na společenském žebříčku, dokud nemají kožich. « Zabručel cosi nad mapou přístavní hráze. »Vůbec se nestarám, co ty nebo někdo jiný řekne, drahý Paddy ; míti kožich je vlastně něco vulgárního. Vždyť ani nemají žádný zvláštní střih. Zvláště ty z koníčka. O čem já jsem vlastně přemýšlela, byla divoká kočka. Samozřejmě, ten pravý by byl ocelot. Ty jsou vsak příliš drahé. Ach, ano, ty pravé. Spíše se do země propadnu, než bych se chtěla ukazovat v imitaci ocelotu. « Zahleděl se po straně od stolu. »Zdá se mi, že znáš toho mnoho o kožešinách. « Opřel se o židli a dobromyslně se usmál. »Vůbec jsem nevěděl, že ten celý čas toužíš po kožichu. « »Kdo řekl, že toužím po kožichu? Já netoužím. Co vlastně myslíš? Nebuď hloupý. Já chci pouze míti něco slušného na sebe, když půjdeme do divadla nebo něco přes večerní šaty, to je vše. Co mysljš tím slovem ... toužíš ? « » Řekni mi, jakou chybu má vlastně ta věc, kterou nosíš, ta, co má tu kožešinu na rukávech ? Myslím tu lesklou věc s těmi hmm, hmm, jak to jmenuješ ... jsou to korálky ?« » Ten cár!! Ty máš skutečně na mysli ten cár ? ? Světe zboř se, prosím tě, nemluv o věcech, kterým nerozumíš. To mám přece již deset let. Vypadá to jako rubáš, co měla moje babička do hrobu. «— Zasmál se. » Byly však doby, kdy se ti to líbilo. « » Samozřejmě, líbilo se mi to tenkráte, když jsem si to koupila. Na mou čest, Paddy Maguire, někdy jsou doby, kdy bych ... « » Promiň, promiň, promiň. Pokoušel jsem se pouze ti pomoci. Kolik stojí kožich z ocelotu ? « » Osm nebo také až devět tisíc. « » Dobře, proč ne ? « » Paddy, řekni mi skutečně poctivě. N yní!! Myslíš skutečně a vážně, že bych si mohla navěsiti na záda věc za osm tisíc ? ?« Maguire s tužkou načrtl na mapě jasnou čáru, snižuje tím hráz o 5 yardů, a uvažoval, zda mu to projde před zemskou komisí. »Tedy otázka je, budéš-li spokojena s tou divokou kočkou ? Jaká barva že to je ? Černá, jsi říkala ? To je velice podivná divoká kočka. « Podrážděně vymazával čáru na mapě. Ta mizerná věc by byla příliš mělká při odlivu, kdybych ubral těch pět yardů. » Je to barvené. Mohu dostati šedou také, « křičela. »Je možné dostati všechny možné druhy. Jako na příklad persián. Persián je kůže ještě nenarozených jehňat perských ovcí. « To ho zcela probudilo. Duše dobrého sedláka se v něm zhrozila. »Nenarozená jehňata ?« volal; » ty mně chceš říci, že oni jsou ... « » Ano, není to strašné ? Na mou duši, Paddy, každý, kdo nosí persián, by měl býti odsouzen do vězení. Paddy, já jsem se rozhodla, já prostě si ten kožich koupit nemohu. Prostě si ho nekoupím. Tím bych skončila. «— Vzala opět pyžamo a pohlédla na ně 8 uslzenýma očima. Obrátil se, aby se věnoval plně jejímu problému. » Molly, miláčku, obávám se, že nerozumím, co vlastně chceš. Myslím, chceš, nebo nechceš ten kožich ? Myslím, totiž předpokládám, když si nekoupíš kožich, co budeš vlastně potom dělat ? ? « » Co vlastně skutečně míníš ? « ... (velmi chladně.) »Já míním, že to není zřejmě nutné, abys ten kožich koupila. Tím myslím, když jej skutečně nechceš. Musí býti přece nějaký jiný způsob pro oblečení než kožichy ? ? Máš-li nechuť vůči kožichům, proč si nekoupíš něco podobného a dobrého ? ? Zde na světě jsou miliony žen, které kožichy nemají. « » Řekla jsem ti již přetím, že mají různá jiná oblečení a já že nemám čas na oblékání. Vysvětlila jsem ti to přece všechno již jednou. « Maguire vstal. Obrátil se zády k ohni s dlaněmi složenými za zády a s rozumným pohledem v očích. Promluvil do prostoru v místnosti. » Mnoho jiných žen na tomto světě nemůže mít čas pouze na oblékání. Musí zde býti nějaké východisko. Na příklad, příští měsíc zde bude v domě presidenta garden-party. Kolik z těch přítomných žen bude oblečeno do kožichu ? « Oslovil lenošku. »Má paní De Valerová, choť presidenta, čas na oblékání ? « Obrátil se a naklonil se nad kbelíkem s rašelinou. » Má paní Mulcahová, choť generála, čas na oblékání ? Zde jsou jistě cesty a způsoby, jak učiniti všechno možné. « (Vyslal rychlý pohled na mapu s mořskou hrází; ještě bude míti možnost ubrati pár fítů z její šířky). » Konečně jsi mi řekla sama, že můžeš koupiti černý kostým za dvě stě padesát grošů. Je tomu tak, nebo to není pravda ? Dobře tedy (vítězně), proč si nekoupit černý kostým za dvě stě padesát ? « »Protože, ty hlavo moudrá, budu muset míti k tomu také boty, halenku, klobouk, rukavice a kožešinu a vlastně všechny vhodné doplňky. Utratím tím spoustu peněz a vlastně, co je laciné, je vždy dvakrát placené. Za druhé nemám tolik času na takové věci a budu muset míti dva nebo tři takové kostýmy ... nebesa, přece se nemohu objevit den po dni ve stejném hadru, mohu ? ? ? Nemohu ! !! » Dobře, dobře! To by bylo rozhodnuto. Nyní je otázka: koupíme, nebo nekoupíme ten kožich ? N yní! Co mluví pro kožich ? « Vypočítával to na prstech ruky. »Číslo jedna: je teplý. Číslo dvě: uchrání tě před nachlazením. Číslo tř i... «Molly vyskočila, vyrazila ze sebe výkřik a hodila po něm košíkem na šití. » Přestaň! Řekla jsem ti, že nechci žádný kožich! Ty vlastně nechceš, abych měla kožich ! Jsi lakomý, to je ono, co jsi, a jako všichni Irové máš v sobě něco ze sedláka. Všichni jste stejní, každý z vás, vy krkavci. Nech si svůj mizerný kožich. Nikdy jsem ho nechtěla ... « a utíkala z pokoje, vzlykajíc zlostí a zklamáním. » Lakomý ? « ohromeně hlesl Maguire sám k sobě. Jen si pomyslit^ že vůbec někdo může o mně říci, že já ... LAKOMY!! « Rozrazila prudce dveře, aby mohla vzlykati. » Půjdu na tu garden-party v gumáku a doufám, že potom budeš spokojen !«, a opět vyběhla ven. Posadil se nešťastně u stolu, plný hněvu. Šeptal ono nenáviděné slovo znovu a znovu a divil se, zda v něm snad není trochu pravdy. Přidal deset yardů k mořské hrázi. Snížil těch deset zase na pět a potom vida, co učinil, smetl tu celou věc se stolu. Trvalo jim to tři dny, než se opět smířili. Ťala ho do živého a oba si toho byli vědomi. Čtvrtý den ráno našla na toaletním stolku šek na tisíc pět set. Na chvíli jí srdce povyskočilo. Následující okamžik odumřelo. Vešla do pokoje, kde seděl, ovinula mu paže okolo krku a vložila šek přetržený na čtyři díly, do jeho dlaně. » Promiň mi, Paddy «, prosila, plačíc jako dítě. » Ty nejsi lakomý. Nikdy jsi nebyl. Já jsem lakomá. « 267 [pageend19]»Ty, a lakomá?« pravil, drže jí něžně v náručí. »Ne, nejsem lakomá. Není tomu tak. Já prostě nemám to srdce, Paddy drahý. To bylo ze mne vyrváno před mnoha léty. « Hleděl na ni smutně. »Paddy, víš, co se snažím nyní říci ?« Přikývl hlavou. Spatřila však, že to neví. Nebyla si jistá, zda to sama ví. Z hluboká vydechl, přidržel jí za ramena, odvrátil malinko od sebe a zahleděl se jí hluboko do očí. » Molly, řekni pravdu. Ty chceš ten kožich, viď ?« » Chci, Pane Bože, já chci! « » Tedy jdi a kup si ho. « »Nemohu Paddy, j á prostě nemohu. « Hleděl na ni dlouhý čas. Potom se optal, »Proč ?« Pohlédla přímo na něho a vrtíc smutně hlavou, pravila vzlykajícím hláskem: »Já skutečně NEVÍM. « Přel. Julie Šandová. stalo se doma, v exilu a jinde ve svété Ve Vatikáne a v Itálii Na 28. říjen připadalo první výročí zvolení svátého Otce Jana XXIII. za papeže. Oficiální oslava se konala 4. listopadu, ve výroční den papežské korunovace : slavnou mši svátou sloužil milánský arcibiskup kard. Jan Montini, první kardinál jmenovaný Janem XXIII. ; sám svátý Otec pronesl příležitostné kázání. Po mši svaté vděčně přijal blahopřání děkana sboru kardinálů Evžena Tisseranta : » Ad multos annos! « Poznamenal, že poslední Jan, Dvacátý druhý, se dožil devadesátky ! Ve výroční den svého zvolení udělil zvláštní audienci svým rodákům ze Sotto il Monte : zavzpomínal si s nimi na dobu svého mládí a řekl, že zbožnému ovzduší doma v rodině a příkladu své matky a strýce Xavera vděčí především za své kněžské povolání* • Výročí papežské korunovace vzpomněli na celém světě děkovnými bohoslužbami a modlitbou na úmysly Jana XXIII., který si za první rok svého pontifikátu získal srdce všech, prostého lidu i státníků a učenců. 16. listopadu svátý Otec oznámil, že 14. prosince při tajné konsistoři jmenuje osm nových kardinálů. Jsou to tři nunciové : Italové msgre Pavel Marella ve Francii a Jakub Těsta ve Švýcarsku a Američan msgre Alois Josef Muench, nuncius v Německu, který je současně arcibiskupem ve Fargo, Sev. Dakota, ve Spojených státech severoamerických; tři jsou vysocí funkcionáři ústředních církevních úřadů: Ital msgre František Morano, sekretář Nejvyššího soudu apoštolského úřadu podpisovacího ; Španěl P. Arkadius Larraona, z řeh. společnosti misionářů synů neposkvrněného Srdce P. Marie a sekretář Posvátné kongregace pro řeholníky; a Skot msgre Vilém Theodor Heard, děkan Posvátné římské roty. Poslední dva noví kardinálové jsou arcibiskup z Chicaga msgre Behoř Meyer a jesuita P. Augustin Bea, dlouholetý rektor Papežského ústavu pro biblické vědy a zpovědník zemřelého papeže Pia XII. Podle některých jmenování nových kardinálů mělo za cíl posílení ústředních církevních úřadů. Zdá se, že až na chicagského arcibiskupa všichni budou bydlet v Tlíme. Protože 2. listopadu zemřel 86tiletý kard. Bedřich Tedeschini, posvátné kolegium má nyní 79 kardinálů : 31 je z Itálie a 48 z ostatního světa. V uplynulých týdnech Jan X X III. přijal v soukromých audiencích mj. afrického krále z Toro v Ugandě Jiřího D. K. Rukidi III., dánské královské manžely Bedřicha IX. a Ingridu, monacká knížata Raniera a Grácii, řeckého ministerského předsedu Konstantina Karamanlise a ministra zahraničí Evan- gela Averova-Tossizzu s jejich manželkami, předsedu Evropského parlamentu Roberta Schumana a belgické knížecí manžely Alberta a Pavlu; jak známo, svátý Otec sám chtěl původně sezdat tyto dva mladé snoubence, když ale věc měla vyvolat vnitřně politické těžkosti, sám jim navrhl, aby manželství uzavřeli v Bruselu. Zvláštní audience udělil mj, slepcům, kteří se sjeli do Říma na mezinárodní sjezd, italským katolickým žurnalistům, účastníkům X. zasedání organisace pro výživu a zemědělství FAO, italským průmyslníkům a zaměstnancům továren Fiat, Při všech těchto audiencích svátý Otec alespoň krátce promluvil. Zaměstnanci továren Fiat odevzdali papeži svůj dar: nové auto značky Fiat 2100. Hned na druhý den svátý Otec nové auto vyzkoušel při své denní procházce ve vatikánských zahradách. 3. listopadu svátý Otec navštívil městský hřbitov Campo Verono, aby se pomodlil za zemřelé města Říma, jehož je biskupem. Cestou zpět do Vatikánu se zastavil v kostele sv. Karla Boromejského, v kterém se chová v relikviáři srdce svátého milánského^arcibiskupa a v němž sv. Otec před 34 roky přijal biskupské svěcení. Poslední zastávkou byla návštěva u přítele ze studií, biskupa z Todi v Itálii, který nedlouho potom zemřel. Ve výroční den smrti svého předchůdce Pia XII. svátý Otec byl přítomen slavným bohoslužbám za pokoj duše tohoto papeže. Také přišel na vzpomínkovou akademii na Pia XII., uspořádanou ve Vatikáně; při ní o životě a díle zemřelého promluvil jeden z jeho nejbližších spolupracovníků, dnes státní sekretář kardinál Dominik Tardini. Rozhlasem Svatý Otec promluvil ke katolíkům v Argentině, když konali svůj eucharistický národní sjezd. Pozdravný list poslal mj. katolické mládeži Spojených států severoamerických k jejich Týdnu a italským rolníkům, kteří slavili druhou neděli v listopadu Den díkůvzdání. Svatá stolice darovala jako symbolický dar 2.000 am. dolarů Organisaci spojených národů pro její program technické pomoci a pro její zvláštní fond ve prospěch méně vyvinutých zemí. V půli října začala svůj nový soudní rok Posvátná římská rota, jeden z nejvyšších církevních soudů, který rozhoduje především o platnosti manželství. Ze 198 manželských pří, které byly projednány v minulém soudním roce, v 88 přích bylo prohlášeno manželství neplatně uzavřeným, nebo bylo doporučeno svátému Otci, aby udělil dispensaci »super ratum non consumatum«, protože nebylo dokonáno manželským úkonem ; 108 manželství bylo shledáno platnými. Kurs advokátů Posvátné římské roty loni navštěvovalo 127 studentů, kněží i laiků, ze 36 zemí, též z ČSR. Za přítomnosti sekretáře Posvátné kongregace pro východní Církev kard. Tisseranta byl v Římě otevřen nový malý seminář pro chlapce z ukrajinských rodin žijících v exilu, kteří se chtějí stát kněžími. Seminář byl původně založen ve Francii, několik let žil v Castel Gandolfo blízko Říma a nyní se přestěhoval do nových budov na periférii Říma. Vedou jej salesiáni. V malém semináři studuje asi 80 chlapců. K posvěcení semináře se sjelo do Říma mnoho ukrajinských biskupů z celého světa, Vatikánské pošty vydaly dvě série známek. Jedna série připomíná posvěcení nových vysílacích přístrojů vatikánské rozhlasové stanice, které vykonal ještě zvěčnělý Pius XII. 27. října 1957. Druhá série o deseti známkách nese vyobrazení pěti nejznámějších obelisků na římských náměstích. Před vánocemi budou vydány dvě další série : jedna připomíná 500. výročí narození litevského knížete a patrona svátého 268 [pageend20]Kazimíra — připadalo na letošní rok — ; druhá je věnována vánočním svátkům, na známkách je miniatura Raffaelova obrazu Narození Páně. Svatý Otec jmenoval výbor, který bude připravovat důstojnou oslavu 1900. výročí příchodu svátého Pavla do Říma. k k k V posledních týdnech přišla do Říma zpráva o smrti Čtyř biskupů ze zemí pod komunistickým jhern. Na Litvě zemřel 17. října světící biskup z Telšiai msgre Franas Ramanauskas, ve věku téměř 66 let. Biskupské svěcení přijal r. 1944. Dva roky potom byl zatčen sovětskou policií a deportován na Sibiř. Po víc než desítiletém věznění se směl vrátit na Litvu, ale byl internován ve Sveksne a nesměl vykonávat biskupské funkce. Tam též zemřel. — Koncem září skočilo utrpení rumunského biskupa východního obřadu msgre Jana Balana z Lugoje ; bylo mu 80 let. Když dekretem presidia sněmovny Rumunské lidové republiky z 1. prosince 1948 byla likvidována rumunská obec katolíků východního obřadu, msgre Balan spolu s ostatními čtyřmi katolickými biskupy vých. obřadu byl odvlečen mimo území své diecése. Poslední dobu žil v jednom pravoslavném klášteře. — Ve Srjemu v Jugoslávii zemřel místní apoštolský administrátor a tit. biskup msgre Antonín Aksamovič, 84 let stár. Srjemskou diecési spravoval od r. 1920. — V Clevelandu v USA skončil svůj exil arcibiskup z Lubljaně msgre Řehoř Rožman, ve věku 76 let. Události po druhé světové válce mu nedovolily řídit diecési. Odešel proto do USA, kde též zemřel. k k k V remešské katedrále byl pokřtěn známý japonský malíř Tsuguraru Fudžida, spolu se svou chotí. V dvacátých letech patřil spolu s Picassem, Utrillem a Modiglianim k představitelům pařížského malířství. Z úcty k Leonardu Vincimu, inspirátorovi svého umění, přijal na křtu jméno Leonard. Fudžida daroval katedrále na památku svého křtu vzácný obraz Panny Marie. Po návratu do svého bytu 73tiletý Fudžida zářící štěstím prohlásil: » Můj život začíná nyní. « Skupina vídeňských poutníků s římskými přáteli. V Československu ZPRÁVY NÁBOŽENSKÉ Mnichovská » Demokracie v exilu« ve svém říjnovém čísle přináší řadu bolestných dokladů o nátlaku komunistického režimu na učitele, aby vystoupili z církví. Informátorce řekl ředitel školy — už druhé, kam byla přeložena — aby si prostudovala protináboženskou literaturu a vystoupila z Církve, » ovšem co nejrychleji, abyste neměla zbytečné nepříjemnosti «. Také svatba v kostele má pro učitele nepříjemné následky ; v kterémsi městě třídní učitel vytkl rodičům, že dovolili dětem se zúčastnit svatby své učitelky. Děti, které šly na jedinou májovou pobožnost, konanou v jiném českém městě, byly ve škole pokárány, že se pozdě večer » courají «, a návštěva májové pobožnosti byla v )> pedagogickém deníku « zaznamenána jako poklesek. Je pravda, že velký počet učitelů ustoupí nátlaku a podepíše, i když jen navenek a z donucení. Dodejme ale, že ve věci vyznání víry takové simulování není možné, a podepsání odpadu, učiněné i za výhrůžky ztráty života, znamená odpad. Protináboženské články najdeme téměř ve všech časopisech a denících, dokonce i v Lidové demokracii, která své útoky obyčejně zaobalí do politického roucha a nejednou si též leccos přibásní, jen aby se to hodilo pro její útoky proti představitelům katolické Církve, např. proti kardinálovi Spellmanovi, německému P. Leppichovi, novému ukrajinskému biskupovi v Německu msgre Kornyljakovi atd. Není ušetřen ani svátý Otec Jan XXIII. Ožehavé otázce kněží dělníků ve Francii se dává dvojí komentář: z jedné strany se útočí na úsilí Církve udržet si dělnické prostředí, tedy se říká, že kněží mezi dělníky nemají co dělat; z druhé strany ale se chválí těch několik kněží, kteří přes zákaz církevních autorit i dále pracují. • Zmínky zasluhuje, že na protináboženské články nebo rozhlasové pořady v seriálu » Rozhlasová universita « stále reagují někteří odvážlivci, kteří se zastávají náboženství, poukazují na slabost tzv. » vědeckých důkazů« a na protiklad mezi ústavou zaručenou náboženskou svobodou a nátlakem, aby se s náboženstvím rozešli. V Rozhlasové universitě 11. listopadu řekli, že v ČSR je svoboda náboženství, ale též svoboda protináboženské propagandy. Z hlediska společenského nám nemůže být jedno, v co lidé věří. Tak nějak se dívá na náboženskou svobodu i kanovník Beneš v Katolických novinách : každý v CSR může vyznávat své náboženské přesvědčení, chodit do kostela, v kostelích jsou podávány svátosti a » čte se evangelium«— o kázání nic. Změny v ČSR přirovnává k změnám, které Církev na sebe vezme v tropických krajinách nebo za polárním kruhem. Celostátní mírový výbor katolického duchovenstva zasedal 15. října v Praze. Byl přítomen » vzácný zahraniční host«, smutně proslulý francouzský abbé Boulier. Na dřívějším zasedání v Píšťanech byly na programu úvahy o »úloze katolického kněze v socialistické společnosti«. Děkan bratislavské bohoslovecké fakulty dr. Cyril Dudáš prý na analyse kapitalistického a socialistického zřízení ukázal, proč se křesťanství nemůže ztotožňovat s ideologií kapitalismu ; » z toho vyplývá, že katolický kněz a věřící člověk musí pomáhat věci socialismu «. Pod titulem » Přátelé a bratři « referovaly Katolické noviny o cestě Chruíčovově v USA. Chruščov, třebas atheista, prý dával americkým křesťanům lekce z křesťanské morálky, a to svou vírou v dobrou podstatu člověka, v to, že lidé jsou zrozeni, aby žili v míru a přátelství, prý hájí společnost, kde člověk bude člověku přítelem a bratrem (!). 21. září začal nový studijní rok na CM bohoslovecké fakultě v Litoměřicích. » Někteří přišli po prvé, jiní však naposledy « (Kat. nov. 4. října). Kolik jich přišlo po prvé, a kolik jich je v jiných ročnících, to se neříká. Je známo, že stanovený počet často ještě oklestí Úřady pro církevní záležitosti. 269 [pageend21]Konec světa předpověděla varhanice Růžena Zatloukalová ze Stínavy na Prostějovsku. »Pro šíření poplašných proroctví« byla odsouzena na čtyři měsíce vězení nepodmíněně. » Spolupachatel «, katolický kněz Spinler, dostal ale víc: dva a půl roku (Čechoslovák). V Praze Na Slovanech, v Emauzích, stojí už 300 let jedno- lodní kostelích sv. Kosmy a Dami&na. Na tomto místě stávala románská svatyně zasvěcená týmž světcům, už před 780 lety. Tam uvedl Karel IV. slovanské benediktiny, kteří potom přešli do známého mariánského kostela, spoluzasvěceného našim sv. patronům. V Cechách a na Moravě je zasvěceno sv. Václavu celkem 325 kostelů a kaplí. Jeden z nejmladších kostelů je v Praze Dejvicích ; před 50 lety ho posvětil probošt dr. Václav Frind. V září by se byl dožil osmdesáti let ThDr. Norbert František Hrachovský, novoříšský premonstrát, spisovatel, překladatel a redaktor katolických publikací. Zahynul r. 1943 v Osvětimi. V Trhových Svinách v kostele Nenebevzetí P. Marie mají vzácnou renesanční kropenku, na níž je vyryt letopočet : I.,. P. 1559. V posledních zářijových dnech byla i letos socha sv. Václava v Praze na Václavském náměstí ozdobena květinami. V Dikobrazu se nad tím pozastavovali. Oddanost Dědici české země je v trpném odporu ke komunistickému režimu věřícímu lidu posilou a komunistům starostí (Demokracie v exilu). KULTURNÍ ZPRÁVY Nový školní rok na is. školách je ve znamení » těsného spojení školy s životem«. Na nových dvanáctiletkách žáci a žákyně rok prožijí vlastně úplně v továrnách; velmi se to projeví i na vysokých školách ; výrobní praxí, jak říkají komunisté, projde letos 11.000 vysokoškoláků. Cílem školní výchovy je vytvořit »rudé odborníky; odbornost a rudost, to jsou dvě nedělitelné části jednoho celku « (Pedagogika, časopis pro pedagog, vědy). Na vysoké školy přišlo 11.993 nových studentů, 3.763 je žen. 1900 přichází z pracovišť a škol pro pracující a 2.000 z odborných škol. Celkový počet v řádném Neúnavný apoštol vídeňských Čechů a Slováků P. DOMINIK z kongregace těšitelů B.S.P. na římské pouti. Z prava do leva: Obětavý průvodce poutníků salesián dp. Dittrich, dp. Pospíšil, vdp. P. Dominik, redaktor NZ. studiu dosahuje 50 tisíc. Kromě toho je asi 20 tisíc účastníků tzv. studia pro pracující a víc jak 1500 zahraničních studentů. Celkem 75.000 všech studentů. Otvírají se nové střední školy pro pracující, asi 30 tříd v celé republice. Samy vysoké školy procházejí velkou změnou. Zřizuje se dvacet nových » pedagogických institutů« pro výchovu učitelů na jedenáctiletkách a dvanáctiletkách (»... vyjdou z nich učitelé bezvýhradně odevzdaní straně, ne loajální inteligenti, ale skuteční bojovníci za věc komunismu, ateisté, nepřátelé jakékoliv kulturní a materiální zaostalosti lidu «, Kultárný život 5. září). Dochází k přesunu a přejmenování fakult na existujících vysokých školách, např. filologicko-historická fakulta Karlovy university se zase slučuje s filosofickou ; » právnické studium bude mít dva základní typy : studium při zaměstnání a studium interní se souběžnou výrobní prací ve čtrnáctidenním střídání « (Literární noviny 5. září). Zřizuje se universita v Košicích, s lékařskou fakultou v Košicích a filosofickou v Prešově. Studenti prvního ročníku lékařské fakulty projdou ošetřovatelským kursem a získají příslušný diplom. Na » novou školu « se učitelé museli připravovat už o prázdninách. V Ostravském kraji pracovalo 1514 učitelů v průmyslových závodech. Kurs základů průmyslové a zemědělské výroby navštěvovalo 750 učitelů Gottwaldovského kraje. Podobně hleděli dostat » výuční list« i učitelé v jiných krajích. Začalo se též s internátní školou a do pěti let má být takových škol na čtyřicet, tj. v každém obvodě. Postupně do tří let bude zavedena povinná devítiletá školní docházka. Novotou je též hnutí »vlastních služeb žáků«. Žáci sami mají mít na starosti drobné práce při úklidu učeben, udržování pořádku a čistoty, péči o školní potřeby a školní zařízení. Režim tak ušetří peníze za uklízečky. K 20. výročí událostí ze 17. listopadu 1939 se konala v Praze z iniciativy vysokoškolské rady ČSM a Mezinárodního svazu studenstva Mezinárodní studentská mírová konference. Rozhodnutím Národního shromáždění se zřizuje Státní knihovna Československé republiky. Bude ústřední reprezentativní knihovnou státu a vznikne sloučením Universitní knihovny, Národní knihovny, Státní knihovny společenských věd, Slovanské knihovny a Státní lékařské knihovny v Praze. Dále v každé obci má být zřízena lidová knihovna. Schválení zákona o jednotné soustavě knihoven prý odpovídá novým společenským poměrům. Téměř 11.000 obyvatel hlavního města CSR se učí řečem v kurzech Státní jazykové školy. Nejvíce zájemců je o němčinu a angličtinu, zájem o ruštinu se zvyšuje. Z orientálních jazyků se nejvíce posluchačů hlásí na čínštinu, arabštinu a hindštinu. Ve Státní jazykové škole se vyučuje 33 jazykům. • Koncem tohoto roku vyjde první díl Slovníku slovenského jazyka. Bude mít rozsah přes 800 stran, Celý slovník vyjde do konce roku 1963 a obsáhne pět svazků. • Při novém uspořádání knihovny kroměřížské jedenáctiletky byla nalezena vzácná knižní památka, pocházející z roku 1467. • R. 1964 se má stavět v Praze Libni fakulta technické a jaderné fysiky jako hlavní část projektovaného areálu škol jaderné techniky. Fakulta, vedle níž bude stát průmyslovka, má mít 1500 posluchačů. Budou učiněna opatření, aby obyvatelstvo nijak netrpělo odpadky radioaktivních zplodin. • V nadcházející sezóně Divadla D 34 bude uvedena jedna hra a jedna opera z posledních děl E. F. Buriana : činohra » Poslední varta «, napsaná k 15. výročí osvobození CSR a odehrávající se v jihozápadním pohraničí, a pak opera » Pohádka o velké lásce «, složená na text M. Maeterlincka. • Vyšel první díl čtyřsvazkových Dějin české literatury, jejichž hlavním redaktorem je Jan Mukařovský. Jak se dovídáme z recense v Lid. demokracii (20. září), šlo zde především o nový pohled na náš literární vývoj ; autoři proto museli nejdříve zachytit dialektiku literárního vývoje, v němž by se obrážel jak proces třídního zápasu, tak i specifické vývojové znaky písemnictví. Jsou to tedy komunistické Dějiny české literatury. • V Brazílii v nakladatelství » Edicoes o Cruzeiro «, Rio de 270 [pageend22]Janeiro, byl vydán portugalský překlad »Babičky« Boženy Němcové. Portugalština je dvacátým jazykem, v kterém vyšlo toto klasické dílo. Překlad prý je dost nedokonalý ; překladatelka měla k disposici ien francouzský překlad E. Tbiérota z r. 1900. V Mnichově jsou vystaveny vzácné církevní památky z majetku bavorského státu; mj. » Collectio patrům«, kterou zanechal sv. Cyril v Režně, velmi vzácný výtisk Bible kralické, Zlatá bula Karla IV. a kniha darů kostela sv. Salvátora v Praze (Čechoslovák). • V řadě sovětských měst byla uspořádána výstava nejstarších českých literárních památek, byly vystaveny např. Kristiánova legenda, Životopis Karla IV., Kronika zbraslavská, česky psaná hlaholská bible Emauzská z počátku 15. století, jeden rukopis královny Elišky Rejčky a především Kodex vyšehradský z r. 1058, vyhotovený ke korunovaci českého krále Vratislava. Na oplátku byla otevřena v Památníku národního písemnictví na Strahově výstava rukopisů staré ruské literatury od jejích počátků až do 18. století. • Při opravách pražské Lorety budou vyměněny sochy před průčelím za nové kopie, protože staré jsou velmi poškozené povětrnostními vlivy. • Veřejnosti byly otevřeny nové části hradčanských zahrad : zahrada » Na valech « a » Rajská zahrada «. • Pod lákavým titulem » Frantové a grobiáni« vydalo nakladatelství Cs. akademie věd kromě drobnějších prací tři větší české satiry z XVI. věku: » Frantova práva «, » Spis doktora Grobiána « a »Rozmlouvání Petra svátého s Pánem «. • Začátkem září byla v Brně otevřena výstava » Brno od pravěku k dnešku«, podávající prý ucelený obraz vývoje brněnské oblasti od r. 30.000 před Kr. až do doby nejnovější. Jsou vystavena městská privilegia a Kniha výpovědí brněnských kmetů, sestavená písařem Janem po r. 1356. • V Historickém ústavu Slovenské akademie věd dokončili práci z dějin slovenského lidu, která vyjde knižně jako » Boje poddaného lidu na Slovensku proti feudálnímu útlaku a vykořisťování«. • ČSAV připravuje vydání » Přehledných dějin českého divadla «. Podobně se chystá společný » Slovník českého a slovenského divadla «. • V Praze byla otevřena výstava » Cesta asijských národů«, zachycující vývoj kultur asijských národů v průběhu několika tisíciletí. Výstava je asi doplňkem výstavy » Nástup 1.300 milionů«, exposice protiimperialistické. V CSR je 3.518 státních kin, které navštěvuje víc jak 185 milionů návštěvníků. Kromě toho je v provozu na čtyři a půl tisíce kin osvětových institucí. Jejich představení navštívilo loni 17 a půl milionu lidí. • CSR zakoupilo tři americké filmy : )) Bílá velryba «, » Stařec a moře « a )i Vojna a mír «. • V » Květech « kritisuje Jan Pilát nový film »Taková láska e. Vytýká mu » objektivismus «, anarchismus, morální nihilismus a nedostatek » stranického pohledu«. Zato milost našel film » Dům na Ořechovce« o bytovém problému, protože se staví proti 3) minulým« lidem, proti pensistovi Marešovi, který si hájí svůj byt. • Film » Země znovuzrozená« bude jednat o rekultivaci, o obnově půdy porušené důlní činností. Film se natáčí v sev. Cechách. • Prvním širokoúhlým filmem na světě je Trnkův » Sen noci svatojánské«. Jeho premiéra se konala koncem září. • » Přežil jsem svou smrt« je název filmu o Mauthausenu, který natáčejí na Barrandově. Scénami filmu projde na 6000 lidí, a jen dvě ženy. PRVNÍ CECH NOSITELEM NOBELOVY CENY Z rozhodnutí švédské Královské akademie věd byl jmenován nositelem Nobelovy ceny v oboru chemie na rok 1959 člen Cs. akademie věd a profesor Karlovy university Jaroslav Heyrovský. Byl odměněn za své vynikající práce a objevy v oboru polarografie a polarografické analytické metody. Na Karlově universitě přednáší od r. 1920, kdy mu bylo třicet le t; r. 1926 byl jmenován řádným profesorem fysikální chemie. První jeho publikace o polarografii vyšla v angličtině r. 1920. První polarograf vůbec zkonstruoval r. 1925. Nejmodernější Heyrovského polarograf byl vystaven na bruselské Světové výstavě minulý rok. Polarografie je elektroanalytická metoda zaznamenávající křivky závislosti intenzity proudu na napětí při elektrolýze na kapkové elektrodě. Křivky se automaticky zaznamenávají na fotografický papír: poloha křivky udává druh látky v roztoku a výška křivky určuje množství zkoumané látky. Polarografie se uplatňuje při určování nečistot v různých surovinách i výrobcích, v léčivech apod., umožňuje sledování rakovinných procesů, skvělých výsledků dosáhla v potravinářském průmyslu, v hutní výrobě atd. Před devíti lety byl v Praze založen Polarografický ústav ČSAV a Heyrovský byl jmenován jeho ředitelem. Říjnové uznání 1959 Janu Čepoví ŘÍJNOVÉ UZNÁNÍ — symbolický výraz díku a ocenění slovesným umělcům v exilu, který Kulturní rada vyhlašuje každoročně od r. 1953 — bylo letos nabídnuto JANU ČEPOVÍ. Stalo se tak na návrh Petra Děna, Egona Hostovského, Bernarda Kadlece O. P., Otakara Odložilíka, Milady Součkové, Bedřicha Svatoše a Roberta Vlacha, Jan Čep vydal v tomto roce dvě knihy: » Malé řeči svátečníš (Křesťanská akademie, Rím) a » Samomluvy a rozhovory « (Sklizeň svobodné tvorby, Lund). Literární soutěž Kulturní rady a Křesťanské akademie Křesťanská akademie a Kulturní rada upozorňují naši exilovou veřejnost, že dne 31. prosince 1959 je uzávěrka letošní literární a vědecké soutěže. Díla, uznaná porotami obou organisací, se doporučí k vydání. Doufáme, že naše doporučení nebude bez výsledku. V minulých letech se nám doposud vždy podařilo nějakým způsobem usnadnit uveřejnění odměněných prací. Práce z Evropy a z Afriky přijímá msgre dr. František Planner, Via Concordia 1, Roma - It a l ia . Zájemci 7 ostatního světa nechť píší na adresu tajemníka Kulturní rady : Dr. Robert Vlach, University of Oklahoma, No r ma n , Okla., USA. Křesťanská akademie a Kulturní rada dčkují všem svým přátelům za pomoc a věrnost v nesnadné práci na kulturním poli. Přejeme všem požehnané svátky vánoční. Za Kulturní radu : Za Křesťanskou akademii: Dr. Robert Vlach Msgre dr. Frant. Planner České děti v Belgrave u Melbournu na pouti u Pražského Jezulátka. [pageend23]V exilu a jinde ve světě Z krajanského života v Kanadě a ve Spojených státech severoamerických V KANADĚ Všude - v Montrealu, v Torontě, v Hamiltonu - oslavili důstojně Den národního osvobození. Přinášíme dva obrázky z Montrealu ze slavnosti CML, která se konala 25. října v koleji sv. Jana de Brébeuf. Na jedné pohled do sálu při akademii, na druhém rektor koleje s krojovou skupinou našich děvčátek. — V Torontu v české katolické osadě sv. Václava, kterou obětavě vede dp. Jaroslav Janda, vykonali 1. listopadu odpoledne dušičkovou pobožnost u hrobu dp. Neumanna za všechny zemřelé krajany v Kanadě. NOVÝ KAPUCÍNSKÝ KOSTEL V TORONTĚ V KANADĚ Otevření a posvěcení nového kostela v torontském předměstí v neděli 18. října 1959 bylo vyvrcholením misijní činnosti otců kapucínů zde od roku 1952. Prostorná stavba, jež pojme daleko přes tisíc věřících, je řešena v italském františkánském slohu moderního rázu. Tradiční věž je znázorněna rotundovou předsíní a velikým křížem, u jehož paty je postaven štít —■ znak křesťanských rytířských ctností. Je zajímavé podotknout, že provinciálem kapucínů a úspěšným iniciátorem jejich činnosti je český exulantský kněz dr. Anselm Václav Špaček se sídlem v Blenheim, Ont., v jehož okolí žije mnoho krajanů moravských Slováků. Čtenáři jsou již dávno obeznámeni s prací tohoto oblíbeného následovníka sv. Františka. Jeho zápal pro budování Církve, pro získání moderního světa byl také zhodnocen panem torontským kardinálem Jakubem McGuiganem, který osobně světil nový kostel. Patronem chrámu je sv. Filip Neri, který svůj život věnoval křesťanské výchově velkoměstské mládeže. Dp. špačkovi a jeho spolubratřím srdečně blahopřejeme. Jejich dílo je jistě krásnou oslavou 300. výročí Církve v Kanadě. V USA V neděli 8. listopadu ve slavnostně vyzdobeném sále akademie sv. Prokopa v Lisle byla slavnostně odevzdána J. M. ndp. opatovi Ambroži L. Ondrákovi O.S.B. cappa magna za účasti členů opatství, amerického i krajanského kněžstva, představitelů církevního i krajanského života v Chicagu. Posvátný obřad vykonal ndp. diecésní biskup z Jolliet. Po církevním obřadu se konal v místnostech koleje slavnostní banket. O významu tohoto církevního vyznamenání jsme psali už v 7.-8.č. NŽ na str. 174. Křesťanskou akademii a redakci NŽ zastupoval při slavnosti redaktor časopisu P. Václav Feřt S.J. • Po prvé snad v dějinách českého Chicaga sešly se letos všechny krajanské, spolky a organisace, katolické i nekatolické, ke společné oslavě výročí národního osvobození. Tato upřímná vůle k spolupráci se projevila už i při oslavách jubilea jednoty Čsl. Orla v exilu na Michiganu-Chicagu. • 15. listopadu se konaly v opatském chrámu sv. Prokopa v Chicagu za osobní účasti J. M. ndp. opata Ondráka smuteční bohoslužby za dp. Adolfa Kajpra T. J., býv. šéfredaktora pražského » Katolíka «, předního člena osvětové rady Čs. Orla a vzdělavatele pražské orelské župy. Mši sv. sloužil a při ní promluvil řádový spolubratr zesnulého P. Václav Feřt. • V Novém Yorku 11. října slavnými bohoslužbami v národním kostele Panny Marie ustavičné pomoci a pak slavnostním banketem v Národním domě, při kterém jako hlavní řečník vzpomněl 50 let významné práce na poli krajanského apoštolátu pan opat Ondrák z Lisle, oslavil své zlaté jubileum Sokol-Orel v Novém Yorku. 27. října oznámil ministr pošt USA A. E. Summeríield, že v sérii poštovních známek » Champions of Liberty — Bojovníci za svobodu « vyjde šestá známka s portrétem T. G. Masaryka. Známka byde vydána k 7. březnu 1960, tj. k stodesátým narozeninám prvního presidenta ČSR. Bude vydáno 120 milionů kusů čtyřcentových známek a 40 milionů osmicentových. Jan W. Voller zemřel PAN VOLLER SE SVÝM PŘÍTELEM PANEM HEJLEM V NEPOMUCENU 27. září zemřel v nemocnici v Berwynu u Chicaga vůdčí představitel krajanského katolického spolkového života v USA JAN W. VOLLER. Bylo mu téměř 70 let. Narodil se ještě v Cechách, blízko Plzně, ale už jako dvouletý chlapec šel s rodiči za oceán. Stál u kolébky Národního svazu českých katolíků, a po dlouhá léta až do své smrti byl jeho obětavým předsedou. Podobně byl řadu let předsedou Katolického Sokola. Jméno pana Voliéra nesou též všechny iniciativy Svazu ve prospěch těch, kdo po r. 1948 museli opustit svou vlast. Velkou láskou lnul k našemu římskému Nepo- mucenu. Ve prospěch této jediné svobodné koleje na výchovu budoucích českých a slovenských kněží pan Voller vydal popis své cesty po Evropě a do Říma r. 1956. V uznání za jeho záslužnou práci pro katolickou věc zemřelý papež Pius XII. mu udělil vyznamenání rytíře svátého Řehoře. Jménem všech českých katolických exulatUů vyslovujeme paní Vollerové upřímnou soustrast, a ujišťujeme ji modlitbami za pokoj duse jejího milovaného manžela. Nechť mu Pán Bůh hojně odplatí na věčnosti všechno dobré, co vykonal na zemi. Londýn se hlásí V Londýně vzpomínala dne osvobození Cs. doplňovací škola sv. Cyrila a Metoděje. - V předvečer Dušiček se sešla skupina asi dvaceti věřících na hřbitově v St. Mary, kde odpočívá na 30 krajanů. Začali jsme ve hřbitovní kapli krátkou promluvou a přečtením jmen všech našich zemřelých. Potom jsme se vydali na pouť ke hrobům jednotlivých, na kterých jsme rozžali svíčky a pomodlili se za ně a všechny zemřelé. Dva dobří krajané nás zavezli na druhý hřbitov, kde už odpočívají čtyři krajané. I tam jsme vykonali pobožnost. Den byl podivuhodně 272 [pageend24]pěkný (jindy bylo počasí opravdu dušičkové), a tak ten skutek milosrdné lásky nebyl tak těžký jako jiná léta, i když obětavost zúčastněných neztratila nic na záslužnosti. LONDÝN. Katolické informační středisko. — Jak jsme už dříve oznámili (NŽ 1957, č. 11-12), bylo v Londýně v březnu 1954 otevřeno Katolické informační středisko (zkráceno na CEC : Catholic Enquiry Centre), které si vzalo za úkol informovat nekatolíky jevící zájem o katolickou víru pomocí 21 písemných kursů. Až do dnešního dne celkem 4144 lidí oznámilo CEC, že byli přijati do Církve. Dalších 64.687 je nyní zapsáno na tento dálkový kurs. Statistiky za první tři léta vykazovaly 36.644 žádostí o pravidelné zasílání lekcí s výsledným počtem 1513 konvertitů, kteří o tom informovali Středisko ; je však velmi pravděpodobné, že mnoho jiných tak zapomene učinit, a ti pak stojí mimo konečnou statistiku. Tyto výsledky jsou nejlepším komentářem způsobu práce, kterou si CEC vzalo za svůj apoštolát, jeho časovosti a užitečnosti, které s dobou neochabují, ba naopak vzrůstají. Podobná informační střediska byla otevřena i v Austrálii, Indii, Americe, Kanadě a Norsku. Ti, kteří pracují v CEC, prosí čtenáře o modlitby, aby jejich důležité práci i nadále Bůh žehnal. Římští uprchlíci z řad inteligence manifestují za svobodu Důležitější než dobývat prostory vesmíru je dobýt porobeným národům svobodu, K tomu nestačí však odbourávat kolonialismus v Africe a jinde v zámoří, nýbrž především třeba odstranit kolonialismus a otroctví komunistického Sovětského svazu. — To byl obsah projevů na manifestaci, kterou uspořádalo 27. listopadu Sdružení intelektuálů uprchlíků v Itálii (A.I.R.I.) v Símě v paláci Salviati v sále Pax Romany. Jenom tak bude možno uvolnit mezinárodní napětí a zajistit opravdový mír pro všechny národy. Hlavní řečník byl předseda Sdružení senátor Carrara. Za Polsko, Čechy a Slováky promluvil Polák Zahorski. Bylo vzpomenuto i tragické smrti býv. sekretáře komise pro vyšetření situace v Maďarsku dánského diplomata Pavla Bang-Jensena. KŘESŤANSKÁ AKADEMIE V ŘÍMĚ uspořádala v předvečer národního svátku 27. října přátelskou besedu, při níž bylo promítnuto pásmo světelných obrázků » Poznej svou vlast« za doprovodu české klasické hudby. Účastníci, kterých bylo mimořádně mnoho, uvítali mezi sebou též biskupa českého původu msgre Jana Mořkovského z Amarillo ve státě Texas (USA). Mezinárodní mariánská akademie v Římě zahájila první čtvrtek v listopadu své pobožnosti za umlčenou Církev. V ten den sloužil mši svátou v basilice P. Marie Sněžné prefekt Posvátné kongregace seminářů a universit kardinál Josef Pizzardo, a obětoval ji především za těžce zkoušené věřící, kněze a biskupy Slovenska, v prosinci byla sloužena za Církev v Polsku. * * * Mezinárodní katolická filmová kancelář udělila svou Velkou cenu na rok 1959 americkému ňlmu » Deník Anny Frankové «, natočenému podle deníku třináctiletého židovského děvčete, které se přes dva roky skrývalo spolu se svými rodiči a jinou židovskou rodinou v jednom amsterdamském skladišti, a po odhalení zahynulo v Osvětimi. Film podává příklad, jak klidně přijímat životní zkoušky, jedná o hrdinném skutku pomoci -obětem rasového pronásledování a je dojemným svědectvím víry v dobrotu lidí a nezlomné naděje v Boha. Katolická filmová kancelář odměnila dále zvláštní pochvalou dokumentární francouzský film o papežství » Tu es Petrus « a německý film » Madžuba, čarodějníkův syn «. ¥ ' V V Začátkem října se konal v Praze Mezinárodní sjezd federace cestovních kanceláří ; bylo zastoupeno řádnými delegáty 46 států. Při jednom zájezdu Slovenskem řekl jeden delegát ze Švýcarska, že kdyby zdejších přírodních a uměleckých krás bylo lépe využito, jeho země by měla v ČSR velmi vážného konkurenta. • V první polovině tr. navštívilo ČSR 44.676 cizinců, mj. 4.900 z Polska ; 28.386 čs. občanů mohlo jet do zahraničí, kterým je míněn komunistický Východ. Z USA přijelo do CSR na návštěvu přes 2.000 starousedlíků, z Vídně a Rakouska 1.100. Z krajanské Vídně 15. listopadu uplynulo 50 let od dne, kdy byl odevzdán Jednotě sv. Metoděje a českému lidu ve Vídni kostel ctihodných řeholnic redemptoristek, který rok předtím Jednota zakoupila za půl milionu korun. Největší zásluhu o to měli : předsedové JSM prelát Horný a říšský poslanec dr. Cyril Stojan, který pronesl slavnostní kázání, a protektor JSM hrabě Harrach. Pontifikální mši svátou sloužil velmistr řádu křižovníků s červenou hvězdou J. M. prelát Marat. Za druhé světové války byl kostel vážně poškozen, ale obětavostí vídeňského Českého lidu a pílí řeholníků těšitelů byl znovu vybudován. * * * Organisace » Amitié Franco-Tchécoslovaque — Francouzsko- csl. přátelství « oslavila své desáté jubileum. Současně slavil své 85. narozeniny velký přítel ČSR generál Louis Faucher. V srpnovém čísle mezinárodního elektrárenského časopisu » Elektrizitatsverwertung — L’Électrique — Electrical Service «, vydávaného pod záštitou Mezinárodní elektrárenské unie UNIPEDE v Paříži a vycházejícího v Curychu, byl uveřejněn článek českého inženýra H. Melzera : » Stavba největší brazilské vodní elektrárny EURNAS «. Orgán španělské Katolické akce » e c c l e s ia « přinesl 22. srpna vzpomínku na 10. výročí internace pražského pana arcibiskupa msgre Josefa Berana. Vzpomínku napsal dr. Jaroslav Trnka, Apoštolát modlitby V prosinci se budeme modlit, aby katolíci neochabovali horlivě pomáhat modlitbou, slovem i skutky pronásledovaným bratřím pro víru. • Misijní úmysl : Aby si vánoce v Asii a Africe zachovaly svůj původní křesťanský význam a vedly lidi k pravému poznání Krista. NOVÝ ROČNÍK — už XII. — NOVÉHO ŽIVOTA zahájíme číslem, v kterém pro Vás chystáme řadu překvapení. Vyjde 15. ledna I960. Obnovte své předplatné a získávejte nám nové předplatitele. Zašleme vám obratem čísla na agitaci. Děkujeme Vám za dosavadní přízeň a pomoc a doufáme, že nám zůstanete věrni i v budoucnu. Redakce a administrace N Z Z MONTREALU. Pohled do sálu při slavnostní vzpomínce na národní osvobození po bohoslužbách za vlast, 25. října 1959, uspořádané CML. [pageend25]p o z n á m k y Starověrci F. E. Melnikov : ČTO TAKOE STA- ROOBRJADČESTVO? - 1. vyd., Charbin 1922 ; 2. vyd., New York 1956. Co je to staroobřadectví? — Tuto otázku je užitečno si položití ve chvíli, kdy nastávající obecný sněm má obrátit naši pozornost ke všem odloučeným křesťanům. Ruská obec staroobřadců, nebo jak si raději říkají, starověrců, zasluhuje naší pozornosti nebo lépe náklonnosti z mnohých příčin. Je to obec čistě a kořenně ruská — ale která nepatří k onomu mocenskému Rusku, jež vytvořilo svět arakčeevských kasáren a »Mrtvých duší«. Právě naopak : staroobřadectví je jediným^ doslova plamenným protestem proti mi- litaristickobyrokratickému, racionalistic- kému státu onoho Petra, kterému bolševici stavějí pomníky. Starověrci byli po tři sta let duševním jádrem původního, rodného, lidového Ruska. Jeho programem jsou především dvě zásady, které musí najít odezvu v cítění každého katolíka : naprostá věrnost církevní tradici, a plná nezávislost Církve na státní moci. Rozumí se, že nezávislost nemá znamenat rozluku : Církev je rozloučena toliko od státu ďáblem posedlého — o jehož existenci se v naší době můžeme denně přesvědčit. Ideálem je naopak stát s Církví spojený, křesťanský: ale tam nedostává Církev povely od úřadu (ať je to Gottwaldův Úřad pro věci církevní, Petrův Prokurátor Sv. synodu, Hitlerovo Kirchenministerium nebo Stalinův Úřad pro záležitosti pravoslaví) — nýbrž stát je oduševněn a řízen Církví. Rozdíl proti římskému katolicismu je ovšem v tom, že Rus vůbec, a starověrec zejména, si nepředstavují stát ovlivněný činností nějaké kurie, nýbrž spíše prodchnutý pobožností mnichů a zákroky svátých starců-poustevní- ků. Než v zásadách — podstatném významu tradice a svrchovanosti Církve vůči světské moci— jsou starověrci katolicky pravověmí. V čem se tedy od katolíků odlišují? Především ovšem v onom řekl bych povinném naučeném byzantském zaujetí proti papežencům, které je dědičným zatížením ruského pravoslaví a má příčiny čistě dějinné, politické. Ze svého stanoviska nemůžeme přikládati náboženského významu rozporům, jejichž vznik se vysvětluje toliko moskev- sko-litevským sporem o Kyjev nebo snahou moskevského velkoknížete se- třásti vrchnost cařihradského císaře. Ale jsou tu jiné věci, které patří k vlastní podstatě starověrského rozkolu. Zde ovšem nutno v prvé řadě zdůraznit, že se starověrci dělí na dvojí, řekl bych, vyznání: na tzv. popovce a bezpopovce. Popovci nazývají se tak proto, že mají své kněžstvo. Vyznávají totiž — jako právě katolíci — že nehodnost přisluhovatele neruší platnost svátosti, a dále, že výstavba CÍTkve musí podle Božích přislíbení zůstat do skonání věků stejná. Nelze si představit pravověrnou Církev bez kněží a biskupů*); nemůže mezi nanebevstoupením Páně a jeho druhým příchodem nastat taková okolnost, která by výstavbu Církve změnila. Proto tedy měli popovci vždy své kněze, a mají své biskupy — tzv. bělokrynickou posloupnost. Ale bezpopovci stavějí na skutečnosti, že jediný biskup, jenž odmítl 1666 novoty patriarchy Nikona, byl státem uvězněn a nemohl posvětit nástupců. Podle bezpopovců nastala Nikonovými novotami (a sekularisací státu za Petra) v Církvi i carství vláda Antikristova. Za tohoto stavu, jenž předchází poslední soud, musí se Církev obejít bez svátostného duchovenstva; a jako se za starokřesťanských dob pronásledování vyznavači na poušti obešli bez kněží, sloužíce si sami křtem a vyznáním hříchů, tak si také v tomto »skonání věků« pomáhají obce starověrců. Toto stanovisko katolíci nemohou schválit. Ale s nevšedním zájmem si přečteme v práci Melnikovově, co zase naopak musí katolický čtenář uznat jako nespornou dějinnou pravdu: že v konkrétních sporných bodech měli starověrci proti Nikonovi a státní církvi zřejmě pravdu. To se týče zejména pověstného sporného bodu, na který liberálně pokrokoví dějepisci vychrstli proudy svého humoru : otázky, jak dělat kříž. Starověrský způsob křižovati se dvěma prsty (středním a ukazováčkem) je bezesporu doložen všemi, a právě také staro římskými památkami církevního dávnověku. A ten způsob je doložen tak daleko zpět, že — při konservatismu staré Církve — opravdu je, i historicky, velmi blízký apoštolským časům. Římský způsob, žehnati se celou rukou, je ovšem stejně starý: je to sta- rořímské držení ruky při pozdravu (fašistický pozdrav!!). A tak si v brožurce Melnikovově rádi připomeneme příběhy nej vlastnějšího ruského vyznání, svobodné církve starověrců. Jindřich Středa *) Jednotlivá zemská církev může ovšem být biskupů a kněží zbavena, jako se stalo Japonsku od 16. do 19. století, nebo v téže době skotským ostrovům ; ale vedle toho vždy trvá světová Církev s biskupy a kněžími. 1 ■ ■■■ ; r M 0...... Za panem děkanem Dostálem (+ 17.11.1959). Když jsem přijel na pohřeb bývalého třeboňského děkana Jana Jordána Dostála do Frankenburku v Horním Rakousku, viděl jsem na vlastní oči, že ten černý prapor, který vlaje z věže kostela a z fary, vyjadřuje skutečný smutek celé farnosti. Při smutečních bohoslužbách byl kostel plný, přišly i Školní děti se svými učiteli, v pohřebním průvodu šlo 27 kněží (z toho tři češi a jeden Slovák), přijeli i Češi z ciziny. Za těch osm let svého působení si tam dp. Dostál získal skutečně lásku a úctu všech. Nic jim nevadilo, že to je upřímný český vlastenec. A když kdysi předseda místní socialistické strany napadl předáka tamější lidové strany a jako argumentu proti němu použil i toho, že onen lidovec působil jako učitel v Čechách, vzal to pan děkan Dostál jako útok na český národ, a tedy i na sebe, a veřejně protestoval. A co se stalo: farnost se postavila za něj, a v příštích volbách socialisté prohráli a ztratili starostu, kterého měli už od konce války. Dodnes říkají, že lidovcům vlastně vyhrál volby děkan Dostál. Dp. Dostál neměl život lehký. Hned po vysvěcení působil jako lidový misionář, později jako kaplan v Plzni ve farnosti s téměř 50.000 obyvatel (on sám měl 36 týdenních hodin ve školách, kromě obvyklé farní práce, hlavně mezi mládeží). Později byl přeložen do Třeboně a r. 1937 jmenován tamějším děkanem. R. 1950 byl na něj vydán zatykač, že dal u kostelních dveří vyvěsit prohlášení, že pro katolíka jedině platné je manželství církevní (bylo to v době, kdy u nás komunisté zavedli povinné manželství občanské). Přes rok se skrýval na rozličných místech, než se mu podařilo utéci do Rakouska ; ale ani tam nebyl 274 [pageend26]hned v bezpečí : od řeky Malše (kterou přeplaval v šatech) v jižním cípu Cech ho dělilo hezkých pár desítek kilometrů od Lince, kde teprve končila ruská oblast. A tak se deset dní plížil v noci po okrajích lesů a poli, protože na silnici se nesměl odvážit ani za noci, neřku-li ve dne, kdy se většinou skrýval v lesním mlází. Na neštěstí však těch deset dní neustále pršelo (bylo to v druhé polovině září), a on — nevyspalý, promočený a hladový starý člověk — už skoro ztrácel naději, že se zachrání. Jednou večer — ještě blízko českých hranic — zaklepal na jeden dům a prosil o jídlo a nocleh. Už nemohl dál. Ti lidé mu dali sice najíst, ale báli se ho tam nechat přespat, protože Rusové konali často noční prohlídky, a běda celé rodině, kdyby tam našli uprchlíka. »Já jsem katolický kněz (t tiše pronesl pan děkan. » Katolický kněz? Pak ovšem pro jeho záchranu musíme riskovat všecko« podotkla k ostatním členům rodiny hospodyně. » Zůstanete u nás na noc. « A druhý den ho tajně dopravili k místnímu panu faráři, ten zase dál do jiné fary, až konečně mohl dp. Dostál přejít — s legitimací jednoho rakouského kněze— ruskou hlídkou na mostě v Urfahru u Lince, kde začínalo americké pásmo. Poslední síly svého kněžského života věnoval Frankenburku. Nejvíce snad si ho tam oblíbily děti a pak nemocní; pro obojí neznal únavy a pracoval skutečně až do úpadu. Při pohřební řeči jak děkan z Mondsee, tak místní farář pro pláč nemohli dále mluvit. Při kázání řekl pochovávající děkan mezi jiným i toto : »Ze takový kněz byl přinucen jako zločinec utéci ze své vlasti, už to plně stačí, abychom si udělali úsudek o lidech, kteří tam dnes vládnou. ti A ještě jedna maličkost, která se netýká přímo pana děkana Dostála, ale stala se po jeho pohřbu. Na pohřeb přišel i protestantský farář z Frankenmarktu, vzdáleného asi 15 km od Frankenburku. Byl pozván i na oběd. Když se s námi loučil, řekl nám : » Mám radost, že Jan XXIII. svolal všeobecný sněm. Dej Bůh, aby nás to — protestanty i katolíky — sblížilo v práci a v boji proti našemu společnému nepříteli, antikristovi. « Josef Jirků Společná bible pro katolíky, pravoslavné a protestanty Katolíci a protestanté v Americe cítí potřebu mít společný posvátný text, uznávaný oběma vyznáními. Vždyť pro obojí je bible stejně posvátná. Takový společný základ usnadní případné rozhovory katolických a protestantských theologů. Budou tak vědět, že mluví o jedné a téže věci. Také v misiích nebude muset misionář katolický » pálit « bible misionáře protestantského z vedlejší osady. V těchto termínech je podle svědectví francouzského katolického denníku La Croix 21.10.1959 redigován článek P. Abbota v americkém jesuitském časopise » America «. Podle něho podobné vydání je již do velké míry připraveno dlouholetou spoluprací katolických a protestantských učenců na biblickém poli. Tato iniciativa by měla v podstatě narazit ne víc než na dvě základní těžkosti. Katolické vydání by totiž mělo mít poznámky, kterým se protestanté ze zásady vyhýbají, a protestantský Starý zákon by neměl být vydán bez druhokanonických knih (např. bez Knihy Moudrosti, Sira- chovcovy, proroka Barucha aj.), které jsou v katolické bibli vždy počítány za její integrální část. Věc je dosti aktuální. Svědčí o tom zájem protestantských osobností na novém díle. La Croix uvádí jména dvou z nich. Jsou to : Robert Grant, president Společnosti biblické literatury a exegese, a Robert Rylaarsdam z protestantské bohoslovecké fakulty v Chicagu. Také dva anglické katolické časopisy mluví pochvalně o novém návrhu. S podobným návrhem přichází i redakce časopisu » Irénikon «, vydávaného unionistickým benediktinským opatstvím v Chevetogne v Belgii, jen jej motivuje jinak. Jednalo by se o to, mít společný text Písma sv. pro jednání s pravoslavnými a s protestanty na budoucím všeobecném sněmu. Předpokládá to ovšem, že by toto vydání prohlásila za autentické jak Svatá stolice, tak i nejvyšší hodnostáři ostatních křesťanských vyznání. Překážky, jež bude nutno překonat, nejsou tak veliké, jak se zdá. Vždyť ve mnoha katolických seminářích se již nyní používá řeckého textu Nestlova, jenž je velmi dobře vypracován. Pravda, katolické vydání by mělo být opatřeno poznámkami, ale kdyby Řím dal své výslovné schválení, mohlo by být od poznámek docela upuštěno. Má-li vyjít společný překlad, bude se třeba v různých případech dohodnout, jakého slovíčka užít tam, kde katolíci a protestanté prozatím překládali různě. Takových slovíček je však poměrně málo, a nějaká smíšená komise by je mohla společnou prací jednoznačně stanovit. Autor nečeká velkých těžkostí ze strany pravoslavných. V tom se však, podle našeho mínění, mýlí. Podle všech náznaků považuje za osnovu společného vydání text Nestlův, sestavený na základě pravidel vědecké kritiky textu, uplatňovaných hlavně v Německu od minulého století. A právě ruští pravoslavní odmítají oprávněnost užívat tohoto pravidla při stanovení textu Písma svátého, a staví se plnou autoritou za tzv. přijatý text, textus receptus, řecký text, jenž byl oficiální v Církvi, jak řecké tak i latinské, až do začátku minulého století, a který se ve mnohých, i když málo významných podrobnostech, liší od textu stanoveného Nestlem. Zvyk protestantů vynechávat druho- kanonické knihy ve svých vydáních Starého zákona jim nebránil v tom, zdůrazňuje redakce časopisu Irénikon, aby v některých případech je nepřipojili v jakémsi přídavku. Dali-li si říci v minulosti, bude se s nimi asi moci mluvit i v budoucnu. Byl by to skutečně hluboký zážitek, kdyby se katoličtí, pravoslavní a pro- tenstautští křesťané mohli sejít na některém z budoucích koncilů kolem jednoho posvátného textu, který by byl pro ně pro všechny autentickým výrazem Slova Božího. E, Br, Rodiny v exilu Petr Den si stěžuje v revui Nový život v referátu o Alfově knížce Mrtví chodí po světě (c nápověďmi, jinak těžko z knihy domyslitelnými. Den říká : » Mámy v exilu neučí už svoje děti česky a slovenský a sentimentální spisovatelé nechávají psaní a koupi si vilku, stávajíce se právě takovými, jakými si je komunisté míti přejí. « Znám tisíce rodin, které před válkou, během ní a po ní mávaly nadšeně praporem i rudobílým karafiátem leváctví, prostředňáctví a praváctví až do švej- kovin, avšak ve své exilované rodině se rozpakují byť i jenom žádati, aby děti mluvily jazykem otčiny. Nedávno jsem navštívil takovou rodinu bývalého předáka politického, který se dostal z vlasti už na počátku 1938. Pěkná rodinka pořádných lidí. Neztratili se ve světě. — Během dne vyprávěl své zážitky. V 1938 jej napadl v hospodě starosta obce (v severské zemi), když » byla kapitulována« bez jediné rány milionová armáda čs. Starosta prohlásil, že kdyby to udělal jejich král, zabili by ho občané, ba, on sám. Pan V. cítil, že musí jenom sklonit hlavu. Ostatně prý názor v oné zemi byl takový, že Hitlera nepovažovali za nepřítele. U večeře jsme mluvili s dětmi. Nejstarší, narozen ve vlasti, ostatní dvě venku. Syn studuje na tamní universitě. Přišla řeč na legie a anabasi, Syn, jenž česky nejvýše rozumí, ale nemluví, zeptal se, protože nechápal, jestli se nemýlím. Přece anabase se v dějinách jmenuje výprava Mladšího Cyra proti jeho bratrovi Artaxerxovi Perskému, asi 400 let před Kristem, jak to nazval Xenofon. — Nebo myslím římské legie? Oba rodičové se začervenali. Vyprávěl jsem později večer, kterak našich 10 ze 12 vnoučků, narozených 275 [pageend27]d o p is y • d o ta h y • o d p o v ě d i v Brazílii a s otci jiných národností, nastupovalo o vánocích ke stromečku, zpívajíce Narodil se Kristus Pán ... Veselé vánoční hody ... Já bych rád k Betlému ... potom anglicky Jingle Bell a portugalský Tichá noc ... Paní slzela, otec byl v rozpacích. — » Naše i řezu dostaly ... Nebudou mluvit česky. To je to prostředí tady ... « dodal. Souhlasím. Je to to prostředí a dětí jsou přizpůsobivé. Domov jejich je domovem cizinců. Je to nedostatek sebevědomí a věrnosti svému původu — starobylá nemoc našich i dávných exulantů. Aleš Hrdlička mě urazil r. 1910, když prohlásil, že »vlastně je to tak dobře a přirozené ... « Pohádali jsme se. Můj názor je, že příčina u tohoto druhu lidí tkví v jejich nedostatku osobitosti, kusu hrdosti na původ a rodinnou tradici, sebevědomí — věrnosti. Ta je ostatně řídký zjev v našem národě. Je to starobylá nemoc českého exilu. Ani nejhoroucnější vlastnec, J. A. Komenský, na to nestačil. Po 300 letech bylo lze nalézt jeho potomky— jenom podle biskupského prstenu v rodině Figulusů. Seknete : 300 let. —• U Židů vydržela přece až i 2.000 let a desatero naturalisací ... Největší hněv dětí jsme musili krotit, když po II. osvobození a uloupení podniků byl jsem odsouzen v nepřítomnosti u Nár. soudu a vláda žádala moje vydání. Tehdy utrpěla těžkou ránu prestiž CSR. Nedopustili jsme však odcizení, nýbrž přesvědčili děti, že kdo takto ubližuje, není postižený národ, nýbrž jeho otrokáři. Ba, že je potřebí tím více přilnouti k jazyku a národu. Ve slavnostních chvílích jsme četli dětem a vnoučkům anebo jim dali de- klamovati krásné naše básně a vložili jim do srdce : » Kdo se za svůj národ stydí, hoden potupy všech lidí. « Nebo » A kdybych byl třeba cikánského rodu a už poslední potomek, přece bych se přičinil, aby alespoň čestná po mně zůstala památka. « Po otrnutí hrůz socialismu a komunismu, nepochopitelných zvratů, připisovaných osudu, začíná svítati, že šlo ponejvíce o věrnost nebo nevěrnost, a exulanti se pozvolna vracejí ideově »domů«, pochopivše, že by se ztotožňovali se zrádci, kdyby vydali vlast, byt i jenom ve své vlastní, malé osobní, nebo rodinné části. Jan A. Baťa Z dopisů » ... Mám dojem, že Čína způsobí, že se bílí lidé smluví, a nevím, zdali ty dnešní námluvy Nikitovy nejsou inspirovány strachem z Cíny, která válem jde technicky nahoru, a zbraní, kterou jsme jim dali do rukou — technika a hygiena — zdali nás nakonec nepřimáčknou. Jdou na Indii, a budou chtít víc. Když to Cingischán na kobylách dotáhl až na Moravu a tam na něj musel přijít posel Boží, proč by si dnes Číňané netroufali více, když mají techniku. Měsíční přírůstek půl druhého milionu lidí není maličkost... A situace u nás? Připozdívá se, a naším největším nepřítelem je únava. Vadneme a chladneme. Budeme muset provést revisi svého duchovního života : dosud jsme » hráli na bank «, říkali jsme si, že do roka ta mizérie skončí, jenomže to říkáme už deset let. Mám pocit, že jdeme dolů, a zatím bychom měli být připraveni na těžké chvíle. Ale přesto věřím, že bude lépe, a také vidím, že převrat by mohl znamenat zhoršení, když by lidé rovnýma nohama vletěli do toho druhého materialismu. Snad roste a sílí to třetí, čemu nevelí ani soudruh Chrusčov, ani pan Baruch ... Náboženská situace : Kostely jsou plné, ale schází mládež. Úřady všemožně znemožňují účast na mši svaté, V krajích, kde si naši lidé více troufají, hlavně na Moravě, jsou komunisté ve svém pronásledování opatrnější, v Cechách si počínají přímo zuřivě. Jen s potížemi se dostávají poutníci na Svatou Horu a na Hostýn (tam to snad chtějí zarazit a vybudovat tam vojenské objekty). Ano, lidé se modlí, ale přece jen je jich ještě příliš málo. Svým utrpením splácíme staré dluhy a doufáme, že střádáme pro budoucnost. Ale každá slza a kapka krve padá na Boží rány — tam se neztratí ... « (Z dopisu z vlasti) Jsi opravdovým katolíkem ? Milý čtenáři, žádná jiná doba snad si nevyžadovala tak opravdu upřímných katolíků jako právě doba nynější. Je snadné pochopit význam těchto dvou slov ; neznamenají nic jiného, než umět prožívat desatero Božích přikázání v každodenním životě. Právě teď mi přicházejí na mysl tři výborná a velmi užitečná pravidla, která aspoň heslovitě vyjádří moje mínění a která každý katolík bez výjimky si musí osvojit : 1) Zásadní morální odvahu. 2) Cistou a rozvážnou mysl. 3) Pomáhal starým a potřebným. Co myslím zásadní morální odvahou? Nebojácnost, která ti pomůže vykonat, co je správné v očích Boha a jeho Církve. Když se pokusíš uskutečnit, co pokládáš za takové, poznáš, že svět kolem tebe jen stěží je s to ti nabídnout takové povzbuzení. Proto nebuď překvapen, jestliže se setkáš s pochybným pokrčením ramen, škodolibým úsměvem, nebo dokonce s tvrdými a urážlivými slovy. Nevzdávej se! Pros Boha o milost a vytrvalost ve všech věcech. Čistá a rozvážná mysl je krásná mysl. Abys jí dosáhl, budeš k tomu potřebovat především pomoci, jíž se ti může dostat jen skrze svátosti ; jinak bez nich to máš marné. Jako další krok k dosažení krásné, bohumilé mysli : neustále se cvič a buď neúprosný ve výběru jen dobrých knih, hodnotné hudby a jiných podniků s výchovnými tématy. Zvláště buď obezřelý ve volbě společníků. Při tvém úsilí domoci se tak říkajíc jarní duševní disposice {tak můžeme opsat »krásnou mysl«) může se ti přihodit, že ztratíš některé tzv. » přátele « ; buď si však jist, že noví přijdou na jejich místo, ryzí, na něž budeš moci spolehnout a jim důvěřovat po celý život. Kdykoliv jen možno, jdi a využij klidu a pokoje venkova, vychutnávej krásy přírody a jejího tvorstva. Pomůže ti to, aby ses dovedl dívat na všechny věci nezkresleně, a také tím snadněji pak poneseš svoje vlastní starosti a bolesti. Snaž se vykořenit — klidně, ale rozhodně — všechny náklonnosti k nečistým obrazům v novinách a časopisech, mravně závadným reklamám, filmům, divadelním hrám nebo televisním pořadům. Pomáhat starým a potřebným by mělo být šlechetnou povinností každému opravdovému křesťanovi. Buď laskavý a zdvořilý ke starým členům své vlastní rodiny a ke komukoli jinému, jehož počítáš mezi své známé a kdo je osamělý a nemoný. Nepřejdi bez povšimnutí četné dobročinné výzvy pro lidi bez domova a uprchlíky. Jsou i mnohé jiné katolické akce, které si zasluhují tvé pozornosti, jako je např. Papežský spolek pro výchovu domorodých kněží, který pečuje o misijní činnost Církve. Proč se nerozhodnout již nyní věnovat vánoční dárek na účel, o kterém se domníváš, že toho potřebuje nejvíce? Svátky pro tebe budou pro ten dar mnohem radostnější. Myslíš, že už jsi opravdovým katolíkem? Když ne, umiň si býti jím co nejdříve. Očekává té za to velká odměna ! Čtenářka Rozšiřujte NOVÝ ŽIVOT MŠE SV. ZA ODBĚRATELE A DOBRODINCE NOVÉHO ŽIVOTA se slouží v Římě každou první sobotu v měsíci. Spojte se toho dne s celebrujícím knězem a obětujte také své modlitby a oběti na všechny úmysly naší čtenářské rodiny. Příští mše sv. lmdou slouženy 5. prosince a 2. ledna 1960. 12. číslo Nového života vyšlo v Římě 5. prosince 1959. - Vytiskla P.U.G. Roma, Piazza Pilotta, 4. - Italia. [pageend28]