Mukl 3/1997 3/ 1997-číslo 36 Ročník 10 My, určení k likvidaci MUKL Vydává Světové sdružení bývalých čs. politických vězňů JUDr. Helena KOŽELUHOVA Z obsahu: Helena Koželuhova, Sursum corda, Zúčtování s Moskvou, Ďáblice, Nechci mlčet, Lumpenburžoazie a vyšší duchovní pravda, Jediná svého druhu v socialistických krajinách..., TGM, NATO - na co? Satirické vyprávění z Madridu, Konta, Requiescant in Páce [pageend1]Mukl 3/1997 REPORTÉR 23. 7. 1968 NEZAPOMNĚLI JSTE oslavit 29. výročí „velkého vítězství pracujícího lidu“ dne 21. srpna 1997? Byl to přece nezapomenutelný akt naší slova nsko-bolševícké vzájemnosti, kdy ruská „legendární vojska z dávných kronik“ spolu s Němci a Maďary znovu na dobu dalších 21 let zotročila Československo. Vzpomeňte sil 2 [pageend2]Mukl 3/1997 HELENA KOŽELUHOVÁ Jaromír Slomek (převzato z časopisu REFLEX č. 28, jaro 1997) Její jméno znal každý, kdo se po válce zajímal o věci veřejné - a to byli skoro všichni Zazářila jako meteor. Věhlas, jakého dosáhla coby publicistka, jí mohl závidět i Ferdinand Peroutka. JUDr. Helena Koželuhová (1907 - 1967) byla čtena a milována, komunisty ovšem nenáviděna. Chtěla-li si zachránit život, musela po únoru 1948 odejít do exilu. Tam prožila více než devatenáct let a tam také před třiceti roky zemřela. Narodila se 7. května 1907 v Brně. Vyrůstala v intelektuálním prostředí, na něž měl vliv tatínek, JUDr. František Koželuha, úspěšný a zámožný brněnský advokát, ale především maminka Helena, za svobodna Čapková, starší sestra slavných bratrů Josefa a Karla. Se strýci byla Helena v kontaktu od dětství, jejich tvůrčí vrchol ve dvacátých a třicátých letech už vnímala jako dospělá žena. V knize „Čapci očima rodiny“ (v exilu 1961-62 a 1985, ve vlasti poprvé 1995) podala jedinečné svědectví o lidských i pracovních vztazích známé sourozenecké dvojice. Demytizující dvojportrét vytvořila „se vší pravdomluvností a poctivostí“, jíž byla schopna, vedena vůlí nepřekonávat „v sobě vrozený odpor proti vytvářeni legend“. A tak v poutavém textu (jehož všechna vydání měla výraznou čtenářskou i kritickou odezvu) čteme i takovéto pasáže: „Celá rodina žila v nepříjemném napětí, když (Karel - pozn.aut.) něco psal. Vidím Josefa, jak stojí na zahrádce smutný jako želva a naříká svým sporým způsobem, že to zase není to, co by to mělo být, že se Karel zase dal svést něčím snadným a laciným. Co to bylo radosti, když se zdálo, že tou svou trilogií začíná jít do sebe, že bude tím, kým by mohl a měl být. Ale když se pak objevila Matka a První parta, už jsme jen smutně mávali rukama. Šlo to tak dolů, že se až srdce svíralo. Josef byl z nás nejpřísnější a nejsmutnější." PANÍ PROCHÁZKOVÁ Helena Koželuhová studovala práva na Masarykově univerzitě v Brně, roku 1928 získala doktorát. Zajímala se o literaturu a výtvarné umění, francouzštinu si zdokonalila ve Francii, němčinu ve Vídni. Roku 1930 se provdala za JUDr. Adolfa Procházku, v té době pražského advokáta a soukromého docenta. Nevěstu, jejímž svědkem byl strýc Karel, oddával opat strahovského kláštera Metod Zavoral („Děti, ať se mi nerozvedetel“), \ýž, který o osm let později pochovával na Vyšehradě Karla Čapka. Adolf Procházka si do smrti uchoval v paměti okamžik, kdy svou nastávající spatřil poprvé: „...viděl jsem Helenu v tzv. technických tanečních hodinách v Besedním domě v Brně, patrně v roce 1923 nebo 1924. Byla plná podnikavosti a měla v sobě cosi chlapeckého. Ale obličej a postavičku měla přímo dětskou, a dětské byly zejména její ručičky." Po sňatku byli novomanželé stále spolu: Helena začala pracovat v manželově advokátní kanceláři. Půl roku po obřadu se vypravili na svatební cestu do Itálie a severní Afriky. Za dalších pět měsíců se jim narodila první dcera Marta, roku 1936 se rodina rozrostla o Helenku. Adolf Procházka se stal mimořádným profesorem občanského práva na brněnské právnické fakultě, přednášel, publikoval a spolu s manželkou poměrně hojně cestoval: navštívili Anglii, Dánsko, Norsko, Špicberky, Jugoslávii, Řecko, Turecko, Rusko, Ukrajinu, Gruzii... Třicátá léta však končila a s nimi i éra svobody a demokracie. 3 [pageend3]Mukl 3/1997 N RUKOU GESTAPA JUDr. Procházka, jehož otec byl lidoveckým senátorem od vzniku republiky do roku 1939, zastupoval na počátku německé okupace lidovou stranu ve vedení odbojové organizace Politické ústředí. Brzy bylo vše vyzrazeno, nezbylo než se spasit útěkem za hranice. Stalo se tak na třetí pokus koncem ledna 1940. Přes Madarsko, Jugoslávii a Francii mířil do Británie. V Londýně se ocitl mezi našimi politiky. Ministerské křeslo už na něho nezbylo, bez práce však nezůstal, neboť zastával funkci předsedy právní rady exilové vlády. Helena zůstala s malými dcerami v Roztokách u Prahy. Gestapo o ní vědělo a neušetřilo ji výslechů; začátkem léta 1940 byla poprvé uvězněna. Seděla na Pankráci. Nezapomínejme, že měla právnické vzdělání a dokonale ovládala němčinu. Po několika měsících ji propustili, neboť svým věznitelům namluvila, že manžel ji i rodinu nezodpovědně opustil. Aby svým slovům dala váhu, musela se s Adolfem Procházkou rozvést. V roce 1942 byla zatčena znovu a deportována do Terezína. Ted už to bylo vážnější než před dvěma lety. Objektem msty za mrtvého Heydricha se stávali i lidé docela nevinní. Šlo o krk. Helena Koželuhové se pokusila chytit posledního stébla naděje. V dopise matce přidala pár řádek pro přítele ing. Jiřího Wilda, muže svobodného, o tři roky mladšího. Podepsala se "Tvoje snoubenka Helena". Wild pochopil. S dopisem šel na gestapo a žádal nejprve o povolení psát "své snoubence". Pak vymáhal její propuštění. Nakonec byl úspěšný. Bylo to snadné ? Jistě ne. Vždyť spis H.K. byl označen křížkem, což znamená, že byla určena k smrti. Po půl století utrousil čtyřiaosmde- sátiletý Jiří Wild tuto poznámku v korespondenci přes oceán: "Pokud se toho manželství týká, mysleli jsme, že se gestapo spokojí se zasnoubením, ale ten agent se chtěl krýt a trval na sňatku." Na podzim 1942 byla Helena z Terezína propuštěna, v krátké době se za Jiřího Wilda provdala. Gestapo z ní nespouštělo oči. SLOVENSKÝ ŠTÁT JAKO ÚTOČIŠTĚ Jiří Wild s manželkou Helenou i s jejími dcerami z manželství s Adolfem Procházkou se na jaře 1943 odstěhovali na Slovensko. Celá rodina se usadila v Bratislavě, kde Wild získal místo na ministerstvu veřejných prací. Helena si přivydělávala jako překladatelka. Ve Wil- dově rodinné vile na Štrbském plese je zastihlo Slovenské národní povstání. Wild se přidal k partyzánům, Helena s dcerkami odjela do Bánské Bystrice, odkud se bez úspěchu pokoušela navázat telegrafické spojení s Londýnem. Po porážce povstání byli všichni čtyři zadrženi a uvězněni v Ružomberku. V listopadu 1944 se Helena opět dostala z vězení. Wild tak úspěšný nebyl, propustili ho až na sklonku zimy. V polovině března se celá rodina vypravila do Prahy, kde se brzy dočkala konce války a kde se Helena po letech odloučení setkala s Adolfem Procházkou. Ten se vrátil do osvobozené Prahy jako člen Fierlingerova kabinetu ve funkci ministra zdravotnictví. Bylo třeba uspořádat rodinné poměry. Krajský civilní soud v Praze prohlásil manželství Jiřího Wilda za „neplatné a limine“. Stalo se tak 11.9.1945. K tomu po půl století Jiří Wild: „Helena byla dobrá manželka a byl bych s ní zůstal, kdyby se nebyla chtěla vrátit z politických důvodů k Adovi...“ Václav Černý ve svých pamětech napsal o Heleně Koželuhové slova nelichotivá: „ Ani nad katolíky nebylo možno nepotřást hlavou. Nepříčilo se jim propůjčovat ve vlastni straně významné místo veřejného činitele a osvědčeného polemického borce pí. Heleně Koželuhové, sice obnovené manželce emigrantského ministra vlády Národní fronty (nanejvýš prostředního a ve všem všudy postradatelného dr. Procházky), ale který její protektorátní včerejšek opravňoval nanejvýš k roli skromné fialky, která by se v němém ústraní vynasnažila 4 [pageend4]Mukl 3/1997 vysloužit si milosrdné zapomenuti. Znal jsem ten včerejšek a roli, kterou ji demokraté přiřkli, jsem pociťoval jako flagrantni urážku nejvlastnější odbojové myšlenky." To je silný tabák. Černý sice ujišťuje, že „protektorátní včerejšek“ Heleny Koželuhové znal, ale žádný důkaz kupodivu nepředkládá. Ani komunisté na ni nic kompromitujícího nevytáhli. Jistě by neváhali. V archivech Ministerstva vnitra ČR je toho o Heleně Koželuhové dost, avšak nic, co by potvrzovalo - byť jen náznakem - přísný soud Václava Černého. VPÁD DO PUBLICISTIKY V obnoveném Československu byla Helena Koželuhová zaujata politickou situací: živě se o politiku zajímala, vlastně měla všechno z první ruky, byla přece manželkou ministra. Ve společnosti jednou analyzovala domácí politiku tak sugestivně, až ji přátelé navrhli, aby své myšlenky publikovala. Napsala tedy článek a jako tribunu si zvolila Lidovou demokracii, stranický list svého muže. Do lidové strany vstoupila i ona. První článek vyšel 23. května 1945. Následovaly další a další. Autorčin akční rádius se rozšířil: brzy si ji oblíbili i čtenáři časopisů Obzory a Československá žena. Psala jasně a srozumitelně, „jako jedna z mála otevřeně pojmenovávala komunistické praktiky a varovala před nebezpečím ztráty demokracie“ (V. Justl). V článku Proti fašismu a totalitarismu vůbec napsala v lednu 1946: „Nejsnáze poznáte Čertovo kopýtko totalistů na metodách, kterých jsou ochotni kprosazení svých požadavků použít. Jedná-li se o prostředky zastrašovací a násilné, pak plujeme již ve vodách totalismu (...) Náš národ jako celek je proti fašismu a totalismu svou povahou a po svých zkušenostech v podstatě imunní, nebezpečné jsou jen mocenské skupiny, které jsou připraveny užít násilí k zvětšeni své moci politické.“ Nebála se psát o věcech politicky choulostivých - například měla odvahu kritizovat poválečnou decentralizaci, nespravedlivě zvýhodňující Slovensko na úkor Čech, Moravy a Slezska. Popularita Koželuhové rostla. Na začátku roku 1946 už byla „Helenka“ (tak jí říkali čtenáři s ohledem na její subtilní postavu: nikdy prý nevážila víc než 50 kg) „známou publicistkou“ i v hlášeních StB, jež její pohyb monitorovala (například: 10. 2. 1946 vystoupila v hostinci Na knížecí v Nymburce, „mimo jiné prohlásila, že i přes povolení ministra vnitra je závodní milice organizací protizákonnou a mělo by proti ní býti postupováno dle zákona na ochranu republiky“). Mějme na paměti, že od konce války bylo ministerstvo vnitra v rukou komunistů. Koželuhová se stávala nepohodlnou. PŘÍLIŠ PRAVICOVÁ PRO LIDOVCE Blížilo se důležité datum: 26. květen 1946, volby do Ústavodámého národního shromáždění. Volby, z nichž KSČ získala v českých zemích 40 procent hlasů. Na kandidátce lidové strany se objevilo i jméno Heleny Koželuhové. Zprvu měla kandidovat na prvním místě v Plzni, nakonec byla zařazena na třetí místo v Praze, za ministry Šrámka a Hálu. Na malou popularitu v hlavním městě si nemohla stěžovat; na prvního máje šla v čele lidoveckého průvodu právě ona. Dne 26. května byla zvolena a začala se připravovat na práci poslankyně. Je jisté, že o lidoveckých 20 procent hlasů ve volbách se zasloužila významnou měrou právě ona. Mouřenín ale mohl jít: ustavující schůze nového parlamentu se konala 18. června - bez její účasti. O čtyři dny dříve totiž bylo Koželuhové doručeno sdělení ústředního sekretariátu Čs. strany lidové, že ji výkonný výbor vyloučil ze strany „pro porušení stranické kázně a programu“. Když lidovecké špičky o jejím členství hlasovaly, ministr Procházka, člen výkonného výboru, odešel do vedlejší místnosti. V dosud nepublikovaných vzpomínkách z r. 1967 5 [pageend5]Mukl 3/1997 píše, že o výsledku jednání mu přišel říci msgre Šrámek „s tichou poznámkou: Nikdy v životě jsem neprovedl něco tak špatného“. Adolf Procházka měl dvě možnosti: bud být solidární s manželkou, nebo ve straně (a tím i v křesle ministra zdravotnictví) zůstat. Zvolil druhou možnost. Dříve než ze stranického sekretariátu dozvěděla se Koželuhová o svém případu z novin. Marně se odvolávala. Ani ne tak proti vyloučení z řad lidovců, jako proti ztrátě právoplatně nabytého mandátu. Tři týdny před volbami však podepsala revers, a tak byla bez šance. V lednu 1947 se případ uzavřel: osvědčovací výbor Ústavodárného národního shromáždění její stížnost většinou hlasů zamítl. Do scénáře Národní fronty se Helena Koželuhová vskutku nehodila. PŘES KOPEČKY Po vyloučení z ČSL přestala Helena Koželuhová publikovat v českém lidoveckém tisku. Spřízněné duše našla ve slovenské Demokratické straně, psala tedy do jejího časopisu. Po dvou svazečcích publicistiky (Českým ženám, První kroky, oboje 1945) vydala detektivní prózu Sněžná romance. Rozepsala a snad i dokončila další knihu, rukopis je však od roku 1948 nezvěstný. Ministr Adolf Procházka byl jedním z dvanácti, kteří podali demisi 20. února. Za pět dní bylo jasno. Chtěl-li si zachránit život, musel ihned uprchnout. Helena Koželuhová zrovna tak. Později byla komunistickou justicí odsouzena k trestu smrti iw absen- tia. Ve větrovkách a s lyžemi se celá rodina - i s Jiřím Wildem - vypravila 29. února na Šumavu. Přechod hranic připravovali tři vysokoškoláci, členové Klubu lidových akademiků. Ve hře však byl i udavač. Trojice studentů byla chycena a skončila na Pankráci. Podobně i Jiří Wild a také Marta Procházková, starší dcera Heleny Koželuhové. Babička Helena, připomenutá sestra bratří Čapků, jí vymohla propuštění už 20. března. Díky Gottwaldově amnestii (19. 6. 1948) se dostali z vězení (a pak na Západ) i ostatní. Procházka měl namále, byl příslušníkem SNB legitimován, prokázal se starým profesorským průkazem a nakonec úspěšně přešel. Koželuhová s dcerou Helenou byly zadrženy v domku jednoho z převaděčů v Černé Řece. Klasická lest (žádost o vykonání potřeby v budce mimo budovu) jim umožnila útěk mrazivou nocí. PŘÍLIŠ PRAVICOVÁ PRO EXIL Manželé Procházkovi s dcerkou Helenou strávili nějaký čas v americkém uprchlickém táboře v Německu, pak odjeli do Londýna, odkud se Helena Koželuhová vrátila na kontinent: první roky žila v Paříži, pak v bavorském Schongau. Psala pro Svobodnou Evropu, překládala, vedla malou hospodu. V r. 1949 se pokusila vydávat časopis Návrat, dlouhý život však toto periodikum nemělo. Do prvního čísla napsala článek Jsme proti socialismu, v němž se pozastavila nad výrokem Ferdinanda Peroutky „na schůzi ustavující oblastní Rady svobodného Československa v Paříži, že se bude starat o to, aby ti členové Rady, kteří bojuji proti socialismu, byli z Rady vyloučeni“. Koželuhová byla v těchto otázkách nekompromisní: Nikoli, budoucnost nepatří socialismu, jakož ani žádné formě kolektivismu. A to ani kdyby socialismus mohl přinést blahobyt. Nebot nic není platné člověku, kdyby celý svět získal, ale duši svou ztratil.“ Ve dvojčísle 5-6 publikovala zásadní stať Proč odejdu 28. února 1950 z Rady svobodného Československa; ta svědčí mimo jiné o tom, že vztahy mezi našimi poúnorovými exulanty nebyly vždy harmonické: Své rozhodnuti nepovažuji za ukvapené, nýbrž opožděné. Dopustila jsem se, a přiznávám se k tomu otevřeně, chyby, že jsem již dříve nevyvodila důsledky z toho, že RSČ není demokratickým orgánem, nýbrž samozvanou pokračova- 6 [pageend6]Mukl 3/1997 telkou Národní fronty a to nejen svými představiteli, nýbrž i svým smýšlením. V RSČ zvítězil duch Košického programu, proti němuž jsem doma mamě bojovala a jemuž jsem šťastně unikla. Bylo by nejen nelogické, nýbrž i nečestné podporovati to, co jsem právem považovala za zhoubu národa. “ POSLEDNÍ ŠANCE: USA Helena Koželuhové neměla v exilu lehký život. V roce 1961 se odstěhovala z Evropy do USA, aby byla blíže svým dcerám a mezitím narozeným vnučkám. Po absolvování pedagogických kursů získala učitelské místo na Dean Junior College ve Franklinu u Bostonu. Přednášela němčinu a francouzštinu. Práce ji zajímala a bavila. Studenti si ji oblíbili, měli rádi její humor, obdivovali ji i jako vynikající hráčku bridže. Byla jako vždy pracovitá, aktivní, činorodá, avšak osudem vymezený čas jí pomalu končil. Na jaře 1966 se u ní prokázala rakovina ledviny. Po operaci ještě vrátila do školy, ale před Vánoci si zlomila nohu. Po několikaměsíční hospitalizaci zemřela den před šedesátými narozeninami: 6. května 1967. Nedožila se tedy ani roku 1968, ale protože komunistům nikdy nenaletěla, byla by patrně i vůči „pražskému jaru“ skeptická. ŘÁD OD STRÁSKÉHO Jméno Heleny Koželuhové bylo v Československu tabu po celých skoro dvaačtyřicet let komunistického panství. Díky listopadu 1989 se začalo hovořit také o ní. V tisku se objevilo pár článků, před dvěma lety vyšly knižně její rodinné vzpomínky. 28. října 1992 dožívalo Československo bez prezidenta, a tak Koželuhovou vyvolal jménem nikoli Václav Havel, nýbrž Jan Stráský, tehdejší předseda federální vlády: z jeho rozhodnutí jí byl propůjčen řád T. G. Masaryka IV. třídy in memoriam za „vynikající zásluhy o demokracii a lidská práva,“ O Heleně Koželuhové, „politické žumalistce“ (tak se sama označila v předmluvě ke Sněžné romanci) toho stále ještě dost nevíme. Jisté je, že to byla pozoruhodná, výjimečná osobnost. Zasloužila by si důkladnou monografii. Komentář redakce: Dodnes jistě vidí velké množství příslušníků starší generace před sebou rozjásané zástupy lidí všech věkových kategorií v pražské Lucerně, nebo na Václavském náměstí, nebo při jiných lidoveckých shromážděních, kdy se neslo davem: „...dnes bude mluvit Helenka!“ Bylo to v prvních poválečných letech, kdy nevědomá veřejnost byla v tehdejším vítězném opojení pozvolna v duchu Národní fronty vlečena do záhuby. Helena Koželuhové to věděla a měla jako jediná odvahu to říci veřejně, jasně a srozumitelně ve srovnání s jinými lidoveckými i nelidoveckými „veličinami“. Říkala pravdu se skvělou řečnickou dikcí a sklízela obrovský úspěch. To ovšem neodpovídalo politické prostřednosti české politické prominence, která lidem servírovala pravdu opatrně, po troškách, v tajenkách a v složitě zamotaných frázích. Lid byl již tehdy ohlupován komunistickým balastem, socialistickými frázemi a jaksepatří zředěným křesťanstvím. Jasné vizi Heleny Koželuhové dala historie zcela za pravdu. Po jejím naléhavém varování následovalo dlouholeté období temna nejtemnějšího: totalita, koncentráky, všemocná tajná policie, výslechy s použitím středověkého útrpného práva, popravy, konfiskace majetků, zabíjení lidí na hranicích a ohlupování přinejmenším dvou generací národa o „už historicky vyšším společenském řádu, o věčném 7 [pageend7]Mukl 3/1997 míru a o sociální spravedlnosti“. Ale také o „třídním boji, vyhubení vykořisťovatelských tříd a o světové revoluci“. Helena, protože nazývala věci svými pravými jmény, nemohla v českém vůdčím politickém postavení zůstat a musela jít. A byla to její vlastní strana, které svou předvolební kampaní zajistila úspěch. Svým prorockým talentem a odvahou, svým zaujetím pro demokracii, se snažila zabránit do nekončena se opakující katastrofě. Je tedy velkou zásluhou Jaromíra Slomka, že se odvážil připomenout občanům republiky velikost té dámy, která by si zasloužila pořádný pomník a nikoli jen řád T. G. Masaryka IV. třídy. Ostatně ten obdržel také agent StB Mojmír Povolný z rukou samého pana prezidenta. Světové sdružení bývalých čs. politických vězňů se nikdy v ničem neodchýlilo od odkazu Heleny Koželuhové. Od samého začátku zásadně odmítalo vstup tzv. Rady svobodného Československa, a to přesně z týchž důvodů jako ona. A co ti Pecháčkové, Bunžové, její straničtí kolegové a jiní rádoby „křesťanští myslitelé“ a adepti vysokých funkcí ve straně, kteří sloužili Radě do roztrhání těla a tím dále klamali veřejnost doma i v zahraničí? A nynější předseda lidovců, který již několikrát vyjádřil svou sympatii vůči smutně proslulým sociálním demokratům v osobě p. Zemana, jde přesně ve šlépějích svých neslavných předchůdců. Co bylo dál? Následovalo Pražské jaro, Charta 77, Občanské fórum a sametová „revoluce“. To vše pro oklamání veřejnosti a podržení vysokých funkcí ve státním a v jakémkoli stranickém aparátu. Nic z toho by nebylo pro Helenu. S určitostí by se však hlásila k politickým vězňům, protože oni jsou živým svědectvím pravdivosti jejích slov, a oni by se hlásili k ní, protože zažili její pravdu na svém vlastním těle. Je smutným úkazem doby, že důslední demokraté jsou dodnes v duchu komunistické ideologie nazýváni „pravičáky a zpátečníky“, (hf) SURSUM CORDA Jako znamenitou analýzu společenské atmosféry v České republice současné doby otiskujeme výňatky z článku Ivy Sedlářové, uveřejněnou v Nezensurovaných novinách, č. 00/1997. Genetické deformační změny Nelze upřít, že sebevětší lumpárnu lze upravit kaskádou vzletných slov, jako šerednost nevěsty skrýt za hustý závoj. Již dávno se tady vžilo vyhýbat se tomu, nazvat věci pravými jmény. Naopak citovému kázání o ničem se dostane ocenění a před pravdou se utíká jako před morem, jako nežitem na zadku skrytém pod kalhotou. ...Traduje se přísloví, že český národ přežije každou zlou dobu, neboť je jako ta jeho pšenka - před vichrem se stéblo ohne a sluníčku zas pozvedne svůj klas. Hezké, že? Takhle vzletně, ovšem. Jinými slovy, těmi do terče zvané pravda však to znamená přizpůsobivost, podlézavost, bezpáteřnictví, bezcharakternosť atd. atd. A působí to celá staletí s čím dál větším úspěchem. Nemusíme se vracet k popravě českých pánů, stačí plně si uvědomit, co se tu ve skutečnosti dělo od roku 1938, kolik těch ohnutých stébel šlo tak daleko, že nacistům práskalo, věšelo v květnu 1945 Němce na kandelábry, zachraňovalo pohraničí kopáním su- deťáků a rabováním jejich domů, tleskalo Klémovi na Staroměstském náměstí a dal-li jim Bůh kardinála Vlka zdraví, bud fandí nejsilnější ODSce, či narudlému Zemanovi. Záleží na hloubce jejich peněženky. Každopádně jdou s dobou. 8 [pageend8]Mukl 3/1997 Velice krátké období od roku 1945 do roku 1948 ani žádnou očistu neumožnilo. Zažité příkoří od fašistických metod tehdejšího Německa nás svedlo k pseudovlastenectví a pocitu sounáležitosti ke všemu, co nebylo germánské a mělo široké slovanské lícní kosti. Nutno dodat k poválečné situaci, že byla dobou velice podobnou té, kterou prožíváme nyní. V mnohém ohledu stejně schizoidní jako je doba současná. Stejně nadšené a uměle udržované povstání, lidé umírající na barikádách, protože ve velké hře režie chystala osvobození slavnou rudou armádou a ta si dávala na čas. Široké slovanské líce rudých bratrů. K tomu se nehodila armáda americká, zastavená u Plzně. V schizoidní době schizoidní činy a tak návštěvy vojsk u Plzně se zúčastnil s prezidentem Benešem generál Svoboda, budoucí prezident komunismu s lidskou tváří a prof. soudruh Zdeněk Nejedlý, komunistický likvidátor kultury. A my jsme takoví, že zvedneme se na okamžik vyburcování z letargie a svou vlastní špinavost a zbabělost překryjeme hrdinstvím. A protože jsme zbabělí, ve chvílích hrdinství nám tečou slzy dojetí a jsme ovladatelní jako psík na vodítku. Zotročeni, spoutáni a ochromeni ohneme hřbety v pravém úhlu a mnohdy učedník horší mistra. Již prorok ve Starém zákoně přišel k názoru, že marnost nad marnost a pod sluncem nic nového. Říkal dokonce, že případnost hovad a případnost lidská je případnost jednostejná, neboť obé z jednoho pochází. Sledujeme-li současnou politickou atmosféru a zaposloucháme-li se dobře do výroků předsedy poslanecké sněmovny, Miloše Zemana, nemůžeme neprirovnať různé výroky kdysi komunistického poslance Klementa Gottwalda. Co na tom, že zmíněný předseda poslanecké sněmovny byl zvolen za ČSSD a ta byla nejsilnější opoziční silou. Tak jako kdysi jsme měli (a někteří dosud mají) averzi k Německu a Němec byl (někdy i je stále) totéž co fašista, tak mnoho méně přemýšlivých lidí z pohodlí a lenosti bude tleskat ryze komunistickým idejím, budou-li nazývány jinak. Opakovanost dějin nelze přehlédnout ani ve stejné notě komunistů soudruha Grebeníčka a Soc. demokratů Miloše Zemana - jako kdysi v počátku našich komunistických dějin a nedisharmonuje v této vzpomínce ani lidovecké diplomatické přešlapování. Jenom hlupákovi nedojde, že koalice komunisticko-socdemácká by měla Josefa Luxe premiérem. Je jistě pozoruhodné, že nám více vadí padesát let staré zločiny fašistů z Německa, než vlastní fašistické výroky v parlamentu. Fašismus nemusí být zrovna německý - omyl. Nacionalismus je vždy stejné zrůdný a všechny průpovídky o vlastenectví jsou jen obalem zvrácených a úchylných mozků. Koneckonců ti z nás, kteří jsou na světě déle než 50 let, prožili již tři komunistické puče různých klik a křídel, komunismu, stejně zvráceného a úchylného jako fašismus. Ovšem, nám, stéblům ohnutým, stačí, že u vesel bude jejich odnož, která umožní o malinko se postavit. Raději však zůstaneme přiohnuti, když nás někdo bude zalévat, než abychom se o zavlažovací systém byli nuceni starat sami. Proč, pozastaví se asi mnozí, tři komunistické puče? Ten první, z února 1948, jsme si probrali, ke druhému, zvanému „Pražské jaro“ z roku 1968, není třeba mnoho dodávat, byl probrán vítězi nad pučem pomocí tanků v „Poučení z krizových let“, i po roce 1989. Snad jen jako dokumentaci paranoidnímu dění stále provázejícímu naše životní podmínky za posledních padesát let. Socialismus, ke kterému se dále hlásila odbojná klika jako k nejvyspělejšímu a nejspravedlivějšímu společenskému řádu, nazvala ve své odchylce „socialismem s lidskou tváři“. Ve skutečnosti šlo o pokus dát jakýsi smysl absurdnosti bez- 9 [pageend9]Mukl 3/1997 třídní společnosti, když dospěla generace dítek, socialistických polovzdělanců a převzala žezla od negramotné lůzy padesátých let. Puč třetí další dospělé generace si zaslouží samostatnou kapitolu. Jak nám láska zvítězila nad pravdou Ve skutečnosti nechceme skutečnou pravdu. Chceme příjemnou lež, která by pravdivě vypadala. Aby pravdivě vypadala, musí ji vyslovit autorita. Takoví jsme. A protože jsme takoví, skutečná pravda ani příjemná být nemůže. Proto jsme ochotni přijmout sebevětší nesmysl, jen když bude příjemný, to jest, bude-li nám slibovat lepší budoucnost, pokud možno dosaženou s co nejmenším úsilím a oběťmi. A když oběti, tak těch druhých - nikdy ne naše. To je ovšem klasicky levicový přístup. Snad je to dáno naší geografickou polohou, naší vazalskou povahou a přístupem k silnějším sousedům, či jinými faktory, je těžko soudit. Jednou s tímto oříškem budou mít historikové a politologové práci. Protože jsme takoví, jací jsme, vždy tíhneme tam, kde je slibována mnohem hlubší jídelní mísa, než je kastrol, v němž se vaří. Na otázku, kde na to vzít, je pro nás přijatelnější, že někomu něco sebereme, než že si na to musíme vydělat. Nenašel by se lepší, příhodnější a solidnější garant hladkého průběhu třetího komunistického puče, to jest té druhé části, která již dosáhla vzdělání a rozhledu a došla k závěru o utopii společenského zlořádu svých otců a dědů, než nepraktický snílek, lyrik a poeta Václav Havel. Václav Havel, který uměl trpět za pravdu, ale neumí vítězit bez zásadních úprav v neprospěch pravdy. Jaký dokonalý psycholog objevil, snad dokonalým studiem jeho spisů na StB i jeho literární tvorby, že je vlastně tvárným objektem za určitých politických postupů? Zvláště že je neomylný, spravedlivý jako Bůh. Že je skorobůh. Jsou skutečným kázáním jeho proslovy, dokáže neomylně udeřit na nejemociálnější místa, uchvátí prosťáčky i světové veličiny. Vyloudí v nás sebemrskačské odhodlání ? v uznávaných veličinách světa obdiv takového formátu, že je nazván světovým mentorem morálky. Václav Havel, který usedl na trůn „osvobozeného národa revolucí od komunismu“ - po jedné ruce komunistického Dr. Čalfú, pe druhé ruce komunistického generála Vacka. Ani světu, ani nám to nic nesděluje. Ježíš Kristus měl podobnou společnost při svém obětování za lidstvo, Václav Havel není ukřižován a lidstvo v této společnosti obětoval. S jeho převzatým heslem o lásce, která vítězí nad zlem a nenávistí, jsme přistoupili na kontinuitu komunistického zákonodárství a naroubování legislativy porevoluční tak, aby majetek, vzdělání i postavení nejprogresivnější kliky komunistů byl nejen zachován, ale mohl být rozmnožován, vzdělání uplatněno na nejpřednějších státních fúnkcích. Jednoduše řečeno, aby komunismus sám se stal kapitalismem. Jen z toho důvodu, jen proto, nikoliv z důvodů demokracie v této zemi, stále existuje komunistická strana a její hlasatelé mohou nejen na pódiích, ale i na parlamentní půdě hlásat ideologii, která má na svědomí genocidu tohoto národa. Jen proto, neboť je nemyslitelné, aby najednou žádného komunisty nebylo. Z toho důvodu se i nepatrná větička o trestnosti šíření fašismu a komunismu z našich zákonů ztratila. To je největší hřích a provinění Václava Havla na této zemi i vůči sobě. To, že v bohorovném gestu pustil vrahy na nevinné, že v podnapilosti smí beztrestně přejet chodce jen reprezentant ve sportu, že udeřit otce s následkem smrti, smí jen syn přítelkyně atd., jsou jen maličkosti (ačkoliv životní tragédií pro postižené) proti tomuto zásadnímu hříchu. Pod lživou záminkou, že by veškeré zákony komunismu jejich zrušením vedly k chaosu, příkladně, že 10 [pageend10]Mukl 3/1997 by veškeré sňatky byly neplatné a tudíž všichni narození po roce 1948 byli nemanželští, jsme se stali opět vazaly. Jedněch a těch samých. Před zraky uznale tleskajícího světa nad naší „sametovou“ v čele s mentorem morálky světového kalibru, jsme ze zotročení psychického teroru komunismu se stali bezprávnými otroky komunistického kapitálu. Kapitálu v rukou lidí, kteří nemají čest, nemají morálku, kteří, byli-li schopni podvést tento národ tak, jak jej podvedli, jsou schopni všeho. Václav Havel pro ně je a ještě asi dlouho bude nenahraditelný. S glorifikací, kterou jen my umíme, si mohou být jisti, že přijmeme toto jho bez námitek, či že svůj hněv obrátíme tam, kam si budou přát. Nikdo si nedovolí se ptát, zda k hlasateli morálky patří profil člověka, který prodá svůj majetek firmě v čele s StBáckými předáky a s vlastní rodinou se soudí o přednostní rodinná práva odkupu, k prvnímu výročí úmrtí manželky jde po boku s manželkou novou, ke hrobu manželky, po jejímž boku seděl v komunistických kriminálech, z nichž jí psal své „Dopisy Olze“. Prosťáčkovi, který si takto počínal, by společnost vyčetla, že nečekal ani až nebožka vychladne. A co je nej absurdnější, církev p. kardinála Vlka, který vyčítá opomenutou transformaci srdce, právě toto jako neetické a nemorální svou vírou hlásá. Přesto, nebo právě proto, u nás ty nej absurdnější věci, jsou zcela normální. Příkladně takový Dr. Husák, komunista, komunismem odsouzený do kriminálu, přední aktér „Pražského jara“, posléze hlava brežněvovského typu státu po druhém osvobození Rudou armádou v roce 1968, kdy na nás podruhé mířily německé zbraně, ovšem zbraně hájící vymoženosti socialismu proti kontra- revolucionářúm, Němců násilně rozdělených a jen tam, kde možno počítat, že pokorně bude přijato schizoidní vidění světa, Němců dělících se na hodné a imperialistické dle demarkační čáry. Jak nám má potom vadit, že do „pravicové“ ODS se vejde odpadlý socdemácký poslanec Teplík a za rezignujícího Kalvodu, který se nechal oslovovat doktorem a nebyl jím ve skutečnosti (viz jeho projev na celostátní konferenci ODA) už neměl žaludek být představitelem spravedlnosti v jeho dnešní podobě, kandiduje jako šestý do čela pravicové strany, ministr, který má odpovídající titul - leč i odpovídající minulost kapitalistického komunisty - soudruh Vladimír Dlouhý. Téměř půl století fungující pokusná laboratoř na výměnu druhů nese ovoce. Když soudruzi ruku v ruce se socdemáky a lidovci nastoupivší genocidou českého národa po roce 1948 popravili ty nejnebezpečnější, zavřeli mnoho dalších, všem ukradli a zničili staletá práva a kulturní odkaz, důsledně se laboratorně vědecky věnovali i výměně inteligence národa. Ze 27 procent těch, kteří jsou schopni vystudovat vysoké školy, se nedostal přirozeným výběrem ani jeden. Tak vypadala první generace inteligence komunismu ČSSR. V generaci druhé, kdy již bylo nesmyslné, aby přijímací zkouškou na vysokoškolská studia byl dělnický původ, neboť z negramotných pravověrných byli dávno „dělničtí“ generální ředitelé a „tajemníci“ tajemných institucí, bylo kritériem přijetí „poměr k socialismu“. Jinými slovy dítka tajemníků, dítka známých tajemníků, zaplacené všimné do kapes tajemníků od těch, kteří sice tajemníky neznali, ale někde krást se dalo i za tuhého socialismu. Vlastně krást lépe než v normální vyspělé společnosti. Na otázku, kolik je procent přirozeným výběrem druhů z těch 27 procent určených schopných studia vlastní mozkovou kapacitou v tomto státě za posledních půl století, nechť si každý odpoví sám. Každopádně jsou to dnešní představitelé nového demokratického státu, jsou to budovatelé kapitalistického pořádku, zákonodárství, spravedlnosti, etiky, kultury, vědy, školství atd. 11 [pageend11]Mukl 3/1997 Obětí tohoto pokusu nebude Václav Havel, bude jím Václav Klaus - ne, že by byl bez viny, ale nikoliv také proto, že by byl vinen tím, co mu vyčítá socialisticko-komunisticko- fašistická levice. \ Stane se obětí svého vlastního omylu, toho, co se nazývá pragmatismem. Václav Klaus totiž ve svém pragmatismu postavil vše na představě, že nejlépe je udělat kozla zahradníkem. A to je ten hluboký, hluboký omyl. Náš laboratorně vypěstovaný, vykrmený a vzdělaný kozel sám přišel na to, že vyžírat zestátněné zahrady není to pravé ořechové, že nejlépe je být jejich vlastníkem. Nakonec je, jak vidno, vyžere stejně do kořínkú, protože co plátno, kozel zůstane kozlem, byť se zlatým rohem a pižmo, jímž páchne, nepřekryje nejdražší cizí parfém. Zúčtovánís Moskvou Vladimír Bukovski Z1. kapitoly Zvláštní válka, 1. část Koho to ještě zajímá Lidé mají krátkou paměť, varující hlasy bývají málokdy oslyšeny, tak tomu bylo v historii и proroků, tak je tomu i dnes. Přesto je nutné pozvedat hlas a nemlčet к závažným až tragickým událostem jen proto, že to některé už nezajímá. V. Bukovski díky své vytrvalosti a zkušenostem se sovětským režimem za dlouholetého vězněni dokázal shromáždit v rámci mezinárodní komise, kterou inicioval, aby vůbec se mohl do archivů doslat, velké množství dokumentů z archivu ÚV KSSS, dokud to bylo po určitou dobu možné. Nyní je předkládá zpracované ve své knize, o které jsme referovali. Že by to zodpovědné politiky ve světě nezajímalo, to jistě nelze říci, byl ve styku s řadou z nich, mezi nimi byl viceprezident USA Mon- dale, kancléř Kohl. Stručně shrnujeme, co o tom autor v l. kapitole, 1. části píše: Bylo co nejpřísněji zakázané dávat dokumenty ÚV KSSS dál, kopírovat, dělat výtahy. Dokument směla dostat jen osoba, která byla pověřena provedením. V těchto papírech je původ a výsledky tragédií posledních 30 let. Před 3-7 lety by se za každý papír platilo statisíce dolarů. Dnes je nabízím zdarma nejvlivnějším novinám, ale nikdo je nechce uveřejnit. Koho to ještě zajímá? Ještě před 3-4 lety by bylo všechno, co v papírech stojí, s pobouřením popřeno, nazváno antikomunistickým šílenstvím, pomluvami. Každý, kdo ještě před nedlouhou dobou mluvil o tom, že Moskva má v něčem prsty, byl napaden v tisku, obviněn z McCarthyismu. I ti, kteří byli naklonění disidentům, mínili - nejsou důkazy. Ale tecf jsou důkazy tady - s podpisy, očíslované, к disposici pro vyhodnocení, posouzení. Tak je čtěte, tiskněte je! A odpovědi No a? Koho to dnes ještě zajímá? Celé teorie byly vymyšlené к tomu, proč to lidi nezajímá. Je třeba počkat, až to bude historie. To mě nepřesvědčuje. Lidé chtějí pochopit smysl událostí, jejímiž aktéry byli oni a jejich rodiče, zda jejich oběti měly smysl a vyvodit z toho závěry к prospěchu potomků. Jednak, aby se to neopakovalo, jednak prodělat jakousi skupinovou terapii, která by vyléčila jejich duševní rány. Uveden dokument - gratulace a dar ÚV - předsedovi finské sociálnědemokratické strany, kandidátovi na prezidenta: spolupracoval s KSSS, jako místopředseda v Socialistické internacionále měl velký vliv. V té době pacifistické demonstrace, v jejichž centru stáli evropští 12 [pageend12]Mukl 3/1997 socialisté a sociální demokraté, bouřily proti plánům NATO rozmístit v Evropě rakety středního doletu. Ani Německo se neodhodlalo odsoudit Ericha Honeckra, báli se, že bude mluvit a odhalí zdroje východní politiky Brandta a Bahra (zpráva Andropova o důvěrníkovi Egona Bahra Zeltwitzovi, koordinátorovi zahraniční politiky SRN, týkající se kontaktů k SPD i CDU a jejich ovlivnění podle zájmů Moskvy). To byl začátek slavné „východní politiky“, která na dlouhou dobu napadla vztahy mezi východem a západem virem kapitulantství. Nezajímá nás, za jakých okolností způsobili němečtí sociální demokraté škodu NATO a konečně také Východoevropským národům, kterým byl život v komunismu prodloužen nejméně o deset let? Necítí potřebu bilancovat poctivě svoji východní politiku? Naopak, prohlašují se za hrdiny. Vypátrat nacistické zločince je samozřejmě pro každého věc cti. Ale kdo dnes ukáže na komunisty nebo na jejich sympatizanty, pořádá „hon na čarodějnice“. V pralesích latinské Ameriky honíme 80ti leté starce a nezatěžujeme si svědomí. Jsou vrazi, žádný pardon. Ale postavit Iloneckra před soud, na jehož pokyn ještě před 3 roky byli lidé zavražděni - jak bychom to mohli udělat! - je to starý, nemocný muž - a propustíme ho do pralesa. ♦♦♦ V Norimberku byli souzeni nacističtí zločinci, mezi žalobci a soudci zasedali i sovětští zástupci. Norimberský proces byl soudem vítězů nad poraženým. Nikdo nežádal, aby také zločiny sovětské byly souzeny. Jen v Katyni zavraždili sověti za války 11.000 polských důstojníků a vinu dávali stále Němcům, ačkoliv již za války byly důkazy, že se to stalo před příchodem německé armády. Trvalo až donedávna, než to konečně přiznali. A takových příkladů je nespočet. Jednou bude i tato část dějin osvětlena, historie nezná žádné tlusté čáry, naopak s postupujícím se rozšiřováním poznatků se vrací znovu u znovu k minulým dějům a přehodnocuje je. Cílem je dobrat se blíž pravdě. Archivy států býv. východního bloku i různé archivy západních států se otvírají. Byla dokonce již vydána řada CD s námětem z druhé světové války, z historie nacismu a jeho hlavních představitelů. V současné době dochází v Německu ke kontroverzím a demonstracím kvůli výstavě o zločinech německé Wehrmacht, kterou se mnozí snažili až dosud snaží bránit, že se ničeho nedopouštěla. I další evropské státy přehodnocují své dějiny. Jen nestranným, objektivním posouzením se nakonec poslouží většině, zejména mladé generaci. -rk- Wladimir Bukowski: Abrechnung mit Moskau, Gustav Lübbe Verlag, 1996. Inzerát________________________________________________________________ Hledáte levné bydlení v Praze? - Pronajímám dvoupokojový byt ve vile v poschodí s příslušenstvím a s kuchyňkou v přízemí. Cena: DM 12.— na den a noc pro 1 osobu. DM 400.— na týden pro 7 osob V případě zájmu se obraťte na adresu: Karel Hasse, Klatovská ul., Praha 4, Tel. 02 / 644 60 35 13 [pageend13]Mukl 3/1997 Ďáblice Motto: Vy zemřeli jste násilím bez posledního pomazání a ted se Vaše duše němotě věčné brání..... Dne 26. června jsme se jako každým rokem sešli na dablickém hřbitově v Praze 8, abychom uctili památku našich zesnulých a položili květiny na jejich hroby. Přesněji řečeno, nejedná se ani o hroby, pouze o pamětní desky popravených a umučených, kteří nepřežili dobu komunistického násilí. Dle odhadu Ministerstva vnitra jich bylo kolem 17.000! Data narození se podstatně liší, - od dětí sotva narozených, přes lidi středního, až do pokročilého věku. Data úmrtí jsou stejná - období padesátých let, kdy vrcholil tzv. „třídní boj“. Pozvání na naše shromáždění přijali i současní političtí představitelé, mj. senátorka Dr. Mozerová, ministryně V. Parkánová, J, Šafařík, ředitel kanceláře prezidenta republiky, Jiří Honajzer, místopředseda poslanecké sněmovny, Ing. J. Vodička, ministr práce a sociálních věcí, J. Vidím, tajemník hl. města Prahy (v zastoupení pražského primátora), J. Vomáčka, starosta městského obvodu Prahy 8 a další. Ve svých proslovech ocenili postoj všech, kteří se postavili na odpor rudému teroru, zejména těch, kteří za ideály demokracie položili své životy. Z řad bývalých československých politických vězňů se této pietni slavnosti zúčastnili zástupci všech „muklovských“ organizací: Sdružení bývalých politických vězňů se sídlem v Praze, KPV a Světové sdružení bývalých čs. politických vězňů se sídlem ve Švýcarsku, jehož přítomní členové položili k památníku květiny. Předseda pražského Sdružení, který toto setkání zorganizoval, poděkoval ve svém projevu všem přítomným za účast. Po všech projevech jsme si uvědomili, že svědectví těch mrtvých je natolik závažné, že nemůže být už nikdy nikým zpochybněno. Bude důrazným varováním pro příští generace. Závěrem předseda pražského Sdružení poděkoval i všem, kteří se zasloužili o výstavbu čestného pohřebiště (zejména pražskému primátorovi Dr. Koukalovi) a důstojný průběh celé pietni akce. O slavnostní ráz se jako každoročně zasloužila posádková hudba díky generálu Mgr. Nekvasilovi a ministru obrany Dr. Výbornému. Při poslechu krásné písně „Blíž k Tobě Bože můj“ jsme znovu prožívali ten úžas nad tím, že nám bylo dopřáno slyšet ji v podání vojenské kapely, když tolik let každá uniforma v nás budila pocit něčeho nepřátelského. Při pohledu na mladé lidi - členy vojenské hudby a přítomné studenty - jsme odcházeli v naději, že láska ke svobodě je dědictví, které máme komu odkázat a které bude alespoň pro část našeho národa představovat i v budoucnu nejvyšší hodnotu. B. Jíšová 14 [pageend14]Mukl 3/1997 NECHCI MLČET (pravdivé vyprávění na pokračování) František Bím Velmi rád čtu, ale k „smrti“ nerad píši. Tato skutečnost je příčinou, proč mé vzpomínky nebyly napsány již dříve. Ústřední událostí mého vyprávění je vzpomínka na dopis z roku 1966, jehož odesilatelem byl Dr. Svoboda. V tomto dopisu mě žádá o účast na setkání v Reprezentačním domě, které se konalo kolem 20. června 1966. Schůzka se konala nedaleko mého bytu (Na Můstku č.4), takže jsem pozvání přijal. Při příchodu jsem ve smluvené místnosti uviděl osm osob, které jsem předtím nikdy neviděl. Za pár minut se dostavil elegantní pán, asi padesátiletý, a představil se nám jako Dr. Svoboda, vedoucí Státního archivu v Praze a jeho přáním bylo vyslechnout naše životní osudy od roku 1945 do roku 1965. Dle kladených otázek jsem poznal, že zná rámcově naši minulost. Přítomných osm osob byly reprezentanty odboje západního, východního a domácího. Mně položil otázku dotýkající se odboje na Slovensku, kde jsem se bojů aktivně zúčastnil. Zajímal se o problematiku, rádiového spojení s odbojem v Praze a také o poměrech v Leopoldově. Dotaz týkající se rádiového spojení Slovensko - Praha se týkal poručíka Václava Tůmy (nezaměňovat s Pichem-Tůmou, jehož činnost byla diametrálně odlišná), který řídil vysílačku umístěnou na Národní třídě v prvním patře domu „U Locha“ v soukromé obchodní škole Dr. Černého. Václav Tůma byl zastřelen v r. 1948 při přechodu hranic do NSR. Já jsem s ním bydlel (1945) v témže bytě v Konviktské ulici č. 5. Policie tam tehdy úřadovny neměla, ale byl to dům, kde bydleli odbojári. Jelikož předmět otázek šel t. zv. „na tělo“, otázali jsme se, zda je komunista. - Odpověď zněla: „Jsem komunista, avšak nemějte obavy a řekněte mi pravdu, kterou chci zachovat pro budoucnost a která nebude jistě shodná s policejními protokoly. Já jsem ochoten Vám říci též utajované politické věci jako protihodnotu. Pouze obsah věty Dr. Svobody „Chci zachovat pro budoucnost pravdu o Vašem životě“ mně dala „zelenou“ pro napsání této tragédie! Dne 4. srpna 1954 bylo již od rána rušno, ze všech oddílů pevnosti Leopoldova se ozývala povelová technika, mladí i staří vězni lítali s dekami a posledními svršky jako „báby na košťatech.“ Každý věděl, že se připravuje „komando“, to znamená transport do jiných koncentračních táborů, přesun do jiných cel, což bylo bolestné, neboť malá, ale cenná osobní tajemství - fotka manželky, nebo dětí, dopisy od maminek a manželek, která představovala náš celý citový svět, to vše bylo pryč. Za krátkou dobu přišla řada i na mě a já byl poslán na t. zv. 4. oddíl, cela č. 45. Když přišel velitel 4. oddílu a oznámil nám, že se nalézáme na oddílu uzavřeném, kam nesmí přijít ani vězeňský lékař, veškerý smích nás přešel. Kuriozita spočívala v tom, že se mezi námi nalézal vynikající vojenský lékař mjr. Dr. Jenda Šmíd. Neměl však ani aspirin, ani teploměr, nemohl tedy léčit, protože neměl čím! Na naší cele bylo asi 40 osob, z toho 15 kněží, 15 důstojníků a 10 t. zv. „nebezpečných elementů“, Dr. Maryška, Dr. Křivský, Pepík Kasal, Mirek Maleček, Lojza Macek, Čurka Banda, Jirka Skřivánek, Vlasta Gajer, moje maličkost a na jednoho si nemohu vzpomenout. Skupina kněží se usadila na spodní části cely a říkalo se tam „Vatikán“, střed obsadili „osobně nebezpeční“ a horní část byla osídlena čtyřmi generály a štábními důstojníky. 15 [pageend15]Mukl 3/1997 Velitelem byl určen div. generál Karel Kutlwašr, který se proslavil nejen jako velitel praporu na Sibiři, ale též jako velitel Pražského povstání a který podepsal kapitulaci Němců v roce 1945. Byl odsouzen za protistátní činnost ve skupině Šeřík na 20 roků, řízenou konfidentem StB Dr. Chalupou. Div. generál Janoušek, který byl během II. světové války v Anglii velitelem našeho letectva a obdržel hodnost vicemaršála. Když plul na křižníku na kontrolu výcviku našich letců do Kanady, doprovázelo ho 6 torpédoborců. I on byl odsouzen za domnělý útěk za hranice k dlouholetému žaláři. Generál-intendant V. Pelich, který se zúčastnil bojů na Středním východě, mně utkvěl v paměti svým krásným vyprávěním, jak na Štědrý večer v roce 1941 před odplutím navštívil Boží hrob v Jeruzalémě. Byl hluboce věřící, statečný a kamarádský. Byl jako jediný voják členem doprovodu p. presidenta Beneše na jeho cestě do Moskvy. Když dne 11. listopadu přistáli v Teheránu, konala se tam právě konference Churchill - Roosevelt, jíž byl přítomen i Stalin. Z tohoto důvodu obelhali pana presidenta Beneše tím, že letadlo má poruchu motoru a když 15. 11. 1942 Stalin odletěl do Moskvy, gen. inten. Pelichovi odebrali vízum a president Beneš musel letět do Baku a odtud jet vlakem se sovětským profesorem Komej- čukem do Moskvy. I on byl ve vězení Bory u Plzně přičleněn do tzv. borské vzpoury a měl být s poslancem Brojem, mjr. René Černým a dozorcem Petrlíkem popraven, nicméně drtivá obhajoba u Nejvyššího soudu mu zachránila život. Brig, generál Mrázek byl až do roku 1948 vojenským atašé v Moskvě a nejen on, ale i jeho otec byl po I. světové válce vojenským přidělencem ČSR na Dálném východě, takže dokonale znal opevnění spojenců a velmi zajímavým způsobem dovedl vyprávět. Jelikož přistoupil na víru, mohl jako jediný spát na Vatikánu. Byl to velice vzdělaný generál a rád přinášel do tohoto lidského „pekla“ něhu a kamarádství. Kdo znal generála Mrázka, jistě na něho nezapomene. Dle mého nejlepšího svědomí vím jen jedno, on nenáviděl komunismus - to byl jeho největší „prohřešek“. Plukovník gen. štábu Féda Pokorný byl nejstarším plukovníkem v naší armádě. Absolvoval francouzskou válečnou školu v r. 1924 s vyznamenáním. Pro své mimořádné vojenské kvality byl členem vojenské mise generála Klecandy na straně Bolívie ve válce proti Paraguayi v r. 1936. V Leopoldově měli dvě postele proti sobě a jídelní stůl. Já jsem měl to štěstí, že na mé levé straně jedl plk. Bohouš Pelikán. Během II. světové války byl velitelem týlové skupiny naší brigády na Západě, proti mně jedli plk. Pokorný a mjr. Jeník Šmíd, který oplýval nesmírným vtipem a nebylo dne, aby nějakou vtipnou otázkou nevyprovokoval Fédu Pokorného, bud o válce na Grád Čaku, nebo o rybách. Jenou mu Jenda položil otázku: „Fedo, řekni mi upřímně, proč jste se s Bolívií vlastně prali o Grád Čako? - Odpověd: „Konflikt čistě buržoázni, vo petrolej!“ Féda byl v předpokoji presidenta Beneše, když tento přijal společně arm. generála Svobodu a arm. generála Bočka v únoru 1948 a ptal se jich, kde stojí. Oni stáli dobře, Féda špatně - proto Leopoldov! Plukovník Kadajka byl profesorem naší Vysoké válečné školy. Vyznamenal se během Pražského povstání a podepsal spolu s div. gen. Kutlwašrem kapitulaci Němců. Bohužel víc o jeho minulosti nemohu napsat, ale když zavřu oči a vybavím si ho ve vzpomínkách, uvědomuji si, že se vždy choval jako by stál na katedře, nebo byl přítomen na rodičovském sdružení. Plukovník Saša Korda: Historie ho vzpomíná ve třech dějstvích. První se odehrálo v roce 1939, kdy jako velitel dělostřeleckého pluku u Košic je v palebném postavení. Vidí 16 [pageend16]Mukl 3/1997 jak maďarská vojska v síle asi dvou praporů překračují slovenské hranice. Vystřelil varovnou raketu, na níž maďarská vojska nereagovala. Za krátký okamžik dává rozkaz: „Palte!“ Po tomto výstřelu byly stavy maďarských vojsk značně zredukovány a postup byl zastaven. Další historický záznam líčí událost z roku 1944 v prostoru Vrútky na Slovensku, kde Saša hájí město před náporem německých „tygrů“. Když mu došlo podkalibemí střelivo (projektily proti tankům, které mají střed projektilu značně menší než světlost hlavně. Toto zmenšení průměru je z wolframové oceli a působí při nárazu jako průbojník), střílí polním střelivem, t. zv. Aprellé, to znamená, že granát dopadne několik metrů před tank a skluzným úderem zasahuje nepáncéřovanou spodní část tanku. Buď střela značným úderem tank převrátí (v horském prostoru), nebo spodní částí pronikne do tanku a roznítí v něm jeho střelivo. Když došlo i toto střelivo, roztrhali dynamitovými náložemi hlavně děl a ustoupili do hor. Třetí historický záznam píše jako velitel nejstarší Vojenské akademie v Hranicích, kde je zatčen jako vlastizrádce, při výsleších mu byla značně poškozena páteř a později v Leopoldově zemřel. Ve vězení trpěla i jeho žena, která ho v bojích na Slovensku následovala. Místo vyznamenání byla odměněna vysokým trestem. Plukovník Duda: Jako dnes ho vidím spát u dveří, stále usměvavého prošedivělého profesora Vysoké válečné školy v Praze, kde frekventantům předává své vojenské zkušenosti. Ani ve snu si nedovedu představit jeho činnost proti republice, kterou z celého srdce miloval. Obdržel dlouholetý kriminál. Plukovník Koutný: Jako záložní kapitán utíká přes hranice do Polska pomoci Polákům v boji proti Němcům. Včleňuje se do tvořící se čs. jednotky tehdejšího ppi. L. Svobody, která ustupuje pod tlakem německé ofenzívy k rusko - rumunské hranici. Tento vojenský útvar zajišťuje rota dobrovolníků pod velením kpt. Divokého. Když čs. jednotka dosáhla hranice SSSR, pokračuje vstříc přibíhajícím sovětským jednotkám maršála Timošenka, s výjimkou uzavírající jednotky, která místo do SSSR překračuje rumunské hranice. Osud Svobodovy armády je znám. Byla vězněna v různých věznicích až do Susdalu, kde trávila drahný čas. V této pevnosti se naši vojáci setkávají s Leninovou atentátnici slečnou Kaplanovou a sdílí s ní velmi těžký osud. Později po podepsání čs. - sovětské dohody jsou přemístěni do Buzuluku, kde se připravují na bojové nasazení u Sokolova. Zde se výživa naší armády značně zlepšila a plk. Koutný může z přídělu chleba zásobovat naši vojenskou misi v Kujbiševě, kterou čas od času jako starší důstojnického sboru služebně navštěvuje. Zde vidí nesmírné rozdíly nejen politické, ale i národnostní. Dle slov plk. Koutného nechal Fier- linger mechanikem vyslanectví porouchat vysílačku generála Piky a tento musel v důsledku toho presidentu Benešovi posílat zprávy přes vysílačku velvyslance, který měl lehkou práci presidentovy odpovědi dešifrovat. Tyto zprávy byly předávány Sovětům. Fierlinger ve své knize „Ve službách čs. diplomacie“ tuto zradu sám potvrzuje. Plk. Koutný definoval roli Fierlingera takto: „Měl být spíše sovětským vyslancem u čs. vlády, než čs. vyslancem u sovětské vlády.“ Plukovník Jakub Koutný byl později předsedou Kárného výboru MNO. Nepodařený útěk mu přinesl doživotní vězení. Zemřel za podivných okolnosti v Leopoldově. Plukovník Bohouš Pelikán: byl velitelem týlové části naší brigády na Západě a později profesorem na Vysoké válečné škole v Praze. Byl na této cele mým sousedem a často vyprávěl o své velké sympatii k teorii koordinace tanků s pěchotou za podpory letectva. Byl to rozený voják, byl stručný, přísný a kamarádský. Jeho trestný čin neznám, ale byl jistě odsouzen dle Vyšinského způsobu (sovětský gen. prokurátor), totiž že se obžalovanému nemusí dokázat vina, ale stačí pravděpodobnost předložených důkazů. Jedno je jisté, že plk. 17 [pageend17]Mukl 3/1997 Bohouš Pelikán miloval vlast nadevše. Jednoho dne po večerce, kdy musel být naprostý klid, se plk. Pelikán posadil na posteli a prohlásil: „A opět je meč a kropáč v jedněch rukou“ a ulehl. Místo absolutního klidu následovala salva smíchu nad historickou pravdou. Pokračováni příště. LUMPENBURŽOAZIE A VYŠŠÍ DUCHOVNÍ PRAVDA Petr Prouza rozmlouvá s Karlem Kosíkem, do roku 1968 bývalým vědeckým pracovníkem Filosofického ústavu ČSA V, v témže roce jmenovaným universitním profesorem, o dva roky později donuceným k odchodu z Filosofické fakulty, kam se nakrátko vrátil teprve v r. 1990. Pro aktuálnost thematu uveřejňujeme závěrečnou část rozhovoru, který byl převzat z Literární přílohy PRÁVA ze dne 15. 5. 1997. (Pozn. redakce) Ve Vašich studiích často mluvíte o demontáži národa. Jak tento jev souvisí s rovněž zmiňovanou demontáží ducha? Nepřináší tato kombinace přece jen příliš pesimismu do českého prostoru blížícího se konce tisíciletí? Na rozdíl od roku 1918, kdy společný stát Čechů a Slováků vznikl zakladatelským aktem (důležitou roli hrál domácí odboj a stotisícové dobrovolnické vojsko v zahraničí), přišla Česká republika na svět spěšným paktem partajních špiček, bez souhlasu občanů, nikoli z jejich vůle. Národ byl postaven před hotovou věc: vláda demonstrovala svůj osobitý styl vládnutí, a povzbuzena úspěchem, zůstane mu věrna i zítra, až rozhodne o vstupu do NATO. U zrodu dnešního státu nebyla idea, idea Palackého, idea Masarykova, ale kombinace (cynického) pragmatismu s (planým) moralizátorstvím. Kde chybí myšlenka, uvolňuje se prostor nepřetržitému ideologickému blábolu. Krátkozraký oportunismus bez ideje nahradil dlouhodobou národní strategii, jejíž základní obrysy načrtli Palacký a Havlíček. Dva nosné pilíře této strategie jsou: národ, malý počtem a rozlohou, hledá svoji velikost, a nachází ji v kultuře a morálce, v oblasti ducha, nikoli ve vnější síle nebo v službičkování komukoli. Takový národ se podobá poutníkovi Komenského a Máchy, hledajícímu pravdu a schopnému poučit se ze své zkušenosti, většinou bolestivé a trpké. Takový národ ví, že nemůže vyměnit své dějinné geopolitické postavení, být mezi Německem a Ruskem, sází proto na vnitřní moc, která ho chrání před hrozbou, že se stane pouhou hříčkou ve sporu, ale i dohadování a paktování velmocí. Dlouhodobá národní strategie odmítá počtářství a ideologický dogmatismus. Kdo pouze počítá, snadno se přepočítá nebo se jednoho dne nedopočítá ztrát, protože nepočítá ve svých propočtech s dějinami jako veličinou proměnlivou, nevypočitatelnou. Mnichovani počítali roku 1938 s tím, že obětují-li Československo, usmíří Hitlera nebo usměrní jeho agresi na východ. Přepočítali se. Brežněv počítal roku 1968 s tím, že potlačením Pražského jara zachrání impérium před rozpadem. Mýlil se. Je třeba počítat, ale nepodléhat počtářství. Proč se počtářství přepočítává? Protože nezná moc ani podstatu času. Myšlení rozpoznává, co je dějinně zastaralé a překonané, nemůže se s ním proto paktovat, zatímco ideologický kalkul se mu vrhá do náručí v klamné naději, že drží krok s „duchem doby“. Proti dlouhodobé, po 18 [pageend18]Mukl 3/1997 generace promýšlené, ve zkouškách protrpěné koncepci se staví krátkozraké ideologické dogma a národu se vsugerovává: nám věřte, občani, nám neomylným partajním grémiím. Jak se provádí demontáž národa? „Dělá“ se jinak, než jak se zhotovuje imidž. Imidž vynáší jedince, firmu, politickou stranu do výšin trhoveckého obzoru, zatímco demontáž degraduje národ na spěchající masu producentů, konzumentů, obsluhovatelů, dorozumívajících se mezi sebou pokleslou češtinou, tedy jazykem, který již nemá pochopení pro řeč Máchovu, Holanovu, Vančurovu. Národ bez „vyšší duchovní pravdy“ zahyne, i kdyby ho chránila armáda, policie, zákony, vojenské pakty, píše roku 1908 Otakar Březina. Jak zahyne? Nám již nehrozí fyzická likvidace, kterou pro nás plánovalo nacistické Německo. Nehrozí nám poněmčení, poruštění, ani poameričtění. Národ hyne a zahyne, když se změní na domestikovanou masu odborníků bez ducha a požitkářú „konzumentů“ bez vkusu a vnímavosti. Taková propadlost znamená ztrátu rozměru, který teprve povyšuje člověka na světodějnou bytost. Neuchráni nás NATO, nezachrání nás ani nějaký bůh Heideggerův, záchranu musíme hledat sami v sobě, ve své odvaze a velikosti. Jedinou nadějí je - vítězný prosinec. Žertujete? Mluvím naprosto vážně. Prožili jsme vítězství únorové i listopadové. Jedno otevřelo cestu k diktatuře partajní byrokracie, druhé uvolnilo prostor také pro loupeživou lumpenburžoasii. Ale Únorem, Srpnem, Listopadem politický kalendář českého národa nekončí. Před námi se rýsuje vítězný prosinec. Jakub Deml nám zanechal svědectví, co soudil Otakar Březina o velkém svátku prosincovém. Uprostřed chladu a tmy, jež se zdají bez konce, zableskne nenadále, z čista jasna, jakoby zázrakem, jiskra, zazáří světlo; narodí se dítě a s ním i naděje. Tato básnická imaginace probouzí imaginaci politickou. Uprostřed honby za funkcemi, majetkem, slávou, uprostřed uspěchanosti a ideologického blábolení, lhostejnosti a nestoudnosti, rozčarování, prízemnosti, korupce povyšované na drunou přirozenost, vyšlehne náhle, jakoby z ničeho, jiskra, jiskra-myšlenka, a rázem zpochybní všechnu převrácenou normalitu. Otvírá se šance vystoupit z jeskyně do světla. Vítězný prosinec je konjunkce „vyšší duchovní pravdy“ s integrální demokracií: bez radikální demokracie je vyšší duchovní pravda bezmocná, bez vyšší duchovní pravdy upadá každá demokracie do polovičatosti. Jediná svého druhu v socialistických krajinách... Dobroslav PustaJ V minulém čísle psal bratr Adolf Bečvář o přísné izolaci v leopoldovské pevnosti. Zřejmě se jednalo o izolaci, kterou komunističtí zločinci vytvořili v rámci tzv. leopoldovské vzpoury. To bylo v roce 1955, kdy jsem také byl v Leopoldově po eskortě z Pankráce v izolaci na tzv. „Nové samovazbě“. 19 [pageend19]Mukl 3/1997 Nebyl by komunistický režim komunistickým, kdyby trvale nevymýšlel různá zdokonalení proti politickým protivníkům. Izolace předtím vzpomínaná byla snad vymyšlena v Leopoldově a „posvěcena“ možná i na tehdejším Ministerstvu národní bezpečnosti. Skutečná přísná izolace Ministerstva vnitra byla zřízena v roce 1958 na podlaží C, kde pravá strana železné pavlače byla opatřena katry, okénka do cel, jimiž se kdysi podávala strava, byla zvenčí zadrátovaná, u běžného otvírání musel být přítomen speciální referent (dnes žije ve městě Ružomberok) a po převážnou část trvání izolace byly dveře po uzavření fixovány pastimilkou pro eventuální zjišťování otisků prstů. Tato izolace byla zřízena pro 30 vězňů. Z toho nejméně 2 byli konfidenti Státní bezpečnosti. Jeden z nich měl dokonce krycí příjmení, které se užívalo při jeho styku s „orgány“ i mukly. Jmenoval se Štefan Ladno. Dnes žije jako důchodce v obci Lísková, okres Ružomberok. Dnes užívá své skutečné jméno: Štefan Švidroň. Mimo mě tam byli po dobu 4 let umístěni: Přemek Šámal, Jozef Greguš, Miloslav Komínek, A. Vavřík, Jozef Kis-Polec, Ferdinand Žigray, Vlastimil Rychlík, Václav Staněk, Jiří Nyčkalo, Miroslav Seferovič, Ota Stehlík, Jaroslav Šťastný alias Garry Simons (občan USA), Tímofej Timoíjevič Simuljenko (běloruský občan) a další. Tato přísná izolace byla po léta zvláštní tím, že u všech, kteří nepracovali, byly slamníky na podlaze. Nikomu nebyl povolen po celá léta tisk, jakékoli knihy, psací pomůcky ba ani bílý toaletní papír, návštěvy byly povolovány jednou za dva roky, pokud neměl zaražené „výhody“, strava tzv. „základní dávka“, která se však ve skutečnosti mohla počítat za dávku čtvrtinovou, byla vězňům podávána i za plného pracovního nasazení, vycházky, pokud byly, trvaly 15 minut, muklové chodili po jednom v odstupu 5 metrů. Za dobu 4 let mně byla jednou poskytnuta kniha: „Čtyři soudruzi Papaninci driftují kolem Severního pólu“ a V. Staňkovi Gorkého „Matka“, a to na 2 hodiny. Za dobu 4 let jsem měl jednou návštěvu příbuzných, trvající 15 minut. Byl jsem umístěn za silným sklem, které mě od nich dělilo. Velkou část z těchto vězňů vydávali za tzv. odmí- tače práce i když to nebyla pravda. Toto tvrdili i návštěvám. Na povolení jakéhokoli balíku nebylo ani pomyšlení. Za pobyt v této izolaci účtovali měsíčně přes 880.— korun. Vězňům v této izolaci nasazovali pro „zpestření“ života provokatéry, udavače, blázny, homosexuály a samozřejmě i tzv. dobré konfidenty. Každý sebemenší přestupek, nepřesně složená deka, neupnutý knoflík a pod. byl trestán obvykle korekcí, v lepším případě zaraženými tzv. „výhodami“. Psaní bylo povoleno jednou za tři měsíce. Když vám někdo zarazil „výhody“ na dva měsíce, doba se o tyto dva měsíce prodloužila. Za této situace zval izolanty na pohovor náčelník výchovy „Rybí oko“. Tento člověk plnil všechna kritéria dokonalého imbecila. Když muklové protestovali proti krutému zacházení a proti metodám výkonu trestu, mluvil obvykle takto: „Ste v prísnej izolácii Ministerstva vnútra, jedinej tohoto druhu v Československu, ale aj v celom socialistickom tábore. No náš systém je isto nejhumánnejší.“ Jen tolik a krátce o tom, co kdysi bylo, pro oživení paměti žijících, pro památku těm, co přijdou po nás. Psáno pro časopis Světového sdružení bývalých čs. politických vězňů. 20 [pageend20]Mukl 3/1997 14. 9.1937 Dne 14. září 1997 uplynulo už 60 let od smrti našeho prvního prezidenta a zakladatele Československé republiky. Byl ceněn i kritizován, ale ve srovnání se všemi svými následníky vzniká otázka, máme-li vůbec ještě šanci podobnou integrální osobnost jako byl on, postavit do čela státu. Jen pro osvěžení paměti uvádíme několik jeho citátů z jeho knih a z knih o něm. (bh) JEŽÍŠ - NE CAESAR! Demokracie Jak byste tedy formuloval svůj vlastni a nejhlubši důvod pro demokracii? Nejhlubší argument pro demokracii - víra v člověka, v jeho hodnotu, v jeho duchovost a v nesmrtelnou duši; to je pravá, metafysická rovnost. Ethicky je demokracie zdůvodněna jako politické uskutečňování lásky k bližnímu. Věčné věčnému nemůže být lhostejné, věčné nemůže věčného zneužívat, nemůže ho vykořisťovat a znásilňovat. Vy tedy konec konců vidíte pravý základ demokracie v náboženství; smim-li to tak říci, jste vlastně také theokratem. Nebojím se slov, a proto nemám nic proti té formulaci, berete-li theokracii doslovně jako bohovládu. Pojímám stát, státní život, politiku, jako celý život, opravdu sub specie aeternitatis. Demokracie pravá, založená na lásce a úctě k bližnímu a k bližním všem, je uskutečňováním božího řádu na zemi. Demokracie není jen formou státní, není jen tím, co je napsáno v ústavách; demokracie je názor na život, spočívá na důvěře v lidi, v lidskost a v lidství, a není důvěry bez lásky, není lásky bez důvěry. Řekl jsem jednou, že demokracie je diskuse. Ale pravá diskuse je možná jen tam, kde si lidé navzájem důvěřují a poctivě hledají pravdu. Demokracie, to je hovor mezi rovnými, přemýšlení svobodných občanů před celou veřejností - slovo „parlament“ má krásný smysl, jen je učinit tělem! Řekl jsem, mezi rovnými. Vím, lidé si nejsou rovni; nikde na zemi, v lidech ani v přírodě není rovnosti - je rozmanitost; jen jako nesmrtelné duše jsme opravdu rovnocenní. Liber- té, égalité, fraternitě - i francouzská revoluce přijala de facto přikázání Ježíšovo, přikázání 21 [pageend21]Mukl 3/1997 lásky k bližnímu. Zní to jako paradox, ale je to pravda: i francouzští racionalisté byli - the- okraté, třebaže Boha měli jen jako Nejvyšší Bytost. Demokratický ideál není jen politický, je i sociální a hospodářský. Komunism odmítám. Bez individualismu, bez nadaných a vynalézavých jedinců, bez schopných vůdců, bez géniů práce pro společnost se nedá rozumně a spravedlivě organisovat. Sub specie aeterni Tedy theista; přijímáte theism - čím? Citem? Rozumem? Vírou? Rozumem; jakou roli při tom má víra, to už patří k problémům náboženství. Přijímám theism zkušeností a rozumem. Důvody a důkazy theismu mně dává rozum. Které důkazy? Hlavně důkaz teleologický. Účelnost světa, života, historického dějstva, našeho poznání i mravního úsilí mě vede k uznání stvořitele a ředitele všeho, osobní bytosti duchové a nekonečně dokonalé. Bůh sám je rozum. Tomu rozuměli už Řekové, když se osvobozovali od mythického polytheismu a fetišismu; rozum, řekl už Anaxagoras, je pořadatelem kosmu, a za to ho velebí Aristoteles, že „přišel jako střízlivý mezi opilé“. A čím byste dokázal tu účelnost? Zkušeností a rozumem. Pravda, většina lidí věří v účelnost jen napolo a dost neuvědoměle. Člověk, který by naprosto a do důsledků popíral řád ve světě a účelnost všeho, i svého vlastního života - prosím vás, jak by mohl být živ s takovou myšlenkou? Sám rozum přece zjišťuje a do jisté míry i konstruuje rozumný řád. Veškerá výchova i převýchova, mravní odpovědnost a trest spočívá na determinismu. Doufáme, že výchovou ukládáme do dětí pohnutky dobrého konání; a k čemu byl by trest, kdyby neodstrašoval, kdyby nebyl příčinou a pohnutkou nápravy? A co trest smrti? To je kapitola zvláštní. Právo trestat smrtí je právo hrozné, a soudíc podle jeho dějin a vývoje, bude v budoucnosti zrušeno. Neptejte se, jak mně bylo, když jsem návrhy na vykonání trestu smrti podpisoval. Trest smrti mi není hlavně odplatou ani zastrašením, není zajištěním proti nebezpečnému zločinci; má-li smysl a oprávnění, tedy pouze jako expiace. Nic nevyváží a nevykoupí tak strašnou věc, jako je surová zištná vražda na člověku, než smrt; takový vrah se provinil na celém člověčenstvu. Ale i to platí jen pro dnešní stav kulturní - budoucí věky budou mít víc možností prevence, nápravy a převychování - i jasnější poznání kriminální odpovědnosti. V těch a jiných věcech bude třeba postupovat empiricky: snažit se konstatovat, jak člověk skutečně jedná za daných okolností; do jaké míry dovede sebe a své jednání kontrolovat a sebe sama vychovávat; pokud je svobodný a za své jednání odpovědný. Přiznávám se, že mně je svědomitá statistika, dejme tomu o úrazech, milejší než několik kapitol Leibnizovy 22 [pageend22]Mukl 3/1997 theodiceje; ze statistiky se dovídám, co bývá příčinou úrazů a jak jim podle toho čelit Když šofér nepije, nestane se mu tak snadno nehoda, jako když pije - ergo nepít, a je to, a nechtít vinit a ospravedlňovat Pána Boha. Nemoci - na to jsou doktoři a věda, aby se učili jim čelit. Bída - na to jsme my všichni, abychom ji odstraňovali. A tak dále. To tedy je determinism: poznávat příčiny zla, abychom proti ním mohli přivodit příčiny nápravy. Nebýt fatalistou ani otrokem, otrokem sebe samého ani otrokem okolí. Ať je kdekoli naše místo, nejednat a nepracovat slepě, ale vědomě a svobodně, předvídavě, plánovitě jako dělník a spolupracovník Boží. Tím se také liším od stoicismu. Stoicism dělá ze slabosti ctnost, je, abych tak řekl, metafysickým pokrčením ramen, je v něm kus titánské přetvářky; resignace theistická je nadějnou skromností. Bolševictví ruské naprosto není totožné s komunismem; je to v nej lepším případě socialism a kapitalism státní. Opravdový trvalejší komunism podle posavadních zkušenosti je možný jen na mravním a náboženském podkladě, je možný jen mezi přáteli avšak do společnosti organisované přátelsky - na sympatii - máme všichni daleko. Komunistické pokusy se daří na začátku revolucí, za chvilkového nadšení, ale později, když se má nadšení osvědčit ve všedním životě, upadají a degenerují. Lenin se zmocnil Ruska, jak se ho před ním zmocnili jiní samozvanci - samozvanectví je přece dlouhá kapitola ruské historie. Rusové a také bolševici jsou děti svého carismu; ten je staletími vychovával a vytvářel. Dovedli se zbavit cara, ale nezbavili se carismu. Mají carskou uniformu, třebaže ji nosí na ruby, a Rus dovede nosit na ruby, jak známo, také boty. Stupeň barbarství se jeví všude v tom, v jaké míře lidé dovedou hospodařit svým a svých bližních životem. Bolševické vybíjení inteligence má varovný příklad v římském Severovi a vybíjení starých římských rodin, zejména senátorských; dosáhl tím barbarisace státu a správy, ale zároveň uspíšil úpadek říše. Ostatně historik najde příklady bližší - v Rusku, v Ivanovi Hrozném nebo ještě lépe v Stěňkovi Razinu... Humanita není totožná s pacifismem za každou cenu, s pacifismem pasivním. Válka obranná je mravně dovolená a nutná; humanita vylučuje jen válku útočnou, humanita je proti násilí: ale není pro pasivitu naopak pro aktivitu, pro energii co nejúčinnější - humanita nemá být slovem a na papíře, nýbrž skutkem a skutkem stálým. Nesprávné je konečně dělat rozdíl mezi mravnosti velkou a malou, že se politik v zájmu státu nemusí a nemá ohlížet na mravní předpisy. Věc se má ve skutečnosti tak, že člověk, který na příklad lže a podvádí v životě politickém, lže a podvádí také v životě soukromém a naopak; jen člověk slušný bude slušný vždy a ve všem. Havlíček dobře věc rozsoudil, když mezi morálkou soukromou a politickou rozdílu nedělal. Bez všeobecného uznání mravních základů státu a politiky nelze spravovat žádný stát, žádnou organisaci společenskou; neudrží se žádný stát, jenž porušuje všelidské základy mravnosti. Stát a zákon čerpají svou autoritu z všeobecného uznání mravních zásad a ze všeobecného souhlasu občanů v hlavních názorech na život a na svět. T.G.M. 23 [pageend23]Mukl 3/1997 NATO - NA CO? Na co? - Studená válka skončila, stojí to moc peněz a proč se máme starat o to, co se děje jinde? NA TO! Aby v Evropě už nikdy nevypukla válka! Aby se učinila přítrž expanzi všech perverzních režimů na celém světě! Aby se učinila přítrž všem fašistickým, nacistickým, komunistickým i jiným pučistům na celém světě! Aby demokracie s celým souborem lidských práv trvale vytvářela atlantické společenství hodnot, s nimiž nikdo z členů není ochoten kupčit. Aby toto společenství, stvrzené krví obětí L, U. a Dl. (studené) světové války a nesmírnou hmotnou obětí spojenců, se stalo schopným čelit jakékoli agresi ze strany vyznavačů pseudohodnot. Aby mezi Ruskem a státy střední a východní Evropy nevzniklo mocenské vakuum. Amerika i Evropa jsou dosud ohrožovány ze strany Ruska, kde ještě dlouho bude převládat jiná hierarchie hodnot, která je neslučitelná s atlantickým společenstvím hodnot, a to i když ze strany vládních míst je snad dobrá vůle učinit konec s „učením všech učení“ a ne- rozpoutat světovou revoluci. Proti tomu mluví ovšem nedávné uzavření přátelské smlouvy spolu se strategickým spojenectvím s Čínou. Rusko tedy bohužel stále zůstává pro Evropu velkým otazníkem. Ale hrozí i jiná nebezpečí. Je to především fundamentalistický islamismus, jímž jsou ohroženy některé nejjižnější evropské oblasti a Israel. Zbrojní úsilí států, kde převládá toto extrémistické hnutí a které mají dostatek finančních prostředků k nákupu nejmodemějších i jaderných zbraní, bude ještě po řadu desetiletí znamenat velké nebezpečí pro svobodný svět. Časem se však mohou vyskytnout ještě další nebezpeční hrobaři demokracie. Největším nebezpečím pro atlantické společenství hodnot je však jeho vnitřní mravní rozklad ústící v anarchii, jehož příznaky jsou zvláště u mladších generací dosti patrné. E. Hoffmann 24 [pageend24]Mukl 3/1997 Satirické vyprávění o projevech našich politiků na schůzce NA TO v Madridu (Převzato z MF DNES z 12. 7. 97 - z pera Viliama Bucherta) NATO? - No, to už jsem někde slyšel, říká ministr Výborný. Přestože moravské povodně zaplavily informace o rozšiřování NATO ze španělského Madridu, přece jenom na veřejnost propluly konečně pravdivé informace o chování a projevech českých politiků a jejich doprovodu na historickém summitu aliance. Vybíráme z tajné zprávy CLA: Václav Havel, prezident: „M h m m m. Mhmmm. Že, no. Mhmmm. Že.“ Miloslav výborný, ministr obrany: „Severoatlantická aliance a bezpečnost? - To zní sakra povědomě. Zeptám se ještě svých poradců. Ani předchůdci Baudyš a Holáň mi však k tomu nic nezanechali. Odpověd Vám odfaxuje můj tiskový mluvčí. Nebo se zeptejte Luxe, já i tak bez něj nemohu mluvit. Já skutečně ničemu nerozumím. A proč jsem ministr? - A proč se mě vůbec ptáte? Josef Zeleniec, šéf diplomacie: „Proše pana, já si myslím, že naše bezpečnost je bezproblémová. Já jsem například ulomil při jednom zkušebním startu křídlo lehkého letadla a vůbec nic se nestalo. Naše letadla jsou tedy více než perfektní. Přejel jsem pejska a také se nic zvláštního neděje. Můj alianční automobil značky Audi to přežil bez nejmenší úhony. Povídám o NATO samé nesmysly a ještě sem nikoho nepřesvědčil a také si toho nikdo nevšiml. Dagmar Havlová, manželka prezidenta: „Ta Hillary je otřesná. Přece já jsem nejkrásnější a nej zajímavější. Cože? Jaké NATO? Jo v Madridu? Že přijali Českou republiku? No jo, Vašek tam stál a oni něco říkali, on pak něco říkal, ale já jím nerozumím. Myslím, že několik milionů už mám jistejch. Ta Hillary k nám ale nesmí nikdy přijet!“ Václav Havel, prezident: „Já jsem kdysi ve Washingtonu navrhl NATO zrušit. A také se s bezpečností Evropy nic nestalo. Ted navrhuji úplný opak a také se neděje vůbec nic. Lucernu kvůli tomu prodávat Němcům či Američanům ale nebudu.“ Včera také některé agentury zveřejnily výsledky průzkumu, zda lidi vědí, co to NATO vlastně je. I tady byly odpovědí překvapující: Sedmatřicet procent dotázaných uvedlo správně, že se jedná o vojenskopolitickou aliancí šestnáctí západoevropských a severoamerických zemí. Toto číslo je téměř shodné s počtem občanů jasně podporujících vstup do bruselské organizace. Třicet pět procent oslovených považuje „nato“ za příslovce, což je také správná odpověd. Osmnáct procent jej označilo za předměstí španělského hlavního města Madridu, sedm procent za zkratku nějakého nového pracího prášku a tři procenta za cikánský výraz, kterým si tato menšina značkuje cizince „odsouzené“ k okradení. 25 [pageend25]Mukl 3/1997 KONTA V současné dobé je Švýcarsko neustále vláčeno americkými advokáty, zastupujícími židovské oběti holocaustu na pranýř světové veřejnosti. Důvodem jsou peníze uložené židovskými občany ve švýcarských bankách, kteří přežili holocaust a žijí nyní v USA, nebo jsou roztroušeni po celém světě. Švýcarské banky vypracovaly seznamy tzv. „bezejmenných“ kont, které obsahují konta všech klientů bez ohledu rasy, národnosti a státní příslušnosti. Jsou to prostě peníze, o které se dosud, po padesáti letech od konce války nikdo nepřihlásil. Lze samozřejmě předpokládat, že se jedná převážně o židovské peníze z nacisty obsazeného území, kteří byli v důsledku perverzní nacistické ideologie barbarským způsobem likvidováni. Mezi bezejmennými konty se nalézají i konta nežidovských občanů různých národností, dokonce samých nacistických zločinců. Konta tohoto druhu lze nalézt také u švédských a anglických bank. Švýcarsko je od nepaměti neutrální stát (tzv. ozbrojená neutralita, která se liší od té švédské či rakouské neozbrojené) a v době druhé světové války bylo až do roku 1942 útočištěm mnoha židovských občanů, kteří zde nalezli asyl. Později byly švýcarské hranice pro izraelity uzavřeny, což se nemělo stát, ale Švýcaři nejsou sami, kteří odmítli přijímat další uprchlíky. Spojené Státy vrátily v té době od svých hranic loď přeplněnou uprchlíky před nacismem. Všichni tehdy zahynuli. Je znakem určité slabosti dnešní švýcarské vlády, že všechna tato napadání kategoricky neodmítla, jak to učinily spolu s jinými bankami banky švédské. Mohl-li někdo dokázat (číslo konta a jméno konta), že v bance uložené peníze patří jeho rodině, dostane je bez jediného hlesnutí i s úroky. Prostý přemýšlivý občan se ptá, co vězí za touto neslýchanou kampaní? A tak nás mimoděk napadá, co se stalo s penězi bývalých komunistických prominentů, kteří samozřejmě neměli důvěru k vlastní čs. měně a kteří si „pro jistotu“ ukládali své horentní sumy do švýcarských bank. Stále se přetřásá thema II. světové války a nacistických zločinů, což je jistě správné a je dobré, že toto odstrašující období dodnes tak hýbá světem. Ve srovnání však s oběťmi osmdesáti let trvajícího zločinného bolševismu, které mnohonásobně převyšují ty nacistické, to byla jen krutá epizoda. A jen pár let po jeho pádu, se už o něm a o jeho „nenávistných nositelích“ nesmí moc nahlas mluvit, aby to snad příliš nepohnulo světem. Švýcarské banky na náš dotaz, zda se u nich nalézají konta bývalých komunistických zločinců, odpověděly, že nám takovou informaci nemohou poskytnout, že by o ni musela požádat nynější vláda. Učinila to? B. Hoffmannová 26 [pageend26]Mukl 3/1997 REQUIESCANT IN PACE Všem, kteří sdíleli utrpení pronásledovaných bojovníků proti komunismu s bolestí oznamujeme úmrtí dvou dalších statečných bratrů, a to: bratra Jana Simůnka ze Švédska, který zesnul dne 3. února 1997. Mnoho našich členů ho zná jako čestného a neohroženého stoupence svobody a demokracie, který nikdy, ani v době nejtěžšího utrpení, nezradil své ideály. Čest jeho památce ! Dále bratra Josefa Vrby z Kanady, který za svobodu Čechů a Slováků obětoval 12 let života ve vyhlazovacích koncentračních táborech na Jáchymovsku a zesnul letos v jarních měsících. Čest jeho památce! za Otou Novákem Muklovská vzpomínka na bratra Otu Nováka z Kutné Hory Bratr Novák zemřel po dlouhé těžké nemoci na následky pobytu v uranových dolech dne 22. dubna 1997 v Kutné Hoře. Byl to čestný a vzácný kamarád, kterého bude vždy vzpomínat jak celá muklovská obec, tak jeho kamarádi a přátelé pro jeho dobrou, milou a bezprostřední povahu. Odešel člověk, který svým neohroženým životem a vlasteneckým příkladem v boji proti komunistickému bezpráví bude příkladem pro nastupující mladou generaci Byl organizátorem všech našich setkání i přes svou těžkou nemoc. Tuto vzpomínku věnuji za všechny, kdo bratra Nováka znali a nikdy na něho nezapomenou jako na vlastence a přímého bojovníka proti komunistické zvůli Stanislav Holáň, Moravské Lieskové (Slovensko) 27 [pageend27]Mukl 3/1997 ČR- Postretouren an: MUKL, Postfach 4111 CH - 8022 Zürich Schweiz Stan. Gajdošik Okružní 4699/612 760 05 Zlín 5 MUKL Čtvrtletník Světového sdružení bývalých čs. politických vězňů MUKL Presseorgan der Weltvereinigung der ehern, tschechoslowakischen politischen Häftlinge MUKL Quarterly-Revue - Editor: Association of Former Czechoslovak Political Prisoners MUKL La revue trimestrielle - Editeur: Association mondiale des anciens prisonniers politiques tchécoslovaques Nevyžadené rukopisy se nevracejí. Redakce neručí za obsah inzerce. Podepsané články nemusí vždy vyjadřovat názor redakce. Řídí redakční rada - odpovědný redaktor Eugen Hoffmann - Tiskem Milan Cimburek, Badenerstrasse 698, 8048 Zürich, Schweiz, Tel.: 01 / 431 68 78, Fax 01 / 432 95 92, Předplatné pro nečleny Sdružení (ročně): Šýcarsko: Sfr. 20,— včetně poštovného ostatní Fvropa: Sfr. 24.- Zámoří (letecky): Sfr. 26.- Česká republika: Kč. 100.— pro členy Sdružení Kč. 60,- pro hromadné objednávkv Vychází 4x do roka. Prosíme platit bankovkou v doporučeném dopise na adresu: MUKL, Postfach 4111, CH - 8022 Zürich (pro zahraničí). Objednávám MUKL ........najeden rok ........na půl roku Adresa objednávajícího: Příjmení:................................ Jméno:................................... Ulice a č.:............................. Místo..................................... Stát:....................................... Objednávky v ČR na adresu : Stan. Gajdošik, Okružní 4699 /612 76005 Zlín 5 Objednávky v zahraničí: Postfach 4111 CH - 8022 Zürich Switzerland [pageend28]