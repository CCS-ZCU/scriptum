ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXVIII Číslo 3 (273) Březen 1978 O Sokole jsem se po prvé dověděl a jej trochu poznal z obrázku jako chlapec, začátkem let šedesátých. Vidím ještě teň před sebou ten obraz Sokola, třímající vlající prapor. Ten obraz mně utkvěl a vnukl mně první představu o Sokolstvu. T. G. M. O SOKOLE A SOKOLSTVÍ Přicházím k vám jako starý Sokol. Vzpomínám s uspokojením na sokolování v duchu Tyršově. Do Sokola jsem vstoupil z vlastní potřeby. Nepamatuji se, že by mne tam někdo zval. Cvičil jsem původně v Sokole Pražském. Když jsem se z Vinohrad přestěhoval na Malou Stranu, vyhledal jsem sokolovnu pod Petřínem. Cvičil jsem tak dlouho, až mi lékař zakázal skok a prudké pohyby; proto jsem přestal cvičit u vás a v náhradu za to dal jsem se do kola a později do koně. Když jsem poslancoval, chodil jsem ve Vídni sokolovat. Měli jsme malé družstvo. To byli prof. Maydl, prof. Kaizl, dr. Kramář, já a ještě někteří jiní. Bylo to ve vnitřním městě. Nám bylo sokolování radostným tělocvikem, zároveň však také duchocvikem. Sokolování a sport je osvěžení a tužení těla i ducha. Hned, když jsem přišel na universitu (1882), stýkal jsem se s Tyršem před přednáškami a mluvívali jsme o Sokolu. To byly mé první styky s ním. Mluvili jsme o estetice a filosofii. Poznal jsem z těch rozprav, že Tyrš kladl velikou váhu na antiku. Vždycky když mluvil, jako by měl před sebou antickou sochu. Sbližovala nás v tom nejen stránka fysická, ale i duchovní. Pokud se Sokolstva před válkou týká, byly mi vodítkem ty rozmluvy s Tyršem. V těch mně Tyrš řekl všecko, co mně říci mohl. Články jeho, pokud byly dostupný, jsem si zaopatřil. Tím osobním stykem jsme měli příležitost probrat všecko, celý Sokol. Pamatuju se na jeden jeho výrok, že Sokolové, když bude třeba, půjdou na barikády. Řekl jsem mu: "Poslouchejte, jste tím opravdu jisti, že nejsou to barikády papírové?" Jeho to zarazilo. Když zemřel, vzpomněl jsem toho slova a bylo mně líto, že jsem ho snad tím ranil. Na slet v roce 1912 se už moc nepamatuju. To jsem poslancoval. Ale sám jsem na slet vodil své známé cizince. [pageend1]Je a zůstane mi milou vzpomínkou, že jsem osvobozeneckou akci započal v dorozumění se starostou sokolského bratrstva. Bral jsem vždy doopravdy, co Sokol hlásal. Počítal jsem, že by Sokol byl jádrem naší revoluce. Sokol byl vždy připraven. Proto, když vypukla válka, hned jsem šel k Scheinerovi. Se starostou Sokola, dr. Scheinerem, probral jsem své plány podrobně, s dr. Scheinerem jednal jsem také o financování zahraniční akce; poskytl hned příspěvek na její začátky. Když jsme na Rusku tvořili legionáře, byla pro nás sokolská myšlenka jednou z těch složek, ze kterých jsme vybudovali svou první československou armádu. Vedle tradicí husitských a táborských byla to idea sokolská, která nás vedla, a disciplina i řád sokolský, které jednotlivci znali a jimž se podrobovali a které se jim staly druhou přirozeností. Toto sokolství se vlilo v naší vítěznou armádu. Při zakládání našich legií za války uvědomil jsem si plný význam ideí a díla Tyrše a Fügnera. Sokol, jeho zásady a ideály, byly nám vzory a školou, ovšem byl jsem si rozdílu vojáka a Sokola dobře vědom, ale idea sokolská měla značný vliv a vliv dobrý. Faktum je, že se při legiích užívalo, co se ze Sokola dalo užít. Sokol je organisace a velké těleso orga- nisační, a to nutně vychovává vlastnosti vhodné pro vojsko. Zkušenosti dlouhé války nutí přímo k péči o tělo a ducha budoucích generací. Ideály Fugnerovy a Tyršovy se právě v naší armádě osvědčily. Podceňoval jsem zahraniční činnost Sokolstva, ale za pobytu v cizině v době války jsem poznal, že mnohdy jediné, co se o nás vědělo, bylo, že jest u nás Sokolstvo, jež pořádá slety. Sokolujte a udržte sokolství v Americe. Americké Sokolstvo je naše mocná opora i pro doby příští. Kdyby zlé časy přišly, víme, že na československou Ameriku můžeme spoléhat. Nechci mnoho mluvit o tom co jsem dělal, ale připomínám, že jsem mohl pracovat, zvláště v Rusku, jen protože jsem ve vás našel porozumění pro svou práci. Co jsem dělal, nedělal jsem jen sám, ale bylo to s vámi, bratři Sokolové. Nemohu nevzpomenouti práce Sokolstva za války a po převratě. Úkol Sokolstva není skončen - já proto očekávám s bezpečností, že to krásné jádro rozvine se teči ve svobodné vlasti. A vám. Sokolům, nastává nyní pěkný, třebaže těžký úkol, abyste tečí plně ztělesnili ideu Sokolstva. Co je to? Jistě, mám-li se dovolávat nej lepších zásad našich zakladatelů Sokolstva, Fügnera, Tyrše a jiných, není to jen krásný sval, to krásně vypracované tělo, které ztělesňuje ideu sokolskou, je to bratrství, které se pěstovalo vždy v Sokole, je to také duchovní stránka, ta zvláštní přesnost, kterou Sokolstvo pěstuje a musí pěstovat, čestnost v životě domácím, čestný kamarád kamarádu a čestný odpůrce nepříteli, bude-li toho potřeba. Jsme dnes dále, než byli před námi. Sokol vznikl v době, kdy nebyl národ tak rozvrstven, jak tečí. Teň je rozvrstven na strany a směry a s tím se musí počítat; Sokol nemůže zabránit, aby si strany neorganisova- ly svůj tělocvik; vždyt to dělají podle jeho vzoru. Sokol má již svou tradici a má své duchovní vůdce, Fügnera a Tyrše. Hlavní myšlenka Tyršova je symfonie, harmonie člověka celého; Sokol musí spoléhat, že jeho idea v konkurenci ideí obstojí a zvítězí. Běží o to, aby vůdcové Sokola úkoly doby pochopili a takticky správně postupovali. Republika musí být organickým celkem, proto nemohou různé tělocvičné organisace být bez vzájemnosti; cílem Sokola musí být: tu vzájemnost správně organisovat. 34 [pageend2]Sokol nebude Slovensku znamenat o nic méně nežli co znamená zemím českým. Sokolská práca! Pamätám sa, že nie raz sme o tom hovorili se Schei- nerom. Hovori takto: Ved Sokolstvom sa celý český národ premenil, duša, aj fyzicky. Česi nie sú už, čo boli. Vyzerajú lepšie, krajšie, sú zdravši. Takým populárným spôsobom znázornil to, čo robi Sokolstvo. Ako to, že meni Sokolstvo nielen úroveň tela, ale i ducha? Stálá snaha Sokolst- va o krásne, zdatné telo a o to všetko, čo Tyrš svojim ideálom antickým chcel. Nuž, že by takéto principy pre Slovensko nemalý byt dobré, to si nemôžem představit ani s tým súhlasit. Prirodzene, že pokračujete v tom, čo sa začalo v Cechách, kde bolo viacej Sokolov a kde je viac zkúseností za dlhú dobu. Já viem o vašej práci, bratia. Sám som cvičil v Sokole a viete dobre - náš prevrat, naše legie - v Rusku, keň sme organisovali naše vojsko, nuž, pri tom nám pomáhali Sokoli svojim osvedčeným organizačným duchom, tak aj všade inde. A preto: pokračujte, pracujte v duchu sokolskom! Snaň sa budú nejaké premeny aj na Sokolu vyžadovat, veci šport a všetko, čo sa teraz robi, k ternu ponúka - ale premeny nebudú podstatné. Na svojom základe budujte Salej. Výsledky budú dobré pre Slovensko i Podkarpatskou Rus. Před několika dny sletem sokolským ukázali jsme cizině, jak vysoká je úroveň naší tělesné kultury a jak hluboko pronikla do všech vrstev národa. A na sletu sokolském, nemýlím-li se, vedle výcviku fysického pronikla nejvíce mravní stránka. Fakt, že Sokolstvo jest v nej lepším slova smyslu mravní institucí všenárodní, ta kázeň národní, ta energie, ta odhodlanost a obětavost každého si podmanila, nás Cechy i Slováky a také cizince. Jsem potěšen vaším sletem. Vy ani nevíte, Sokolové, jak děláte dobrou propagandu pro republiku a propaganda ta je pro stát zadarmo. Skládáte účet ze své práce sobě, svému národu i světu. Vykonali jste kus práce národní a politické. Vy pokračujete v tom, co jste započali ve válce. Váš slet, zdá se mi, je krásným programem pro mír, programem jednotné organisace celého národa, kázně nikoliv mechanické, nýbrž kázně ideí, ideje sokolské, národní a republikánské. Vítám proto, bratři, váš slet, nebot přišel opravdu jako na zavolanou, aby všecky myslící názorně poučil, co znamená demokratický celek: organi- sovanost, ukázněnost, připravenost. A tento organisovaný, ukázněný, připravený celek, ta naše krásná obec sokolská, má právě teň zvláštní význam: zastiňuje nynější politický nesoulad a stlačuje jej na přechodní fázi našeho politického vývoje. Když přehlížím ty masy Sokolů a Sokolie, mladých a starých, uvědomuju si znova a znova, že každé množstvo musí být ovládáno a řízeno ideou, ideou pojatou a drženou jednotlivci, vedoucími množstvo a zároveň mu sloužícími. V tom smyslu Sokolstvo a jeho idea je živým vzorem a poučením národu a republice. Sokolský slet nejsou pouze ta krásná cvičení na stadionu. Bylo mně dopřáno vidět, co je za tím stadionem - všecka ta zařízení, tu čistotu cvičenců a návštěvníků, zařízení hygienická, stravování atd.; k tomu si představme všecku tu přípravnou práci nejen v Praze, nýbrž po celé republice, to rychlé vybudování celého stadionu, cesta statisíců do Prahy, zaopatření bytů, noclehů atd. - z těch sterých a tisícerých výkonů a opatření vznikl tento skvělý celek. Že jste se nedali odstrašit hrozícími obtížemi a slet uspořádali, již to je důkazem sokolské energie a organisačnosti 35 [pageend3]a samo sebou úspěchem vedle úspěchu, jehož sobě dobudete, jsem jist, cvičením. Kdo si dovede jen přibli žně předs taví t, co provádění sletu znamená, kolik sokolských jednot a tím i mnoho jiných organisací bylo uvedeno v pohyb a součinnost, uvědomí si význam sletu právě za nynějších poměrů. Slet je velkou národní školou energie, podnikavosti, kázně - v tom smysle a duchu jej srdečně vítám. Já z těch celých slavností si odnáším již tento dojem: ta organisa- ce, která se v tom jeví, a ta práce - to je právě pěkné a poučné, a vychováváním vás mladších. Byl jsem velmi spokojen s tím co jsem viděl. Tak jen, aby v tom pokračovali. Měl jsem obavy, že bude pršet. Venku pršelo, ale zde takový krásný den. To se dětem vydařilo. Snad již i Pán Bůh je členem Sokola. Pokud jde o filosofii Sokolstva, jak se projevila v Tyršových spisech, jest jí řecký ideál tělesné dokonalosti. Ale sokolství je něčím více nežli Slavia a Sparta, jest to výraz národního cítění. Hlavním cílem Sokolů bylo, utvoříti jádro národní armády - takto Sokolstvo bylo protiněmecké, protiklerikální a protiaristokratické. Svaz byl založen v době, kdy rakouské úřady byly přirozeně nedůvěřivé a činily se pokusy vyhladiti jej . Neměly ovšem úspěchu, a naše zahraniční legie za války byly organisovány na sokolském základě. Tyrš přímo geniálním a uměleckým počinem harmonicky sloučil antický ideál krásy a dobra s naším národním programem, žádajícím synthesi ušlechtilého češství s čistým lidstvím. Tyrš vytvořil sokolskou obec a vštípil jí tu sílu a mužnost, která stejně se vyhýbá hrubosti a násilnosti jak sentimentalitě slabošského bratříčkářství ; veliké vzory naší slavné minulosti, Žižka a jeho nezlomná chrabrost v obraně pravdy a národa, a Chelčického nekompromisní pacifism, našly v idei sokolské harmonický výraz. Tyrš v souhlase s tehdejší mladší pokrokovou generaci byl nadšený demokrat a sokolským bratrstvím vědomě sloužil demokracii a osvobození národa. Sport a tělesná výchova je kus sociální a politické výchovy. V tělocviku se vychovává láska k poctivosti a čestnosti. V tom byl význam Sokolstva. Slovanství by bylo jako něco zamlženého, kdyby mu Sokolstvo nedávalo věcnou životní náplň. Jen sokolská práce může přivésti všechny Slovany trvale do velké rodiny kladně pracujících příslušníků společné veliké myšlenky sokolského bratrství. Jsem rád, že vidím pohromadě celou slovanskou obec sokolskou. Jistě ve svých poradách přemýšlíte o cestách k účinnému spojení všech za společným cílem. Jeho směr vytkl nám už Kollár: A vždy, voláš-li: Slovan!, necht se ti ozve člověk! Soustředění na tělovýchovu usnadní orientaci vůči všem politickým stranám a také církvím: Sokol - Fügner a částečně ještě Tyrš - vyrostli z tehdejšího liberalismu, a ten dnes je v podstatě překonán; "svobodo- myslnictví” dnes ustoupilo širším a vyšším kulturním směrům a úkolům. Pojem kultury sám je dnes jiný, složitější, vyšší. Sokol má dbáti výchovy charakteru, a to může bez programu theologického, církevního: být přímým, nelhát, být čestným a slušným, být tolerantním atd., to všecko lze 36 [pageend4]vštěpovat jako příkaz lidskosti, lásky k bližnímu. Pokud běží o poměr k politickým stranám: když se Sokol zakládal a byl v počátcích, nebylo té svobody politické, jak dnes a nebylo tolik politických stran. Sokol měl přímo a nepřímo poslání politické. Heslo "ne politiku do Sokolstva", nýbrž "sokolství do politiky" je programově správné - obtíže budou v taktice, jak program provádět. Avšak také o politice lze uvažovat věcně, přímo vědecky; Sokol může na bratřích žádat, aby v politice byli věcní, tolerantní, aby nepodléhali heslům slepě atd. Domnívám se, že vliv Sokolů je tu patrný; míním Sokoly veřejně činné. Ale nelze si tajit, že te3 národ - "veřejnost" - je bohatší na nové směry; nastává dělba funkcí, práce, směrů. Běží o to, aby Sokol tuto situaci postihl a podle toho se také specialisoval, abych tak řekl, a tím svůj vliv si zabezpečil. Četl jsem nedávno spisek, tuším jeden z prvních spisů našeho Tyrše, Hod olympický. Neznal jsem ho dosud a četl jsem se zájmem, jak by si byl Tyrš tenkrát přál, aby stát - jak to Řekové dělali - dal uznání tělocvičným snahám a jak dokazoval, že to by bylo vlastně povinností státu. Jsem štasten, že mohu jako hlava státu vás přijati a povědět, co ostatně z celého mého vystupování a jednání jste již poznali, že plně akceptujú ideu Tyršovu, ideu sokolskou: Ve zdravém těle zdravý duch. Potom i ta politika bude zdravá, bratři! Vzdělávací a výchovná činnost Sokola musí se přizpůsobit novým poměrům. Základní myšlenka Tyršova je, že neběží jen o cvičení těla, nýbrž také ducha; duch a tělo jsou harmonický celek. Proto vzdělávací činnost musí být vedle cvičení a býti úměrná. Dnes i cvičení těla - svalů - podléhá hygienickým (anatomickým, fysiologickým) poznatkům. Tedy poučovat členstvo a vychovávat. Vychovávat: na vycházkách nedovolit nestřídmé jíst a pít, nekouřit na schůzích a přednáškách atd. Dnes je funkce Sokola jiná než tenkrát na počátku. Sokol se musí specialisovat, jako všichni. Může zůstat tendence, z čeho vyrostl. Ale musí se specialisovat a hledat jiné methody. Pořád o tom přemýšlím. Co se má dělat, to nevím, nejsem ve vedení. Docela konkrétní návrhy? To bych musel déle uvažovat. 0 kroji jsem často uvažoval, jestli vyhovuje; ale vím, je těžko, měnit staré zvyky. Jako všenárodní organisace, usilující o harmonický vývoj ducha a těla, Sokol bude pokračovat v duchu doby. Půjde ovšem o pochopení doby a pokroku pravého. Tyršovo heslo bylo "Vpřed". Pokrok neznamená stálé, chronické napětí a rozčilení, neznamená chytat se všeho, co různí lidé za pokrok vydávají: Sokol má stejný problém, jako vedoucí, myslící inteligence. Tedy: Co je pokrok pravý? bude se ptát každý rozmyslný inteligent. Je to problém nejen Sokola, ale celého národa. Sokol je v praxi bratrstvím; bratr k bratrovi bude tolerantním. Hlavní věc je tělovýchova. Že máte obě pohlaví pospolu. Cenné je a bylo: demokratický a bratrský duch. V družstvu je soudce, profesor, písař, dělník vedle sebe. To je škola demokracie. Tělesná výchova musí dbáti solidního vývoje těla celého. Při tom třeba pamatovat! na rozdíly těla, vytvořené růzností zaměstnání, na příklad dělníka a zemědělce. Konečně nebude od místa připomenout nejen staré mens sana in corpore sáno, nýbrž i opak toho, že zdravé tělo předpokládá zdravého ducha. Zaklada- 37 [pageend5]tele Sokolstva pamatovali na to dobře. Ovšem musí telovýchova vždy být pěstěna s hlediska kulturního. Důkazem jak tělovýchova stává se důležitou, je rozvoj sportu; o ten má celá naše veřejnost zájem, jak je vidět ze všech listů. Proto je poměr Sokola ke sportu tak důležitý. Konečně i v jiných zemích tělovýchova stala se tak důležitým problémem; nelze Sokolu nevidět, jak sport sbližuje národy mezinárodně. Sport také vychovává k čestnosti. Dnes takový hoch, když je sportovec, nekouří, nepije, neflámuje, aby se udržel ve formě. Jen když při tom hoši kulturně nezhrubnou; potom to bude největší pokrok a návrat ke kultuře antiky, jak to chtěl Tyrš. * Podle svých tradicí Sokol se bude snažit o zahlazení všech stop nesvobody, zejména pak se bude starat o dorůstající pokolení. Silte jeho zdraví tělesné i duševní, veňte je k ušlechtilosti a pravdivosti, zvykejte je na kázeň, dávejte mu vzory dělné lásky k národu a státu. Nové pokolení musí být lepší a zdatnější než my starší. Přesné a svědomité konání sokolských povinností, podle programu.Příklad! Mluvení již nestačí. Neříkám tím, že se nemá přednášet, kázat, agitovat - ale příklad je účinnější. Slovo a čin. Sokol tedy se musí odlišovat programem a charakterem svých členů. Hlavní je: Sokola mít v pořádku, prima! Kde český Sokol vystoupí, musí budit respekt! Ale Tyršův základ vám může být vodítkem a zásada správné demokracie a republiky každému mohou býti vodítkem ke správnému cíli. Tyrše a Fug- nera nechte jako základ, nechte jen ty dva. Mne nechte stranou. Vy se držte těch dvou, Fügnera a Tyrše. Zvláště Tyrše. Je tam dost námětů pro dnešní moderní dobu. Ta antická krása! Mne nechte stranou. Nedělejte z dvojice trojici. Já jsem president, dobrá; Sokol, dobrá; na Sokolu jsem budoval armádu. Pomáhám, co mohu a rád. Ale ti dva jsou zakladatelé Sokolstva a já jsem jen president. Držte se Tyrše. Já bych z něho vysoukal, co se dá. * Byl jsem Sokolem a jsem Sokolem. Znám cíle Sokolstva a svým jednáním dokázal jsem a dokazuji, že jsem Sokolem a budu jednati v duchu sokolském i dále! Casto se mne lidé táží, jak prý si udržuju zdraví. Velmi jednoduchá to věc: Sokoluju, sportuju, nebojím se vzduchu, slunka a vody, nepřejídám se a nepožívám alkoholu. Mám celý den práce dost a mám také starosti soukromé i veřejné. Pochopil jsem, že člověk nežije kvůli legraci, ačkoliv může a má být vesel a přijímat svět a život v naději, že běh jednotlivců, obcí, národů a lidstva je řízen rozumem a dobrotou, přesahující naše pochopení. Přítel je ten, komu tykám. Jeden, dva jsou mrtvi. Jen Sokolům,bratrstvu, s kterým jsem cvičil tykám. - Vliv sokolství? Veliký vždycky; ale mravně nejsilnější za války. Já na Sokol a jeho nové a opět nové úkoly nezapomínám a sleduji všecku tělovýchovu stále a s živým zájmem v naději, že národ náš tělem i duchem obstojí ve zkouškách, které kdy osud nám uloží. 38 [pageend6]ŽALOV JAROSLAV SATRAN Ze švédská došla opožděně smutná zpráva, že v městě Va- steras zemřel v mladém věku 50 let upřímný Sokol a poctivý čs. exulant bratr Jaroslav Satran. Bratr Satran pocházel z Lužce u Mělníka, kde také zahájil svou dráhu sokolskou. Po únorovém puči v r. 1948 opustil Československo. Ihned po příchodu do uprchlického tábora se zajímal o možnost ustavení Sokola a byl jedním ze zakládajících členů první sokolské jednoty v západním Německu - Krabbenloch v Ludwigsburgu. Byl dobrým cvičencem a činně pomáhal zejména při cvičení žactva. Z Německa vyemigroval do švédska, usadil se ve Vasteras, kde úspěšně působil ve svém řemeslu elektrikářském a byl členem tamní sokolské jednoty až do jejího zániku. Tam se také oženil a zanechává nyní svou manželku a děti. Až do konce svého života zajímal se o sokolskou činnost. Litoval, že nemoc mu znemožnila účast na IV. sletu v Curychu v r. 1976 a těšil se na setkání se sokolským bratrstvem na slete příštím, v r. 1982. Nedočkal se již... Milý bratře Jaroslave, budiž Ti švédská země lehká! JAROSLAV REICHL V Torontě v Kanadě zemřel dne 14. února ve věku 79 let bratr Jaroslav Reichl. Byl po celý svůj život přesvědčeným demokratem a svou oddanost myšlenkám Masarykovým osvědčil za nacistické okupace odbojovou činností a přípravou i aktivní účastí na pražském povstání. Po válce byl ředitelem tiskárny ve Varnsdorfu; po únoru opustil vlast. Zapojil se ihned do exilové práce a činnosti - už v uprchlickém táboře byl spoluvydavatelem "Československých novin". Usadil se na krátko v Norsku, odkud v r. 1951 vyemigroval do Kanady, kde v Torontě působil ve svém oboru jako umělecký grafik a tiskař. Bratr Reichl byl činným členem Společnosti pro vědy a umění a znám svou podporou skautského hnutí. Byl znalcem a sběratelem českých knih a ze své bohaté sbírky věnoval také archivu Čs. Sokolstva v zahraničí několik vzácných sokolských knih. Čest jeho památce! 39 [pageend7]O bachmačské bitvě Ve dnech 9. až 13. března uplynulo 60 roků od bachmačské bitvy v Rusku, v níž hrdinství čs. legionářů zachránilo naší tehdejší osvobozeneckou armádu od zkázy. Ve zborovské bitvě šlo o to, pozvednoutnáladu ruského vojáka, který po tak dlouhém zápolení ztrácel víru ve svou zdatnost a v poctivost svých velitelů; u Bachmače bylo v sázce všechno. V létě roku 1917 se naše pluky stáhly od fronty na Ukrajinu. Na podzim pak přišla bolševická revoluce a její představitelé ihned jednali s Němci a Rakušany o mír. Profesor Masaryk byl tehdy v Rusku. Předvídal, že mír bude uzavřen a že našemu vojsku nezbude nic jiného než opustit ruské území. Když pak Ukrajina jevila úspěšné snahy se osamostatnit,když začala jednat s vítězem, musili naši i z jejích hranic pryč. I vyjednával Masaryk na všech stranách a podařilo se mu získat dovolení odvézt celé vojsko přes Sibiř do Vladivostoku; proti tomu neměla námitek ani vláda ukrajinská. Francouzská vláda pak dala souhlas k tomu, aby bylo naše vojsko prohlášeno součástí vojska francouzského. Mír byl ujednán. Bylo po válce. Ukrajinská vláda se chtěla upevnit proti bolševikům a proto zavolala na pomoc německé vojsko. To na takovou příležitost čekalo a vydalo se na cestu na Kyjev. Avšak mezi ním a Kyjevem bylo naše vojsko. Tomu nezbylo nic jiného, nežli se zdvihnout a vydat se na dalekou pout. Jedna jeho divise ležela před řekou Dněprem,druhá byla za ní. V té rozlehlosti jejich zatímních posádek bylo nebezpečí, protože nebylo možná shromáždit rychle všechny pluky po železnici. První divise se vydala na pěší pochod. Zatím se Němci dostali až do Kyjeva a tím tedy našim v zad. I bylo třeba si pospíšit a udržet je daleko od železničního uzlu v Bachmači, kudy měly projíždět naše pluky. Železnice byla v nepořádku, vozů málo, lokomotiv nedostatek a ochota žádná. Naši tu byli odkázáni sami na svůj důvtip a na svou odvahu. Šestému pluku náleží největší zásluha o to, že se naši probili na železnici a že odtud vyjeli. Ten odrážel Němce v Bachmači, na sever i na západ od něho, aby se ostatní mohli dostat do vlaků a odjet. Opustil bojiště s posledními, když už bylo vyhráno. Také třetí prapor 7. pluku se vyznamenal; nejkrvavější bitvu těch dní dne 10. března svedl on. Teprve den po tom přišel na bojiště 4. pluk, aby vystřídal vyčerpané bratry, a ten vydržel na místě až do konce. Závěrečné boje obstaral on. Ve všech bitvách mělo účast dělostřelectvo 1. divise. Šestý pluk se zasloužil nejen na bojišti, ale také, a to podstatně, tím, že řídil dopravu po železnici. Sehnat v nejbližším okolí 800 vagonů a 27 lokomotiv, to nebyla žádná maličkost. Kromě toho je nutno uvést, že počasí bylo jako skoro vždycky tou dobou: ve dne taje, takže se není možná pro samé bláto zakopat, v noci mrzne a není se kde ohřát. A střeliva bylo málo. Ani koní nebylo dost - bratři musili nosit těžké kulomety až deset kilometrů daleko do bitevní čáry a zase tolik zpět. Nebylo divu, že nejeden z nich únavou omdléval. Proti našim tu útočily dvě německé divise. A naši obstáli dobře. Bachmačská bitva dala příležitost plukům druhé divise, aby se ukázaly v ohni. Až do té doby se té cti dostalo jen první divisi. A byl to křest slavný. Byla to dlouhá doba těch pět dní, kdy záleželo na každém. 40 [pageend8]Československá rozvědka na odjezdu do boje proti Němcům u Bachmače. Naši v ní vydrželi znamenitě nejen jako lidé, ale i jako vojáci; nikdy nezakolísali, ale vždycky jevili porozumění pro celek. Bitva u Bachmače znamenala počátek úžasné cesty před Sibiř, kde se naši bratři pokryli slávou nesmrtelnou. V letošním, šedesátém výročí si připomeneme jejich hrdinství s uctivou a pokornou vděčností. R. P. Z ÚSTŘEDÍ SCHŮZE VÝBORU ÚSTŘEDÍ Schůze výboru Ústředí Cs. Sokolstva v zahraničí koná se ve dnech 15. a 16. dubna 1978 vždy o 10. hod. dopolední v salonku hotelu "Opera", Du- fourstrasse 5, v Curychu ve Švýcarsku. ČlNOVNICKÁ ŠKOLA Cinovnická škola Ústředí Cs. Sokolstva v zahraničí pro Sokolskou župu Švýcarskou a bližší jednoty župy Západoevropské se koná ve dnech 22. a 23. dubna 1978 vždy v 10. hod. dopoledne v sále Freizeitanlage Wipkingen v Curychu ve Švýcarsku. Pořad: Část všeobecná - Část odborná - Sokolská idea Sokolská organizace Sokolské dějiny Práce a povinnosti činovniků: jednatele, zapisovatele, pokladníka, účetního,.účetních a hosnodářských dozorců starosty, mistostarosty, vzdělavatele, archiváře, knihovníka a dalších činovníků. Školu povedou starosta a jednatelka Ústředí - bratr Dr. Ant. Hřebík a sestra Jarmila Uhlířová. 41 [pageend9]HLÍDKA VZDĚLÁVACÍ 7. BŘEZEN Rudolf Fiala Je tomu 128 let, kdy se narodil T.G. Masaryk, filosof, humanista, politik, ale v prvé řadě myslitel a budoucí první president Československé republiky. Rok co rok se vracíme k tanuto výročí, při kterém je opakováno něco, co bylo již mnohokrát řečeno, nebo se tato postava objeví ještě v jiném, novějším vyobrazení, nebo v pohledu z jiného, dosud neobvyklého zorného úhlu. Letos uplynou 64 roky od doby, kdy šedesátčtyřletý odcházel za hranice vlasti, aby burcoval svědomí a vědomí světa v zájmu jeho národa. Sel do politického boje v lidském věku, ve kterém jsou již mnozí na odpočinku. Opustil svoji vlast, ve které zanechal rodinu, vystavenou persekuci a útrapám, se kterými musel počítat. A přece neváhal. Byl si vědom toho, že cena národa a jeho osudu je vyšší, než mnohé oběti osobní. Toto si musíme stále a stále uvědomovat, abychom svým činům a jejich výsledkům dávali odpovídající hodnotu. Setkáváme se i u přátel a krajanů, jistě jinak dobrých příslušníků našich národů a vpravdě vlastenců, kteří jsou osobními účastníky a pamětníky doby, kdy T.G. Masaryk seděl na nejvyšším místě ve státě, na stolci presidentském, v prostorách, ve kterých byly před ním mnohé světlé postavy našich dějin, čeští králové, s názorem, že jeho osobnost a dílo je už, hlavně pro mladší generaci, pouze historická. Slyšíme případně i přirovnání, že Masaryk pro lidi naší doby může ve své osobě být srovnáván na příklad s Jiřím z Poděbrad, nebo s našimi velikány ještě vzdálenější historie. Je tomu opravdu tak? Vím, že žijeme rychleji, než naši předkové. Jsem si vědom také toho, že falešná snaha po vytvoření mythu víc hloubku díla našeho prvního presidenta mnohokrát změlnila než vyzvedla. Ale co je povinností nás všech, v prvé řadě ale vzdělavatelů v naší sokolské rodině? Nám pamětníkům znovu a znovu připomínat velikost demokrata, kterým T.G. Masaryk bezesporu byl. A toto přesvědčení ověřovat na jeho konkrétním životě. Připomínat jeho nekompromisní odhodlání, odhalovat nepravdu a skreslování skutečnosti všude tam a u všeho, co se mělo stát zdánlivě v očích našich a i okolního světa ukázkou a důkazem kulturní nebo politické velikosti. Hájení pravdy i za cenu osobních potíží nebo nepřátelských projevů odpůrců, majících jiný názor. Ale také důsledné tolerování názorů druhého. A nemalým, ale hlavním úkolem nás dříve narozených je, abychom z balastu historického nánosu vyzvedli a před oči mladší generace postavili ryzost charakteru, ukovaného hlubokou morálností, vycházející z osobních prožitků, hodnocení 42 [pageend10]všeho ve světle věčnosti, neotřesitelné víry ve spravedlnost. Je našim úkolem, abychom mladým lidem, s námi žijícím mimo vlast, ukázali na bohatost myšlenek, zachycených v literatuře nebo projevech T.G.M. Abychom stále a bez přestání, formou informativní, ne poručníkováním, stavěli charakterové vlastnosti a z toho vycházející životní krédo Masarykovo před oči a dovedli je včlenit do našeho každodenního života. Heslo, ale nejen heslo, ale hluboké osobní přesvědčení, že "Pravda vítězí", které se stalo také součástí velkého československého státního znaku, bylo vůdčím při všech činech T. G. Masaryka v životě osobním i státnickém. Velikost jeho tolerance mimo jiné spočívá také v tom, že netrval na plném začlenění tohoto hesla do státního znaku, přes jeho hluboké osobní přesvědčení, které znělo: "Pravda Páně vítězí". Toto vědomí budiž dnes hodnocením, ale i poděkováním za všechno, co bylo v osobnosti tohoto velkého syna našim národům dáno. Nestane se potom jen aktem vzpomínání, promítáním zpět do dávné minulosti, ale bude postaveno doprostřed našeho života osobního i národního. ŽIVOTNÍ JUBILEA MARIE MAŘASOVÁ - 50 V Curychu ve Švýcarsku oslaví dne 23. března "padesátku" sestra Marie Mařasová, roz. Holá. Narodila se v Hradci Králové v sokolské rodině; otec byl závodníkem a činovníkem sokolským, čs. legionářem, který svou aktivní odbojovou činnost v době Heydrichiády zaplatil životem, matka byla rovněž činnou Sokolkou a členkou Cs. Červeného kříže. Po válce mladá Marie pomáhala matce znovu budovat zničený otcův obchod a s nadšením se zapojila do činnosti v Sokole, kde působila až do zastavení sokolské činnosti komunisty. Přes mnohé potíže se jí podařilo vystudovat; po složení učitelských zkoušek působila několik let v pohraničí, kde se také seznámila se svým manželem Karlem Mařasem. V letech 1960-1968 byla vedoucí pedagogického oddělení pro mládež a děti v Hradecké nemocnici. V r. 1968 byla se svým manželem v prvních řadách Sokolů, kteří usilovali o jeho obnovu, vedla v Sokole v Hradci Králové žactvo i dorost, byla činná v župě Orlické a účastnila se také památného sjezdu na Střeleckém ostrově. Po sovětské okupaci opustili manželé Maňasovi vlast za mimořádně těžkých podmínek, neboř s sebou vzali matku, která byla téměř 100% invalidou. Ihned po usazení ve Švýcarsku se všichni činně zapojili do sokolské činnosti - v jednotě, okrsku i župě. Zasloužili se také zejména podstatně o zdar IV. sletu Čs. Sokolstva v zahraničí v Curychu v r. 1976 - Marie jm. nácvikem všech ženských složek, Karel příkladnou organizací umělecké sletové akademie. Do dalších mnoha let přejeme sestře Mařasová hodně pevného zdraví! - VH - 43 [pageend11]SOKOLSKÝ TĚLOCVIK DĚLÁME TO DOBŘE? Jiří Liška (Pokračování) 11. Celé družstvo v zástupu, stoj rozkročný, úklon vlevo. Uchopit lavičku levou rukou podhmatem, pravou nadhmatem. Zvedat. 14. Švédská bedna a její mnohostranné použití 1. Přeskoky: 2. Obíhání: 3. Přeběhy: 4. Probíhání: 5. Prolézání: 44 [pageend12]6. Plížení: 7. Překážky: riY ymnrm Švédská bedna a její kombinace s jiným nářadím nebo náčiním: (přichází též v úvahu pro veřejná vystoupení) 1. koza - bedna - koza: 2. lavička - bedna: (pro nácvik přemetu) 3. žebřiny - bedna - skok: 4. bedna - hrazda: 5. bedna - míč: (pro zpestření přeskoků) (Pokračování) 45 [pageend13]ZE SOKOLSKÉHO SVĚTA AUSTRALIE Sydney ČS. NÁRODNÍ DŮM - sokolovna jednoty v Sydney je oblíbeným střediskem čs. národní činnosti po stránce tělocvičné a sportovní, jakož i společenské. Je rovněž potěšitelné,že i po stránce hospodářské sokolovna plní svůj účel - jednotě se již podařilo splatit 13,000 dolarů na dluhu v bance a výbor jednoty doufá, že zbývající částku 19,000 dolarů se podaří plně splatit do konce tohoto roku. Bude tak možno zahájit dostavbu druhé části sokolovny a tím celou projektovanou stavbu dokončit. TĚLOCVIČNÉ NÁŘADÍ pro novou tělocvičnu, jež bylo objednáno již před 5 měsíci a slíbeno s dodací Ihůtou 3 týdnů ve většině dosud dodáno nebylo,resp.došlá částečná objednávka došla v nepouživatelném stavu. Zklamaní cvičenci doufají, že se brzo konečně dočkají... VLADIMÍR RICHTER,dlouholetý člen jednoty a výborný sportovec zemřel dne 26. ledna v mladém věku 46 let. Členové jednoty se s ním rozloučili ve velkém počtu v sobotu 28. ledna v krematoriu v Sutherland. SPORTOVNÍ DEN jednoty se konal v neděli dne 26. února a zdařilá Matějská pout v sobotu 4. března. K. ČADKOVÁ, obětavá členka jednoty, známa svou pílí a obětavou prací při všech sokolských zábavách oslavila dne 15. ledna své 70. narozeniny. PPAVIDELNÁ cvičení se konají v úterý, ve středu a v pátek večer v sokolovně. ŽUPA ŠVÝCARSKÁ Župní lyžařské závody Ve dnech 4. a 5. února konaly se v Unteríbergu župní lyžařské závody, jejichž organizací byla opět pověřena jednota Winterthur, jež se úkolu zhostila jako vždy velmi dobře. Kromě obvyklého závodu v obřím slalomu byl letos pořádán také závod běžecký. Celkem se zúčastnilo 70 závodníků všech složek. Baden - pobočka Aarau PO DESETIMĚSÍČNÍ úspěšné činnosti tělocvičné i kulturně zábavné pořádala pobočka dne 21. února slavnostní členskou schůzi na níž noví členové pobočky složili sokolský slib do rukou starosty mateřské jednoty Baden. Na schůzi byla rovněž projednána příprava ustavující valné hromady nové jednoty Aarau a příprava kandidátní listina výboru jednoty. Ustavující valná hromada byla stanovena na dne 10. března 1978. Bern TRADIČNÍ LYŽAŘSKÝ ZÁVOD jedno- ty, jehož 4. ročník se konal ve dnech 27. a 28. ledna, byl velmi zdařilý. Také počasí bylo nakonec velmi příznivé a celkem se zúčastnilo 50 závodníků všech složek a věkových skupin. Cury ch VALNÁ HROMADA jednoty konala se dne 25. února v krajanském středisku Wipkingen. V úvodní části br. R. Fiala, vzdělavatel Ústředí, promluvil stručně o událostech února 1948, jakož o významu T.G. Masaryka a jeho myšlenek a díla pro národ i Sokolstvo. Úvodní část byla zakončena složením slibu deseti členů jednoty. 46 [pageend14]Na nové období byl zvolen výbor Sokola Curych z těchto sester a bratří: starosta V.F. Svoboda, náčelník J. Geřábek, náčelnice J. Fialová, vzdělavatelka D. Rajmonová a dalších 14 členu výboru z nichž byli zvoleni místonáčelníky V. Mika a Z. Zajíček, místonáčelnicemi J. Zajíčková a L. Clercová. Valná hromada se usnesla, aby v rámci členských příspěvků bylo zahrnuto i předplatné časopisu Ústředí a tím se rozšířil sokolský časopis do všech sokolských rodin. Zdařilá valná hromada byla ukončena hezjou přátelskou a bratrskou zábavou. župa vídeňská Vídeň III. LEDNOVÝ KULTURNÍ VEČER jednoty byl věnován životu a dílu Josefa Suka. V literárně-hudebním pásmu byli účastníci seznámeni se zajímavými podrobnostmi bohatého života autora známého sokolského pochodu V nový život. Tento pochod byl také zahrán čtyřručně na pianu;dále byly předvedeny úryvky z 1.a 5. věty symfonické básně Asreal, nádherný koncert Es-Dur, zatím co sestra Kolářová přednesla za klavírního doprovodu B. Lionové recitál úvodu k Zeyerově pohádce Raduz a Mahulena. Vyvrcholením večera byl přednes tří Sukových skladeb klavírním koncertním umělcem prof. B. Čuberkou. Večer byl zakončen přednesem řady árií přítomným australským krajanem, který v Austrálii působil jako operní a koncertní zpěvák . - St. VSL - Vídeň XII-XV. TANEČNÍ ZÁBAVA konaná poslední sobotu v lednu v Kongresshaus byla mimořádně zdařilým úvodem do letošní společenské sezóny. Zábava byla zpestřena mnoha účastníky v národních krojích, z nichž pět párů předvedlo živý tanec na pochod "Šo- haj od Václava Vačkáře. V půlnoční scéně zatančila první tanečnice "Theater an der Wien" pí. Eva Dvorská a p. Zdislavem Zelinkou, prvním tanečníkem "Volksoper" Slovanský tanec od Ant. Dvořáka a bouřlivý potlesk nejlépe vyjádřil uspokojení i nadšení přítomných. - Jafl VSL - Vídeň XVI. ČLENSKÝ VEČER konal se v neděli dne 19. února. Byl zahájen promítnutím barevného filmu br. arch. 0. Češky z třítýdenní cesty Itálií. Po tomto zajímavém a vděčně přijatém úvodu bylo přikročeno k pořadu vlastní schůze, jež je již tradičně přípravou na valnou hromadu. Po zvolení kandidátní komise promluvil výstižně vzdělavatel jednoty br. S. Žmola o významu řady výročí pro náš národ, jichž bude letošního roku vzpomenuto. Úspěšná členská schůze byla zakončena společným zpěvem sokolských a národních písní. MAŠKARNÍ MERENDA byla poslední zábavou této sezóny a konala se v domáckém prostředí sokolovny. Ku zdaru přispěla velkým podílem pestře vyzdobená tělocvična, jakož i oblíbená hudba krajana Víty. DĚTSKÝ MAŠKARNÍ PLES konal se den po Maškarní merendě, v neděli dne 5. února. Tento tradiční podnik pro nejmladší příslušníky jednoty se každoročně těší velké oblibě jak u dětí tak i rodičů a letošní dětský ples byl zcela mimořádně úspěšný a dobře navštívený. - Zm. VSL - JOSEFA SLÁDKOVÁ a JOSEF HUSÁK, dlouholetí členové jednoty oslavili své 65. narozeniny. Blahopřejeme a do moha dalších let přejeme hodně pevného zdraví. PŘEDPLATNÉ SE PŘEDPLÁCÍ ! 47 [pageend15]Bata Shoemakers to the world We make Bata shoes People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ S.00, ostatní země $ 3.00. Předplatné ze všech zemí kroně Kanady přijímá: Jar. Hanuš, 412 E.73rd St. New York, N.Y., USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd., Mississauga,Ont.,Canada L5B 2E9. [pageend16]