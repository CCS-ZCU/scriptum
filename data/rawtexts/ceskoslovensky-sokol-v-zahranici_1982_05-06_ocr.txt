ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXXII KVĚTEN - ČERVEN 1982 Číslo 5-6 (315-316) Jménem Sokolské župy Vídeňské Vás všechny, milé sestry a milí bratři a milá sokolská mládeži zvu a vítám k nám do Vídně na slet! Vítáme účastníky Dkfm. Antonín Sysel starosta Sokolské župy Vídeňské Jak je Vám známo, bylo nám uloženo Ústředím čs. sokolstva v zahraničí uspořádat slet. Koná se na oslavu významných sokolských výročí a byl proto nazván sletem jubilejním. Právě tato skutečnost nás zavazuje, abychom ještě více než kdy jindy vynaložili největší snahu a péči k zdárnému provedení sletu. ztratila značný Jestliže v minulosti jsme byli podporováni mohutnou Československou obcí sokolskou, případně i vládou Československé republiky, po druhé světové válce, po únoru 1948, jsme podporu ČOS již neměli a "bratrskou pomoc" pražské vlády jsme odmítli. Přes velmi účelnou a úspěšnou péči našeho Ústředí jsme nyní přece odkázáni jen na sebe, na naše sokolské bratrstvo a na naši krajanskou veřejnost. Je na nás, abychom udržovali a zlepšovali naši činnost a zabránili zániku kdysi tak silného a početného Sokola ve Vídni, založeného již r. 1867. Že se nám to daří, dokazují číslice našich výkazů o činnosti. [pageend1]Klademe ale také veliké naděje v tento slet, jelikož všechny dosavadní slety zde konané byly nám vždy značnou vzpruhou a oživením činnosti naší i celé menšiny. Zjevným vyjádřením významu sletu je skutečnost, ze naše Menšinová rada české a slovenské větve v Rakousku převzala nad sletem záštitu. Nehledě k velkým a namahavým pracím předsletovým, velmi se všichni těšíme, milé sestry a milí bratři, na setkání s Vámi, na možnost se s Vámi poznat a pohovořit si o našich vzájemných zkušenostech, poměrech a starostech, poznat Váš sokolský život u Vás i Vaše osobní osudy a úspěchy. Mnozí z Vás opustili domov a vlast, museli znovu budovat existenci, ale přece zase našli cestu do našich řad a vytvořili si prostředí, které odpovídalo našim sokolským představám. K sletu samotnému se dá říci, že jsme se snažili učinit vše, co bylo v našich silách a možnostech a doufáme, že budete spokojeni. Chtěl bych při té příležitosti zdůraznit skutečnost, že záštitu nad sletem převzal také starosta města Vídně p. Leopold Gratz, který uspořádá pro sletové hosty recepci na vídeňské radnici. Chce tím nejen uvítat zahraniční hosty a účastníky, ale také veřejně dokumentovat živý zájem o náš menšinový život a prokázat proslulou vídeňskou pohostinnost. 0 významu sletu svědčí také, že během sletu přijme sokolskou delegaci také president Rakouské spolkové republiky dr. Rudolf Kirchschláger, který se vyznačuje velikou znalostí našeho národa i zdejší menšiny a projevil velké pochopení pro naše poslání i slet svobodného sokolstva. Od založení Sokola ve Vídni, pne se veliký oblouk činnosti - přes pohnutá léta probuzenecká také v naší menšině, která kolem r. 1900 čítala na 100,000 příslušníků, přes pionýrskou práci tehdy ještě slabé české inteligence, přes uchvácení velké části menšiny sokolskou ideou, která jí dávala náplň a odvahu k přežití, přes pohnuté doby obou válek do dneška, kdy máme klid a podporu úřadů při našich podnicích . Máme dnes všechny předpoklady k zdárnému průběhu sletu a věřím, že slet bude úspěšný. Pro naše širší obecenstvo a návštěvníky z ciziny je pochopitelně nejpopulárnější hlavní vystoupení v neděli na stadionu, zejména pak cvičení prostná, která jsou úchvatným vyjádřením sokolského ideálu krásy, síly a zdraví. Z mnohých obdivovatelů sokolských prostných uvedu jen dva, politika a spisovatele - Jana Masaryka a Karla Čapka. Oba viděli v našich sletech a zejména v prostných organizovanou sílu, zdatnost a schopnost našeho národa, podřízení se zájmů jednotlivců potřebám a zájmu celku a jednotnou svornost a odhodlanost cvičenců. 82 [pageend2]Snažíme se společnou prací nás všech zde tímto sletem čestně obstát, jak před Vámi, sestry a bratři, kteří se sletu zúčastníte, tak před naší menšinou a všemi hosty a návštěvníky z ciziny. Vítám Vás všechny upřímně do naší české Vídně, kde se na Vás již těšíme. Vynasnažíme se, abychom Vám pobyt zde co nejvíce zpříjemnili, abyste se po sletu, osvěženi dny sokolského bratrství a sokolské lásky vraceli do svých domovů s nej lepšími vzpomínkami na V. Jubilejní slet československého sokolstva v zahraničí ve Vídni. Sletu zdar! Sletová pohlednice Jiřího Kaisera a sletové dopisní nálepky dle návrhů Sávy Rokniče, Anny Janoušové a Evy Waldaufové. Celkem byla vydána serie 6 pohlednic a 4 sletových dopisních nálepek. 83 V Jubilejní SLET ČS. soKOLSTVA V ZAHRANIČÍ VÍDEŇ 2.-5. ČERVENCE 1982 V.-JUBILEJNÍ SLET ČS SOKOLSTVA V ZAHRANIČÍ VÍDEŇ 1982 2.-5. ČERVENCE SLETČS.SOKOLSTVA o' zahraničí ve-’ VÍDN11982 cna OsCavuSteíio cvýročí tfrvntio SOKOÍS^^iOS^E^ a StopacCesátýcfiQ^čiroienin ^DrSMirosfava 1982 VÍDEŇ V. SLET ČESKOSLOVENSKÉHO. SOKOLSTVA V ZAHRANIČÍ 2-5. ČERVENCE [pageend3]JEDNÍCÍ SÍLA SOKOLA BRZDOU TLAKU OKOLÍ Marie Provazníkové Až zavlaje "prapor rudo-bílý, modrou rozeklaný", až zazní fanfáry Suková pochodu, mnohým z nás se sevře srdce a za mlžnou clonou v očích se nám zjeví Strahov. Je nás už jen hrstka, kterým se za ním zjeví letenská pláň. S těmi se asi většinou sejdeme na tribunách. Na cvičišti budou ti, kdo se v poslední době hlásili: "Byl jsem žáčkem - byla jsem žákyní, když jsme se loučili s naším Sokolem". Pradědové nás nejstarších Sokol zakládali, pravnuci budou v žactvu nebo v dorostu. Není už to úžasné samo o sobě, kolik generací si tu podává ruce přes hroby a přes kolébky? Je stará pravda, že časy se mění a my se měníme vnich; ale také před lety napsal básník Jakub Deml: "Mody se měnz3 ale chléb se neprejz. Sokol je chlebem národa." Jsou hodnoty, které přetrvávají věky: pravda, čest, věrnost...vlast, národ... svoboda! K těm vede, k nim vychovává Sokol. Vyrostl ve významnou složku národní kultury, protože národ zvedal a sílil sloučením tělesné výchovy s výchovou mravní. To byl smysl a účel hnutí založeného Tyršem a jen ve věrnosti této základní myšlence je jeho budoucnost. Na nás, kdo jsme se k ní přihlásili, záleží, dovedeme-li jipřevést přes období světového mravního úpadku. Zájem o vídeňský slet dokazuje, že Sokol stále ještě má svou jednotící sílu. Hlásí se k němu nejen staří členové vychovaní ve svobodné Československé republice, ale také členstvo krajanských sokolských organizací, české i slovenské, v Americe. Dovedeme tuto jednotící sílu Sokola udržet a zajistit do budoucna? Dovedeme pro ni vychovat budoucí vůdce ze svých vlastních dětí? Bude to těžké v našem rozptylu, kde osamělost a velké vzdálenosti jednot pomáhají přizpůsobovacímu tlaku okolí. Ale musí to být. Bude to naše malá splátka za získanou svobodu. Časy se mění a my se měníme v nich, tím více, že jsme opustili svou zemi, že jsme přerušili spojení se svým odcizeným státem. Ale nepřerušili jsme a nesmíme přerušit své spojení s národem, jehož gény máme ve své krvi. Zejména ne s jádrem národa, s těmi, kdo zůstali doma a v rodinách a v malých kroužcích udržují úctu k nejvyšším hodnotám našich předků: k pravdě a k svobodě. V sokolství jsme si odnesli nejsilnější pouto s minulostí, mezi sebou i s národem doma. To dědictví musíme neporušené odevzdat příštím generacím. Kdybychom dopustili, aby místní nebo časové nálady pokřivily základ sokolství - jeho vedoucí myšlenku, 84 [pageend4]brzy bychom se stali volným spojením bezduchých sportovních spolků - nebyl by to už Sokol. Úkolem sletů je nejen zúčtování za uplynulé období, ale také ukázat cestu dál. V. slet sokolstva v zahraničí ukáže početní sílu cvičícího členstva i zájem veřejnosti. Obávám se, že také ukáže slabiny - v počtu mládeže. Právě tam, na čem nejvíc záleží. Doufám, že to sokolstvo přijme jako výzvu: využít sletového nadšení k náboru mládeže a soustředit se v ní na výchovu k opravdovému sokolství. Jen tak můžeme pracovat k zabezpečení budoucnosti Sokola, až sestárnou dnešní vedoucí, poslední ještě vychovaní v tělocvičnách Sokola ve svobodné vlasti. Náčelnictvo udělalo v tomto směru první krůček zařazením tábora mládeže do sletového pořadu. Půjdeme za ním? Jen tak můžeme pracovat k trvalému působení spojovací síly Sokola jako brzdy přizpůsobovacího tlaku okolí. VĚČNĚ ŽIVÁ TYRŠOVA MYŠLENKA Vedli jsme a vedeme po první i po druhé světové vojně zápas o novou dobu, jinou, než v jaké žil Tyrš a jeho první i druzí generační nástupci. Tato nová doba chtěla a chce i novou myšlenku a novou řeč. Smělý a rozšafný rozsévač Tyrš sil svá těžká zrna jaru své doby, pokolení po něm žala a zase sila dál - měla a má i naše generace síti totéž zrno pro novou žatvu? Na tuto otázku dalo a dá se odpovědět jen kladně, protože Tyršova semena měla a mají věčnou sílu života, jako zrna chlebového obilí. Jejich slupka měla a má sice ráz, barvu i tvar své doby, ale jádro bylo i jest věčně platné, jako podstata evangelia a všeho toho, co stvořil člověk ze zkušenosti věků pro platnost do věků. Řešeto času propustilo již a ještě propustí mnohé a přemnohé, co z Tyršových projevů bylo časové a tedy dočasné, ale základ zůstal a zůstane. Forma doby přetlumočí a přestilisuje si z Tyrše, co zní nové mentalitě cize a málo srozumitelně, ale duch bude dále žít, na něm se až na nějakou literu nezmění nic, protože jeho pravdy jsou neměnné a ustavičně platné. Sokol- stvo může snad chtít a snad se i bude pokoušet o nové dráhy a vztahy, může - zejména v době osláblých nebo nadměrně průbojných vůdců - nastoupit ojeté a zase klikaté, krkolomně odvážné a srázné cesty, ale vždy se nakonec vrátí k svému prazákladu a k své pracestě, protože byla a jest jistá a jedině vítězná. Každá příští doba bude musit k svému vlastnímu prospěchu přísahat na celonárodní Tyršovu zásadu, na její nadstrannost, nepolitickost, ne- stavovskost, nekonfesijnost, vývojovost a pokrokovost, protože do Sokola musí mít bránu dokořán otevřenu každý Čech a celý národ, což jest jen takto možné. Jen tak může mít Sokol širokou přitažlivost a může sloužiti všemu národu v dobách dobrých i zlých. Spor dne nemůže porušit tuto velkolepou osnovu Tyršovy myšlenky, protože ona není pro den, ale pro věčnost národa. 85 Dr. Albert Pražák [pageend5]PO ČTVRTÉ NA SOKOLSKÝ SLET DO VÍDNĚ Vídeň, hlavní město malého, ale svobodného Rakouska, na skok od hranic Sověty okupovaného Československa, bude ve dnech 2. až 5. července tohoto roku znovu dějištěm velikého podniku československého exilu, V. sletu svobodného Československého sokolstva v zahraničí. Na vzdory všem komunistickým skřekům od roku 1948, že v cizině zahyneme, československé sokolstvo v celém světě znovu rozpíná svá neúnavná křídla, aby se slétlo do Vídně k V. sletu, který před samým prahem sovětského imperia dokáže světu, že sokolstvo neživoří, nýbrž roste, sílí a mohutní . Důkazy? Když jsme po komunistickém puči, v únoru 1948, unikli jistému pronásledování, nebo odmítli žít v sovětském "ráji" a v našich bolavých srdcích přenesli Tyršovy ideály přes šumavské kopečky na svobodný západ, začínali jsme sokolskou činnost v uprchlických táborech v Německu a Itálii od piky. Rakousko bylo okupované velmocemi a kromě U.S.A, nebylo ve světě jednotné sokolské organizace. Táborové jednoty, přes všechny potíže a nesnáze, byly dobrou průpravou pro naší další sokolskou činnost v zemích našeho nového domova. V místech, kde dříve vůbec žádné sokolské jednoty nebyly, byly brzo založeny. Zářivým důkazem toho je Austrálie, Jižní Afrika a Švédsko. Sokolský duch pronikl do mnoha zemí svobodného světa. Dnes má naše Ústředí československého sokolstva v zahraničí, činné od 1. ledna 1951, 31 sokolských jednot a 3 pobočky, působících ve 12 zemích, celkem přes 3,900 příslušníků. Dvě jednoty, Sydney a Melbourne v Austrálii dokázaly postavit vlastní sokolovny. Není to velký úspěch? Ovšem o tom komunistický propagační plátek "Československý svět" nikdy nepíše. Zato ale často věnuje mnoho místa dvěma vídeňským jednotám I.-V., a X., které zradily samy sebe a nechaly se pražským režimem koupit za hrst špinavých korun. Jejich práčata, odkojená rudým mlékem, ukazují v Praze při každé Spartakiádě, jako pokusné králíky, odchované pražským výborem pro zahraniční Sokol. Klamou tím doma lid povídačkami, že zastupují celý vídeňský Sokol. Nestydatá _lež. Přirozeně, tyto dvě jednoty nemohou být členy našeho Ústředí a na našich dřívějších sletech ve Vídni ni86 Jaroslav Hanuš [pageend6]kdy necvičily a nebudou pochopitelně cvičit ani na našem letošním slete. Vídeňská župa má dnes 8 sokolských jednot, které nikdy svoji sokolskou čest neprodají a nezradí. Po skončení 17tileté okupace Rakouska, 1938-1955, ihned zahájily činnost a ze svého hnízda ony dvě prodejné jednoty vyloučily. Dobrovolně vstoupily do naší organizace, Ústředí československého sokolstva v zahraničí. Tvoří Vídeňskou župu a jsou jedním z hlavních pilířů našeho Ústředí. Na slet do Vídně se nás letos sjede a sletí ze všech koutů světa několik tisíc. Někteří z nás přijedou do Vídně již po čtvrté. Prvně o sletě roku 1956 na oslavu 90ti- letého výročí založení první sokolské jednoty ve Vídni. Po druhé jsme se sjeli roku 1962 na I. sletě Ústředí, pořádaného na oslavu 100. výročí založení Sokola v Praze. Po třetí roku 1972 na III. sletě Ústředí v roce 110. výročí založení Sokola. Letošní, v pořadí již V. slet Ústředí, se koná u příležitosti 150. výročí Tyršových narozenin a na oslavu 1OO. výročí konání prvního sokolského sletu v Praze na Střeleckém ostrově roku 1882 za Tyršova vedení. V. slet bude dalším důkazem, že vídeňští Sokolové zůstávají věrni sokolským idejím a vzorně plní svoje poslání dle Tyršova ryzího učení. Vídeňská župa má slavnou minulost. Přežila dvě světové války a okupaci nacistů i Rudé armády. Vídeňáci jsou denně na stráži před intrikami pražských komunistických agentů i místních přisluhovačů, kteří rok od roku se snaží jejich sokolskou činnost rozvrátit. Marně. Sokol ve Vídni nikdo nezlomí. Zůstane navždy součástí naší sokolské rodiny. Díky Vám všem, bratři a sestry, za Vaši obrovskou práci se sletem a za Vaše bratrské pozvání na slet. Přijedeme a přiletíme. Již dnes se těšíme na naše brzké shledání, na stisknutí ruky a na Vaše milé úsměvy. V. sletu zdar! SLETOVÝ POŘAD Střed tohoto čísla, strany 95 až 98, obsahují pořad V. Jubilejního sletu Čs. Sokolstva v zahraničí ve Vídni. Čtenáři jej mohou ze středu čísla vyjmout a vzít si jej s sebou na slet. 87 Uspořádání sokolského sletu není maličkost. Vyžaduje mnoho práce a finančních obětí. Vídeňští se toho nikdy nebáli. Jsme na ně proto nesmírně hrdi. [pageend7]Úvodní krok Uf - to jsme si oddychli! Opravdu - hlavně však, že tentokrát Švýcarsko mělo štěstí a na rozdíl od prvního sletu v roce 1976 při druhém slete župy, konaném 16. května 1982, nepršelo i když po týdnu krásného počasí předpověď zněla: bouřky. Jsou 3 hodiny odpoledne. Už zazněly nám tak milé a známé fanfáry Suková pochodu "V nový život": Slyš, polnice zní... a v každém se probouzí vzpomínky - jen ti mladí to berou prozatím neosobně. V krásném prostředí bývalého římského amfitheátru ve Windischi u Bruggu (kde opravdu římské legie v prvním století po Kristu pořádaly gladiátorské zápasy) ze dvou stran nastupují proudy mužů a žen vedených vlajkovou četou a činovníky župy. Po vztyčení vlajky, proslovu starosty župy bratra Veselého, který připomněl význam i účel župních sletů, uvítal náčelníka Ústředí bratra Musila z Vídně, přečetl zdravici starosty Ústředí bratra Waldaufa a zahájil župní slet, pozdravil nastoupené evidence náčelník Ústředí bratr Musil a za provádějící jednotu Baden uvítal přítomné její starosta bratr Němeček. Vedení sletu se na to ujalo náčelnictvo župy, náčelník bratr Vlček a náčelnice sestra Bergová. Slet župy švýcarské, představující úvodní krok k jubilejnímu sletu ve Vídni, stal se skutečností. 88 [pageend8]Župní starosta bratr Rudolf Veselý při zahájení sletu se župní náčelnicí sestrou Dagmar Bergovou a župním náčelníkem bratrem Antonínem Vlčkem. Ihned po odchodu cvičenců nastupuje svižným tanečním krokem taneční skupina Sokola Curych a v krásném desetimi- nutovém vystoupení předvádí národní tance z Čech, Moravy a Slovenska, Na trávě, v krásných původních národních krojích a za teploty k 30‘C to není právě jednoduchá věc. Živé a pestré vystoupení taneční skupiny je vystřídáno menší skupinou "gymnastů" Sokola Basilej - 4 chlapci a 8 děvčat za vedení bratra Bidla předvádí kotoule, přemety, salta a další přeskoky přes nářadí - ne každý chlapec či děvče je tak pohybově vycvičený, jako tato skupinka mladých, nadějných borců. A malá skupina dospělých "nářadovců" Sokola Basilej cvičí na bradlech a přeskoky přes švédskou bednu. Mezitím se již připravilo k cvičení žactvo a nastupuje k prostným. Je pravda, že amfitheátr skupinou 40 žáků a žákyň nebyl přeplněn, žactvo však cvičilo dobře a právem sklízí nadšený potlesk obecenstva. A již nastupují k cvičení muži a ženy. Malé chybičky nástupu jsou opraveny a již zaznívá krásné melodie hudebního doprovodu sletových prostných. Po dopoledních zkouškách kdy náčelnictvo nebylo s cvičením spokojeno, se jako čarovným proutkem vše změnilo k dobrému a cvičení šlo "jako na drátku". Když najednou v polovině cvičení magnetofon "stáv89 [pageend9]koval", cvičící stáli jako sochy; za minutku bylo vše napraveno a kupodivu se všichni "strefili" zcela přesně do přerušeného místa a pokračovali v cvičení bez sebemenšího zakolísání nebo nejistoty. A to není lehká věc. Závěr tvoří mohutné krédo téměř 200 cvičících, které je následováno velmi dlouhotrvajícím potleskem nadšených i dojatých diváků. Společný nástup všech cvičících a sejmutí vlajky uzavřel pořad velmi úspěšného župního sletu, velké generální zkoušky, cvičících i organizátorů, na blížící se pátý slet ve Vídni. S velkým uspokojením odcházeli ze sletiště cvičící i diváci, spokojen byl také náš milý host, náčelník Ústředí bratr Musil. Uf - to jsme si oddychli. Za několik hodin se dává do drobného trvalého deště. Tam nahoře nad námi jsou určitě také Sokolové... 90 [pageend10]II. slet Sokolské župy Švýcarské Windisch u Bruggu, 16. května 1982 91 [pageend11]CHLÉB A HRY VE VINDONISSE Slunci zbývá urazit ještě hodný kus z jeho denní cesty než vystoupí do nadhlavníku., ale už ted lačně vpíjí třpytivou ranní rosu trávy, prorůstající zdivém římského amfitheátru ve Vindonisse. Nedočkavě, jako by tušilo, že jiného příjemného doušku se mu tohoto horkého jarního dne už nedostane. Do trávy tentokráte nepoteče sladká krev poražených, ani lahodné víno, bohům ulité coby dík vítězů. Jen slaný pot zápolících, kteří přicházejí demonstrovat svou fyzickou zdatnost, zkropí kruhovitý pažit antického hřiště. Slunce tedy zvolna stoupá, zatím co přípravy k slavnostnímu zápolení se už daly v běh a spěchají vstříc s napětím očekávanému odpoledni. Panem et circenses! Lid si žádá chléb a hry. Do hlediště zaznívá zpěv, otevírá se vstupní brána, v pestrém šiku svižným krokem nastupují lehkooděnci. Řadí se v úhledné celky před tribunou obtěžkanou diváky. Zpěv dozněl, šik strnul, publikum ztichlo. S nej vyššího stupně kamenné tribuny hřmí hlas pořadatele, který vítá přítomné a provolává zdar nastávajícímu klání. Vlajkonoši vztycují prapor, zazní slavnostní fanfáry. Hry byly zahájeny, lid byl nasycen. A nejen chlebem. Nýbrž i grilovanými buřty, teplými párky a byl i dokonale napojen. Pivem, kokákolou a neskafem. Píše se totiž rok 1982 a je právě 16. května, den župního sletu "Československého sokolstva ve Švýcarsku", místo konání Windisch, před dvěma tisíciletími Vindenos- sa. Ale vratme se ke hrám. Z reproduktorů se linou sokolské pochody jeden za druhým, před di- 92 [pageend12]vaky defilují cvičící a je to utečený pohled. A jde to ráz na ráz, náčelníci s tribuny udílí povely, pochody vystřídá skočná cymbálová muzika, na zelený trávník vtančí dívky a hoši v starobylých národních krojích. Ach, to je podívaná! Sukně se točí, bílé rukávce vlají nad klobouky s peřím, červené a černé holínky jen kmitají, hned byste se dali do skoku s nimi, ale pot z vás leje, i když si jen tak sedíte v hledišti, je třicet stupňů ve stínu a oni na slunci — tančí! A nastupují nářadovci, žactvo a elitní družstvo členstva. Holčičky a chlapci v bílých tílkách, v červených či modrých trenýrkách předvádějí cviky na žíněnkách, józe a švédských bednách. Jde jim to hbité, sklízí potlesk. Téct přicházejí k slovu dospělí cvičenci. S napětím a okouzlené sledujete obtížné sestavy na bradlech a náročné přeskoky. Nadšený aplaus, jen ták pro sebe si říkáte: "páni, až budu v tomhle věku, chtěla bych mít aspoň kousek z téhle mrštnosti" - nejsou totiž všichni právě nejmladší. Pák cvičí Sokolíci prostná. Děti jsou svěží, naučili se to dobře, usmívají se. Ani vás nenapadnou takové ty pindy o dětech, co jsou budoucností národa. Tyhle děti zkrátka vypadají dobře na pohled a působí radost. Odcházejí za doprovodu cvičitelů a muziky a než je na značkách v trávě vystřídá členstvo, rozhlížíte se po hledišti. Ježí se to tu barevnými slunečníky, tam si vmí pod jedním nahaté dítě, pod tím větším filmovací kamera. Do bosa vyzuté publikum klátí do taktu nohama sedě na zbytcích antického zdivá, popíjí brčky zteplalé limonády a vůbec se tváří spokojeně. Je to vydařené nedělní odpoledne se spoustou sluníčka a podívané. Červeno modrobitá: bílá tílka a bluzičky, modré šponovky a krátké sukýnky, červené lemy a čelenky, Sokolky a Sokoli jsou tady a je jich 93 ČESKOSLOVENSKÉHO,., SOKOLSTVA V ZAHRANIČÍ VÍDEŇ 2.-5. ČERVENCE 1982 [pageend13]plné circulum. Stojí ve vyrovnaných řadách a zástupech nehýbne a čekají na první takty doprovodné muziky k prostným. Dvořákova Devátá symfonie! Je to všechno prosté, neokázalé, ale přesto se neubráníte určitému dojetí, za které, až bude po všem, se budete možná trochu stydět a Sokolům vyčítat. Ale co je tu vlastnč dojemného? Snad ta kyprá, opálená paní co cvičí v třetí řade vpravo? Její dvě děti už docvičily , teči sedí v hledišti a drží máme palce aby nic nezkazila. Nebo támhleten bělovlasý pán? Není on to od tčch dětí dědeček? Stojí tak hrdě a vzpřímeně, až vás napadá, že takováhle záda se v životě asi mnohokrát neohnula, nejsou na to stavěná. Že by na tom "Ve zdravém těle zdravý duch" přece jen něco bylo? Prostná členstva vrcholí, závěrečné tóny Novosvětské doznívají. Je tohle tedy, to antické hřiště uprostřed země Helvétů ten náš nový svět? Je. Ale dnes to byl zas jednou i ten starý, tahle kotlina plná české řeči, české hudby, českých barev a tvarů, české práce a zdatnosti. Čupní slet končí, vlajkonoSi stahují se stožáru sokolskou vlajku, pořadatelé děkují cvičícím a zvou všechny přítomné na slet do Vídně. Na ten hlavní, velký, jubilejní slet, kam se slétnou Sokoli i jejich příznivci z celého světa, tedy i z toho "Nového". Byl to pěkný den a dobrá věc se podařila. Nazdar! Nástup cvičenců, cvičenek a tanečníků k zahájení II. sletu Sokolské župy Švýcarské na starobylém římském amfitheátru ve Win- dischi u Bruggu - v neděli 16. května 1982. Fotografie ze sletu župy Švýcarské dodali bratři Rudolf Veselý a Rudolf Fiala z Curychu. 94 RuHe [pageend14]SLETOVÝ POŘAD ČTVRTEK 1. ČERVENCE 1982 8.00 hodin - Hotel Pošta, Vídeň I., Drachengasse č. 3. OTEVŘENÍ SLETOVÉ KANCELÁŘE Sletová kancelář bude otevřena po celou dobu sletu, od 1. do 6. července, denně od 8.00 do 22.00 hodin. Telefon (222) 52 - 66 - 87.. 18.00 hodin - Zasedací místnost župy Vídeňské, Drachengasse č. 3. SCHŮZE VÝBORU ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Celý den - Uvítání větších výprav ze zahraničí na vídeňském letišti a na nádražích. PÁTEK 2. ČERVENCE 1982 8.00 hodin - Sál Slovanské besedy, Vídeň I., Drachengasse č. 3. SLAVNOSTNÍ ZAHÁJENÍ SLETU 8.15 hodin - Místnosti Českého srdce, Vídeň I., Drachengasse č. 3. OTEVŘENÍ VÝSTAVY SLETOVÝCH PAMÁTEK 8.30 hodin - Sraz u hotelu Pošta, Vídeň I., Fleischmarkt č. 24, ZÁJEZD DO BÝVALÉHO KONCENTRAČNÍHO TÁBORA MAUTHAUSEN K ODHALENÍ PAMĚTNÍ DESKY SOKOLSKÝM OBĚTEM NACISMU Návrat kolem 18.00 hodiny k hotelu Pošta. 8.30 hodin - Tělocvična v Stadthalle ”B", Vídeň XV., Vogelweid- platz č. 14. SLETOVÝ TURNAJ V ODBÍJENÉ MUŽŮ A ŽEN Turnaj potrvá celý den. 95 ZPRAVODAJSTVÍ V. SLETU ČS. SOKOLSTVA V ZAHRANIČÍ [pageend15]PÁTEK 2. ČERVENCE 1982 96 17.30 hodin - Salon Marie Terezie, Hofburg, Vídeň I. PŘIJETÍ SOKOLSKÉ DELEGACE PRESIDENTEM RAKOUSKÉ SPOLKOVÉ REPUBLIKY 20.00 hodin - Velká slavnostní síň radnice města Vídně, Vídeň I., Rathausplatz VEČÍREK NA UVÍTANOU s o b o t a 3. Če r v e n c e 1982 9.00 hodin - Universitní sportovní středisko "Schmelz", Vídeň XV., Possingergasse č. 2. SLETOVÉ ZÁVODY V NÁŘAĎOVÉM TĚLOCVIKU Závody potrvají celý den. 11.00 hodin - Tělocvična Sokola Vídeň 16., Vídeň XVII., Steiner- gasse č. 7. ODHALENÍ DESKY ZAKLADATELI SOKOLA DR. MIROSLAVU TYRŠOVI 15.00 hodin - Posluchárna universitního střediska "Schmelz", Vídeň XV., Possingergasse č. 2. HOLD TYRŠOVI A JEHO SOKOLSKÉ MYŠLENCE Přednáška Prof.Dr. Mojmíra Povolného, následována zdravicemi zástupců zúčastněných organizací a spolků 19.30 hodin - Lidové divadlo (Volkstheater), Vídeň VII., Neustift- gasse č. 1, SLAVNOSTNÍ SLETOVÁ AKADEMIE n e d ě l e 4. Če r v e n c e 1982 7.45 hodin - "Weststadion", Vídeň 14. - Hiitteldorf, Keissler- gasse č. 6. POLNÍ MŠE Cvičencům bude poskytnuta možnost účasti na polní mši na hřišti u sletového stadionu. 8.30 hodin - "Weststadion", Vídeň 14. - Hutteldorf, Keissler- gasse č. 6. ZKOUŠKY VŠECH SLOŽEK Pro účastníky zkoušek bude v provozu restaurace sletového stadionu. [pageend16]14.00 hodin - "Weststadion", Vídeň 14. - Hiitteldorf, Keissler- gasse č. 6. HLAVNÍ SLETOVÝ DEN - VEŘEJNÉ VYSTOUPENÍ Pořad: 1 . Společný nástup všech složek 2. Zahájení sletu 3. Žactvo - společná cvičení prostná 4. Dorost - společná cvičení prostná 5. Vystoupení hostů - ženy vídeňského tělocvičného spolku WAT (Wiener Arbeiter Turnverein) 6. Slovanské tance - vystoupení v národních krojích Přestávka - 30 minut 7 o Ukázky cvičení na nářadí 8. Gymnastika na moderní rytmy - zvláštní vystoupení žen a dorostenek župy Vídeňské 9. Závod župních štafet 10. Vystoupení hostů - taneční skupina "0R0" Jugoslávského Sokola ve svobodném světě 11. Členstvo - společná cvičení prostná 12. Zakončení sletu 20.00 hodin - Palác Auersperg, Vídeň VIII., Auerspergstrasse č. 1. SLETOVÁ VESELICE NA ROZLOUČENOU 97 NEDĚLE 4. ČERVENCE 1982 PONDĚLÍ 5. ČERVENCE 1982 8.30 hodin - Sál Slovanské besedy, Vídeň I., Drachengasse č. 3. IV. SJEZD ČS. SOKOLSTVA V ZAHRANIČÍ Sjezd potrvá celý den. 9.00 hodin - Sraz u hotelu Pošta, Vídeň I., Fleischmarkt č. 24, DEN SOKOLSKÉ MLÁDEŽE Celodenní autobusový zájezd sokolské mládeže. 20.00 hodin - Sál Slovanské besedy, Vídeň I., Drachengasse č. 3. SCHŮZE SVAZU SOKOLSTVA VE SVOBODNÉM SVĚTĚ Zasedání zástupců československého a jugoslávského sokolstva v zahraničí. [pageend17]PODNIKY POSLETOVÉ SOKOLSKÝ SLETOVÝ TÁBOR - 6.-17. ČERVENCE 1982 Sletový tábor sokolské mládeže bude uspořádán v obci Lackenhofv dolním Rakousku, 155 km od Vídně, v krásném předalpském pohoří. Odjezd do tábora bude v úterý 6. července v 10 hodin od hotelu Pošta, Vídeň I., Fleischmarkt č. 24., návrat tamtéž v solfctu 17. července v 15 hodin. Odjezd i návrat bude pro všechny účastníky společný, autobusem. Sletová cvíčitelská škola Ústředí čs. sokolstva v zahraničí pro mužské a ženské složky bude uspořádána, přihlásí-li se nejméně 15 posluchačů. Bude se konat po dobu 5 dnů, vždy s celodenním vyučovacím programem. V době sletu bude ve Vídni uspořádána řada podniků různých organizací a spolků, z nichž některé byly sletovým pořadatelům oznámeny. Protože se jedná o podniky jiných organizací, není možné zaručit přesnost ani úplnost následujících informací. ČTVRTEK 1. Če r v e n c e 19.00 hodin - SHROMÁŽDĚNÍ NAARDENSKÉHO VÝBORU - Stephanushaus, Vídeň III., Ungargasse č. 38. 19.30 hodin - CHRÁMOVÝ KONCERT - MŠE ANTONÍNA DVOŘÁKA - u sv. Karla Bartolomějského, Karlskirche, Vídeň I, Karlsplatz 20.00 hodin - SETKÁNÍ CSL. SPORTOVCŮ V ZAHRANIČÍ s vystoupením komika Járy Kohouta a spisovatele Vladimíra Škutiny - Slovanská beseda, Vídeň I., Drachengasse č. 3 Pá t e k 2. Če r v en c e 12.00 hodin - SJEZD Cs. STRANY NÁRODNĚ SOCIALISTICKÉ V EXILU - Slovanská beseda, Vídeň I., Drachengasse č. 3 14.00 hodin - VÝSTAVA OBRAZŮ CSL. GALERIE KRAUSE ze Švýcarska 20.00 hodin - KONCERT ČESKÉ HUDBY - palác Palffy, Josefstrasse č. 6 s o b o t a 3. Če r v en c e 9.00 hodin - SJEZD SDRUŽENÍ BÝVALÝCH CSL. POLITICKÝCH VĚZŇŮ V ZAHRANIČÍ - Slovanská beseda, Drachengasse č. 3 13.00 hodin - ZASEDÁNÍ ZASTUPITELSTVA RADY SVOBODNÉHO ČESKOSLOVENSKA - Slovanská beseda, Vídeň I., Drachengasse č. 3 n ed Ěl e 4. Če r v En Ce 10.00 hodin - KATOLICKÉ BOHOSLUŽBY - český kostel, Vídeň 3., Renn- weg č. 63. OSLAVA 60 LET ČESKÝCH TĚŠITELŮ. pONDĚLÍ 5. ČERVENCE 17.00 hodin - BESEDA SE SPISOVATELEM VLÁD. ŠKUTINOU "V TAMZEMSKU 0 TUZEMSKU A NAOPAK” - divadlo "Die Komodianten" 98 CVIČITELSKÁ ŠKOLA - 6.-10. ČERVENCE 1982 PODNIKY MIMOSLETOVÉ [pageend18]SLETOVÝ ODZNAK K sletu byl vydán pamětní sletový odznak dle návrhu Pavla Slavinské- ho z Tarrytown, N.Y., U.S.A. Na odznaku je znázorněn pták sokol, před nímž je relief hlavy Tyrše; legenda na odznaku "V. slet - Vídeň 1982” je doplněna lipovými ratolestmi a k odznaku je připevněna stužka s československou trikolorou. Pro účastníky a návštěvníky sletu byl vydán "Úřední pořad" sletu, který bude na prodej v sletové kanceláři a při všech sletových podnicích. Obsahuje podrobný popis všech sletových podniků, včetně místa jejich konání, řadu článků o významu a poslání Sokola, článek o bývalém koncentračním táboře Mauthausen, stručný přehled všech 11 všesokolských sletů i dosavadních čtyř sletů Čs. sokolstva v zahraničí, přehled všech zahraničních žup a jednot se stručným popisem jejich vzniku, činnosti a vývoje, jakož i menší část inserční. DARY NA SLETOVÝ FOND 99 ÚŘEDNÍ SLETOVÝ POŘAD Výkaz č. 15. 1,000.00 dol. Tomáš Bata, Toronto, Kanada 100.00 dol. Marie Špačková, Vancouver, Kanada - k uctění památky bratra Zbyňka Jeřábka, Národní rada žen svobodného Československa, New York, USA, Karel Zahradníček, Cleveland, USA, Joseph a Olga Horvathovi, Paterson, USA, Joži Hasalová, Washington, USA 50.00 dol. Karel a Miroslava Cvachovcovi, Toronto, Kanada, Nejmenovaný, Ottawa, Kanada, Rudolf Maštalýř, Vancouver, Kanada, Sokol Baltimore, USA, Dr. Jaroslav a Dr. Angela Jírovi, Santa Barbara, USA, Sokol Washington, USA, Jaroslav Kašpar-Pátý s manželkou, Washington,USA, Karel a Zdenka Tyrovi, Rochester, USA, Anna Adamová, Portland, USA 48.78 dol. J. a V. Polanský, Gournay, Francie 25.00 dol. Jana Glavašová, Montreal,Kanada, Jan a Drucilla Tráv- níčkovi, Toronto, Kanada, Standa Skála, Montreal, Kanada, Karel Štencl, New Westminster, Kanada, Ing. Václav Novák, Chicago, USA, Antonín a Marie Kohoutkovi, Montreal, Kanada 20.00 dol. Vlasta Troblová, Toronto, Kanada, Dr. Miloš J. Novák, Montreal, Kanada 19.55 dol. Václav Cerha, Wiesbaden, Německá spolková republika 15.00 dol. Ing. Jan a Anežka Mráčkoví, Toronto, Kanada, Zdena a Jan Zajícovi, Ottawa, Kanada 10o00 dol. Miloš Vašíček, Montreal, Kanada, Josef Ondráček, Mil- [pageend19]waukee, USA, L.B. Kašpárek, Brook Park, USA, Jarmila Vogel, Newton Highland, USA, Vladimir Holeček, Cicero, USA. V Austrálii: 100 126.71 dol. Valná hromada T.J. Sokol Sydney 100.00 dol. Sokol Melbourne 21.00 dol. R. Šícha, Sydney 10.50 dol. Jo Martínek, Sydney 8.00 dol. K. Vaněk, Melbourne 5.20 dol. A. Hercok, Sydney, br. Látal, Sydney 5.00 dol. R. Haramulová, Melbourne 3.00 dol. J. Nešpor, Melbourne 2.00 dol. D. Doležalová, Melbourne V Rakousku: 5,000 O.S. Hotel Pošta, Vídeň, Volksbank, Wien-Mitte 3,000 O.S. Dr. Emil Jakubec, Vídeň 2,500 O.S. Dr. Toporek, Vídeň 1,000 O.S. Arch.Dipl,Ing. Musil, Vídeň, Mirka Bohnelová, Vídeň XVI 400 O.S. Jar. Dobeš, Vídeň II 300 O.S. Gustav a Ludmila Líbalovi, Vídeň III 200 O.S. br. Kozák, Vídeň 100 O.S. J. Florián, Vídeň, br. Beran, Vídeň, br. Deresz ml., Vídeň XVI., Josef Zachař, Vídeň III, Jan P. Vávra, Vídeň III, Růžena Soukupová, Vídeň XVI, Vlasta Šafářová, Vídeň XVI, Helena Kostohryzová, Vídeň XVI, Hana Rodtová, Vídeň XVI, H. Miihlbergová, Vídeň XVI, Greta Kantůrkově, Vídeň XVI, W. Burianová, Vídeň XVI, Josef Jirsák, Vídeň XVI, Walter Rabi, Vídeň XVI, Ilko Deresz, Vídeň XVI, Ilko Deresz jun., Vídeň XVI, Karel Míček, Vídeň XVI, František Rozmarýn, Vídeň XVI, František Kolář, Vídeň XVI, Josef Osmera, Vídeň XVI, sestra Suchanová, Vídeň XVI, sestra Fárová, Vídeň XVI, sestra Beranová, Vídeň XVI, Mo Mayer, Vídeň XVI, P. Pros, Vídeň XVI, M. Brázdilová, Vídeň XVI, 80 O.S. A. Stamingerová, Vídeň III 60 O.S. sestra Roubalová, Vídeň 50 O.S. sestra Fialová, Vídeň III, B. Suská, Vídeň XVI, Richard Nový, Vídeň XVI 30 d.S. N. Lapin, Vídeň XVI 20 O.S. sestra Pokorná, Vídeň III, sestra Lísková, Vídeň III, bratr Bubník, Vídeň III, sestra Klouzalová, Vídeň III, bratr Havel, Vídeň III, bratr Andrle, Vídeň III. VŠEM DÁRCŮM UPŘÍMNĚ DĚKUJEME. Děkujeme rovněž za mnohé projevy velké oddanosti a lásky k sokolské myšlence, jimiž byly některé dary doprovozeny a za všechna přání zdaru sletu ve Vídni. [pageend20]HLÍDKA VZDĚLÁVACÍ POZVÁNÍ Rudolf Fiala K velkému nástupu cvičících na stadionech župních i všesokolských sletů, jeko jejich nedílná součást, byly přeplněné tribuny diváků. Byli to nejen členové sokolských jednot, kteří z různých vážných důvodů nenastoupili na stadion, rodinní příslušníci a přátelé těch, kteří se představili v řadách cvičících, ale byli to ve velké míře také ti mnozí, kteří stáli mimo naše řady, ale duchem i přátelstvím k sokolské myšlence mezi nás patřili. Dnes jsme rozptýleni po celém světě. Ti naši bratři a sestry, kteří žijí u nás ve vlasti, ti budou aspoň duchem jistě mezi námi; naše účast na sletu ve Vídni bude jen malou splátkou za jejich lásku i myšlenky, kterými nás budou provázet. Ale kolik je nás mimo, za hranicemi staré vlasti? A jen malá část z toho je přímo v našich řadách. Při mnohých krajanských setkáních soukromých i v širším měřítku, se setkáváme stále s přáteli, kteří se při rozhovoru zmíní, nebo přiznají: "já jsem doma byl v Sokole už od 6 let" a podobně. Nestojí tato skutečnost za zamyšlení? Udělali jsme ve svém okolí opravdu všechno proto, aby tito krajané, mnohokrát už dřívějšího data, zase k nám našli cestu? A což jejich děti, které jsou zde s nimi? Vím, že nás mnohé "objektivní" příčiny omlouvají, nebo aspoň bychom takový pocit rádi měli. Ale to staré biblické: "Tlucte a bude vám otevřeno", platí i zde. Tlučme jednou, dvakrát, po třetí i více. At už s jakýmkoliv výsledkem, získat je mezi nás, pozvali jsme je dosti účinně, opravdově a přesvědčivě na náš V. Jubilejní slet do Vídně? Pozvali jsme je tak, aby byli opravdu přesvědčeni, že budou radostně vítanými hosty v naší sokolské rodině, u našeho společného stolu - na stadionu v Hůtteldorfu? Oni nám svojí přítomností na tribunách dokáží, že nejsme sami, my pak jim, že naše radost z jejich účasti je veliká. Právě před plnými tribunami diváků dojde už zcela zákonně k ukázce naší přesnosti, dobrovolné kázně i radosti, zevnímu projevu bratrství i sesterství a stejnému citu v našich nitrech. Proto, nechň naše kroky až do sletu nás vedou mezi krajany v našem okolí s pozváním i otevřenou bratrskou náručí. To bude také další hřivna, kterou položíme v duchu a zamyšlení k nohám našich vzácných zakladatelů a předchůdců. 101 [pageend21]KVĚTEN Rudolf Fiala Tento měsíc představuje nám dobu jednoho z nejzázračnějších projevů přírody. Podle počasí je měsícem začátku nebo vrcholu probuzení všeho, co kolem sebe vidíme, rostlin, živočichů a všeho tvorstva, v neposlední řadě i člověka. Nabírá novou sílu po její ztrátě v zimních měsících. Samosebou, to se projevuje znatelněji především u těch, kteří již překročili zenit života a sklání se pomalu, aby se vrátili do lůna země. Jako by dostali novou mízu, novou chut do života, ale u lidí s jakkoliv narušeným zdravím se opravdu dostavuje tělesná i duševní svěžest. Pro nás, národní a sokolskou rodinu, je tento měsíc spojen se vzpomínkou na nově nabytou svobodu po nacistické okupaci, ale i s nadějí na znovuvzkříšení z komunistické diktatury v době tak zvaného "pražského jara" v roce 1968. A zde bych se s mnohými z Vás rád zamyslel nad úvahou bratra Václava Černého, kterou napsal pro Zprávy švýcarské župy pod titulkem "Krátké procitnutí". Jistě mi promine, že některé části zkrátím, aby vyniklo a dalo nám podnět k zamyšlení to, co budu citovat. V roce 1968 začaly u nás tát a praskat ledy komunistické samovlády. I když se to zdálo neuvěřitelné, "pražské jaro" bylo cítit ve vzduchu a národu zasvitla naděje svobody a demokracie. Naděje nepatrná a jak se za krátko ukázalo i naivní. Nepolitické organizace Sokol a Junák, po puči v roce 1948 zlikvidované, se začaly probouzet k životu. Někdy v polovině dubna - data nejsou důležitá a jména osob nebudu uvádět, jsem dostal ústním podáním zprávu, že je svolán sjezd pražského pětižupí na "Žofín". Pro informaci "nepamětníků" musím uvést: Československé sokols- tvo mělo vlastní organizační rozdělení, odlišné od politického (obec, okres, kraj stát). Jednoty se sdružovaly v okrsky, župy a v Československou obec sokolskou - COS. Proč tato komplikace? Bylo to geinální. Malé, zapadlé jednoty byly v okrsku s jednotami silnějšími, které jim pomáhaly vyrůst na výši v oblasti cvičitelské, cvičební, organizační i vzdělavatelské. Veřejné okrskové cvičení, pořádané i v nejmenši jednotě, nadchlo kvalitou i davy diváků, kteří přijeli s rodinnými příslušníky - cvičenci. Úspěch byl vždy zaručen. Stejným způsobem tvořily okrsky župy, které pokryly celé území CSR, dohromady pak župy byly soustředěny v Cos. Pražské pětižupí tvořilo pět žup, paprskovitě pokrývajících oblast středních Cech. Jedna z nich, Barákova, obsáhla jednoty v Praze, např. 102 [pageend22]Praha I., Karlín, Libeň, směrem severním Čelákovice, Mělník i nej severnější pohraniční jednotu, Liběchov. Toto pětižupí se mělo po dvaceti letech nečinnosti, bez činovníků, bez pozvánek (protože bez adres), sejít a jednat. 0 čem? Nevěděli jsme, jen tušili. Uvědoměn, uvědomil jsem další a vyrazili jsme "na Prahu", jak se u nás říká. Cestou vládla napjatá nálada, nikdo nemluvil, bylo nač myslet. Kolik těch nejlepších odešlo, zemřelo -je to provokace? Kolik je zastrašených, jednoho takového jsem marně zval. Kolik těch mladších ví něco o Sokole?, když, tak jen lži a pomluvy. Pozval nás někdo, aby nás mohl dorazit? Kolik nás tam bude? Takové a jiné myšlenky nám táhly hlavou. To už jsme byli v pražských ulicích. V ulicích, které kdysi jásaly sletovými průvody. Ty tři poslední z nich z mé paměti nikdy nevymizí. Od Hlávkova mostu jsem zahlédnul petřínskou rozhlednu. Sevřelo se mi srdce a hrdlo. Jindy všední, dnes stála vzpřímená, s hlavou vzhůru. Václavské náměstí, Národní třída, Národní divadlo. Kordony policajtů? Žádný! Na chodnících ti, kteří spěchali stejným směrem. Sokolské odznaky. Ž o f í n ! Horečně jsem zaparkoval, viděl jsem, že bude nouze o místo. A to jsem jel výjimečně brzy. Na schodišti proudy lidí, sváteční tváře, známí si radostně tiskli ruce, dlouho se neviděli. V sále nabito, místa jen k stání. Zabrali jsme ta lepší, u zdi, dá se pohodlně opřít. Další a další přicházejí, zaplnila se i schodiště, nevím, jak bylo venku. Na jevišti pár stolů, řada židlí, mikrofon. Myslím, také sokolská vlajka, nevím. Za stoly sedí několik lidí neznámých tváří, jen jedna starší žena je mi povědomá. Bývalá sestra místostarostka COS, dnes už nežijící. Zní první takty Suková pochodu "V nový život". Přítomní vstávají a staví se "do pozoru". Slzy radosti pro ty svoje nikdo nevidí. Rodí se nový Sokol. Dozněl Sukův pochod a slova se ujali řečníci. Stručně, věcně, všichni jedním směrem: obnovit SOKOL v plné míře, vrátit sokolovny, nářadí, zahájit cvičení. Kdo jste pro? Les rukou, nikdo je nepočítá - všichni! Kolik - dva tisíce, tři, nezvedal někdo obě? Je někdo proti? Smích. Byli pověřeni zástupci pro jednání s vládou. Určeno datum dalšího sjezdu zástupců všech sokolských žup, na stejném místě. Podruhé jsme si pospíšili, hodinu před zahájením bylo ještě jen několik míst volných. Zástupci žup pronášejí zdravice a říkají, kde už zahájili jednání s těmi různými "Lokomotivami", "Spartaky", atd. o vrácení sokoloven. Mluví asi třicetiletý mladík, vyrostl v sokolské rodině, naposled žák, nyní vedoucí dorostu - je pro obnovení Sokola. "Švarná" sestra - Slovenka s krásnou slovenštinou - obnovit Sokol! Bouřlivé hurá! K mikrofonu přichází šedivý pán - poslední náčelník COS. Nemůže promluvit. Pak se omlouvá, "Prahu má léta zakázanou", dnes poprvé zákaz porušil. Narozen v Praze. Zástupci žup byli pro nedostatek času v jejich pozdravech přeruše- 103 [pageend23]... Sokolskou tělovýchovu nechápe Přípravný výbor Sokola samoúčelně, nýbrž jen jako prostředek k vyšším cílům, k mravní výchově. Sokol zdaleka není a podle Tyrše nesmí být jen isolovanou tělesnou výchovou. Sokol vždycky byl v historii našich národů velkou silou kulturní, společenskou a vlasteneckou (I. a II. odboj). Sokol má už více než stole- .tou bohatou pokrokovou tradici a stal se nejen pro naše národy, ale pro celý svět pojmem. Nemá-li být tento pojem pokřiven a omezen, pak musí mít Sokol možnost plného využití, a to mu může zaručit jen samostatná organizace... Z prohlášení výboru COS v červnu 1968 104 SOKOL ZŮSTAL POJMEM ni. Předneseno stanovisko vlády. Prozatím jednáno s jednotlivci - Dubček, Černík, Smrkovský: jsou proti obnovení Sokola. No, "lidská tvář". Zatím se počká s demonstrací, bude jen nadhozena, jednáni bude pokračovat. Rozcházíme se ještě nadšeni. U vchodu se objevila krabice a listiny dárců - zatím do začátku. Většina dává, co má u sebe a nechává si jen na cestu domů. Hloučky venku postávají, plánuji. V Čelákovicích se sešel náš okrsek, na více místech se jednalo o vrácení sokoloven a nářadí. Dočasní majitelé se ještě slabě brání, říkají: "cvičte s námi". Rudé pásy udusily Sokol ještě neobnovený a my jsme posílili řady členů Československého Sokola v zahraničí. Příští sjezd uděláme ve sjezdovém paláci, v parku "Juldy Fuldy", ten je větší - a v přízemí, mně tečí vadí schody. Potud bratr Černý. Není dnes, měsíc před V. Jubilejním sletem, který máme na území státu, námi označovaného slovy "svobodný svět", ve Vídni, pro nás všechny, nejen příležitostí, ale povinností řadových členů Sokola i činovníků a v prvé řadě vzdělavatelů, abychom na tuto historii ukázali ze své vlastní zkušenosti? Není to živé slovo o historii opřené? Jen z historie se můžeme poučit, dávné, nebo již prožité, co bylo uděláno dobře, nebo méně dobře, či vůbec špatně! Ta k nám promlouvá živě, srozumitelně; není reminiscencí bez účelu. Demokracie musí být pro nás příkazem proti všem diktaturám zleva nebo zprava! Pevně stát a pevně věřit, všechno udělat zde pro to! Máme k tomu příležitost i možnost: každým krokem, skutkem, vzorem nastoupit na cestu, jejíž cíl, jedno za jakou dobu bude: Všesokolský slet v našem svobodném státě a městě, v Praze na Strahově! A i ten sjezd bude ve velkých prostorách, které ale jistě pojmenujeme vhodněji. [pageend24]SETKÁNÍ S AUTORKOU SLETOVÝCH CVIČENÍ A to při druhé celošvýcarské secvičné v Solothurnu dne 26. března 1982 za účasti autorky sletových prostných sestry Fialové z Ameriky. Není to jistě malá obětavost, přijet a podívat se a zkoordinovat sletový nácvik přes "velkou louži". I když náčelník bratr Mika z Curychu doložil rozpis prostných obrázky, přece jen není vše jednoznačné. Je však překvapivé, že 99% nácviku bylo totožné s představou autorky a jen asi pět poloh bylo nutno opravit. Na secvičnou se dostavili také milí a vzácní hosté z Vídně, náčelník a náčelnice Ústředí bratr Ludvík Musil a sestra Gisela Sionová, jakož i vedoucí žákyň Ústředí sestra Blanka Žmolová. Využili návštěvy autorky sestry Fialové, aby mohli upřesnit nácvik ve Vídni. Přítomni byli hosté až z Paříže, kteří pro několik hodin nácviku obětovali celý den cestování; byli přítomnými s velkou radostí uvítáni. Ale ani se strany cvi- čenců a cvičenek župy Švýcarské nebyla nouze o důkazy sokolské obětavosti - nečekaně velká účast 170 cvičících mužů a žen je výmluvná. I malá skupinka nově se tvořící sokolské pobočky v Ženevě se zúčastnila - zatím nacvičují Pri zahájení secvičné: župní starosta bratr Ing. Rudolf Veselý3 br. náčelník Ústředí Ludvík Musily župní náčelnice a místonáčelnice Ústředí sestra Dagmar Bergová} autorka sletových cvičení ses. Dagmar Fialová z U.S.A.3 a náčelnice Ústředí sestra Gisela Sionová. v bytě jedné sestry. Průběh secvičné byl radostný a sokolsky rušný a přítomnost autorky cvičení, jakož i náčelnictva Ústředí z Vídně vedla všechny k podání nej lepších výkonů. Nácvik byl zahájen ve 14 hodin, kdy mládež poprvé předvedla, jak dalece v nácviku pokročila. Sestra Žmolová z Vídně a bratr Bidlo z Basileje, kteří nácvik vedli, byli předvedeným cvičením celkem spokojeni a po několikerém opakování nácvik mládeže ukončili. Ve 14.30 hodin mezitím nastoupili muži a ženy. Po krátkém vysvětlení několika změn autorkou se členstvo rozdělilo, ženy a muži pak cvičili samostatně, každá skupina ve své vlastní tělocvičně. Překvapila podstatně rychlejší nahrávka hudby, kterou přivezla sestra Fialová, ale brzy se všichni přizpůsobili a zvykli si na rychlejší tempo. 105 Jíž podruhé se švýcarské sokolí hnízdo rozezvučelo... [pageend25]Bratr Mika, pod dohledem autorky, sestry Fialové, předcvičuje Secvičná byla jedinečnou příležitostí k vyzkoušení nástupů většího celku, kde se objevily menší potíže, určité těžkosti byly také s reprodukcí hudby, ale při příslovečné improvisaci, porozumění a obětavosti všech se vše zvládlo - i ta nečekaně velká účasti Závěrečné společné cvičení se konalo na dvoře školy, vyznělo ve všeobecnou spokojenost všech přítomných - i autorka byla spokojena a pochválila evidence i cvičitele, kteří nácvik prováděli. V 18 hodin se všichni rozcházeli s pocitem dobře vykonané práce a s pocitem potěšení, že již brzo bude společně ještě s mnoha dalšími oslaven náš velký sokolský svátek - Jubilejní slet ve Vídni. Župu Švýcarskou ještě před tím čeká její vlastní slet, v květnu ve Windishi, v starobylém římském amfitheátru. Upřímný dík patří jednotě Solothurn za vzornou organizaci a příjemné prostředí této secvičné. R. V. Závěrečný nástup na dvore školy při ukončeni secvičné. 106 Po ukončení odděleného nácviku a kratší přestávce nastoupili muži a ženy společně a po prvé ve větším měřítku, při 170 cvičencích, bylo vidět působivost skladby. [pageend26]Ne nadarmo byla vzata sletová znělka z roku 1948 do povinných písni pro náš jubilejní slet ve Vídni. Sletem dozrává práce mnoha let, generací, nejen práce posledních let od předcházejícího sletu. Letošní jubilejní slet nás rozechvívá v očekávání, napětí, radosti i pocitu odpovědnosti. Opět, jako poslední slety v Praze, koná se v době světového napětí, kdy se zdá, že jen teror, zloba, nenávist a úskok vítězí ve světě. V této současné atmosféře utíkáme se do své duše, myslí ke kráse, dobru, k lásce bratrské a sesterské, k víře, že pravda nakonec zvítězí. V Austrálii, zemi pátého kontinentu, není lehké se rozhodnout k účasti na sletu. Je to veliká finanční obět a problém ji vůbec uskutečnit. Mnozí, přemnozí by rádi jeli a nemohou a budou jen v duchu s námi. Velmi dlouho trvá u každého jedince, než vše rozváží, zváží a propočítá, než konečně se rozhodne. Toto konečné rozhodnutí padlo tentokráte až koncem ledna. Početnější skupina asi 50 lidi se vydá na národní pout - na sokolský slet ve Vídni. Z Melbourne, Sydney i Canberry. Každé jméno znamená stakilometrové vzdálenosti mezi nimi. Nastává i otázka nácviku. Nechceme tam být jen diváky. Rozhodnuto: jede se a cvičí se! Horečný ruch zavládl. Otázky se rojí: Stačíme na to? Kolik taktů? Jak do toho? Však cil je stanoven. Mlebourne nacvičuje sama. Stačily dvě vzájemné týdenní návštěvy vedoucích ke kontrole a hlubšímu prostudování prostných. Canberra nacvičuje ve středu, někdy v sobotu či neděli. K Sydney je blíže než k Melbourne a tak se scházíme, vlastně sjíždíme každých 14 dni. Rodí se společné dílo s obětmi, ale láskou k věci. Jsou to nezapomenutelné hodiny dřiny, vzájemné lásky, sblížení se, legrace a pohody. Takt se řadí k taktu. Už máme větu IA, IB, kus C! Kolik ještě? Pak se úloha vymění, Sydney přijede do Canberry. Jako kdysi jela celá jednota na kolech do vedlejší vsi. Stejné, jen vzdálenost se znásobila. Další hodiny tuhé práce a jsme ve Finale! Hluboké oddychnutí, druhý den znovu, znovu, znovu... znovu celé. Dvořákova hudba proniká, povznáší i unáší do světa kde vedle práce, odříkání je i láska, dobro a krása. Ještě nás čeká mnoho pilování, mnoho hodin práce i příprav. Ale až pak staneme ve Vídni pod společnou vlajkou, spojeni myšlenkou sokolskou, budeme cítit neskonalé štěstí, hřejivé uspokojení i hrdost, že jsme i my členy velké sokolské rodiny a budeme společně sklízet "naše sokolské" zlato žní... 107 Z naší svorné, pitné práce zkvete v krásu nový slet ... SLETOVÝ NÁCVIK V AUSTRÁLII Zora Kašpárková, Canberra REDAKČNÍ SDĚLENÍ: Omlouváme se čtenářům a dopisovatelům, že již nebylo možné do tohoto čísla zařadit obvyklou hlídku "Ze sokolského světa zpráv o činnosti žup a jednot. Budou uveřejněny později. Děkujeme Vaše porozuměni. [pageend27]OHLASY A NÁZORY Co soudíš, milý čtenáři, o těchto osobních názorech? K ČLÁNKU "SOKOLE, QUO VADIS?" Milý bratře LaPíku! Chytil mě titulek "QUO VADIS", zaradovala jsem se, že nejsem sama, kdo se ptá. Nemám sice ráda úvahy o tom, co by bylo, kdyby bylo, milejší je mi otázka "jsme v rejži, jak z ní ven?" Ale přijímám nahrávku. Pro vážnou debatu by bylo především si ujasnit, o čem mluvíme, aby to nedopadlo jako "já o koze, ty o voze". Tak hned v prvních řádcích popisujete dnešní stav jako nostalgické pokračování toho, jak si to ti nejstarší a ještě starší pamatují. Milý bratře, jsem možná nejstarší z těch ještě starších než nejstarších, což je neodpustitelný handicap, ale zároveň zjištění, že něco pamatuji; ale stav, jaký popisujete (bez udání místa a rozsahu) a který podkládáte naší paměti a touze, nepamatuji, nemohu pamatovat, protože, ten v Sokole nikdy neexistoval. Sokol, na který vzpomínáme, nebyl ovšem tak rozprášený po celičkém světě jako dnešní, taky neměl bolševika, aby ho chtěl namíchat, ale nikdy nebyl takový jako stav, ke kterému jej přirovnáváte. Ani za časů Kondeliků a Vejvarů, která znám už jen z vyprávění ještě starších a z literatury. I tenkrát se vyvíjel - a j.ak! Budete se divit, ale ten Sokol, na který vzpomínáme nejen my nejstarší, ale i mnozí dnešní padesátníci, se kupodivu podobal tomu, jak si představujete jeho vývoj, kdyby byl prožil posledních 30 let svobodně ve svobodné vlasti. Asi by neměl posilovači přístroje, protože věřil, že vůle je lepší posilovač než stroj, neměl by rekreační odbory, protože všechna jeho práce byla vedena rekreačními methodami a rekreace mu nebyla cílem - tím byl člověk. Sportů měl ten náš starý Sokol víc než vypočítáváte, všechny kromě kopané, a registrovaných lyžařů, atletů a plavců měl více než příslušné svazy. Neměl ani závodivé odbory, a věru jich nepotřeboval, protože mu ZTV dodávala takovou zásobu talentů, že po pětileté nečinnosti (po rozpuštění Sokola nacisty) stačily dva roky přípravy, aby roku 1948 v Londýně sokolské ženy získaly zlatou olympijskou medaili pro družstvo! Turistika dostala novou náplň a bylo dokonce i táboření, na které jste zapomněl. Prosím Vás, jak jste přišel k tomu, že by někdo někdy byl nucen závodit? Nikdy v Sokole! ! Ten musel vyřazovat slabší závodníky už v jednotách a župách, aby nejlepších zbylo jen tolik, kolik se dá zvládnout. Správně soudíte, že by svobodný Sokol měl odborně řízený tělocvik, protože k tomu pracoval od samého začátku a za první republiky dosáhl úrovně, která neměla obdoby na celém světě. Či snad byla ještě jiná tělocvičná organizace, která měla v technických odborech universitní profesory tělesné výchovy a na vedení v jednotách chrlila každoročně tisíce absolventů různých cvičitelských škol? Jistě by byl svobodný Sokol pokračoval ve své staré tradici zahájené jmény Tyrš a Purkyně. Není tedy Vaše představa svobodného Sokola ve svobodném světě da108 [pageend28]leko od vzpomínek nás starých na Sokol, který skutečně byl - pokud se týče jeho tělocvičné činnosti. Ale Sokol přece není spolek jen tělocvičný. Sokolu přece nejde jen o kotrmelce, jemu je tělocvik jen nástrojem výchovy člověka, a to člověka jako jednotlivce a Člověka jako člena lidského společenství. Na to jste ve své úvaze zapomněl a v tom se rozcházíme. Vaše představa svobodného Sokola odmítá vlastenčení a všechno, co s tím slovem souvisí nebo se mu podobá. Náš starý Sokol také odmítal a my staří stále ještě odmítáme vlastenčení s obvyklým bušením v prsa a rozevlátými gesty a frázemi. Ale rozeznáváme od něho a pevně držíme ve svém programu vlas tene- c t v í - úctu a věrnost odkazu generací dávno zemřelých, která nás pojí s nimi a s generacemi ještě nenarozenými v svébytný celek. Pro tento celek žít a pracovat, a třeba i obětovat, abychom jej mohli zase odevzdat dalším, nemůže nikdy zaplatit, co jsme od něj získali, čím obohatil naše životy. Konec konců snad už bylo dostatečně prokázáno, že ’’postoj", vyjádřený příslušenstvím k národu ani ve spojení se sokolskou legitimací nezastavil ani nácky ani bolševiky. Bude opravdu třeba III. světové války, aby to bylo všeobecně pochopeno? Pak ale už to bude zbytečné. Zkrátka: konečný, vrcholný cíl Sokola je služba vlasti a národu, at už se to nosí nebo nenosí. Bylo by ještě víc věcí, které volají po diskusi. Jen jednu otázku ještě dovolte. Nemluvíme opravdu já o koze, vy o voze? Nepodklá- dáte nám starším než nej starším to, co jste viděl v CSSR pod jménem Sokol? Ale to přece Sokol není a má to ze Sokola jen to ukradené jméno! Jestli je tomu tak, měl byste požádat svého vzdělavatele, aby Vám o tom něco pověděl. Ale stejně Vám děkuji, že jste tu otázku rozvířil. Snad se nad ní alespoň někdo zamyslí. Vaše Marie Provazníková. a je š t ě k Čl á n k u "s o k o l e , q u o v a d is ?" Kdyby sokolská činnost nebyla násilně přerušena rokem 1948, natož již rokem 1939, ubíral by se Sokol plynule vpřed z generace po generaci. Sokolská myšlenka je daná, pevná, jasná, nikdy ne zkostnatělá. Vývojem, potřebou doby nabývalo se širších forem, přijala se další odvětví, zájmové oddíly. Na příklad v roce 1945 přijalo se pro nás mladé v Sokole táboření, rozšířila se nedělní turistika atd. Základem by jistě zůstal tělocvik, dnes dost pomíjen, protože tam byl základ celku, vlastní sokolské sdružování. Protože by nedošlo k odcizení během násilně přerušených let, nedělal by dojem "násilnosti a jednostrannosti", jak tomu je dnes, když do Sokola se vrací lidé s odstupem 20 i více let a někteří se vzpomínkou - žádnou, jiní s mlhavou na cvičení v útlém dětství. 109 Sokolík, Mnichov [pageend29]Myslím, že i slety by se udržely, jen by se asi více podobaly našim současným sletům - doplněné o závody, soutěže ve hrách a podobně. Takové "sokolské olympijské hry" s vrcholným hromadným vystoupením. Nepřerušenou prací nedošlo by k sentimentu minulosti, "nadřazenosti" starých pamětníků a jakési "povýšenosti a přezírání" mladých ne- pamětníků. Tvořili bychom společně a nesešli se uprostřed života, práce a v cizích podmínkách, kde je silný cizí vliv, na příklad smíšená manželství, problém jazykový, existenční atd. ZAMYŠLENÍ NAD SOKOLSKÝM BRATRSTVÍM Přišel jsem v sobotu večer domů ze schůze župy a byl jsem zarmoucený. Nevím, mají-li vliv na můj stav myšlenky na blížící se slet ve Vídni, či na další a další práci, která nás ještě čeká, s přípravou se- cvičné, s její organizací, nebo vlastní duševní příprava. Mám však dojem, že jsem zarmoucený naší vlastní duševní a hlavně mravní nepřipraveností, být Sokolem. Je to něco zvláštního? Je to vztah ke spolku, či skupině lidí? Nejsme vlastně jedna rodina? Měli bychom být. Jsme přece bratři a sestry. Má to být výrazem sounáležitosti, která nás má všechny sbližovat a má nám dávat sílu k dosažení všech úkolů a cílů daleko od naší vlasti. Máme být spolkem bratrů a sester, svorných a nerozdvojených žádnými náhledy. Máme být laskaví a čestní ke všem a všemu dění. Vidím-li a slyším-li různé rozprávky, diskuse na schůzích, uštěpačné často poznámky těch, kteří nemají odvahu se přihlásit o slovo a říci něco k věci, ale raději zůstávají v "poštěpačné a pomlouvačně" anonymitě, pak je mi a mnohým mým sestrám a bratřím smutno. Kam jsme až zašli? Závidím té jednotě, která volí svůj výbor s úctou a s radostí na další spolupráci a bez úmyslu, již za 14 dnů své řádně zvolené představenstvo pouze kritizovat. Jsem zarmoucený a při tom přesto pln elánu s vyhlídkou do budoucna. Vidím, že naše jednoty mají vždy skupinu sester a bratří, kteří, když se hlásili do Sokola, věděli, že na sebe berou určitou morální povinnost. A k vlastní morálce patří síla vlastní osobnosti. Jakýkoliv nesoulad mezi vlastními stavy a skutečným životem musí bezpodmínečně vyvolat dojem pokrytectví a to znamená, že pro takové lidi není v našich sokolských řadách místo. V našem životě jsou bohužel chvilky, kdy musíme dobře zvážit skutečnost a pomyslnost. A pak se rozhodnout. Tak, jak rozhoduje otec u své rodiny, pro její blaho. Tak, jak bychom se měli rozhodnout pro blaho svých sester a bratří, upřímně, čestně. Sokolské zásady jsou dané, jsou osvědčené a pravdivé. Sliboval jsem, přísahal a jsem povinnen sokolské myšlenky uskutečňovat a podle nich se řídit. A také dále druhé vychovávat. Věřme těmto myšlenkám a pěstujme opravdové bratrství v jednotách, nebot bez lásky a bratrství nás všech vzájemně není nic. Dokažme toto bratrství ve společných řadách při našem sletu ve Vídni. Já tam budu ve druhé trojici úplně vlevo, a ty? 110 Zora Kašpárková, Canberra, Austrálie Váš B. Z. [pageend30]ŽALOV Dne 13. března 1982 opustil sokolské řady navždy, ve věku 83 let, zasloužilý sokolský pracovník, bývalý starosta Sokolské župy Dr. E. Beneše v exilu, bratr Dr. Leopold Pospíšil. Dr. Pospíšil působil jako právník a veřejný pracovník v Olomouci, kde byl mj. také předsedou správní rady podniku Zora, továrny na čokoládu. Od svého mládí byl činný v Sokole, zastával v něm mnohé funkce a byl mj. vzdělavatelem Sokolské župy Olomoucké i redaktorem župního věstníku. Po obsazení Československa nacisty účastnil se odbojové činnosti, byl nacisty vězněn v koncentračních táborech v Dachau a Buchenwaldu; po osvobození v r. 1945 byl terčem mnoha komunistických útoků a po komunistickém puči v únoru, kdy mu hrozilo okamžité zatčení,podařilo se mu uprchnout do exilu, kde ihned obnovil svou práci národní a sokolskou. Byl spoluzakladatelem sokolské jednoty "Arsenal” v Ludwigsburgu a zvolen jejím prvním vzdělavatelem. Po ustavení Sokolské župy Dr. E. Beneše v exilu v březnu 1949 byl zvolen jejím starostou. V r. 1950 emigroval do Spojených států, kde vedle svého zaměstnání ještě studoval a dosáhl hodnosti Master degree z politických věd. Také se opět plně zapojil do exilového a krajanského života a působil rovněž v místní jednotě Americké obce sokolské. Čest jeho světlé památce! STELLA ZAJÍCOVÁ V Montreale dne 26. května 1982 zemřela sestra Stella Zajícové, manželka starosty místní jednoty a župy Kanadské, bratra Ing. Vladislava Zajíce. Pocházela v Brna - Králova Pole, kde se narodila dne 25. října 1919. Na Masarykově universitě v Brně studovala jazyky a hudbu v letech 1938-39, ve studiích tam pokračovala po válce v letech 1945-46 a promovala na Universitě Karlově v roce 1948. Své znalosti jazykové uplatnila jako profesorka cizích řečí na Státním ústavě jazykovém, a hudba našich skladatelů jí byla více než zálibou - téměř druhým povoláním... Po příchodu do Kanady v roce 1968 působila několik roků jako učitelka cizích řečí na montreálských vyšších školách, působila v Sokole, v Čsl. Národním sdružení a ve Společnosti pro vědy a umění. Aktivně spolupracovala na mnoha kulturních podnicích a starala se o sekci českých a slovenských knih a časopisů ve veřejné knihovně ústavu Fraser Hickson. Byla také zakládající členkou sboru Čs. církve husitské v Montreale, který připravil poslední rozloučení s ní v neděli 30. května, jehož se zúčastnil veliký počet zástupců všech montreálských spolků a mnoho příslušníků čsl. veřejnosti z Montrealu a okolí. 111 Dr. LEOPOLD POSPÍŠIL [pageend31]Če s k o s l o v e n s k ý s o k o l v z a h r a n ič í - Cz e c h o s l o v a k s o k o l a b r o a d Majitel a vydavatel: Ústředí Čs. Sokolstva v zahraničí Owner and Publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné: $ 6.00 (U.S.) ročně Subscription : $ 6.00 (U.S.) per year Předplatné ze všech zemí kromě Kanady přijímá: Jaroslav Hanuš, 412 East 73rd Street, New York, N.Y., 10021, U.S.A. Administrátor - přijímá změny adres ze všech zemí a předplatné z Kanady: 0. Stehlík, 1665 Bloor St.East,Apt.1001, Mississauga,Ont., Canada L4X 1S4 Redaktor: Jan Waldauf, 2333 Kenbarb Rd., Mississauga,Ont., Canada L5B 2E9 Shoemakers to the world We make Bata shoes People make them popular Bata [pageend32]