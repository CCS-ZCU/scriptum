Z P R Á V Y Č.N.S. - L E C H F E L D . Číslo 5. Vydává Česká Národní Skupina - Lechfeld. l6.V.1949. Přátelé! Na různé dotazy upozorňujeme, že až dosud nebyly výsledky voleb schváleny. Nový táborový výbor se tedy nemohl ani nesměl ustaviti a převzít! tak práci ani zodpovědnost za pomery v táboře, ač jsme se snažili tuto věc co nejvíce urychliti. Vzhledem k různým nesrovnalostem v zásobování tábora byla 12.V. sestavena z jeho příslušníků tříčlenná komise k provedení revise. Pokud jí bylo možno nahlédnouti do hospodaření kuchyně, bylo zjištěno, že za dobu od 10.5. do 15.5. t.r. chybí celkem 158 kg masa. Další provádění revise bylo přerušeno vedoucím úředníkem s odvoláním na zákaz, daný z Augsburgu, a slíbeno vyřešiti věc v pondělí. Jedná se o stížnosti na zhoršení stravování. Bylo zjištěno, že pro dobu 13. až 15.t.m. není z čeho vařiti a je nutno sáhnouti na zásoby, připravené na dobu po 16.V. Stravování je komplikované, ku př. dětská kuchyně je jednotná pro tři různé kategorie (1-3, 3-6, 6—10 let, ač dávky jsou různé. Existují dále různé speciální stravy pro nemocné atd. K porovnání uvádíme denní dávky pro normální spotřebitele: 352 g bílé mouky, 70.45 g černé mouky, 200 g černého chleba, 50 g bílého chleba, 50 g poživatin, 30 g cukru, 550 g brambor, 40 g masa, 10 g sýra, 250 g odstředěného mléka, 20 g tuku, 1150 g zeleniny a 4.5 g kávoviny. Tato čísla je nutno dobře si pamatovati a porovnati příkladné skutečně obdržené dávky masa. Zásoby jsou špatně uskladněny (viz hromady shnilých brambor za kuchyní) aneb chybí vůbec, aniž by kdo zodpovědný na to upozornil* Cukr na suchou stravu nebyl minulý týden vůbec vydáván. Zajímá nás, jak je vydáván cukr, zda předem nebo pro uplynulé dny, proč odjíždějící na norskou akci jej již nedostali, ač se praví, že transport má obdržet! stravu na 3 dny předem, co se stává s dávkami nevybranými a pod. Zásobování tábora je jednou z nejdůležitějších věcí a musí v něm býti pořádek! Zdejší býv. welfare officer, obviněný za zcizení věcí, darovaných pro příslušníky tábora, byl v polovici minulého týdne soudem osvobozen. Ačkoli to bylo samozřejmou povinností, nikdo z býv.vedení nezastupoval u soudu zájmy tábora a tak soudce — nemaje svědků — nemohl jinak rozhodnouti. Ačkoli u zdejší policie doznal se obviněný ke zpronevěře, u soudu prohlásil, že zabavené věci chtěl pouze ukázati svojí manželce. Je jisté, že naše, ženy nemají často příležitost viděti čokoládu, ale není nutné ukazovat! jim hned desítky kilogramů nebo dva kufry částí oděvů. Naši zámořští krajani by možná užasli, co se stává z jejich darů, než projdou všemi těmi radami , pomocnými výbory a komitéty, které se roji na všech^stranách. My už jsme to poznali. Slyšeli jsme, že jmenovanému byla už schválena emigrace vedoucím, tábora, ač snad měla do toho co mluvit i policie* Totéž se týká i jiných členů býv. výboru, jimž nebylo uděleno absolutorium a vede se tedy proti nim příslušné řízení. Výslovně připomínáme , že nechceme nikomu škodit, ale je snad všem jasné, že věci musí být napřed uvedeny dle spravedlnosti do pořádku. Zajímalo by nás, odkud se vzala tisícová kauce pro obžalovaného a kdo platil výlohy obhajoby. Četli jsme politickou výzvu, vydanou dotyčným 27.II.t.r., plnou ideálů a demokracie a vrcholící v reklamě pro nově se ustavující "Radu". Nezajímalo by nás to, kdyby byl znám pramen peněz a nebylo pověstí, že něco prosakuje také železnou oponou. Tak pozor! [pageend1]Váhavá a nejasná spravedlnost znamená vždy povzbuzení pro nekalé živly. V naší situaci je krádež prádla neb 1 nějaké drobnosti bolestnou ztrátou pro postiženého. Někdy je na místě i větší opatrností 13.t.m. ukradl Bohumil Dvořák, jehož jméno jsme četli i na jedné kandidát co do táb. výboru, vypůjčený psací stroj a šaty svému kamarádu, vyzvedl si dovolenku a utekl společně s člověkem, který byl právě propuštěn z vězení, kde si odpykával trest za prodej pistole. Dosud nabyl dopaden. Ještě větší hanbu, kterou nemá smysl zatajovati, protože už se stala veřejnou, dělají českému jménu lidé, kteří si zvykli tak na mravy komunistické rétribues a lidového soudnictví, že na ně nemohou zapomenouti ani zde. V Ludwigsburgu byl v dubnu odsouzen velitel policie českého tábora Dr. Hrdlička africkým soudem ke třem rokům žaláře ještě se čtyřmi policisty, protože nelidsky týrali vyšetřovance, z nichž jednomu byla přeražena ruka. Soud prohlásil, že užívali týchž method, před kterými utíkají tisíce lidí a před kterými,podle udání, utekli i oni. Mezi odsouzenými je i syn býv. ministra Brdlíka. Péče o čítárnu a časopisy v YMCE je záslužnou prací« Bylo by vsak demokratické a taktní, jestliže je YMCA určena pro všechny, kdyby tam nebyly dávány listy, urážející hrubě emigranty jiného politického názoru a politika byla buď vůbec vyloučena nebo připuštěny i jiné časopisy než pouze jednoho politického směru. Jsme rádi, že se konečně začíná s evidencí rozdělovaných textilií, jak jsme navrhovali. Přáli bychom si při tom tempo co nejrychlejší a provedení revise do důsledků. Reforma byla již dříve navrhována blokovými vedoucími, ovšem býv. welfar-officerem rozhodně odmítnuta. Naše děti, budoucnost národa, zasluhují největší péče. IRO zřídilo pro ně v Mittenwaldě v nejpříznivější horské poloze zotavovnu, kterou po shlédnutí můžeme označití za velmi dobrou.. V čistém horském vzduchu, za nejlepší možné péče, ošetření a stravování zotavují se tu děti různých, ponejvíce slovanských národností,v radostných hrách a prostředí, které je pro ně jistě pohádkou. Rodiče mohou je kdykoliv navštívit! i přenocovati v sousedním IRO táboře. Nakažlivé choroby, otevřená tuberkulosa a pod. náleží do jiné péče a jsou zde samozřejmě vyloučeny. Akci lze provést! nejlépe za přispění táborového lékaře, který zjistí počet dětí ve věku 3 — 17 let, které- jsou podvyživeny, a nemají žádoucí váhu. Pro každé z nich vystaví potvrzení o tom a zároveň potvrdí, že dítě nemá ani v táboře se nevyskytuje nakažlivá choroba. Stačí pak písemné nebo telefonické ohlášení počtu dětí, které tuto péči nutně potřebují. Odpověď dojde obratem nebo telefonicky. Mohou pak všechny odejeti najednou v doprovodu sestry neb někoho dospělého. Každé potřebuje DP-card nebo aspoh náhradní potvrzení sa svým DP číslem, odhlášku ze stravování, šaty, prádlo, bačkorky a nějakou DM na dopisy a drobné výlohy. Všechno ostatní dostane zde. Pobvt je šestinedělní, může však býti dle potřeby na přání prodloužen. Adresa je: .IRO Area 6, Children Nutrit. Center, Mittenwald. - Z dopisu krajana z Norska, který je zatím zaměstnán v zemědělství, je zřejmo, že stravování je velmi dobré a lidé pozorní a velmi přátel— ští. Přesto mnoho lidí odchází do průmyslu, kde jsou asi dvojnásobné mzdy (okolo 500 K měsíčně). Všude je dost práce, ale take bytová nouze. Po příjezdu dostala rodina 50.—K a povolení k nákupu věcí do 328 K. Doufáme v brzké zahájení práce tábor. výboru. Je jedno, chce—li si někdo přivlastniti náš program, hlavně když pomůže při jeho plnění. Mohou-li někde býti poměry o tolik lepší, jako ku př. v Murnau (kde mimochodem najdete při práci na rozhodujících místech členy ČNS, čímž není řečeno, že bychom měli na to patent), nesmí být u nás jinak. Žádné starosti o funkce, ale do práce a už aby to bylo. Cely tábor, když uvidí upřímnou snahu a výsledky, bude rád pomáhat! [pageend2]