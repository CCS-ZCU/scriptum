VĚSTNÍK Rozloučili jsme se s rokem a s desetiletím. Slyšeli a četli jsme mnoho úvah o uplynulém období. Všechny tyto úvahy se shoduji v tom, že nelitují odchodu minulého roku, který nám přinesl více starostí a zármutku, než lidé na jeho počátku očekávali. Jistě i my jsme na tom nejinak a také vidíme, že to byl z našeho hlediska rok plný zklamání. Přesto však i nám je možno seznat některé zjevy, které nás povzbuzují a zabraňují tomu, abychom propadali bezůtěšné beznaději. Přední náš zájem spočívá v uhájení a rozmnožení americké svobody. Tu jsme viděli ohroženu zvenčí i zevnitř. Obě veliká střediska komunistické moci, Sovětský svaz a Rudá Čína, se nikterak nevzdala ústředního bodu své nauky, t. j. úmyslu svržení všech nekomunistických vlád a nastolení komunistické diktatury na celém světě. Skutečnost, že mezi Ruskem a Čínou stává zdánlivě nesmiřitelný rozpor, na tom ničeho nemění. Jejich úsilí o pronikáni se nezmenšilo a leckde také vedlo k úspěchu Nemenší je ohrožení naší svobody zevnitř. Rozklad americké společnosti pokračoval a v mnohém ohledu se prohluboval. Zvětšovala se zdánlivě nepřeklenutelná propast mezi bílými a černými, mezi mladými a starými, mezi městem a venkovem, mezi bohatými a chudými, mezi zaměstnavateli a zaměstnanci, mezi učiteli a žáky, mezi rodiči a jejich dětmi .. . atd., atd. Vyvstalo mnoho skupin, netrpělivých se stávajícími poměry. Tito lidé vidí jedinou cestu k nápravě v násilném rozbití všeho toho, co bylo dosud vybudováno. Nechtějí reformu, chtějí revoluci, aniž by se starali o to, čím bude nahrazeno to, co chtějí zničit. Dobře víme, odkud vane tento vítr. Ve jménu svobody zneužívají naši široké svobody na úkor svobody svých spoluobčanů. Ve jménu míru posilují takovou měrou nepřátele Spojených států, že účinně oddalují možnost uzavření míru. Ve jménu udánlivě dokonalejší spravedlnosti podlamují právní řád, který je jedinou možnou základnou skutečné svobody. A přece není tak zle, aby nebylo možno čerpat povzbuzeni i z toho, co jsme v uplynulém roce zažili. Komunismus postupně ztrácí svůj charakter ideového hnutí, které prý představuje předvoj pokroku a spravedlnějšího uspořádání lidských poměrů. Ubývá komunistů, kteří by fanaticky věřili a byli ochotni obětovat vše pro úspěch komunismu doma i ve světě. Všude, kde se komunismus dostal k moci, a postupnou měrou i tam, kde komunismus jen podvratně proniká, vzniká dojem, že Moskva a Peking jsou pouze středisky mocenského aparátu, který se snaží zůstat u moci bez ohledu na osud milionů lidských jednotlivců, podrobených těmto vládám. Mnozí pomýlení lidé myslili, že sledují ideál a nyní rozpoznali tyranii. Seznali, že příslib lepší budoucnosti byl přeludem; že to, v čem spatřovali cestu k dokonalejší svobodě a spravedlnosti, je největším v dějinách zaznamenaným potlačením svobody i Spravedlnosti. V myslích svedených lidí zemřel sen. A v tzv. bloku socialistických států pokračuje rozklad. Rusko a Čína se nemohou dohodnout o prvenství V komunistickém světě a Sovětský svaz není schopen udržet jednolitost svého mocenského okruhu — pokud nepoužije nejhrubšího násilí, jak to učinil v Československu. Myšlenková náplň komunismu ztratila na přesvědčivosti a mocenský blok ztratil na soudržnosti. Zbývá už jen násilí, které nikdy nemůže být trvalou základnou veřejného řádu. Tak to vypadá v komunistickém světě. A zde v Americe jsme také viděli mnoho, co nás naplňuje nadějí. Projevila se tzv. mlčící většina, která chce zůstat věrna zásadám svobody a spravedlnosti, na kterých byl svého času založen “americký experiment”. Jako učitel vím dobře, kolik dobra je v nejmladší generaci. Její neklid často pramení ze skutečného idealismu, který konečně nahradil hrubý materialismus předchozích generací. Veliká většina mladých lidi opravdu chce jen lepší svobodu, úplnější spravedlnost a uspořádání všech domácích i mezinárodních sporů smírnými, nenásilnými prostředky. Veliká většina mladých nechce rozbíjet, co budovaly generace. Chce jen zlepšovat a zdokonalovat v rámci spravedlivých zákonů. Nechce popřít zásady Prohlášení americké neodvislosti a americké ústavy, ale chce je naplnit. Tato mládež je netrpělivá, často svedená, často obloupená •— ale ve svém jádru hledá dobro a zavrhuje nihilismus svých bojovných souvěkovců. Až tato generace převezme zodpovědnost, bude jinými cestami sledovat tytéž ideály svobody, spravedlnosti a míru, kterým jsme se snažili sloužit my. Před rokem 1969 jsme toto také nevěděli s pravděpodobností, se kterou to víme dnes. Podstatným naším posláním je ovšem udržení americké větve našeho národa. Známe až bolestně dobře všechny zjevy odumírání naší krajanské obce. A přece ještě žijeme a udržujeme svůj zděděný odkaz národní a kulturní, ač mnozí škarohlídové tvrdili, že v roce 1970 již nebude československá Amerika žít. A není snad ani nadsázkou tvrzení, že se nám podařilo překlenout mnohé rozpory, které nás v minulosti rozdělovaly. Také přišel příliv nové krve. Přišlo mnoho těch, kteří dali přednost exilu před životem v “komunistickém ráji”. Snažíme se všechny tyto nově příchozí přivítat s náručí rozevřenou. Mnozí obětaví jednotlivci z našich řad velmi pomohli při hledání existenčních možností pro nové uprchlíky. Všem nově příchozím přejeme, aby překonali stesk po ztracené vlasti, nalezli nový domov, uspokojivou práci a plnost radosti z nově nabyté svobody. Doufáme však, že prokáži svou věrnost k národu tím, že se zapojí do naši práce, převezmou zodpovědné úkoly v našich organizacích a vlijí novou krev do života naší národní větve. I zde tedy vidíme záblesk — byt’ dosud jen záblesk — nové naděje. Nejpalčivější naši bolestí byla i v uplynulém roce ovšem vzpomínka na osud Československa. Toto pomyšlení nám nedá spáti. Kamkoliv se podíváte, všeho ubývá. Ať je to svoboda politická, svoboda náboženská, svoboda slova, tisku, svoboda shromažďovací či spolčovací, hospodářský blahobyt, neodvislost soudů, či prostá lidská důstojnost. Vnější poměry, ve kterých dnes žijí naše dva národy, jsou každým dnem horší. A konce tomuto vývoji dosud nevidět. Ale co jsou vnější poměry u srovnání s duší národa? A ta žije. Tu nezlomila okupace nacistická, tu nezlomila dvacetiletá nadvláda Moskvy a tu nezlomila — a nezlomí ani okupace sovětská. Smutné jsou všechny zprávy z domova, ale z každé této zprávy vane duch nezlomné touhy po svobodě, po spravedlnosti a míru. A dokud tento duch žije, ČESKOSLOVENSKÉ NÁRODNÍ RADY AMERICKÉ Leden 1970 Číslo 184 ROZLOUČENÍ S ROKEM 1969 FRANTIŠEK SCHWARZENBERG: [pageend1]VESTNÍK VESTNÍK LEDEN 1970 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 2137 So. Lombard Avenue, Cicero, Illinois 60650 Tel: 656-1117 Second class postage paid at Chicago, Illinois JANUARY 1970 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 2137 So. Lombard Avenue, Cicero, Illinois 60650 Tel.: 656-1117 dokud duše národa je nezlomena, dotud ani my nesmime věšet hlavu a vzdávat se boje. Musíme se naopak prokázat hodnými těch doma, kteří za nevýslovně obtížnějších poměrů udržuji plamen víry a naděje. Musíme pokračovat v díle, které jsme si předsevzali. I když nemůžeme dělat více, než varovat a povzbuzovat, i když nedokážeme více, než udržovat ve světě vědomí, že lid v Československu chce — a dovede — být svobodným, musíme tak činit bez umdle- ní, ať přicházíme vhod či nevhod. Co jsme tedy ku konci roku 1969 poznali? Duchovní, ideové úbytě komunismu jako samospasitelné nauky, rozpor mezi oběma komunistickými velmocemi a obtíže uvnitř moskevského bloku; neklid intelektuálů v Sovětském svazu samém. A o Československu víme, že duše národa žije. Nebyl ten rok tedy tak zlý, jak by si někdo myslil. I tentokráte máme zač děkovat Prozřetelnosti. Poslední zprávy o uprchlících V měsíci prosinci přijelo do New Yorku 540 Čechoslováků — dle sdělení Dr. Jana Papánka, ředitele Amerického fondu pro čs. uprchlíky. Na měsíc leden je plánováno 5 letů z Evropy. V letadle je 50 až 80 cestujících. Celkem se očekává v krátké době 1500 uprchlíků, což vyčerpává československou kvótu pro fiskální rok do července 1970. Jak již nám bylo referováno na národní konferenci ve Washingtonu, D. C. v listopadu 1969, celková roční kvóta pro uprchlíky ze všech zemí je 10,200. V západní Evropě jsou však zaregistrováni další tisíce Čechoslováků, kteří by se rádi vystěhovali do Spojených států, na druhém a třetím místě do Kanady a Austrálie. Na washingtonské konferenci prohlásil kongresník Emanuel Celler, že výbor, kterému předsedá, požádal ministra spravedlnosti (Attorney General) Mitchella, aby imigrace Čechoslováků nebyla omezena na kvótu, ale aby jim byla poskytnuta výsada tzv. parole dle sekce 212 (d) (5) zákona o přistěhovalectví a národnosti. Dr. Papánek již vykonal řadu intervencí ve Washingtonu a New Yorku a doufá, že klasifikace bude čs. uprchlíkům poskytnuta. Tolik na vysvětlenou článku amerického dopisovatele Donald Shanor z Vídně, uveřejněného v Chicago Daily News dne 12. ledna 1970 “Door Slammed On Czechs.” V západní Evropě je dalších 30,000 Čechoslováků. Postupně se někteří hlásí k vystěhování, jiní vyčkávají, jak se poměry doma budou vyvíjet. Přes hranice přicházejí dále noví uprchlíci, Češi a Slováci, v mnichovské a vídeňské úřadovně Amerického fondu se měsíčně registruje kolem 100 nových příchozích. Kanada, Austrálie a USA mají v Rakousku a Německu své mise, které provádějí “screening” žadatelů. Ve Fondu se vyplní velký dotazník, který je pak předán k prověření té zemi, kam se žadatel chce vystěhovat. Žadatel je pak předvolán a vyslýchán pod přisahou. Každý má osobní rozhovor na americkém, kanadském, neb australském konsu- látě. Od října 1968 do prosince 1969 bylo usazeno přes 40,000 uprchlíků. Z toho Americký fond pro čs. uprchlíky pomohl nějakým způsobem, v nějaké formě 65 procentům. Norsko a Rakousko dávají nejvíce na čs. uprchlíky. Rakousko vydržuje 3 výborné tábory, býv. hotely v horách, které ruská armáda sice zničila, ale které byly dány do pořádku. Tam jsou ubytovány rodiny. Je tam čisté bydlení, stravováno je tam celkem 500 lidí. Tábor Treikirchen u Vídně je však stále přeplněný, naprosto nedostačuje. Fond najal malý činžovní dům v centru Vídně, koupil železné postele, matrace a umístil zde 150 lidi. Výlohy s processing, registrováním, prověřováním, lékařskou prohlídkou, kapesným, atd., stojí Americký fond $350,- 000 ročně. Jsou to peníze většinou darované; lépe řečeno vlády různých zemí, organizace Intergovernmental Committee for European Migration, věnuje Fondu tyto peníze “na kontrakt”. Americký fond se zavazuje, že obstará “service”; kontrakt je podmíněn tím, že Fond je schopný z vlastních fondů starat se o uprchlíky, t. j. vydržovat úřadovny a poskytovat první pomoc. Dále se zaručuje, že se postará o uprchlíky po příjezdu do USA, t. j. obstará řízení na letišti, dopravu z letiště a ubytování pro první dny, takže uprchlíci nezůstanou úřadům na obtiž. Kdyby Fond nemohl tuto důležitou funkci zastávat, úmluva by padla. Uprchlíci jsou však povinni splatit letenku, cestovné přes moře a na místo určení a půjčku, která je jim obyčejně poskytnuta na první noclehy v USA a nejnutnější výlohy prvých dnů. Půjčka je bezúročná a doufá se, že nově přijetí splatí obnos jakmile jim bude možno, poněvadž další stovky, ne-li tisíce uprchlíků čeká na tuto nezbytnou pomoc. Americký fond musí do roka splatit Intergovernmental Committee for European Migration za letenky, takže je nutné, aby zapůjčené peníze se fondu stále “vracely” a byly stále v oběhu ve službě novým uprchlíkům. Dárkové balíčky do Československa V krajanských kruzích se proslýchá, že prý je opět povoleno zasílání dárkových balíčků s použitým šatstvem do Československa, a to starým čs. občanům žijícím na pensi, tedy t. zv. důchodcům. Oznámení o tom prý bylo vysíláno pražským rozhlasem a snad uveřejněno i v čs. novinách. Na poštovní úřad v Berwynu a dceru však o tomto “povolení” nedošla dosud žádná zpráva. Dali jsme si tedy věc zjistit přímo na celním úřadě v Praze a bylo nám sděleno následující: Balíček s obnošeným šatstvem je možno do Československa poslat za těchto podmínek: Předně adresát musí být pensista a jeho příjem, to je důchod, nesmí být vyšší než Kčs 800 měsíčně, — jde-li o manžele, nesmí jejich důchod nebo společné příjmy dohromady činit více než Kčs 1.200 měsíčně. Zaslané věci jsou v Československu ohodnoceny podle nákupní ceny, kterou mají v Československu, t. j. zač se podobná věc v Československu prodává v obchodech, a z této takto vypočtené částky zaplatí příjemce 40 procent daně z daru. Je tedy na pováženou, jakou daň by celník uvalil. Řekněme, že nový pánský vlněný oblek nebo kabát má cenu Kčs 1.000. Počítal by celník jenom minimální cenu, řekněme Kčs 100 za kabát, který by byl sice obnošený, ale v dobrém stavu, anebo by vymáhal 40 procent z ceny, kterou má v Československu NOVÝ kabát, tedy Kčs 400 ? V tom to vězí a pokud není známo něco určitějšího, jak to míní čs. úřady provozovat, nelze mluvit o “dárkových” balíčcích. ’ ' ' 2 • VĚSTNÍK [pageend2]Z UDÁLOSTÍ V ČESKOSLOVENSKU VLÁDNE DUCH TERORU LET PADESÁTÝCH Vše nasvědčuje tomu, že zaprodanci Sovětského svazu v Československu získávají stále pevnější postavení a dr. Husák se je snaží marně zastavit. Čistky pokračují dále, počet členstva v čs. komunistické straně klesl z 1,600,000 na 800,000 a bude stále klesat, neboť aparátčíci se na doporučení Moskvy rozhodli zlikvidovat větší část členstva, která se ve straně jen skrývala. Budou vydávány nové stranické legitimace a každý člen bude musit při převzetí po- depsat prohlášení, že souhlasí s dnešním vedením KSČ a přiznat, jak se choval v roce 1968 za vlády Dubčeka. Kdo toto prohlášení nepodepíše, nebude nadále straníkem. Soudruh Brežněv již před okupací namítal, že počet členstva v čs. komunistické straně je příliš vysoký a proto se strana lehce tříští na různé frakce. Dle něho by prý stačilo, aby KSČ měla pouhých 400,000 členů. Stalinisté prosazují uspořádání politických procesů. Počátkem ledna t. r. se Dr. Husák snažil tyto snahy čs. stali- nistů zastavit prohlášením, že je nutno kategoricky odmítnout tvrzení, že leden 1968 byl antisocialistickým pučem. Vyjádřil se, že není třeba diktátu, ale ani anarchie a po- ručníkováni strany že by vedlo k dalším deformacím. Po tomto výroku popisoval zážitky svého dlouholetého žalářování. Stalinisté na to odpověděli akcí teroru. V polovině ledna t. r. prohlásil ministr vnitra pro Čechy a Moravu, že bylo odhaleno velké spiknuti, zorganizované v r. 1968 ještě před okupací za spoluúčasti zahraničních živlů, sídlících ve Vídni. Tito “vymyšlení” revolucionáři si prý říkali “Strana demokratického socialismu” a byli vedeni hlavně z řad Svazu vysokoškolského studentstva. Byly prý zabaveny vysílačky a propagační materiál dodávaný ze zahraničí k rozmnožování. Akce této skupiny prý nebyla zaměřena jen na svrhnutí komunistického vedení v Československu, ale i v ostatních komunistických státech a dokonce v samotném Sovětském svazu. O několik dnů později bylo zatčeno 178 osob a obviněno ze spiknuti, zatýkání bude pokračovat a veřejnost prý bude žasnout, co vše se chystalo. Toto zatýkání nemá nic společného s policejní akcí, k níž došlo kolem 14. ledna, kdy bylo vyšetřováno přes 18,000 československých občanů a z nich 1,740 zatčeno a po dalším vyšetřování 120 ponecháno ve vazbě. Jsou domněnky, že tato akce byla provedena k zastrašení občanů, aby nedošlo k případným demonstracím při prvním výročí tragického úmrtí studenta Jana Palacha. Jak akce ministra vnitra pro země české Grosser a, tak preventivní policejní vyšetřování jsou akcemi stalinistů proti dr. Husákovi, kterými mají být zastrašeni všichni jeho příznivci, neboť se čeká, že dojde k ostrému střetnuti uvnitř strany při zasedáni ústředního výboru KSČ, k němuž dojde 28. ledna a které bylo již několikrát odloženo. Jak jsou stalinisté silní je vidět z toho, že si vynutili odklad odjezdu Alexandra Dubčeka do Turecka, kam byl presidentem Svobodou designován jako vyslanec. SMRT JIŘÍHO ŠLITRA je dalším výsledkem teroru, kterým komunisté působí v řadách inteligence a umělců. Jiří Šlitr byl stár 45 let. Byl významným skladatelem satirických písní a spoluautorem divadelních her, zpěvákem, výborným hudebníkem, hercem a dokonce i talentovaným malířem. Dvojice Suchý-Šlitr proslavila satirické divadlo “Semafor” nejen po celém Československu, ale i v Evropě a její písně se staly písněmi všech mladých ČSR. Podle zprávy pražského rozhlasu zemřel Jiří Šlitr “náhle”, podle zpráv jiných se otrávil svítiplynem. PRVNÍ VÝROČÍ SMRTI JANA PALACHA Po dva dny proudily k Palachovu hrobu na Olšanských hřbitovech zástupy lidí. Oficiální delegace položily k hrobu věnce s nápisy: “Věrni zůstaneme”, “Pravda vítězí”, “Nezapomeneme”, aj. Oficiální delegace vyslaly Karlova universita a filosofická fakulta, mnoho delegací přijelo z jiných měst a z venkova. Palachový smrti bylo vzpomenuto po celé zemi. Kde nebylo možno uspořádat oficiální vzpomínku, dávali občané do svých oken alespoň rozžaté svíce. Pražská policie měla pohotovost, ale smutečním obřadům pouze přihlížela. Nedošlo k zákrokům. TÍŽIVÁ HOSPODÁŘSKÁ SITUACE Následkem tuhých mrazů a sněhu vázne v Československu zásobováni a dovoz uhlí. Některé elektrárny a plynárny zastavily dodávání proudu a plynu. Pražské ulice jsou večer tmavé jako za války a lidé mají potíže v cizím sousedství se orientovat. Velký je nedostatek masa a jiných poživatin i různých věcí, jako dětských plenek, dámského prádla, nití, ručníků, pyjam, ložního prádla apod. Lidé se snaží tyto věci obstarat si na zájezdech do Východního Německa. Chystá se kontrola cen a mezd a mzdy prý budou sníženy asi o jednu třetinu oproti roku 1969, Z příslušných kruhů se ozývá varování, že nezlepší-li se pracovní morálka, bude pětidenní pracovní týden zrušen a bude se opět pracovat i v sobotu. Dodávky do Sovětského svazu nebyly za rok 1969 splněny. Dovoz ze Západu i z Východu bude omezen. Z ČESKOSLOVENSKÉHO TISKU Oddaný bývalý sluha Antonína Novotného páter Plojhar chtěl “splatit” své sesazení z funkce předsedy Čs. strany lidové za éry Alexandra Dubčeka a koncem měsíce prosince se v tisku objevil jeho dvoustránkový projev, v jehož závěru se zmiňuje o určitém spojení lidové strany se skupinou bývalých členů strany žijících nyní v exilu. Tito lidé, kteří bojují proti socialismu již po 20 let, prý se již radovali, že se znovu budou moci podílet na vládě v Československu a dopisem nabádali Čs. stranu lidovou, aby se odpoutala od zkompromitované minulosti a změnila své jméno na název: Křesťansko-demokratická strana. Zapomněli prý však, že Plojhar byl dosud čestným předsedou strany a měl přístup do úřadovny, kde na zmíněný dopis přišel. Dopis prý byl podepsán asi tuctem dřívějších členů čs. vlády a parlamentu z řad Čs. strany lidové z doby let 1945-1948. TRIBUNA — ČASOPIS BYRA ÚSTŘEDNÍHO VÝBORU KSČ PRO ZEMĚ ČESKÉ V posledním čísle Věstníku jsme citovali Tribunu, která otiskla dopis soudruha Doležala, v němž si jmenovaný stěžoval, že po desetiletém členství v KSČ dosud neví, co je to socialismus. Na tento článek prý došlo na 60 odpovědí, z nichž 59 pisatelů vyjádřilo kladný postoj k politice komunistické strany a snažilo se soudruhu Doležalovi vysvětlit, proč socialismus ještě pokulhává. Na šedesátý dopis, ne- podepsaný, prý ovšem nelze reagovat, neboť polemisovat s argumenty, že “Rusové snědli maso a brambory a jejich přítomnost je důvodem těžkostí v Československu”, by bylo ztrátou času. Ostatní prý ale píší — kupř. F. Pavlis z Kladna: “. . . Že některé věci jsou nekvalitní, čí je to vina? Jsi-li zámečník a pracuješ na kování některého sídliště a majiteli bytu zůstane po druhém zavření klika v ruce? Jsi-li truhlář a okna, na kterých jsi pracoval, nelze zavřít? Jsi-li zedník a omítka spadla z domu za dva měsíce, čí je to vina?” KDO TO MÁ NA SVĚDOMÍ? Stan. Černý, Radčice, okres Jablonec, píše: “Koupil jsem si dva kalendáře na rok 1970. Jeden stolní, jeden útržkový. Ani v jednom není záznam, že 22. dubna se narodil V. I. Lenin. Proto jsem nahlédl ještě do jiného kalendáře, ale ani tam není uvedeno narození Lenina. Kdo to má na svědomí?” (Pokračováni na str. 4) VĚSTNÍK • 3 [pageend3]ZEMŘEL JIŘÍ TRNKA, národní umělec a průkopník čs. kresleného filmu, kterému dobyl mezinárodního uznání a několika čestných vítězství na mezinárodních festivalech. Situace, v níž se nachází opět pronásledovaná čs. inteligence, na Trnku působila velmi nepříznivě. Zemřel po srdečním záchvatu ve věku 58 let. ZEMŘEL DR. HROMÁDKA ve věku 80 let. Jako theolog byl Dr. Hromádka zvolen členem výkonného výboru Světové rady protestantských církvi a za vlády Novotného často jednal a mluvil ve prospěch komunistů, čímž zavinoval zmatek a nejasnost v otázce, jaké je nazírání těchto církví na mezinárodní komunismus. Avšak po sovětské okupaci se Hromádka nesmlouvavě postavil proti zásahu Sovětů a sovětských satelitů a k velké nelibosti Moskvy intervenoval u vlivných a významných činitelů ve svobodném světě. VLADIMÍR ŠKUTINA TĚŽCE NEMOCEN Autor knihy Presidentův vězeň, znovu vězněný, byl prý — těžce nemocen — převezen z věznice do nemocnice. A. ŠALOMOUN. Vánoce v Československu Již v listopadu napadlo mnoho sněhu, takže vánoce byly nejen bílé, ale také kruté, a topiva málo. Nejhůře na tom jsou obyvatelé činžovních domů s ústředním topením, a situace je o to horši, že v Praze i v jiných městech řádi chřipka, snad hongkongská. Pražská občanka píše: “V našem domě opravovaly kotle takovým tempem, že se začalo topit až 10. prosince. Bylo to zoufalé a někdy až na sebevraždu. Když jsem přišla z práce domů (v kanceláři se také netopilo) musila jsem si lehnout, abych nezmrzla. Teplá voda samozřejmě také netekla, musila jsem se chodit ke známým vykoupat. Ale i světlo se vypíná, telefon nefunguje, úpadek ve všem. — Od podzimu nečtu noviny, neposlouchám rozhlasové a televizní zprávy. Jen tak se dá aspoň trochu žít. — Hodně lidí zde v poslední době umírá, Trnka, Šlitr, i jiní. A hodně známých trvale opustilo zemi. Ale je stále mnoho statečných a nesmlouvavých lidí. Bohudík za ně. Jinak všechno hrozně upadá, není chuť do práce, z krámů mizí zboží a jídlo, je velmi draho. Těžko domyslet, jak to všechno skončí — a nikde naděje. V cizím rozhlase také neslyšíme dobré zprávy, jakoby se celý svět zbláznil.” "Na vánoční stůl se těžko nakupovalo, zase ty dlouhé fronty. Teta stála v noci, aby koupila krocana, byla ráda, že na ni zbyla malá slepička.” “Stála jsem dvě hodiny ráno na kapra, poslali nás domů, že bude až pozdě odpoledne. Šla jsem se tedy domů roz- mrznout a pak zase stála 4 hodiny. Vyneslo mi to dva malé kapříky.” Šibeniční humor v Československu Co je to fronta? — Socialistický přístup k pultu. ❖ * * Co bylo před socialismem? ;— Všechno. * * * Na komunistické schůzi se skanduje: “Ať žije komunistická strana, ať žije Sovětský svaz,” atd. Jeden soudruh začne vykřikovat: “Ať žiji 50. léta.” Druhý mu šeptá: “Co to říkáš, to se nesmí.” — “Proč, když auto Škoda stálo tehdy Kčs 23.000 a Husák byl zavřený?” * * * Proč není uhlí? — Protože někteří lidé topí. * * * Proč není cement? — Sověty budou stavět schody na měsíc. * * * Nad čtvercem nakresleným červenou tužkou je napsáno “Česká realita” a pod nápisem tato poznámka: “Opravdu, soudruhu, souhlasím s Vámi, že je to modrý kruh.” Klub Domov pořádá v sobotu večer, dne 7. února, MAŠKARNÍ večírek v budově Č.S.A. v Ciceru — v místnosti Peacock (vchod z Čermákovy třídy). Ráz večera je: Od našich prababiček až k těm dnešním pra-pravnučkám. V zábavní části programu bude uveden pořad “Tanec v zrcadle generací” — staré, zapomenuté a i ty nejnovější tance předvede mládež Klubu Domov se svými přáteli. Kuchyň a bar budou otevřeny již od 7 hodin večer a na jídelním lístku bude vše, co patří k vepřovým hodům. K tanci bude hrát hudba J. Škacha. Zhotovte si veselé masky a přijďte! Přiveďte i své přátele. V soutěži masek můžete vyhrát jednu ze tří zajímavých cen. Vstupné $2.00. Pořádající výbor prosí o dary domácího pečiva. Z činnosti Masarykovo klubu v Bostonu Klub pořádal vánoční besídku 14. prosince 1969. Několik dětí členů se představilo pěknými vystoupeními. Po programu byla mikulášská nadílka. Ve čtvrtek 5. února bude schůzka, na níž promluví několik nových uprchlíků na téma: Problémy přesídlení a jak je řešit. (Výměna zkušeností, názorů na budoucnost exilu a návrhy na budoucí činnost Klubu.) Dne 7. března vzpomene Klub výročí narozenin Presidenta Osvoboditele slavnostním pořadem. V pořadu promluví dr. K. W. Deutsch, profesor politických věd na Harvardské universitě na téma: Jan Amos Komenský a dnešek. Přijde mezi nás zvlášť milý, vzácný host, významný český cellista mistr Bedřich Váška (člen býv. Ševčíkova kvarteta), který se právě příští měsíc dožívá 91 let. Soubor mistra Vášky nám zahraje Dvořákův klavírní kvartet, opus 87. Věříme, že se náš slavnostní večer bude těšit hojné účasti. In Memoriam: K uctění památky zemřelé manželky Bessie věnuje manžel Fred Štěpánek, Miami, Fla......................... $20.00 Na činnost Rady: Nicol and Nicol, Inc., Chicago ................................... $250.00 Frank Havlík, Long Island City, N. Y........................ 100.00 Štefan Papánek, Chicago .............................................. 50.00 Heger Travel Bureau, Cicero, Ill.................................. 50.00 Charlotte G. Masaryk Society, New York ................. 25.00 Dr. Joe Malik, Tucson, Ariz........................................... 20.00 Annette Macounová, Miami Shores, Fla....................... 10.00 A. Greshle, Frankfort .................................................... 10.00 F. Macháček, Detroit, Mich............................................ 10.00 Lodge No. 232, W.B.F.A., Orland ............................... 10.00 Dr. Zdenek Hruban, Chicago ........................................ 10.00 Řád Volnost Kalifornie č. 117, ČSA ......................... 10 00 Charles Váňa, San Bernardino, Cal.............................. 10.00 Mary H. Zedník, Cucamonga ...................................... 5.00 Emma Smead, Dinuba .................................................. 5.00 Anton Kankovský, Berwyn, Ill...................................... 5.00 Frank Šimek, Chicago .................................................. 5.00 Sokol Baltimore ............................................................. 5.00 John C. Martin, Portland, Oregon ............................. 5.00 Řád Rovnost č. 53, ČSA, Riverside ............................. 5.00 Řád č. 86, Z.Č.B.J., Traer ............................................ 5.00 Řád Anton Čermák č. 99, ČSA, Chicago................... 5.00 DNE 21. ÚNORA 1970 V HAVLÍČEK-TYRŠ TRADIČNÍ PLES CHICAGSKÉ OBLASTI ČSNRA 4 • VĚSTNÍK [pageend4]DVOUMILIÔNOVÝ ODKAZ, NEJVĚTŠÍ V KRAJANSKÉ HISTÓRII Syn zakladatele prvního českého deníku v Americe, Vladimír August Geringer, odkázal České Útulné a Boys' Club v Chicagu dvoumiliónový majetek Roku 1869, tedy právě před sto léty, přijel do Ameriky z Breznice v jižních Čechách August Geringer se svou manželkou Antonií, rozenou Kolářovou z Milina u Příbrami. August Geringer býval učitelem. V Americe přišel brzy k poznání, že čs. větev na americké půdě potřebuje ku svému životu a rozvoji svůj vlastní denní časopis. Za velmi těžkých podmínek a osobních obětí dvojice mladých emigrantů zrodila se v Chicagu v r. 1875 Denní Svornost, která později začala tisknout pobočné týdeníky a polotýdeníky — Amerikána, Domácnost, humoristický časopis Duch času a kalendář Amerikán. Tato historie je známa tisícům našich krajanů po celých Spojených státech a i za mořem. Mladší syn Augusta Geringera, Vladimír August, se narodil v Chicagu 25. října 1877. Jeho starší bratr se jmenoval Miloslav. Vladimír graduoval na universitě státu Michigan s hodnosti bakaláře filosofie v r. 1883 a v r. 1894 absolvoval práva. Po deset let provozoval právnickou praxi, načež přešel do Svornosti. Za jeho vedení dosáhla Svornost velkého rozmachu. V té době málo lidí s universitním vzděláním mělo zájem a bylo ochotno věnovat se krajanskému životu a v tomto směru si Vladimír A. Geringer zasluhuje velkého uznáni. Byl to hlavně jeho otec, který znaje trampoty českých a slovenských přistěhovalců — kteří byli vesměs chudí a neměli nikde zastání — si přál, aby se syn stal právníkem a mohl hájit jejich zájmy. Vladimír A. Geringer tak později skutečně svědomitě činil. Současně representoval čs. národnost u amerických úřadů a organizací a rovněž ve vztazích k jiným národnostem. Roku 1900 se Vladimír A. Geringer oženil s Belle Schwart- zovou, dcerou českého přistěhovalce, jehož rodina přijela do Chicaga již v letech padesátých. Za první světové války se Vladimír Geringer přičinil o to, aby ve vedení hnutí za osvobození Československa stály Geringerovy časopisy v popředí. Dnes se hodně zapomíná' na to, že před válkou a ještě v roce 1916 zde bylo velmi silné německé hnutí a že mu bylo nutno čelit. Jednim z velkých činů zesnulého mecenáše bylo vedení a vítězné zakončení boje o to, aby čítanky veřejných chicagských škol byly zbaveny článků velebících císaře a aby se městská školní rada musela takových zmínek vystřihat. Vladimír Geringer byl zvolen předsedou cizojazyčného výboru válečných sbírek pro stát Illinois a předsedou organizace vydavatelů cizojazyčných časopisů. Činnost Svornosti v I. světové válce za vedení Vladimíra Geringera a jeho švagra, rovněž již zesnulého R. J. Pšenky, byla známa a získala si uznání první československé vlády, v jejímž čele stál president T. G. Masaryk. Po válce byl Vladimír Geringer jmenován presidentem Woodrow Wilsonem prvním obchodním komisařem Spojených států pro Československo. Jako člověk neobyčejně schopný a vybavený bohatými zkušenostmi zastával tento důležitý úřad s úspěchem a stal se pravou rukou prvního amerického velvyslance v Praze Richarda Crane. Dobrá znalost českého jazyka, historie a i vynikajících osobností, z nichž tak mnohé byly za své návštěvy ve Spojených státech hosty Svornosti, mu umožňovala prokazovat cenné služby tím, že Američany seznamoval s novou, jim až dosud neznámou zemí i s jejími hospodářskými problémy, a tím, že zprostředkoval její styky s americkými průmyslníky, exportéry, atd. Jeho práce byla oceňována a uznávána jak Prahou, tak Washingtonem — což vedlo k tomu, že byl znovu jmenován komisařem obchodu, i když v USA nastoupil republikánský president. Vladimír Geringer působil v Praze od dubna 1919 do roku 1923, kdy ze zdravotních důvodů Prahu opustil. Několik let žil na francouzské Riviéře, odkud se pak na žádost stárnoucího otce vrátil zpět do Chicaga. Když zakladatel Svornosti August Geringer 1. dubna 1930 zemřel, stal se Vladimír Geringer předsedou Geringerovy korporace. Za druhé světové války přibyla do podniku jeho neteř Vlasta Vrázová, které svěřoval mnohé důležité funkce. A Svornost opět vedla v osvobozeneckém hnutí, spolupracovala s čs. vládou v exilu a s jejími zástupci, dr. Eduardem Benešem, Janem Masarykem, dr. Janem Papánkem a j. Po válce se Vladimír Geringer rozhodl závod prodat svým zaměstnancům pp. Vlčkovi, Kyselovi a Weberovi, když Vlasta Vrázová odjela do Československa, kde zastupovala American Relief for Czechoslovakia. Nebylo jiných nástupců a tak se stalo, že Svornost přešla po 71 letech svého trvání do jiných rukou. Po úmrtí své ženy se Vladimír Geringer odstěhoval nejdříve do San Bernardína, California, a v r. 1962 do Retirement Home Desert Crest ve Phoenix, Arizona, kde v září 1968 ve vysokém věku 96 let zemřel. Svůj majetek činící kolem dvou miliónů dolarů odkázal — až na několik nepatrných výjimek — České Útulně a Chicago Boys’ Club. Obě organizace budou mít pravidelný důchod ze svěřených (Trust) fondů, jež pro ně byly založeny. CO MĚL VLADIMÍR GERINGER NA MYSLI SVÝMI DVĚMA VELIKÝMI DARY Předně chtěl být spravedlivý. Jako rozený Američan chtěl pomoci Chicagu, v jehož budoucnost věřil. Po léta se zajímal o krásnou činnost klubů pro dorůstající chlapce a s obdivem sledoval jejich výchovný program. To jej vedlo k založení trvalého fondu pro Chicago Boys’ Club. Zásluhou svých rodičů a také prostřednictvím Svornosti měl příležitost poznat duši českého člověka a jeho touhu po soběstatečnosti — jež by trvala i ve stáří. V České Útulně viděl splnění těchto tužeb. Nesmírně mu záleželo na tom, alby se starý krajan cítil v České Útulně doma také proto, že spoluzakladatelem tohoto krásného domova starých byl zakladatel Svornosti. Těšil se z toho, že od počátku svého založení si tento domov zasloužil a i dnes plně zaslouží, aby byl připsán k dobru čs. větve v Americe. Základy, na nichž Útulna stojí, jsou historickým darem Vladimíra A. Geringera podepřeny a ještě více upevněny. Neznamená to ovšem, že by Útulna již dále nepotřebovala těch pravidelných malých a větších darů, které jsou jí s porozuměním pro její poslání dárci posílány. Roční náklady na udržováni Útulny jsou Obrovské a s všeobecně stoupajícími cenami jsou rok od roku vyšší. Pamatujte na Útulnu, je ústavem, který si Vaší pozornosti zaslouží. Tisková služba České Útulny. The Masaryk Case Vyšla kniha Clair Sterlingové “The Masaryk Case” (Harper & Row $7.95). Soustřeďuje se na události, které po komunistickém puči v Československu v únoru 1948 předcházely tragické smrti Jana Masaryka. Autorka se v knize zabývá rozborem četných hypotéz vztahujících se k smrti Jana Masaryka, doplňuje je vlastními rozhovory s několika lidmi, kteří byli Janu Masarykovi v posledním údobí jeho života nablízku ať již osobním přátelstvím, profesionálně či politickým zaměřením, rozhovory s osobami, které byly v den jeho domnělé sebevraždy v Černínském paláci — a zabývá se okolnostmi, které vyšly najevo v době Dubčekovy éry, kdy byla v Československu nakrátko zrušena censura tisku a národ si vynutil nové vyšetřování Masarykovy smrti — které pak ovšem bylo přerušeno po sovětské okupaci země. Autorka dochází ve své knize k jednoznačnému závěru, že život Jana Masaryka neskončil sebevraždou. VĚSTNÍK • 5 [pageend5]Z OBLASTÍ A ODBOČEK CHICAGSKÝ OBLASTNÍ VÝBOR ČSNRA Oblastní výbor konal svou výroční schůzi v neděli odpoledne, dne 25. ledna v síni ČSNRA v Ciceru. Byli zvoleni následující úředníci: předseda br. Štefan Papánek, místopředseda br. F. Kalkus, místopředsedkyně ses. Milada Fer- jenčíková, tajemník St. Brym, pokladník br. Mejzr, zapisovatel br. Příkazký. Podrobnější zpráva o zasedání bude podána v příštím čísle. Nové rozhlasové vysílání Před vánoci zemřel náhle rozhlasový hlasatel Karel Vrzal, který po léta vysílal pravidelně krajanské relace a který často a ochotně oznamoval naše podniky a události. Postrádáme jeho dlouholetou spolupráci s Radou a jeho vdově vyslovujeme upřímnou soustrast. Uvítali jsme zprávu br. Jaromíra Zástěry, že se mu podařilo převzit dvě půlhodinky rozhlasu, v úterý a ve středu večer, od 8:30 do 9 hodin na této stanici W.S.B.C., na vlně 1240, v pásmu A.M. Na schůzi oblastního výboru se rozvinula debata o důležitosti tohoto rozhlasu pro naši činnost a bylo poukázáno na možnost podchytit zájem nových posluchačů z řad nově přijetých, i z předposlední uprchlické vlny. Tímto by byl časově doplňován populární rozhlas ses. Jaromíry Žáčkové, která vysílá dopoledne. Bylo odhlasováno zaručit si jednou měsíčně čas za $25 pro vysílání zpráv Rady. Zpráva z předsednictva ČSNRA Pravidelná schůze předsednictva, která připadá na první úterý v měsíci, se konala dne 6. ledna v síni ČSA. Předsedali ses. Vrázová a br. Ferjenčík. Zvláštní pozornost byla věnována problému uprchlíků. Ses. Vrázová referovala o schůzce s dr. Janem Papánkem z New Yorku (viz str. 2). Na základě praktických zkušenosti br. St. Jančíka a ses. Olgy Kovářové a členek Čs. ženské národní rady byl získán dobrý přehled. Očekává se, že v nejbližší době vzroste počet uprchlíků, které všechny až dosud bylo možno rychle a uspokojivě umístit. Fond na půjčky nově příchozím v obnosu $1,500, věnovaný Čs. ženskou národní radou, byl již vyčerpán. Předsednictvo ČSNRA proto odhlasovalo $1,000 k tomuto účelu. Ses. Vrázová ve své zprávě poukázala na resoluci kongr. Monagana z Conn, a na článek ve Věstníku, ve kterém Rada vyzývá odbočky i jednotlivé členy, aby dopsali do Washingtonu a poděkovali mu za jeho akci “Let us not forget our Czechoslovak friends”. Br. Dr. Schwarzenberg podal zprávu o své účasti na večírku na rozloučenou s br. V. Hesounem, který odjel na své staré působiště, do Clevelandu. Předsednictvo ČSNRA jeho odchodem ztrácí důležitého člena, který vždy s rozvahou, rozumně a přátelsky se zúčastňoval jednání a který vždy měl na srdci vlastenecké poslání Rady. Budeme ho velmi postrádat. Ještě jednou, touto cestou, mu děkujeme a přejeme mu vše nejlepší v jeho počínání. ODBOČKA ČSNRA TOMÁŠE G. MASARYKA V LOS ANGELES, CALIF. Členské schůze odbočky se v roce 1969 konaly měsíc za měsícem v Sokolovně v Los Angeles. Účast na schůzích byla vždy jen průměrná, schůzí se většinou zúčastňovali členové přibližně stejného, to jest pokročilejšího věku. Těch ovšem nezadržitelně ubývá, jako těch, na které jsme vzpomínali při svých schůzích a kteří už došli na konec své životní cesty. Byli to: prof. dr. Václav Hlavatý, Hugo Haas a Ladislav Brom, které jsme za svého pobytu v Hollywoodu poznali osobně, konali jsme tryznu za Josefa kardinála Berana, arcibiskupa pražského, a na konci roku i za zesnulého duchovního správce České katolické misie v Los Angeles, P. Adolfa Pelikána, S.J. V březnu jsme vzpomněli a vzdali hold památce Presidenta Osvoboditele T. G. Masaryka, slavili jsme Den Matek, vzpomínajíce na to, čím musila projít česká matka od roku 1939 do roku 1969, nezapomněli jsme na vyhlazení Lidíc a Ležáků, vzdali jsme hold těm z našich studentů, kteří se stali obětmi obou násilnických režimů, nacistického i komunistického, Janu Palachoví a všem ostatním. Na valné hromadě konané v neděli dne 11. ledna 1970 byli zvoleni tito úředníci: předseda Jaroslav Čadek, I. místopředseda Dr. Ladislav Karol Pekarovič, II. místopředseda Václav Salák, tajemník Bohumil Smutník, účetní a pokladní Rudolf Lněniček, výběrčí příspěvků Antonie Bílý, zapisovatel Jaromír Turek, organizátor Emanuel Kejzlar, kulturní referent Jiří Peřina, revisor účtů Frank Gayda, člen výboru Tomáš Ráček, vedoucí kuchyně Alžběta Solilová. Je několik problémů, s nimiž naše krajanské organisace zápasí: 1. Nedostatek zájmu mladých lidí, nově příchozích uprchlíků především. Zúčastní se schůze ojediněle a tehdy, když potřebují pomoci, podpory, rady nebo zaměstnáni. O tento problém se stará v Los Angeles Czechoslovak Relief Fund, Incorporated, s ním naše odbočka spolupracuje. Obstarává zaměstnání, stará se o ubytování a poskytuje půjčky. 2. Většina členstva setrvává v organisaci z věrnosti k ideálům, za něž tato organisace bojovala celé minulé půl století, protože zná zásluhy, jichž si tato organisace za tu dobu získala a z důvodu setrvačnosti. Jsou to většinou staří lidé a jejich počet se trvale zmenšuje. 3. Schůze by musily se stát zajimavými svým programem, ústředí by mělo obstarávat filmy atd. a odbočky se musí dohodnout s jinými organisacemi o pořádání podniků, jež slibují jistý příjem pokladnám odboček. Chceme uspořádat Josefskou zábavu-veselici 20. března 1970 a pokusit se o dalši. 4. V boji za svobodu pro náš lid musí ČSNRA trvale stát v čele našeho krajanského úsilí a boj proti komunismu musí být nekompromisně prováděn ať se to hodí nebo nehodí do zatímní koncepce americké zahraniční politiky. Koncem roku se o zajímavost jedné z členských schůzí odbočky zasloužil Jaroslav Vokrouhlík, člen posádky čs. lodi “Vítkovice”. Když loď 18. října 1969 přistála v Long Beach, California, podařilo se mu z ní uniknout. Požádal o asyl, jehož se mu dostalo zásluhou Ant. Baumanna, který se ho ujal a obstaral mu také zaměstnání; tento případ zajímal zdejší rozhlas, noviny i televisi, protože šlo o mladého člověka dělnického původu, který dostal možnost školení ve vlasti, měl dobrý plat a procestoval téměř všechny země Sovětského bloku, měl vyhlídky na dobrou existenci, hospodářsky si stál dobře a přes to vše volil cestu za svobodou se skromnými začátky a nejistou budoucností. Z velkých, společenských podniků, jichž jsme se zúčastnili, uvádím aspoň tyto: V neděli 27. dubna 1969 oslavil zdejší velmi činný Sokol padesátileté jubileum svého trvání; 18. května téhož roku konal své zdařilé veřejné cvičení. Na společném projevu zástupců porobených národů v Hollywoodu 13. července 1969, který se konal v American Legion Hall v Hollywoodu, mluvil za nás tajemník odbočky. 21. srpna jsme se spoluúčastnili organisovaného veřejného protestního projevu proti okupaci naší staré vlasti; 76 automobilů projelo hlavními ulicemi města Los Angeles s rozžatými světly, vlajkami ve smutku a s příslušnými nápisy, za velkého zájmu zdejšího obyvatelstva; po této demonstraci se promítaly v Sokolovně filmy zachycující obsazeni Československa; televise měla záběry z našeho projevu, stejně zdejší rozhlas měl relace a podobně i zdejší americký tisk, jemuž jsme dodali příslušné informace. Spolupracovali jsme i na projevech národně-náboženských s Českou Katolickou Misií, byly to oslavy cyrilského výročí 869—1969, jichž se zúčastnil zdejší James Francis kardinál McIntyre, arcibiskup v Los Angeles, 14. září jsme byli společně na banketu u příležitosti zlatého jubilea kněžství českého národního misionáře Otce Adolfa Pelikána. Byli jsme pak i na jeho pohřbu 22. listopadu 1969, který svoji velikou účastí překonal vše, čeho jsme byli do té doby svědky v Los Angeles. 6 • VĚSTNÍK [pageend6]V sobotu 25. října 1969 jsme se zúčastnili v Sokolovně vzpomínkové oslavy na 28. říjen 1918, na němž po krátké akademii před divadelní hrou “Ženichové” měl projev tajemník odbočky. Oboje bylo pak opakováno v neděli 26. října 1969 s projevem sestry Nekudové. V úterý 28. října 1969 jsme byli na slavnosti vztyčení vlajky Svobodného Československa před radnici města Los Angeles. Byl to pracovní den a přes to účast našich krajanů byla obdivuhodná. Starosta města Sam Yorty vydal zvláštní prohlášení k tomuto dni a protože byl služebně mimo město, vyslal jako svého zástupce člena městské rady Councilmana Lindsaye. Dr. Josef Zahrádka řídil program slavnosti, modlitbou a požehnáním P. Adolfa Pelikána byla slavnost zakončena, když za naši odbočku učinil příslušný projev předseda Jaroslav Čadek; slavně zněly i tentokráte naše národní hymny prostranstvím u radnice a krajané pak se zúčastnili i zvláštní recepce jako hosté starosty a rady města Los Angeles. Od dubna 1969 zásluhou našeho člena Karla Fišera, s nímž spolupracuje náš tajemník odbočky, máme znovu po několikaleté přestávce rozhlasové vysílání v české a slovenské řeči každou sobotu od 11:30 hod. dopoledne do 12 hodin v poledne na stanici KTYM v Inglewoodu, na radiu AM a vlně 1460 kilocyklů, které je slyšitelné ve více než 120 městech jižní Kalifornie. Toto vysílání je mluveným věstníkem všech našich krajanských organisací a je sledováno jak naší národní skupinou, tak našimi slovanskými přáteli i americkou veřejností, která má ráda naši českou hudbu ať klasickou nebo populární. Zúčastnili jsme se 7. prosince v Sokolovně rozhlasového pásma. Byl to jeden z našich nej- zdařilejšich podniků na konci roku. Zúčastnili jsme se všech podniků, které pořádá čas od času Č.S A., naše nejstarší podpůrná organisace, v Los Angeles je to Řád č. 458, a všech podniků ostatních organisací. Nezanedbali jsme ani onu povinnost, kterou nám ukládá práce v ČSNRA-TGM, být totiž trvale ve styku s členy Kongresu Spoj, států, zdejšího Assembly i Senátu Kalifornie, se starostou města Los Angeles i guvernérem státu Kalifornie Ronaldem Reaganem, jakož i presidentem Spojených států Richardem M. Nixonem, jenž zřídil v jižní Kalifornii svůj Západní Bílý Dům. Informovali jsme je o, našich problémech, vědomi si toho, že si Sověty nepřeji ničeho více, než aby se situace ve střední a východní Evropě stala trvalou a aby se na osud naší vlasti zapomnělo nebo aspoň o něm nemluvilo. Bohumil Smutník, tajemník. PROSINCOVÁ ZPRÁVA ČSNRA V ST. LOUISU Letošní výroční valná hromada vyslovila (poprvé v historii naši odbočky) jednohlasně plnou důvěru všem odstupujícím funkcionářům a aklamačně žádala prodlouženi jejich mandátu o další období. Přemysl Králík však tentokráte funkci nepřijal, poněvadž letos působí na Jihoillinois- ské universitě v Carbondale a nebude se moci pravidelně zúčastňovat naší práce. Bylo proto nutno provést přesuny některých funkcí jednotlivými volbami, avšak všichni navržení kandidáti byli zvoleni bez opozice hlasy všech přítomných. Předsedou koordinačního výboru pro rok 1970 se stal Václav Hlaváč, dlouholetý zasloužilý krajanský pracovník, někdejší starosta st. louisského Sokola a první ředitel zdejší České doplňovací školy; místopředsedou známý vědec prof. dr. Rudolf Wierer; pokladníkem se znovu stal manager České národní síně Václav Dvořák; tajemníkem opět zakladatel naší organizace prof. Radko Jánský. Výbor odbočky Čimice zůstává beze změny ve složení Václav Hlaváč (předseda), docent Božetěch Troup (místopředseda), prof. Radko JJánský (jednatel) a dr. Lia Jánská (pokladní). Valná hromada prodiskutovala řadu konstruktivních návrhů na další rozšíření naši plodné činnosti kulturní, sociální i společenské a přijala několik nových členů, s jejichž iniciativní pomocí bude jisté možno navržený program zdárně uskutečnit. PRVNÍ ODBOČKA ČSNRA NA LONG ISLANDĚ Schůze odbočky konaná 13. ledna 1970 byla schůzí volební. Volbami zůstal starý výbor nezměněn, kromě funkce tajemníka — dosud zastávané br. Bubníkem — kterou nyní přijal dlouholetý člen odbočky br. arch. Jan Svoboda. Předsedou odbočky zůstává prof. Vratislav Bušek, místopředsedou Pavel Blaho, zapisovatelem Václav Kalouš, pokladníkem Hynek Mařas a tiskovým referentem Frank Havlík. Zábavní výbor si vzala opět na starost ses. Alice Lexová. Po provedení voleb se rozvinula živá debata, která trvala až do pozdních hodin. Bylo konstatováno, že nám v posledních letech členů spíše ubývá a hovořeno o tom, co proti tomu dělat. Br. Vrážel se s námi rozloučil (stěhuje se na Floridu), i mnozí jiní se odstěhovali jinam — a mnozí již odešli do “posledního exilu”. Většina z nás, kteří se svědomitě snažíme o udržení naší větve Národní rady, patří k dorostencům ve stáři mezi 60 a 70 roky a je proto naší největší starostí získat odbočce nové členy. Naší novoroční resolucí bylo stanoveno, že každý z nás získá alespoň jednoho nového člena. Nejdůležitější je získat mladší generaci, zainteresovat ty, kteří teď nově přicházejí. Musí jich být tady v New Yorku a okolí na stovky, neboť v posledních měsících nepřetržitě přijíždějí. Vítáme je mezi sebe, snažíme se jim pomoci najít zaměstnání, byt, a pomoci jim i dobrou radou, svými zkušenostmi a podobně. Pisatel hned na této první schůzi v roce splnil svou kvótu a přivedl nového člena, který je v Americe jen několik měsíců. Je to mladý vzdělaný člověk; pověděl nám, jak se dívají přicházející mladí lidé na exil a proč odcházejí z domova. Tvrdí, že jim nejde o hmotný nedostatek, ten že není důvodem, který je vyhnal z domova — neboť naši lidé jsou skromní — ale nesnesitelná doma pro ně byla ta úžasná beznaděj do budoucna, nesvoboda a politický útlak. Řekl, že vládnou vlastně okupanti, kteří jako celek stojí pod úrovní vzdělaného čs. člověka, a že s pomocí hrstky zrádců z vlastních čs. řad otravují celý národ lží a tvrzením, že okupace byla namístě a že šlo o zachráněni socialismu. Dalším důvodem k exilu je starost o děti, neboť je pro rodiče utrpením nechat je vyrůstat v ovzduší lží a klamu. — Vyprávěl o radosti a nadějích, které přinesl leden 1968 a které sjednotily celý národ jako nikdy nic před tím, jak česká a slovenská mládež vychovaná komunisty byla jednotná ve své nenávisti vůči sovětskému komunismu. Těžko lidé po letech pochopí, jak mohl takovým miliónům lidí vládnout systém tak neschopný a nelidský a vláčet je po cestách ubohosti. V prosinci jsme naši obvyklou mikulášskou zábavu, pořádanou společně s S.V.U., spojili s oslavou pětašedesátých narozenin našich divadelníků Járy Kohouta a Jana Snižka. Čistý výnos z této zábavy ve výši $50.00 byl poslán na činnost Čs. národní rady americké v Chicagu. Oba naši umělci, Jára Kohout i Jan Snížek, mají své herecké skupiny, které se vzájemně doplňují v obsazování úloh. V listopadu sehrál Jan Snížek na počest 501eté divadelní činnosti Josefa Kouta “Světa pán v županu” a Jára Kohout “Na tý louce zelený”. Frank Havlík. o d bo c k ámTÄTo bl äš ť em ! Úřadovna ČSNRA rozeslala všem odbočkám a oblastem dotazník týkající se jejich činnosti za rok 1969. Některé dotazníky se úřadovně již vrátily vyplněné, na další se dosud čeká. Z otázek dotazníku je přednostně důležitá otázka týkající se pomoci poskytnuté v jakékoli formě čs. uprchlíkům. Prosíme o její zodpovězení přesnějšími údaji, zda byla poskytnuta odbočkou či oblastí čs. uprchlíkům finanční pomoc ať již přímo či darem Americkému fondu pro čs. uprchlíky, zda bylo uprchlíkům věnováno nějaké bytové zařízení či doplňky bytového zařízení, šatstvo, apod. •— zda za uprchlíky bylo jednáno na immigračním úřadě, zda jim byla poskytnuta pomoc při hledání zaměstnání, bytů atd. Žádáme odbočky a oblasti, které nám vyplněný dotazník dosud nevrátily, aby tak učinily pokud možno nejdříve. VĚSTNÍK • 7 [pageend7]CSA STŘEŽÍ v aš i bu d o u c n o s t . Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty OSA, tato oře jímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje CSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství V Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61st Court, Cicero, III. 60650 MÁME NA SKLADĚ K PRODEJI: Poštou DÉTSTVl A MLÁDÍ, vzpomínky Dr. Alice Masarykové ................................................... $2.50 $2.75 Vojtěch N. Duben: LEDY SE HNULY ........... 2.50 2.75 CZECHOSLOVAK PRIZE PASTRY RECIPES ......................................................... 0.90 1.00 CZECHOSLOVAK RECIPES ............................ 1.15 1.25 PROGRESSIVE CZECH, učebnice prof. B. Mikuly, páté vydání, vyšla nákladem Čs. národní rady americké ..................................... 4.50 5.00 NOVÝM SVĚTEM, cesta kardinála Jos. Berana do Spoj, států amerických a Kanády .... 1.00 1-25 NOVINKA: J. Josten: 21-8-1968 ÁNNO HUMANITATIS .................................. 3.75 4.00 ČS tJ R A 2137 So. Lombard Ave. Cicero, Illinois 60650 PAMATUJTE NA RADU SVÝM PŘÍSPĚVKEM! Schvalujete-li pevné zásady a postoj Rady k nejdůležitějším otázkám dnešního vývoje, získejte nám nové členy! v ě s t n ík 2137 So. Lombard Ave. Cicero, Illinois 60650 Room 202 »^^»434 SECOND CLASS POSTAGE PAID at Chicago, Illinois ADDRESS CORRECTION REQUESTED [pageend8]