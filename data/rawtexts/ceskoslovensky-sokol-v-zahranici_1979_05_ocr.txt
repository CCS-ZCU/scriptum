SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ 5 feokolstvo v Austrálii prožívá v květnu dny velké radosti a naděje, otevření sokolovny v Melbourne - ČESKOSLOVENSKÉHO SOKOLSKÉHO NÁRODNÍHO DOMU - již druhé sokolovny na půdě Austrálie; první sokolovna byla otevřena v dubnu 1977 jednotou Sydney. Otevření sokolovny v Melbourne je svátkem vskutku sokolským, je oslavou činů, ne slov. Je výsledkem dvouletého usilovného,cílevědomého a houževnatého snažení členstva jednoty v Melbourne. Slavnosti otevření, ve dnech 19. a 20. května 1979, mají následující pořad: V sobotu 19. května - za nástupu příslušníků jednot Melbourne, Sydney a pobočky Canberra provede slavnostní otevření starosta jednoty br. F. Vozábal. Poté následují projevy zástupců hostujících jednot a ostatních čs. demokratických organizací. Odpolední pořad bude u- končen sokolskou akademií, na níž vystoupí cvičenci i taneční krojované skupiny sokolských jednot. Sobotní oslavy budou u- končeny taneční zábavou. V neděli bude v nové budově služit Otec Josef Peksa mši svátou za účasti i nekatolických věřících na důkaz vzájemného porozumění a bratrství, jemuž Cs. sokolský národní dům bude sloužit. V neděli odpoledne slavnosti budou ukončeny přátelskou besedou a rozloučením se s hosty,při čemž bude účinkovat sokolská kapela. ČESKOSLOVENSKÝ Ročník XXIX KVĚTEN 1979 Místo slov mluví činy [pageend1]Vladimír Soust Tělocvičná jednota Sokol Melbourne byla založena v roce 1950 nadšenými, nedávno do Austrálie přistěhovalými Sokoly. První nadšeni však brzy muselo ustoupit životní nezbytnosti každého přistěhovalce: vybudování existence a hmotnému zajištění. A tak mladičká jednota zůstává opuštěna dříve, než se měla možnost vyvinout. V roce 1975 přijel do Melbourne bratr Aleš Nypl ze Sydney, kde si již Sokol statně počínal. Při jeho návštěvě u Vozábalů se rozprava zabývala, kromě zašlých časů, také tématem oběma bratřím tak blízkým - Sokolem. A netrvalo dlouho přesvědčit bratra Františka Vozábala, že je na čase, aby sokolská melbournská káňata byla probuzena ze spánku. Bratr Vozábal svolal 28 bývalých členů na poradní gchůzi, která potvrdila jeho úmysl a svolala další schůzi členstva, na níž se dostavilo 35 členů. Z debaty přítomných bylo jasné, že je nejvyšší čas, aby se dala veřejnosti příležitost, na kterou tak dlouho čekala. Během 14ti dnů byla svolána valná hromada, z které hrdě odcházelo 75 přítomných členů domů se sokolskou legitimací. Pyšní na to, že jsou melbournskými členy světové rodiny Sokolstva, hrdí vlastenci v australském domově. Během jednoho roku počet členstva vzrostl na 185, z nichž bylo 75 cvičících. Záhy se nám podařilo najmout tělocvičnu ve škole Princess Hill High School v North Carlton, kde dosud trávíme příjemné chvíle cvičením i různými veřejnými podniky a oslavami. Prvním oddílem jednoty byla odbíjená, která za vedení bratra Josefa Knoba šla od úspěchu k úspěchu. Vyhráli různé pohárové turnaje a jejich úspěch vyvrcholil v r. 1978 probojováním se do nejvyšší ligy státu Victorie, v němž se Melbourne nachází. Již rok po obnovení činnosti zúčastnila se jednota všesokolského sletu v Curychu vystoupením pěti členů. A pak přišel zájezd 85 členů jednoty na otevřeni sokolovny v Sydney, kde naše členstvo vystoupilo cvičením, tancem i hrou. Jiskřička touhy po vlastním domově byla okázalou slavností otevřeni so74 HISTORIE SOKOLA MELBOURNE [pageend2]kolovny v Sydney mocně rozdmýchána. A tak, jako bychom chtěli dohnat to, co jsme za ta léta zameškali, začali jsme ve výboru uvažovat o vybudováni vlastního Stánku. A po necelých dvou letech obnovené činnosti jednoty dáváme se do hledáni vhodné budovy nebo pozemku na příhodném místě. Cíl nikoliv snadný, ale neúnavnou prací členů, neustále nabádaných vedením jednoty, zejména bratrem J. Petráněm, podařilo se nám najít vhodnou budovu. Mimořádná valná hromada, svolaná na 31. července 1978, přijala stanovy právní společnosti s ručením omezeným a schválila zakoupení jí doporučené nemovitosti. Tím byl dán formální souhlas k podepsání smlouvy na $ 115,000.- a dnem 1. srpna 1978 stává se ’’Czechoslovak Sokol Gymnastic Association” právní společností, odpovědnou ve všech směrech za Československý sokolský národní dům, v budově č. 497 Queensberry Street, North Melbourne, téměř ve středu města. Je to dvoupatrová zděná budova, kanceláře a skladiště v rozloze 5,000 čtver. stop, neboli 454 čtver.metrů, celkem v dobrém stavu, ale vyžadující mnoho úprav k přizpůsobení k našim účelům. Členstvo, ba i mnozí nečlenové, dali se s chutí do práce, a udělali co bylo v jejich možnostech a schopnostech, a když nebylo dostatek schopností či sil, přinajali si pomoc. Jednota si udělala velký finanční úvazek se zakoupením a k tomu neustále přirůstající výdaje na úpravy brzy odčerpaly peněžitý výnos sběrací akce, za kterou se československá veřejnost velmi kladně postavila. Nezbylo tedy jinak, než rychle dokončit první patro a koncem roku otevřít dveře veřejnosti, aby výtěžkem Silvestrovské zábavy a následujících tanečních večerů byla dosažena finanční pomoc pro pokračování a dokončení stavebních úprav. A jednota může nyní, po dalších pěti měsících usilovné práce hrdě prohlásit, že veřejné slavnostní otevření dokončeného Československého sokolského národního domu bude uskutečněno ve dnech 19. a 20. května 1979. Doufáme v hojnou účast občanstva na této pro Čechoslováky tak významnou událost. 75 [pageend3]Představitelé Sokola Melbourne, zvoleni na 1. valné hromadě konané 24. záři 1975 a jejichž zásluhou došlo k vybudování sokolovny. Z leva do prava: Jan ŠETEK, pokladník, Karel GRÁF, mistostaros- ta, František VOZÁBAL, starosta a Jaroslav PETRÁŇ, jednatel. ŽIVOTNÍ JUBILEA LUDMILA PRIESOVÁ - 75 V dubnu oslavila ve Vídni své 75. narozeniny oddaná vyznavačka Tyršovy myšlenky a zasloužilá Sokolka, sestra Ludmila Priesová. Sestra Priesová pochází z Unhoště, kde se 22. dubna 1904 narodila a kde také zahájila svou sokolskou dráhu v jednotě, jejíž spoluzakladatelem byl její otec bratr Vojtěch Kafka. Po ukončení školy nastoupila úřednické zaměstnání a jako účtárenská úřednice firmy 0. Stein, sklady papíren Harmanec-Sla- vošovce, byla od r. 1930 až do r. 1934 členkou Sokola Praha III., a v r. 1932 byla také členkou ubytovacího odboru IX. sletu všesokolského v Praze. Změnou působiště přestěhovala se r. 1934 do Kladna, kde byla zaměstnána jako účetní u firmy A. Frank, obchodní dům, a stala se členkou Sokola Kladno, jíž zůstala až do r. 1938, kdy se provdala a přesídlila opět do Prahy. V r. 1949 přesídlila do Vídně, kde je od r. 1954 členkou Sokola Vídeň XVIII. a vykonává stále funkci jednatelky. Po dobu plných dvaceti let byla rovněž zapisovatelkou župy Vídeňské a nebylo snad podniku, na němž by neměla účast. Její dobrý organizační talent je také dodnes vzpomínán účastníky prvního sokolského sletu ve Vídni po skončení sovětské okupace v r. 1956, kdy byla pověřena obtížným úkolem ubytování zahraničních návštěvníků sletu v době, kdy poválečné poměry v Rakousku tehdy poskytovaly jen zcela omezené možnosti. Milé sestře Priesové, která se dožívá své pětasedmdesátky v plné svěžesti tělesné i duševní, přejeme do mnoha dalších let hodně pevného zdraví a dobré životní pohody i radosti z další činnosti sokolské! 76 - Im. [pageend4]Před 60 lety, dne 4. května roku 1919 zahynul tragickou smrtí při pádu letadla jeden z největších synů československého národa, první ministr vojenství znovuzrozeného státu, generál Dr. Milan Rastislav Štefánik. Jaká tragika v tom, že v měsíci znovuzrození přírody, v měsíci radosti a květu rodná země slovenská, již svobodná, přivinula ve svou náruč při polibku smrti svého velikého syna, velikého svou něžností, silou, energií a neohroženou vytrvalostí. Syna, vojáka z nejstatečnějších, bojujícího za věci nejsvětější. Narodil se v Košariskách u Březové v nitranské župě 21. července 1880. V kraji chudém, ale krásném. Jeho předkové přišli z Čech v době reformace, opustivše pozemské statky a hledíce zachovati jen svobodu svědomí. V jeho rodném kraji žil kult Husův, který velel jiti za pravdou a pro ni trpěti. Bible kralická byla nej oblíbenější četbou jeho krajanům. Předkové se strany otce byli od nepaměti duchovními a také Štefánikův otec byl evangelickým farářem v Košariskách. Byl to starý slovenský vlastenec, přísných mravů, ryzího charakteru, který žil pro práci mezi lidem a věřil pevně v jeho lepší budoucnost. Byl oblíbeným rádcem duchovním slovenského lidu. Matka byla dcerou Samuele Jurenky, dobrovolníka hurbanovského odboje proti Madarům v roce 1848. Rodina žila v přísných tradicích pobělohorských evangelíků. V takovém ovzduší vyrůstal mladý Milan. Po otci zdědil houževnatost, neohroženatost a lásku k pravdě, po matce pak věrnost, skromnost a laskavost, krásnou duši a velikou i pokornou dobrotu slovenského lidu. Po ukončení slovenské obecné školy v rodišti odvedli ho studie na maůarské lyceum do Bratislavy, nebot slovenských středních škol tehdy nebylo. Na maďarských školách se jeho slovenské vědomí utužilo, vzrostlo v něm první jasné ponětí o osvobozeneckém snu a plachá povaha prýštící z evangelické pokory a ze stálého útisku se proměnila v povahu mužnou. Zanechav myšlenky studovati na vysoké škole v Budapešti, odchází r. 1898 do Prahy, aby se věnoval technickému studiu, nebot jeho otec chtěl, aby byl inženýrem. Vynikající učenec profesor Zenger na české technice poznal však jeho veliké nadání pro astronomii a na jeho radu se rozhodl Štefánik věnovati se tomuto ideálu a po čtyřech semestrech studia na technice přešel na filosofickou fakultu. A tak nalézáme vážného a pobledlého Slováka, toužícícho po vědě a osvětě, v Praze, ve slovenských a moravských spolcích, kde se činně účastnil studentského ruchu. Horoval pro zásady Masarykovy školy a za studií na universitě v Praze zahořel k profesoru Masarykovi čistou láskou a oddaností až dětsky něžnou. Tehdy psal verše o slovenském odboji, navštěvoval hudební a výtvarné umělecké kroužky, chtěje čerpati ze vších studnic vědění a poznání. Nakonec však soustředil se veškerý jeho zájem na hvězdářství, které mu bylo smyslem života, které odpovídalo jeho duchu a vyhovovalo plně jeho živé obrazotvornosti. Nějaký čas pobyl na universitách v Curychu a v Miláně. R. 1904 podává disertační práci ze svého oboru a téhož roku je promován na doktora filosofie. Pak odchází do Paříže k prof. Janssenovi, slavnému hvězdáři a řediteli hvězdárny v Meudonu. V červnu 1905 vysílá jej profesor Janssen na Mont Blanc, aby odtud pozoroval skvrny na Marsu. Toto poslání, spojené s velikými překážkami, vykonal 77 MILAN RASTISLAV ŠTEFAN IK [pageend5]skvěle a po exkursi do Španělska podniká dalekou výpravu do Turkestanu. V r. 1910 přijímá státní občanství francouzské a po výpravě v Alžíru a v Sahaře posílá jej francouzská vláda na ostrov Tahiti v Tichém oceánu, aby tam vybudoval observatoř. Po vypuknutí války, kterou předvídal a v níž viděl osvobození své domoviny, svůj dávný sen, vstoupil jako prostý dobrovolník - pilot, k francouzskému letectvu. Svými výkony záhy obrací na sebe pozornost představených. Zanedlouho byl povýšen na desátníka, pak na poručíka, roku 1917 na majora, v únoru 1918 byl jmenován plukovníkem a v červenci 1918 brigádním generálem. Svými odvážnými lety vynikl nad jiné a jako letec plně využivá svých vědomostí hvězdářských a meteorologických. Na podzim 1915 odchází na vlastni žádost jako letec v hodnosti poručíka do Srbska na frontu, aby pomohl srbské armádě, bránící zoufale svou domovinu a každou píd srbské půdy proti přesile Mackensenově a Bulharů. 10. listopadu při ústupu srbské armády se zřítil s letadlem v Albánii a smrtelně se zranil. Krváceje, opravil stroj a doletěl ještě na pobřeží do Valony, aby podal zprávu o směru ústupu statečné srbské armády. Pak zase odlétá zpět k srbské armádě a ustupuje s ní pět dní až do Valony. Odtud vzletěl do Říma, aby podal obšírné hlášení francouzskému velení a nechal se ošetřit v nemocnici. Byl tam středem nejvyšší pozornosti - královna Helena mu denně posílá do nemocnice květiny a president francouzské republiky si denně vyžaduje zprávu o jeho zdraví. Před operací tajně odjíždí do Paříže, kde se však musí podrobit operaci a je nucen načas se vzdáti letecké činnosti. V Paříži setkává se v této době Štefánik po prvé za války s prof. Masarykem - 10. prosince 1915. Tehdy se sešli Masaryk, Štefánik a Beneš, aby se shodli na společné práci politické v celém zahraničí, v niž Stefánikovi připadla úloha využiti vztahů k svým přátelům, hlavně pak k ministru de Monsi a k redaktoru "Matinu" Sauerweinovi. Štefánikovým spolupůsobením došlo r. 1916 ke schůzce prof. Masaryka s min. předsedou Briandem, která znamená první úspěch v naší osvobozovací zahraniční činnosti. Briand tehdy oficiálně prohlásil, že francouzská vláda sympatisuje s naší akcí a souhlasil s protiněměckým plánem Masarykovým o reorganisaci Nové Evropy. Tím uvedl Štefánik náš národ na světové politické kolbiště, kde se o nás dosud nevědělo. V únoru 1916 byla pak v Paříži založena Čs. národní rada za předsednictví prof. Masaryka, v níž Štefánik zastupoval Slováky. V létě 1916 přichází již jako zplnomocník Čs. národní rady do Ruska, aby shromáždil kolem sebe všecky lidi dobré vůle pro osvobozovací boj. Po velikých svízelích dosáhl v Rusku dovolení k vojenské organisaci našich vojenských zajatců, nebot byl přesvědčen, že jen vytvořením skutečné čs. armády za hranicemi si vynutíme uznáni naší samostatnosti na spojencích. Z Ruska odjíždí téhož roku v letadle do Rumunska s posláním francouzské vlády. Sbírá tam v zajateckých táborech čs. dobrovolníky a umožňuje jejich odeslání do Francie a tvoří takto základ pozdějších našich legii ve Francii. V lednu 1917 je znova v Petrohradě, vrací se však do Francie a chystá se na cestu do Ameriky, maje tušení, že Amerika vypoví Německu válku a že je nutno připravíti organisaci čs. dobrovolníků v Americe pro západní bojiště. Když vypukla v Rusku revoluce a organisace našich legií za nového režimu tam pokročila, odjíždí do Ameriky, aby sbíral dobrovolníky pro francouzskou frontu. Po intervenci u presidenta Wilsona a po zdaru svého poslání, vrací se zase do Francie v době, kdy vychází prohlášeni francouzské vlády Briandovy, kterým čs. legie za hranicemi byly uznány za válčící součást spojeneckého vojska. 78 [pageend6]Dne 21. dubna 1918, po památném sjezdu potlačovaných národů v Římě,podpisuje Štefánik s italskou vládou smlouvu, kterou Itálie povoluje organisaci čs. legií v Itálii. Tato smlouva byla pak doplněna konvencí podepsanou 30. června 1918 v Římě. 24. května 1918 odevzdal slavnostně v Římě min. předseda Orlando naši armádě v Itálii válečný prapor a v pronesené řeči manifestuje pro naše osvobození. V té době promlouvá Štefánik při slavnostním shromáždění v římském Augusteu jménem čs. národa, vedle zástupců všech spojenců, což mělo veliký politický význam pro naši osvobozovací akci a neočekávaně urychlilo její příznivý vývoj. V té době také provádí lety nad rakouskými zákopy, rozhazuje z letadla letáky, vyzývající české pluky na rakouské frontě k povinnosti přispěti k osvobozovací akci a průzkumnými lety podává italskému velení znamenité informace o soustřeSování rakousko-uherských vojsk. Tím byla jeho práce v Evropě a v Americe skončena. Zatím byly jeho osobní zásluhy jako vojáka Francie plně oceněny. Byla mu udělena řada nejvyšších vyznamenání všech spojeneckých států za statečnost, organisaci aviatiky, pokud šlo o meteorologické stanice a za válečné vynálezy. V srpnu 1918 odjíždí na žádost Masarykovou s francouzským gen. Janinem přes Ameriku a Japonsko do Sibiře, kde bojovalo 50,000 čsl. legionářů. 12. října přistal v Japonsku, ač krajně vysílen, nebot jeho choroba po přestálé operaci žaludku se stále horšila, aby vymohl podporu pro naše chlapce v Sibiři, jak říkával legionářům. Tohoto cíle svými vynikajícími vlastnostmi plně dosáhl. V této době došlo u nás k převratu a v první vládě republiky byl Štefánik jmenován ministrem vojenství. Štefánikova práce v Sibiři je známa. Denně pronásledován těžkými mdlobami, jezdil od pluku k pluku, aby dodal vojsku po vysilujících a zoufalých bojích naděje na brzký návrat do vlasti. Opatřil sibiřskou armádu všemi potřebami, dal jí pevnou organisaci, osvěžil jejího ducha a postavil v její čelo ve francouzském generálu Janinovi vynikajicícho vůdce. Po opuštění Sibiře v únoru 1919 se vrací do Paříže, aby podal zprávu o tom, že čsl. legie svými boji na Urále a Dálném východě měly značný podíl na vítězství Dohody, a aby urychlil dopravu legionářů ze Sibiře. Odtud odjíždí do Itálie, aby odletěl letadlem na osvobozené Slovensko, nebot jej poutala žhavá láska k rodné zemi. Bylo to 4. května 1919 zrána, když provázen dvěma italskými důstojníky, vzlétl z Paduy k letu na svobodné Slovensko. Štastně přeletěl Alpy a doletěl k Bratislavě v mocném pohnutí a nadšení. U Dunaje se letadlo spustilo do nižších vrstev vzduchových, kde panoval ohromný vichr, který tvoří vzdušné víry, nálevkovité propasti zředěného vzduchu. V těchto trychtýřích padá letadlo bleskurychle dolů a zřítilo se před zraky zděšených pozorovatelů. Štefánik měl přistáti u Vajnor, jak ukazovaly značky. Jeho stará matka - otec za války zemřel - viděla ho letěti stojíc v Bratislavě na balkoně domu na Jakubském náměstí a modlíc se za štastné přistání milovaného Milana. 11. května 1919 byl pochován na vrchu Bradle za přítomnosti zástupců všech vrstev republiky a davů Slovenska. Tam mu byla postavena bělokamenná mohyla, hlásající na věky pevné a nerozborné spojení zemí českých a Slovenska. Podle článku C. Valenty v sborníku "Armáda a národ" 79 [pageend7]HLÍDKA VZDĚLÁVACÍ SOKOLSKÁ MYŠLENKA V DNEŠNÍ DOBĚ Rudolf Fiala 80 V době, kdy v myslích zakladatelů vznikla sokolská myšlenka, bylo již v mnoha případech cílem podobných snah spojení zdravotních, fysických požadavků pěstování zdravého lidského těla podle vzoru antického nazírání na člověka, s pěstováním, výchovou charakterových vlastností jedince jako takového a celku, jedinci tvořeného. Tyrš a Fugner se ale nespokojili pouze s tímto programem. Miroslav Tyrš přímo osobně cítil, že tělovýchovná organizace,kterou měl na mysli, má a musí plnit další složku v nás, a to pěstování, rozšiřování a prohlubování vlasteneckého cítění u příslušníků tohoto hnutí, zformujícího se do tělovýchovné organizace, významem přesahující rámec území, ve kterém se vyvíjelo a organicky i organizačně uskutečnilo. Krédo národního sebevědomí ve spojení s uskutečňováním daného si hesla "Ni zisk, ni slávu" bylo jasným výrazem opaku toho, co viděli zakladatelé i jejich následovníci kolem sebe, opakem snahy, silou fysickou i ve spojení s psychickým ovládáním myšlením člověka, podrobit si druhé, jak jsme toho očitými svědky dnes. Bratrství, tak výrazně vyjádřené oslovením sestro, bratře, dávalo výraz rovnosti všech, kteří se k myšlence sokolství hlásili. Že toto hnutí se rozšířilo do oblasti jiných slovanských národů, bylo ve velké míře důsledkem toho, že v něm viděli účinný způsob obrany před agresí okolí, ve kterém žili, at to bylo ve vlastních teritoriálních oblastech, nebo i způsob obranyschopnosti proti tlaku, případně útoku z věnčí. Byla to ale vždy snaha, ve smyslu záměru- zakladatelů, býti silnými ve spojení vlastností fysických s hlubokými vlastnostmi síly ducha. Proto se toto příkladné hnutí, i když bylo uskutečňování lidmi s jejich lidskými klady i nedostatky, mohlo se tak rozšířit a u nás vytvořit organizaci počtem milionovou. Ale to si musíme být vědomi: organizaci, do které se přihlásili dobrovolně, bez nátlaku, bez vyhlídky na nějakou perspektivu výhod osobních, sobeckých. Pro toto hnutí byli příslušníci nejen schopni, ale ochotní, dát často víc, než pouhý "desátek", ale mnohokrát i to poslední, co měli: majetek. To ale není u lidí, ne zrovna lpících na mamonu - promiňte mi ten výraz - nic zvláštního, nic nepředstavitelného. Casto totiž, dřív nebo později, docházíme k životnímu závěru, že to není podstatné, že sice hmotné zajištění je důležité, ale ne vždy podstatné. Že to není reminiscence na minulost, je pro nás více než do- [pageend8]statečným důkazem, že krajané v Austrálii, tedy ti, z nichž mnozí hledali mimo jiné hospodářské zajištění mimo vlast i v době nynější, staví tam už druhou sokolovnu. Tedy Stánek, kde se nechtějí jen scházet k utužování těla - na to mají i tam množství jiných, a jistě lépe vybavených zařízení místních - ale kde chtějí a také upevňují národní cítění, tak vzdálení od vlasti. Ale víme, že mnozí v minulosti i v-nedaleké dovedli nasadit a obětovat životy. A to je také vyjádřením toho ..." i největší oběti", neboř život a zdraví je opravdu největším statkem. A tak se sokolská myšlenka dostala do povědomí příslušníků našich národů a svoji humanistickou náplní se rozšířilo a ovlivňovalo také ostatní svět. Poněvadž brutální mocí fysického i duševního násilí byla v naší vlasti potlačena, ale nebyla uhašena, zničena, je povinností nás všech, kteří máme to štěstí, že žijeme mimo dosah totality, tuto myšlenku bratrství udržovat, posilovat a rozšiřovat kolem sebe, dnes, zítra, všude tam, kam nás život postavil. Vždy musíme vidět určitou dávku štěstí i tenkrát, kdy jsme více nebo méně naplněni pocitem opačným. Budiž pro nás nezlomným přesvědčením, že to "podle skutků poznáte je", je trvale platné. Nemůžeme měnit své činy podle větru, který právě fouká, ale pod zorným úhlem příkazu, uskutečňovat pravé bratrství mezi námi v našich rodinách pokrevních i širší rodině sokolské. Tím, že žijeme nyní v prostředí, které nás obklopuje příslušníky jiných národů, s jejich vlastní kulturou, vlastními charakterovými znaky, v mnohém od nás odlišnými, ale také s námi často totožnými, je na nás, abychom to, co snad věříme, že v nás je dobré, hodnotné - či lépe řečeno v sokolství -, uskutečňovali, za tím pevně stáli, rozšiřovali a uplatňovali. Pěstování všeho toho v našem prostředí, v našem jazyku, to není odtahování se, separování, stranění se. Problémy zemí, ve kterých žijeme, mají být našimi problémy, máme se s nimi ztotožňovat; ale to je právě to, co nám dává a přikazuje naše příslušnost k Sokolu, máme je také řešit na široké základně bratrství, bratrství širšího, které zahrnuje všechny lidi dobré vůle. Snaha po asimilaci, splynutí, nemá a nesmí být popřením naší příslušnosti k vlastním národům. Neboř matka - a to si stále uvědomujeme - se nevyměňuje. Sokolské bratstvo nech spája Čecha i Slováka; sokolská láska nech sa upíná tak k národu slovenskému ako k národu českému, sokolská priama čestnost a mravná ukáznenosť nech dává ich svazku nepřekonatelná silu, ako proti zovňajšiemu nepriatelovi , tak i proti vlastným ludským krehkostiam. Potom už nemóže nás minut štastný výsledok: zdárný vývoj a vzrast u obojích a tak i teplo obapolnej lásky k společnému životu v milovanej československej vlasti, ale i k společnéj jej obrané, keď nastane toho potřeba. 81 Elena Maróthy Soltésová [pageend9]Sokol Pařížský oznámil smutnou zprávu, že tam v neděli dne 7. dubna 1979 zesnula po delší nemoci sestra Marie Bělehrádková, dlouholetá a vzorná vzdě- lavatelka jednoty. Sestra Bělehrádková byla původem z Rozseče n/Kunštátem, kde se narodila 1. října 1897. Studovala na střední škole v Brně, kde jejím profesorem byl dr. Bohumil Kladivo, starosta župy Máchalovy a člen výboru COS, který hrál důležitou úlohu na VII. valném sjezdu COS a stal se později obětí nacismu. Do Sokola vstoupila sestra Bělehrádková r. 1919 v Křetíně, v župě Krále Jiřího z Poděbrad a zastávala tam funkce náčelnice a vzdělavatelky. Když byla ze svého povolání přeložena do Letovic byla tam členkou cvičitelského i vzdělávacího sboru. Po provdání byla jeden rok v Anglii a když byl její manžel jmenován profesorem na lékařské fakultě v Brně, účastnili se zakládáni sokolské jednoty na Stadionu. Když v r. 1935 byl pak manžel jmenován profesorem lékařské fakulty v Praze, stali se oba členy Sokola na Hanspaulce. Za II. světové války byl manžel nacisty zatčen a vězněn na Pankráci a v Terezíně, po válce se stal ředitelem státního tělovýchovného ústavu. V r. 1951 dali přednost emigraci před životem v komunistickém bezpráví. Sestra Bělehrádková ihned vstoupila do Sokola Pařížského a od r. 1959 byla vzdělavatelkou jednoty. V Sokole Pařížském zanechala hlubokou brázdu obětavé činnosti a působivé přívětivosti. Cest její světlé památce! Tělocvičná jednota Sokol New York uspořádala dne 8. dubna 1979 besídku na rozloučenou se sestrou Marií Provazníkovou, bývalou náčelnicí Československé obce Sokolské a bývalou místostarostkou a náčelnicí Ústředí Československého Sokolstva v zahraničí, která byla rovněž několik let starostkou Sokola v New Yorku a která se po třicetiletém pobytu v New Yorku stěhuje na americký Západ, do státu Oregon na Pacifickém pobřeží Spojených států. Besídka na rozloučenou se sestrou Provazníkovou se konala v sokolovně na 71. ulici, za předsednictví starosty Sokola New York, bratra J. Babince. Celoživotní práci a zásluhy sestry Provazníkové o rozvoj Sokolstva v Československu i v zahraničí ocenil ve svém projevu bratr Vladislav Slavík, člen výboru T.J. Sokol New York. Zdravice s přáním mnoha let zaslouženého odpočinku po celoživotní práci přednesli za Slovenskou tělocvičnou jednotu Sokol v USA její starosta bratr A. Venglarčík, za Dělnický Americký Sokol jeho bývalý starosta bratr V. Pechar a zástupci dalších spolků a organizací. Výbor Ústředí Cs. Sokolstva v zahraničí byl na besídce zastoupen pokladníkem, bratrem Jaroslavem Hanušem z New Yorku. 82 MARIE BĚLEHRÁDKOVÁ ŽALOV ROZLOUČENÍ SE SESTROU PROVAZNÍKOVOU J. H. [pageend10]SOKOLSKÝ TĚLOCVIK DĚLÁME TO DOBŘE? Jiří Liška ( Dokončení ) 22. SOKOLSKÝ CÍL Předpokládejme, že jsme dobrými tělocvikáři nebo sportovci, nebo že dokonce dobře teoreticky ovládáme Tyršovu tělocvičnou soustavu. Stačí to k tomu, abychom byli dobrými Sokoly? Bohužel musím říci, že ne! Protože jsme zvládli jen tu část výchovného procesu, která je pouhým prostředkem, nikoli konečným cílem. Ovládli jsme teprve to, co můžeme přirovnat v jiném oboru lidského snažení - výtvarném umění - k barvě a štětci, nebo kameni a dlátu. Naučili jsme se tedy zatím pouze dobře zacházet s nějakou věcí, nebo s vlastním tělem, tedy zvládli jen tu řemeslnou stránku věci. Sokol však nebyl založen jen proto, aby český člověk se dobře tělesně vyvíjel, aby měl dobrou nervo-svalovou koordinaci, aby byl silný, obratný, mravný a odvážný, duševně vyrovnaný. To by pořád ještě mohl být německým turnerem nebo sovětským fiskul- turníkem, nebo - jdeme-li do extrému - dokonce moderním teroristou. Sokol byl totiž založen za jediným účelem: využít tělocviku jako prostředku k tomu, aby národ získal svobodu. Aby získal svobodu prostředky takovými, které jsou hodny kulturně vyspělého národa. Ovšem dokonce i silou zbraně, přijde-li vhodná doba! V roce 1862, kdy Sokol byl založen, mohl být takový cíl považován za pouhou utopii. Ale ten cíl tu vytýčen byl a po padesáti šesti létech se stal skutečností. Sokolské členstvo a mládež tedy nestačí jen vychovávat k tělesné zdatnosti a duševní svěžesti, ale především vytrvale vysvětlovat cíl: aktivní obrana demokracie, jak ji prováděl T.G. Masaryk, a to jak ve veřejném životě v míru, tak i v případě potřeby v boj i . CVlClTELÉ, OBJEDNEJTE SI "Příručku k zkouškám pomahatelským", obsahující podklady pro sestavení a praktické vedení cvičební hodiny na úrovni cvičitelů družstev. Cena Ž 2.50. Objednávky vyřizuje pokladník Ústředí bratr J. Hanuš, 412 East 73rd Street, New York, N.Y., U.S.A. 10021. Příručka by měla být v knihovně každého sokolského cvičítele! 83 [pageend11]ŽIVOTNÍ JUBILEA VÁCLAV ŽENÍŠEK - 70 Kdo zná stále mladého a stále svěžího bratra Václava Ženíška, těžko uvěří, že se 30. ledna 1979 dožil svých 70. narozenin. Bratr Václav Ženíšek se narodil 30. ledna 1909 a své mládí prožil v Plzni, kde také začl sokolovat v sokolské jednotě Plzeň V. - jako žák, dorostenec, cvičenec, závodník, vedoucí dorostu, mistonáčelník a ve svých 24 letech se stal náčelníkem, kterým zůstal po dobu pěti roků. V době svého působení na Slovensku za II. dvětové války přihlásil se v Dubnici k odbojové skupině Kubín, Faltis, Sedlář a prováděl sabotážní akce při výrobě součástek pro výbušné motory. Dne 24. února 1942 byl zatčen a vězněn postupně v Bratislavě, Trenčíně, Nitře a v Seredi nad Váhom - až do listopadu 1942. Když v srpnu 1944 vypuklo Slovenské národní povstání, dobrovolně vstoupil do slovenské armády, zúčastnil se bojů v Báňské Stiavnici a ve Zvoleni, později pak pracoval ve zbrojní správě v Báňské Bystrici. Po likvidaci československé armády na Slovensku byl zajat Němci, avšak podařilo se mu uprchnout ze zajetí k rodině v Dolních Hamrech. Tam je, oba rodiče a dva synky, zatklo německé Gestapo. Po pětitýdenní vazbě ve věznici v Nitře manželka bratra Ženíška Jarmila s dětmi byly propuštěny a bratr Ženíšek dopraven do koncentračního tábora v Sachsenhausen u Berlína a později do koncentračního tábora Mauthausen u Lince v Rakousku, odkud se po skončení II. světové války štastně vrátil domů - do Plzně, kterou mezitím osvobodila americká armáda. Za svou odbojovou činnost byl vyznamenán Cs. válečným křížem 1939. Bratr Ženíšek se ihned zapojil do obnovené sokolské činnosti, stal se místonáčelnikem Sokolské župy Plzeňské. Když po XI. všesokolském sletu začalo pronásledování Sokolů komunisty, bratr Ženíšek uprchl v říjnu 1948 s celou rodinou - s nejmladším synem Václavem na ramenou, do západního Německa, kde prožili 2 roky v Ludwigsburgu, kde také stál při založení tamní sokolské jednoty, byl jejím náčelníkem a po vytvoření Sokolské župy Dr. E. Beneše v exilu, byl zvolen také župním náčelníkem. V listopadu 1950 vyemigroval bratr Ženíšek se svou rodinou do Spojených států - do Chicaga, kde ihned začal znovu sokolovat. Po 2 roky byl cvičite- lem Sokola Town of Lake, a pak po dva roky v Sokole Slávském, kde vedl všechny složky - dvě věkové skupiny žactva, dorost a muže. Později se stal členem Sokola Havlíček-Tyrš v Chicagu, kde stále cvičí. Je členem výboru Sokolské župy Střední, kde zastává funkci účetního. Je také členem odbočky Cs . Národní rady americké "Dr. Milada Horáková" v Chicagu, kde po řadu let je reviso- rem účtů a zastává rovněž funkci pokladníka Oblastního výboru Cs. Národní rady americké v Chicagu. Do dalších mnoha let přejeme bratru Ženíškovi hodně úspěchů a ve všem plný sokolský zdar! Dr. Antonín Hřebík Sokol je v slovanských národoch znakom odvahy, sily mravnéj a telesnej a mužnej krásy. M. R. ŠTEFÍNIK 84 [pageend12]Z ÚSTŘEDÍ SCHŮZE VÝBORU ÚSTŘEDÍ Ustavující schůze nového výboru Ústředí Cs. Sokolstva v zahraničí konala se v sobotu dne 21. dubna 1979 dopoledne v Curychu ve Švýcarsku, v místnostech Freizeitanlage Wipkingen. Přítomni sestry a bratři: Rudolf Fiala, Jaroslav Hanuš, Jozef Horvath, Josef Kolínský, Marie Komárkové, Jiří Lisner, Ludvík Musil, Josef Paul, Gisela Sionová, Vladimír Svoboda, Rudolf Veselý, Jan Waldauf, Věra ZadrobíIková. Hosté: bratři Frant. Fiedler, starosta Sokola Paříž, Jan Kadlec, starosta jednoty Mnichov a Jan Trunčík, jednatel župy Západoevropské. Omluveni bratři: Jose Benko, Zdeněk Dobrovolný, Alois Fogl, Jiří Kořist- ka, Oldřich Mařík, Karel Pavel, Otto Stehlík, Vladimír Steklý, Ota Telichovič, Staniclav Žmola. Schůzi zahájil a řídil starosta bratr Waldauf, který úvodem nastínil zásady činnosti a práce nejvyššího orgánu Sokolstva - výboru Ústředí. Po schválení zápisu o podzimní schůzi výboru Ústředí, konané dne 14. října 1978 v New Yorku, bylo projednáno a usneseno mj .: Jednota Goteborg ve Švédsku byla přijata za členskou jednotu Ústředí, jež tím má nyní 32 jednot. Podle výsledku voleb Ústředí bylo vzato na vědomí ustavení předsednictva Ústředí na dvouleté období 1979-1980; jeho složení bylo oznámeno jednotám a župám a uveřejněno v časopise Ústředí. Cleny vydavatelského odboru byli zvoleni náčelník, náčelnice, vzdělavatel, starosta, jednatel a administrátor Ústředí, kteří si ze svého středu zvolí předsedu. Zastupováním Ústředí v předsednictvu Cs. Národní rady americké byli pověřeni bratři Dr. Antonín Hřebík a Václav Ženíšek. Předsednictvo Ústředí bylo pověřeno přípravou návrhu na svolání a uspořádání IV. sjezdu u příležitosti konání V. sletu Cs. Sokolstva ve Vídni v r. 1982. Župy jsou žádány, aby vyšetřily možnost soustředění archivu Ústředí do vhodného a bezpečného místa a do příští schůze podaly návrh na archiváře. Předsednictvo bylo pověřeno přípravou návrhu na uspořádání vzpomínkové oslavy 100. výročí úmrtí zakladatele Sokola dr. M. Tyrše v Oetzu r. 1984. Na základě doporučeni evropských žup budou předsednictvem určeni zástupci Ústředí na 2. celoexilový kongres Komenského. Předsednictvo bylo pověřeno ustavením historické komise na základě oznámení župy Vídeňské a jednoty Paříž, v jakém rozsahu jim bude možné se práce komise účastnit. Úkolem komise bude sepsání a případné soustředění písemností, pamětí atd. z období let druhé světové války i období poválečného, v Československu i v zahraničí, aby byly zachovány pro budoucí historiky sokolské činnosti. Schůze výboru Ústředí budou se konat dvakrát ročně - v dubnu a v říjnu. 85 JARNÍ ZASEDANÍ ÚSTŘEDÍ [pageend13]SPOLEČNÁ SCHŮZE VÝBORU ÚSTŘEDÍ SE ZÁSTUPCI JEDNOT A ŽUP Společná schůze výboru Ústředí se zástupci členských jednot a žup konala se v sobotu, 21. dubna 1979 dopoledne a večer, a v neděli 22. dubna po celý den v Curychu, v místnostech Freizeitanlage Wipkingen. Přítomni byli všichni členové výboru, kteří se zúčastnili předcházejícího dopoledního jednání a v neděli přijel ještě další člen výboru, bratr Ota Telichovič ze Stockholmu. Župy zastupovali bratři: Duchoslav Berg, místostarosta župy Švýcarské, Pavel Florián, jednatel župy Vídeňské, Jan Trunčík, jednatel župy Západoevropské. Jednoty zastupovali sestry a bratři: Dagmar Bergová, starostka - Aarau, Rudolf Němeček, starosta - Baden, Zdeněk Bidlo, starosta - Basilej, Alexandra Vondálová, vzdělavatelka - Bern, Jan Faltys, člen výboru - Curych, M.J. Klág, vzdělavatel - Delft, Josef Nový, starosta - Lucern, Jan Kadlec, starosta - Mnichov, František Fiedler, starosta - Paříž, Jiří Svoboda, starosta - Solothurn, Helena Jandová, jednatelka - St. Gallen, Jarda Staník, starosta - Thurgau, František Sión, místostarosta - Vídeň XII-XV., Jaroslav Hájek, jednatel - Winterthur. V neděli pak ještě Jana Malinovská, členka výboru - Stockholm. Dále bylo přítomno 18 hostů, příslušníků osmi evropských jednot. Bratr starosta Waldauf, který schůzi zahájil a řídil, úvodem vzpomněl zemřelých členů Sokola od poslední schůze. Byli to ve Francii členové Sokola Paříž bratři Louma, Antonín Brožek, Jan Pospíchal, Štěpán Polata a sestra Marie Bělehrádková, v Anglii sestra Olga Revilliodová-Masaryková, ve Spojených státech bratr Oldřich J. Kudrnovský a v Kanadě bratr Ladislav Vávra. Byla jim všem vzdána čest. Poté byl podán stručný přehled výsledku jednání předchozí, dopolední schůze výboru Ústředí. 0 bohaté a rozsáhlé činnosti všech složek Ústředí svědčily následující zprávy činovníků Ústředí, jež podali sestry a bratři - jednatel Z.M. Dobrovolný, náčelník R. Veselý, náčelnice M. Komárkové, vzdělavatel R. Fiala, pokladník J. Hanuš, matrikář K. Pavel, administrátor 0. Stehlík, redaktor.předseda vydavatelské komise a starosta J. Waldauf a hospodářští a účetní dozorci J. Janků a P. Vidlák. Po schválení všech zpráv byl podrobně projednán předložený rozpočet na rok 1979. Část schůze byla věnována zprávám o činnosti jednot a žup, jež byly zajímavým přehledem činnosti svobodného Cs. Sokolstva v zahraničí. Z Austrálie byly to zprávy jednot Melbourne, Sydney a pobočky Canberra. Z Kanady zprávy jednot Montreal, Ottawa, Toronto, pobočky Vancouver a župy Kanadské. Ze západní Evropy podaly zprávy jednoty Delft, Londýn, Mnichov, Paříž, Stockholm a Goteborg. Za vídeňské jednoty Vídeň II, III, XI, XII-XV, XVI, XVIII, XX a XXI byla podána obšírná zpráva župy Vídeňské. Ze Švýcarska byly podány zprávy jednot Aarau, Baden, Basilej, Bern, Curych, Lucern, Solothurn, St. Gallen, Thurgau, Winterthur a župy Švýcarské. Rozpravná část schůze byla rozdělena na tři úseky - tělovýchovný, ideový a organizační. V rozpravě, které se zúčastnili všichni přítomní, bylo předneseno mnoho podnětných námětů na rozšíření, zlepšení a zhodnotnění sokolské činnosti z hlediska stávajících podmínek a možností. Poznatky rozpravy byly shrnuty do čtyř bodů: 1. Základem sokolské činnosti zůstává a musí být činnost ideová. Myšlenka musí zůstat jednotná i když způsob provádění se různí podle poměrů a okolností . 86 [pageend14]2. Zárukou úspěchu činnosti tělovýchovné je programová příprava tělocvičné hodiny a soustavný, systematický postup. 3. Nesmime opomíjet nebo promíjet, naopak zdůrazňovat a vyžadovat kázeň, dobrovolnost a obětavost. 4. Všechny naše problémy musíme řešit na platformě našich stanov, řádů a usneseni. Jiné cesty není a nesmí v Sokole ani být. V dalším pořadu schůze bylo projednáno a usneseno mj .: Pro rok 1979 vypisují se členské příspěvky Ústředí ve výši / 1.- za každého člena, podle stavu členstva ku dni 31. prosince 1978. Usnesení vstoupí v platnost, vysloví-li s ním souhlas většina, tj. 17 členských jednot. Členské příspěvky přímých členů Ústředí byly stanoveny, s platností od 1. ledna 1979, na $ 10.- za rok, při čemž v této nové výši příspěvků bude také zahrnuto předplatné časopisu Ústředí. Byla’ustavena komise, jejíž členy jsou pokladník Ústředí a po jednom zástupci z každé župy, jejíž úkolem bude příprava návrhu pro příští schůzi na možnosti zvýšení příjmů Ústředí. Evropské župy byly požádány o vyšetření možnosti tisku časopisu Ústředí v Evropě, kde by tisk i poštovné mohly být levnější. V případě, že by tisk byl v Evropě možný, mohly by redakce a administrace časopisu být přeneseny do Evropy od 1. čísla příštího ročníku časopisu. Předběžný návrh náčelnictva Ústředí na pořad V. sletu ve Vídni r. 1982 bude předmětem dalšího jednání na podzimní schůzi výboru, jakož i sletového výboru, který bude v nejbližši době ve Vídni ustaven. Mistostarosta Ústředí br. Lisner byl pověřen, aby ustavil komisi, jejíž úkolem bude, aby do příští schůze výboru přehlédla dosavadní stanovy Ústředí a předložila návrhy na jejich změny nebo doplňky. Jednoty Sydney a Melbourne v Austrálii budou požádány, aby v době co nej- kratší, avšak jim přijatelné, ustavily Sokolskou župu Australskou. Dosavadní přímo začleněné jednoty Villa Dominico v Argentině a Johannesburg v Jižní Africe budou požádány o vyjádření, do které ze žup Ústředí chtějí být zařazeny - včetně připravované župy Australské. Předsednictvo Ústředí bylo pověřeno, aby na základě odpovědí zařazení obou jednot do příslušných žup provedlo. Poděkováním jednotě Curych za vzornou přípravu schůze, všem přítomným za pozornou a podnětnou účast na jednání a přáním zdaru nastávajícímu V. sletu svobodného Cs. Sokolstva v zahraničí, ukončil bratr starosta schůzi. Po ukončení byla přítomným představena taneční skupina Sokola Curych v národních krojích. Redakční sdělení Omlouváme se dopisovatelům i čtenářům, že pro veliké množství zaslaných článků a tím způsobený nedostatek místa, nebylo již možno do tohoto čísla zařadit zprávy o činnosti a podnicích jednot a žup. Budou uveřejněny v příštím, červnovém čísle. Děkujeme za pochopení. 87 [pageend15]Československý sokol v zahraničí - Czechoslovak sokol abroad Majitel a vydavatel: Ústředí Čs. Sokolstva v zahraničí Owner and Publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné: $ 6.00 ročně Subscription : $ 6.00 per year Předplatné ze všech zemí kromě Kanady přijímá: Jaroslav Hanuš, 412 East 73rd Street, New York, NOY„, 10021, USA Administrátor - změny adres a předplatné z Kanady: 0. Stehlík, 1665 Bloor St.East,Apt01001,Mississauga,Ont.,Canada L4X 1S4 Redaktor: Jan Waldauf, 2333 Kenbarb Rd..Mississauga,Ont..Canada L5B 2E9 Bata Shoemakers to the world [pageend16]