ZPRÁVY Č.N.S. - L E C H F E L D . Číslo 4. Vydává Česká Národní Skupina - Lechfeld. 2. V. 1949 Přátelél Volby do táborového výboru jsou tedy za námi. Přinesly nám dvě hlavní zkušenosti: předně, že velká většina českých uprchlíku žádá a ocení rozumný a slušný program i postup. Za druhé, že jsou mezi námi lidé,kteří se nemohou smířit se skutečností, že druzí mohou míti jiný názor než oni. Bylo slíbeno čestným slovem a stvrzeno podáním ruky mezi zástupci kandidujících skupin, že příprava voleb se odbude slušne a bez vzájemného napadání. Je na Vás, abyste posoudili, kdo tento závazek dodržel a kdo ho porušil, Nesprávná obvinění, falešné doklady, dopisy a telegramy proti někomu, kdo není přítomen a nemůže se tedy- ani hájit ani nemůže být na poslední chvíli zjištěno, kde je pravda, nejsou pěknou zbraní. Také ne operování jmény lidí, které jsmé veřejně vyloučili. Nikdy jsme nekryli a nebudeme krýt žádnou nesprávnost. Kdyby obvinění bylo proneseno včas a za přítomnosti napadeného, lze věc snadno vyšetřit. Takto byli jsme nuceni provést škrty v kandidátce, což naší věci jisté neprospělo. Vzhledem k různým útokům je nutno připomenouti, že žádný člověk není Bohem a že je dovoleno v opravdové demokracii, tedy i u nás, podrobiti slušným způsobem kritice činnost živého i mrtvého člověka a politika, i kdyby byl na prvním mistě ve státě. Toto právo kritiky je samou podstatou demokracie, bez něho stává se tato totalitním režimem. Není také dobře vyhrožovati, zvláště ne v emigraci, kde jsme všichni postiženými, někomu isolací a odstraněním. Chceme jednotu, ale ne kývající a bezmyšlenkovitou, jakou mají komunisté. Nám všem bylo přiznáno právo politických uprchlíků. Nemáme co skrývat, ale jestliže někdo ze zištných a osobních důvodů pátrá v minulosti druhého s úmyslem poškoditi ho, zavání to udavačstvím. Pokud se týká některých narážek, je nutno připomenouti, že za retribuční dekrety a t.zv. lidové soudnictví se mimo komunisty nestaví bez výjimky nikdo, ani jejich původci, kteří uznali mnohé přehmaty. Dnes je již všem naprosto jasné, že retribuční dekrety byly a jsou jen zbraní komunistů na odstranění politických odpůrců. V každém případě nesmíme souditi mechanicky, ale musíme uvažovati jako Češi i jako lidé, kde je spravedlnost. Způsob volebního boje znechutil množství voličů tak, že se volbám vyhnuli. Volební akt byl komplikovaný a poučení nebylo vyvěšeno. Voliči, kteří příkladně označili jednu slovenskou kandidátku kroužkem a druhou škrtli, projevili jasně svou vůli. Přes to jejich hlasy byly prohlášeny za neplatné. Konečně to, co se stalo Slovákům vůbec, nemůže schváliti žádný spravedlivý člověk. Žádné kouzlo s paragrafy neudělá demokratickou skutečnost, že jediný člověk dostane dva mandáty bez možnosti je obsadit, zatím co všichni ostatní Slováci dostali jen jeden mandát. Je záhadou, proč u nás nejde nic jasně, jednoduše a spravedlivě jako jinde, a proč má volič dostat jednou jednotnou kandidátku a po druhé zase musí volit dvakrát. Proti volbám byl podán protest, což zdržuje ustavení a prací komité. Bylo by v zájmu celého tábora, kdybychom nyní všichni přešli k činům a snažili se co nejdříve splniti dané sliby. Doufejme, že je k tomu všude dobrá vůle. - Za Č.N.Š. byli zvoleni, jak je Vám jistě už známo, Ing. Šaba t Jaroslav, Frydrych Jaromír a Šindelář Karel. Jsme přesvědčeni, že udělají všechno, co je v lidských silách, aby obtížnou situaci nás všech pomohli ulehčit a že se také setkají všude s porozuměním. Přejeme jim k tom hodně zdaru. [pageend1]Vznik a cíle České Národní Skupiny. Česká emigrace druhé světové války, jejímž pokračováním jsme vlastně i my, má svůj počátek v létech 1938-39. Mnoho lidí, kteří nesouhlasili s kapitulací v roce 1933, opustilo v roce 1939 vlast. Byly to zejména vojenské oddíly, ktere se stáhly do Polska, kde pod ve- lením generála Prchaly bojovaly a odkud po pádu Polska se přepravily přes Balkán do Francie a posléze do Anglie. Většina emigrantů, jichž ideálem byla naprosto svobodná a nezávislá vlast a kteří odmítli kapitulovat před Němci, těžce nesla druhou kapitulaci před Sovětským svazem. V květnu 1945 vlast nebyla úplně osvobozena a boj za svobodu nebyl skončen, jak jsme později všichni poznali. Byla to pouze výměna protektora. Národ i emigrace měly tím být oklamány. Ti, kteří uvěřili slibům a vrátili se ze Západu do vlasti, seznali brzy skutečný stav věcí. Pokud mohli, uprchli nazpět. Ti, kterým se to nepodařilo, jsou dnes v československých žalářích a koncentračních táborech. Druhá část české emigrace, která nedůvěřovala hned s počátku a chtěla pokračovat v boji, soustředila se kolem Českého Národního- Výboru v Londýně. K němu hlásili se později i další uprchlíci, sdružení v Českých Národních Skupinách. Od února 1948, kdy po bolševickém puči museli utéci i dosavadní komunističtí spolupracovníci, je podniknuta sice řada pokusů o tvoření nových organisací a representací a tím i tříštění dosavadní jednoty české emigrace, ale většina exulantů je po zkušenostech z let 1945—1948 právem nedůvěřivá a vytýká novým organisátorům, že. jim jde pouze o využití zahraniční podpory a udržení nadějí na ztracené posice, čímž chtějí znemožnit spravedlivé posouzení jejich viny na dnešní tragedii národa. Cílem naším je opravdová svoboda a nezávislost vlasti. Hnutí samo je založeno na zásadách křesťanství a demokracie, které chceme uplatniti všude, ve všedním i politickém životě. V rámci těchto zásad nežádáme od svých členů - právě tak jako politické strany a organisace ku př. v Anglii a Americe - slepou poslušnost a totalitní jednotu názorů, jak bylo a je zvykem v naší vlasti, ponecháváme jim plnou svobodu myšlení a názorů. Odmítáme veškeré násilí. Každý tota litní režim a každé hnutí s totalitními tendencemi, ať ve jménu národa či proletariátu,, považujeme za nepřátelské svobodě jednotlivce i lidstva. Zastáváme ovšem stanovisko, že není hoden svobody ten, kdo nerespektuje svobodu jiných. Proto považujeme dnes za hlavní náš cíl soustředění všech demokratických sil k boji za osvobození od komunistické diktatury - Tento boj není jen věcí českého národa, ale všech národů bolševismem utlačených nebo ohrožených, trváme proto na jednotě nejen českých demokratických sil, nýbrž i na jednotě demokratických hnutí všech těchto národů. Jsme přesvědčeni, že z tohoto společného boje vzejde trvalé společenství národů ve formě federace. Tato federace svobodných a rovnoprávných celků je podle našeho názoru jediný způsob, jak zajistit svobodu i našeho národa. Podporujeme myšlenku Spojených Států Evropských, které by byly zárukou svobody všech národů. - Zastáváme názor, že nikdo v emigraci není oprávněn zavazovati český národ, který jediný je svrchovaným pánem svého osudu a jenž se po osvobození sám rozhodne, kterou cestou půjde. —Trváme na ústavním zajištění a zaručeném dodržování občanských práv a svobody náboženského i politického přesvědčení, vědeckého bádání, shromažďování , projevu, tisku, bydliště a zaměstnání. Myšlenky, které hlásáme,stojí za to, aby se pro ně obětovalo všechno, bude-li nutno, i život. Pro ně se sdružujeme a bojujeme, aby alespoň příští generace zůstaly ušetřeny katastrof a opětovné ztráty svobody. Je to cíl, pro který budeme pracovat, bojovat a žít. Česká Národní Skupina v Německu. [pageend2]