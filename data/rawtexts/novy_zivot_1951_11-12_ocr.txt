NOVY ŽIVOT MĚSÍČNÍK CYRILOMETODĚJSKÉ LFGY Roč. III. (I.) LISTOPAD-PROSINEC 1951. Číslo 11-12. SY. OTEC PIUS XII MLUVÍ K NAŠEMU NÁRODU Ctihodní bratří a milovaní synové — pozdrav a apoštolské požehnání! Vroucnější láskou milujeme ty, kdož strádají v soužení, a to hlavně pro svou nezlomnou věrnost a horoucí lásku k Božskému Vykupiteli, a Církvi, kterou On založil. Víme, že patříte do jejich počtu, a konstatujeme to se smutkem v duši. Vždyť přece víme dobře, že katolické náboženství, had něž není ve vašich dějinách nic slavnějšího, nad něž není nic vhodnějšího, co by tak navádělo ke svornosti a upevňovalo mír, co by tak odušev- ňovalo pro spravedlnost a lásku a chránilo lidskou důstojnost a co by tak podporovalo rozkvět civilisace, — toto náboženství je bohužel dnes u vás buď zbaveno náležité svobody, nebo jsou mu staveny v cestu překážky a obtíže všeho druhu, takže jen opravdu těžko může plnit všechny své úkoly, uplatňovat své zásady v soukromém i veřejném životě, pronikat svou blahodárnou silou duše jednotlivců, rodinný život, školy základní a vyšší, i celý veřejný řád občanský k největšímu prospěchu všech. Víme, že vaši biskupové byli bud uvrženi do žaláře, nebo strádají v koncentračních táborech, nebo že byli internováni ve svých residencích, nebo konečně že jsou stále přísně střeženi a že jsou pod dozorem i ve výkonech svého úřadu. V týchž krajně bolestných poměrech žijí í kněží, řeholníci a řeholnice, jejichž počet stoupá do mnoha set. Týž osud sdílejí velmi mnozí laici, kteří jsou proto považováni za nepřátelské, zhoubné a úkladné živly republiky, protože neohroženě hájí příkazů a zásad katolické Církve, a snaží se je uvést v život. To však je jim ke cti, ne k hanbě! Vždyť křesťanská nauka, není-li poskvrněna bludem, nestojí nikterak v cestě blahu občanů, národu, státu, nýbrž spíše naopak: ztužuje základy lidského soužití, upevňuje je a posiluje a rovnoměrně rozděluje jeho práva a povinnosti tím, že zachovává neporušenu patřičnou svobodu všech, a pod vedením pravé spravedlnosti zve a vede je k pokojnému a klidnému blahobytu. Katolické občany jistě nikdo nepředčí v lásce k vlasti; v zachovávání zákonů, a v úctě k představitelům veřejné moci, pokud ovsem se jim neporoučí něco, co se příčí jejich křesťanskému svědomí a právům Božím a církevním. Proto má-li se na zřeteli opravdové dobro státu, nesmějí se katolickým občanům klást v cestu překážky, nesmějí být nespravedlivě trestáni pro svou neochvějnou věrnost zděděnému náboženství, nýbrž mají svobodně a zcela veřejně vyznávat svoji víru, svůj názor, svou nauku a křesťanský život. Snaží-li se tak jednat, i když jim za to hrozí nejtěžší nebezpečí, obdivují se jim nejen katolíci v celém světě, nýbrž i všichni čestně smýšlející lidé. ' , Větší úzkostí nás však dále plní, že se všemi možnými prostředky svádí mládež, hlavně pak útlé děti, aby se zřekly křesťanské víry a pohrdly křesťánskou mravností a byly tak zbaveny těch příkazů a zásad, jež mají uchovávat jeho neporušenou nevinnost, živit ctnost a vychovávat občany hodné katolického jména. Vidíte, ctihodní bratří a milovaní synové, o jak závažnou věc jde! Nejde-li mládež správnou cestou, dostane se na šikmou plochu, vedoucí do svodu vášní, bude to zcela jistě k velmi velké škodě nejen jí samé, nýbrž i budoucích generací vašeho lidu. Proto je nutno stůj co stůj vyhnoutí i se tomuto krajně zkázonos- nému zlu. Je nutno všemožně se snažit, aby děti byly svědomitě vychovávány v křesťanské mravnosti, protože ona jedniná je může uchránit před neřestí a podnítit k ctnostému životu. Je však ještě jiná starost, která svírá úzkostí naše otcovské srdce. Je nám totiž dobře známo, že se u vás všemožně usiluje o to, — a to buď obžalobami zastíranými rouškou a zdáním pravdy nebo zřejmými pomluvami, — aby věřící byli, kdyby se to podařilo, odtrženi, od jednoty katolické Církve a od jejího ústředí, totiž od této Svaté Stolice. Římský papež je líčen jako nepřítel vašeho národa, ačkoliv ve skutečnosti je nejlaskavější Otec! V těchto pomluvách se jde až tak daleko, že mu připisují přípravy nové, [pageend1]strašnější války, než byla předešlá, ačkoliv On v poslední válce neopomenul nic, co bylo v jeho možnostech, aby zmírnil tíseň, bolesti a strasti, a také nyní nic neopomíjí, co by mohlo podporovat smýšlení svornosti a míru mezi všemi národy a co by je usmiřovalo. Nikdo z vás vsak milovaní synové a ctihodní bratří ať neklesá na mysli pro tyto tak tíživé poměry! Ať především neklesají na mysli duchovní pastýři, jejichž zvláštní povinností, Bohem svěřenou je oživovat víru svého stádce, posilovat jeho ctnost a utužovat stále víc a více pouto spojení s tímto apoštolským Stolcem. Váš lid překonal již během dějin jiné bouře a to velmi urputné. Nejednou už byli postaveni vaší předkové před volbu: buď hrdinně podstoupit mučednictví, nebo zapřít zděděnou víru. Nicmémě však zůstali neohroženě věrni katolické víře a nejednou ji zpečetili i svou vlastní krví. Znáte dobře starou slávu předků svých národů: závoďte s nimi vlastní velkodušností oduševněni pevnou nadějí, že budou konečně postaveny na odiv vš:m vzory věrnosti a statečnosti, až bude překonán blud a vrácena Církvi náležitá svoboda. Budťe si vědomi především tohoto: lidé vás mohou zbaviti svobody, mohou vás týrat, mohou vás potupit před veřejností, uvrhnout do okovů, mohou vás i na smrt odsoudit, ale nemohou Vám vyrvat z duše katolickou víru a poskvrnit vám svědomí. Chtějí-li, učiní z Vás mučedníky; ne však, jak doufáme a jak o to Boha pokorně prosíme, zrádce křesťanského náboženství. Proč nemáme klesati na mysli Kéž při Vás stojí v těžké nynější zkoušce svati nebeštané, jimiž se chlubí vaše národy: svati Cyril a Metoděj, kteří, jak nás učí dějiny, svou nadlidskou prací a dlouhými cestami rozžehli světlo Evangelia vám a jiným slovanským národům; svátý Vojtěch, který zúrodnil vaše země apoštolským potem a který je na všechny časy přeslavným vzorem věrnosti Apoštolskému Stolci; svátý Jan Nepomucký, jenž podstoupil rozhodně a hrdinně mučednictví pro obranu církevních práv a pro svatě zachovávané svátostné mlčení; košičtí mučednici, které jako statečné Kristovy bojovníky prohlásil náš Předchůdce blahoslavený Pius X slavnostně za blahoslovené, svaty Václav, který potvrdil katolickou víru vlastní krví; jeho pramáteř sv. Ludmila, která za těchto těžkých poměrů připomíná matkám rodin, s jakou důsledností a dbalostí mají děti vyučovat křesťanské nauce a vést je ke ctnosti. Konečně pak, nechť při vás stojí skoro bezpočetní jiní, kteří u vás vynikli leskem svatosti. Především pak při vás stůj svou přemocnou ochranou láskyplná Bohorodička Panna Maria, která byla, je nyní a zcela jistě bude i v budoucnu Paladiem a nejmocnejší Ochránkyní vašich národů. Uctíváte Ji s dětinnou vroucností v tolika svatyních. Nechť vám Ona — vždyť je nejmilostivější Matka — na svém jednorozeném Synu vyprosí nutnou pomoc, kterou tolik potřebujete za nynějších tíživých poměrů. Učinila to jíž tolikrát, kéž to učiní, prosíme, na pokorné modlitby tolika prosebníků i v této naší době, kdy je náboženství ohroženo neméně vážnými nebezpečími a úklady nešlechetníků, jež naplňují nejistotou a úzkostí srdce šlechetných lidí i nás. Nechať se všude vrátí Církvi svoboda, které Církev používá k rozvoji lidské společnosti. Nechať se konečně všichni ti, kdož byli uvrženi do okovů pro obranu svého náboženství, kdo strádají v koncentračních táborech, smějí vrátit do svých rodných domovů a tam klidně žít a svobodně vyznávat své náboženství. Nechať je znovu nastolen mezi občany a všemi národy mír a svornost, jež neupírají ani Církvi svaté, ani národům, ani jednotlivcům jejich práva a důstojnost. Kéž se na vás a na všechny co nejdříve usměje tento opravdový mír, který se opírá o pravdu, spravedlnost a lásku a který přinesl Ježíš Kristus lidem dobré vůle. (Luk. 2, 14). V uplynulém měsíci září jsme vyzvali ve svém okružním listu „Ingruentium malorum”, celý katolický svět, aby o toto všechno prosil společnými modlitbami, vás však ctihodní bratří a milovaní synové, tímto apoštolským listem především zveme, abyste vyprošovali od Bohorodičky Panny Marie její ochranu; my pak prosíme nejmilostivejší naši Matku Marii, aby vás potěšila nebeskou útěchou v těžkých okolnostech, v kterých žijete, a aby vám poskytla co nejhojnější pomoc. Na prosbu své Matky, kéž Božský Vykupitel, bez Něhož nic nemůžeme udělat, ale s jeho pomocí můžeme všechno, splní co nejdříve a nejmilostivejí naše tužby a vyslyší naše modlitby, spojené s vašimi prosbami a modlitbami celého katolického světa Buďte si vědomi, že vás den co den provázíme vroucí láskou a že s vámi otcovsky cítíme a že vaše úzkosti jsou rovněž naše úzkosti. Buďte však rovněž přesvědčeni, že milostivý Bůh přijímá vaše strádání a strasti a že je přeměňuje v déšť nebeských milostí. Apoštolské požehnání, které udělujeme z plna srdce vám všem jednotlivě, ctihodní bratří a milovaní synové, jmenovitě však těm, „kdož jsou pronásledováni pro spravedlnost” (Mt. 5, 10), budiž zatím zárukou nebeských milostí a ať svědčí o našem nejúpřímnějšim smýšlení a lásce k vám. V Římě u svátého Petra dne 28. října, na svátek Krista Krále, roku 1951, třináctého roku našeho Pontifikátu. PAPEŽ PIUS XII 2 [pageend2]UPRCHLÍK VYPOVÍDÁ O Znáte ponuré budovy ještě z dob nacistů; jsou to mu- čím y, kam jsou znovu za noci odvlékáni lidé, i ženy a mnoho kněží. Co se tam však děje, je skryto lidským očím. Slyšeli jste, třebas před soudem-vypovídat církevní hodnostáře jako živé loutky, domýšlíte se, co asi předcházelo, ale tortury, jež je tak zřídily, byly nám, obzvláště pak světu — do jednotlivostí málo známy. Poodhalíme trochu onen závoj. Nežádejte ovšem od nás čas, místo ani osoby, o něž jde, aby se tam nemstili krůtě na nevinných. Onen strašný prožitek však má i mnoho světlých stránek. Bůh působí v brlozích moderních mučíren v ČSR. A nyní střízlivá zpráva vězně. „Stará, ponurá, vlhká věznice. Byl jsem tam ve sklepní studené díře, v nepříjemné samovazbě dlouhé měsíce. Nejhorší byli 3 věci: 1) zima, velká a vlhká, 2) hlad: jídlo bídné a uboze málo; strážci byli buď surovci neb tak bázliví, že jsem od nich nic nevyžebral. 3) Různé druhy tortury. Vězení má sklep a na hoře mnoho cel pro samovazbu. A to v den i noc jsem slyšel lidi plakat a naříkat. Byli to, jak se domýšlím podle různých známek kněží, pravděpodobně oni souzení ve známých monstrprocesech. Nedivím se, že tito staří kněží podepsali a pak po naučení zpaměti odříkali všechno, co si ti o rudí ďáblové vymyslili nebo domýšleli. Bylo to často i nad mé síly. Mnohokrát jsem omdlel, často krvácel; nejhorší podle mého soudu bylo mučení v rukavičkách. Nechali mne v absolutní tmě, ale kontrolované po 10-40 vteřinách rozsvícením a také posloucháním u dveřního okénka. Musel jsem chodit po sklepní vybetonované díře dokola kolem holých stěn: nejprve 24 hod., pak 48, 60 hod. a kdo to vydržel i déle. Já jsem se zpravidla po 60-70 hodinách zhroutil. Nikdo ani nevytuší, co to je za bolesti ve všech svalech a kostech, nesmí-li se po 3 dny a nocí ani na chvíli zastavit, neřku-li si kleknout, sednout nebo lehnout. Že je to bez jídla a nápoje, samo sebou se rozumí. Tuto proceduru dělají tak dlouho, dokud, jak říkají, nám nezměkne hlava a ne- podpíšem, co mají předem přichystáno a pokud nechcem prozradit, co podle jejich doměnky jsme mohli vidě: a slyšet. Úplně vyčerpaného neb omdlelého polijí vodou a zatáhnou do vyšetřovací místnosti. Výslechy byly buď kratší, trvající nejvýš hodinu a těch bylo mnoho desítek, anebo dlouhé až 12 hodin, jichž jsem prožil aspoň 30 ve dne v noci, všechny se zavázanýma očima. Při vyšetřování byli někdy jen dva, obyčejně však 4 až 7 chlapů, dle mluvy gaunerů VÝSLEŠÍCH k o m u n i s t ů z řad dělníků, jen jeden byl asi právník nebo školenější gestapák. Při tom bylo neustále bití rukou, klíči, holí nebo kopání nohou po celém těle a to bezohledně a surově, někdy s ďábelskou zuřivostí. Při tom mne jeden kopal, druhý boxoval, třetí škrtil a pod. Když tyto zvířecké metody nic nepomohly, dostával jsem několikrát bití gumovými obušky po šlapkách nohou — velmi bolestivé — až k omdlení. Třikrát jsem musel držet želízka, do nichž pouštěli elektrický proud, který se mnou kroutil a bolestivě škubal. Injekcemi mi hrozili, ale pokud jsem byl při vědomí, žádné jsem nedostal. Snad se to bude zdát neuvěřitelné, co může slabý a celkem bázlivý člověk vydržet. Mně samému se to zdá dnes úžasné, kde jsem vzal sílu stále jim vzdorovat, popírat obvinění a nepodepsat nic, ačkoliv podepsáním kynul konec muk” . Potud zpráva vězně. Dodáváme jen, že to bylo ve vězení, nepožívajícím pověsti krutosti a že tu šlo jen o lehčí případ. Jak se asi nakládá s takovými, kteří byli vyhlédnuti za špiony a zločinci? Nic však není skryto, co by nebylo odhaleno. Nic zlého není pácháno, co nebude potrestáno. Přitěžu- jící okolností pak bude, že to naši lidé tak nelidsky řádili vůči svým. Takto bychom řekli a vy ještě ktomu dodali: Nacisté jsou jim výstražným mementem! —- Jinak však onen vězeň klidně pokračuje: „To Pán Bůh mne hmatatelně sílil. Necítil jsem se ani dost málo opuštěným, zoufalým nebo malomyslným ani v nejhorších chvílích. V ustavičné meditaci ve dne v noci jsem nacházel dost síly vše přetrpět. Stejné útrapy jsem prožil i v moderní věznici, pověstné gestapárně. Též chození po cele, stálá samovazba, výslechy, bití, hrozby a jiné. Nakonec sepsali se mnou protokol, který jsem se pak as v 10 lekcích, jež mi dával gestapák, musel naučit absolutně zpaměti. Při tom hrozbami a tresty mně chtěli namluvit, že dostanu mnoho roků vězení, ale že si to mohu smazat, když na konec připojím toto: „Jsem si vědom, že naši biskupové jsou podvratně činní, neztotožňuji se s jejich činností, odsuzuji ji, stejně jako odsuzuji činnost Vatikánu. Ani k tomu jsem se nedal přinutit, a přece mne Bůh vytrhl z jejich spárů, a to ne abych žaloval, nýbrž bych velebil nekonečnou Boží slitovnost”. 3 [pageend3]PRO CHVILKU ZAMYŠLENÍ NADEŠLA DOBA RADOSTNÉHO OČEKÁVÁNÍ Advent — doba toužebného očekávání. Před příchodem Páně vládla na zemi temnota. Hřímající hlasy proroků prolomily mraky nebes a ten, jenž byl očekáváním národů — světlo světa — přísel na svět podle těla. Naděje, ne- umdlévající touha po věčném štěstí je vlastní disposicí adventu — „O sestup mezi nás, přijď do naší duše svou milostí přes všechnu ubohost a slabost, v níž toneme. — Nauč nás, jak Tobě připraviti cestu. Ať nespíme a nemalomyslníme, nechť duchovno přemůže ono tělesné a živočišné v nás, ■—■ slepota a mátožnost, zájem vlastní musí ustoupit zájmům vyšším. Nebudu kráčet nejistě a slepě, půjdu rovně za světlem Tvého Božského zákona, jež skulinami mého žití proniká. Pane, nechť vidím a poznám sám sebe, smysl života a dnešních zkoušek” . Beru vážně příslib Tvůj, o Pane: „Čiňte pokání a přiblíží se k vám království Boží” . Celý náš exil je advent, čekání na spravedlnost, vysvobození, vykoupení těla i duše, celého národa... Veliká je moc adventu, toužebného volání. První vyslyšení je zárukou dalšího. Když Spasitel jednou nám byl dán, svět nepropadne zkáze, zas nastane lidský život, hodný dítek Božích, vrátí se svoboda... První nejhorší etapa už je za námi. Slyš ujištění nebes: „Pán přijde, pojďte vstříc Jemu! Zítra už bude zničena nepravost země, zítra uvidíte slávu jeho” . — Tyto blahé přísliby se splní do slova a bez prodlení v každé duši dobré vůle a jednou i v národě. Jinak si ovšem potom zařídíme společný život-ve všeobecném bratrství a míru, doopravdy zkujeme meče v radlice a kopí v srpy. ■—■ A bude vládnouti nám — Spasitel světa sám. Ap. BRATŘÍM ZA MOŘEM Milý mladý příteli! Tvůj dopis z 10. XI. prozrazuje bezútěšný stav; mnozí jiní nejsou asi na tom lépe. Svoji rozervanost a smutek si zavinuješ z velké části sám. Jsi příliš citlivý a ška- rohlíd, jako tak mnozí uprchlíci. Nemůžeš přece čekat, že by Tě cizí národy nějak vítaly a se s Tebou mazlily. Bud vděčný za to, že Tě vůbec přijaly a davají Ti možnost obživy, když příslušníci vlastního národa Tě vyhnali... Náboženské 4 poměry cizích zemí musíme posuzovat s jejich stanoviska; tak si mnohé vysvětlíme a omluvíme. Aspoň vidíš, jak jsme to měli doma v mnohém ohledu lepší a přece mnozí Církví pohrdali. — Potřebuješ povzbuzení a posily. Obrať se s důvěrou k Dárci všeho dobra a světla. Můžeš si tolik vyprosit, že budeš povzbuzovat i své bratry. Poměry se dají ponenáhlu změnit; i českého kněze můžete k Vám dostat, ovšem trpělivou prosbou k Bohu a lidem. Slyš, jak Sv. Otec je pln lásky k urpchlíkům a bezdomovcům! Mnozí jiní rovněž. Nepřehlédni ani dobrých stránek kolem sebe. Sv. Pavel volá k Tobě a mnoha jiným: „Stůjte pevně ve víře. Buďte příkladem apoštolského života a kvasem v zarážejícím prostředí. V bouři a zkouškách ztratí víru jen slaboch. Medajlka mariánská a pražské Jezulátko, jež uctíváš, jsou zárukou, že neutoneš. Nezapomeň se modlit, měj, v rukou růženec! Duchovní život potřebuje stravy, modlitby a sv. svátostí. Aspoň v tomto- ohledu nemusíš strádat. Bůh Tě opatruj! DEN DUŠIČEK V LONDÝNĚ Pamatovali jsme na své drahé zesnulé krajany. Jen hrstka se nás sešla, ale šli jsme od hrobu ke hrobu, a na každém rozžali svíčku — symbol naší sv. víry v život věčný. Nejdříve jsme se pomodlili u hrobu p. architekta J. Krejcara, Dr. J. Madara, J. Srpa, kteří odpočívají na levé straně od hlavní cesty. Navštívili jsme také rovy J. Klanicy a H. Reichstadtera, kteří jsou pochováni ve společných hrobech. Právě kněz pochovával nového mrtvého. V duchu jsme se modlili s ním: „Odpočinutí věčné dej jim, o Pane!” Nakonec jsme sestoupili do katakomb pod kaplí, kde čekají naši mrtví na převoz domů. Smrt kosila v každém věku: malou tříměsíční dcerušku Baťovu z Tilbury, osmnáctiletou Evičku Fuskovu, třiatřicetiletého Frant. Bunžu, a padesátiletého Dr. K. Zavadila. Všichni to pamatujeme příliš dobře, než abychom si něco potřebovali připomínat. Tak jsme si při této hřbitovní obchůzce myslili: Co asi chtěl Bůh připomenout naší českě exulantské kolonii tolika náhlými úmrtími za tak krátkou dobu exilu ? Nechtěl tím — podobně jako národu israelskému v zajetí — dát na jevo, že On jediný je náš Bůh, naše spása a naše naděje? [pageend4]Z POSLEDNÍCH PROJEVŮ SV. OTCE PIA XII Řeči Nej vyššího Učitele Církve obsahují bezpečné pravidlo víry a mravů. Udivují rozhledem, hřejí láskou, již chová Náměstek Kristův ke všem svým ovečkám a plní důvěrou v lepší budoucnost. Naši doma hledí zachytit každé slovo Nástupce sv. Petra, s touž důvěrou a dychtivostí přijímejme i my slova toho, jenž mluví jménem Božím. O problémech emigrace (Delegátům mezinárodní konference v Neapoli 17.X.) „Církev Katolická se cítí povinna zajímati se zvýšenou měrou o problémy emigrační; nutí ji k tomu bída uprchlíků, kteří v milionech bylí nuceni opustit zem, v níž se zrodili, a jiti daleko do světa, aby si hledali jiný domov. Církev pociťuje tím více jejich úzkosti, neb se jedná z velké části o její dítky. Jsme rádi, že vaše světové shromáždění přispělo k tomu, aby veřejné mínění světa si uvědomilo závažnost tohoto úkolu. Těší nás dvojnásob, že hodnoty duchovní a mravní, jež mají být emigraci zachráněny, nalezly tak krásnou ozvěnu na vašem kongresu, jako důstojnost lidské osoby a práva rodiny, jež má zůstati spojena a nalézti, čeho potřebuje k spokojenému a bohulibému životu. Z celého srdce svoláváme na dílo emigrace z Evropy a imigrace za oceán přes Kanadu až k Jižní Americe a Austrálii — ochranu Boží a plnost Jeho požehnání” . Normy o sportu (Účastníkům mezinárodního sdružení pro sportovní tisk 11. XI.) „Nebuďte pouhými reportéry, upřímně oceňujte výhody sportu, jeho pravé zásluhy, jeho skutečnou cenu: zachování „fair play”, vytrvalost, pozornost smyslů i ducha, hrdost sportovní i mravní, ducha mužstva, ovšem rozšířeného na celou společnost: rodinu, povolání, lid i vlast, konečně i na nejvyšší společnost zde na zemi: Církev. Zanedbávat povinnosti vůči rodině, společnosti, a náboženství — ze slabosti, zábavy neb z ostychu — je nesportovní. Snažte se, aby sport zaujal takové místo, jaké mu náleží, ať se drží v mezích, určených lidskou důstojností, vyššími povinnostmi a dobrem společenským; zvláště pak zachovejte tyto zásady: 1. Sport nemá být sám sobě cílem; nesmí se zvrhnout v kult hmoty. Musí sloužit celému člověku; nebrzdit zdokonalení duchovní i mravní, ale naopak je podporovat. 2. Sport má za cíl zotavení, po němž se člověk vrací k svému úkolu s obnovenou duší. Bylo by zvráceností, jistě škodlivou obecnému blahu, kdyby sport zaujímal první místo v osobním zaměstnání. 3. Sport nemá odváděti od manželského soužití ani od posvátných radostí rodinných. Nemá být hnán příliš daleko na úkor nezbytností existenčních a rozplýtvávat síly otců, matek, synů a dcer, tak potřebných pro každodenní práci. Život rodinný je tak drahocenný, že je nutno proň vzdáti se všeho. 4. Táž zásada platí tím víc, jedná-li se o povinnosti náboženské. V neděli vyhradit první místo Bohu! Církev nezakazuje nedělní sport, pohlíží naň blahovolně, dbá-li se ovšem toho, aby neděle zůstala dnem Páně, a dnem tělesného i duchovního osvěžení. — Tyto direktivy se vám nebudou zdát příliš přísnými, máte-li na zřeteli svaté povinnosti bohopocty, nedocenitelné hodnoty mravní a sociální blaho mládeže” . O poslání rozhlasu (Hudebnímu souboru bavorského rozhlasu 13.XI.) „Pro rozhlas — a totéž platí i pro film — jen to nejlepší je dosti dobré. To nejlepší vzhledem k pravdě: rozhlas má podávat jen pravdu jednotlivcům i společnosti; má jim pomáhat tvořit a budovat. — To nejlepší vzhledem k dobru: rozhlas má usilovati o mravní dobro, je nefalšovaně představovat, vykazovat dobru místo, jež mu dle pořádku etických hodnot náleží. To nej lepší vzhledem ke krásnu: umění, ale takové, jež stojí ve službách pravdy a dobra, vžádném případě nebořit to, co jimi bylo vybudováno. — Přejeme vám a všem u vysílaček, a by si byli vědomi nedozírných účinků v dálce —hloubce, i v hlubinách duší” . K SVÁTKŮM NAROZENÍ PÁNĚ PŘEJEME NAŠEMU EXILU ZATÍM ” RADOSTI BETLÉMSKÝCH PASTÝŘŮ A KRÁLŮ OD VÝCHODU, A V NOVÉM ROCE, ABY SE UKÁZALA MILOST SPASITELE NAŠEHO VŠEMU LIDU. REDAKCE 5 [pageend5]VEDECKY NÁZOR A MRAVNOST (Odpověď Křesťanské Akademie redakci Skutečnosti) Redakce Skutečnosti otiskla v Červnovém čísle svého časopisu náš dopis, pokoušející se o konfrontaci našeho názoru na národní a evropskou rekonstrukci (vybudovaný na theistické koncepci) $ jinými hnutími emigrace, usilujícími o obnovu člověka a společenského řádu. Současně s naším dopisem byla otištěna i odpověď, mnohem delší než dopis sám, která je označena za oficiální redakční komentář. „ V ě d e c k ý ” názor je prý nesmiřitelném rozporu s našimi postuláty, neboť je n č l o v ě k j e p r ý t v ů r c e m m r a v n í h o ř á d u a j e n o n m á p o s l e d n í s l o v o o p ř í t o m n é m i b u d o u c í m s t a v u s v ě t a . Exaktně myslící člověk se prý nespokojí s metafysickým zdůvodněním mravního zákona, a jeho závaznosti, nýbrž obrátí se k positivním vědám, aby mu daly odpověď. Tento postup však není řešením, nýbrž únikem, neboť ačkoli se tam mluví o mravních hodnotách, užívá se tohoto výrazu pro označení docela jiné reality, která není s mravní sférou identická! Mravním kriteriem jsou prý totiž „empiricky zjistitelné a racionálně uspořádané biologicko-psycho- logické a sociálně-kultumí potřeby civilisovaného lidstva” (jak se toto kriterium podobá kriteriu morálky komunistické!) a tyto potřeby ovšem zajisté zjišťují positivní vědy. Jenže „Biologické a psychologické potřeby” jsou záležitosti mravnímu řádu heterogenní. Užitečnost (prospěšnost) je měřítkem jiného řádu než mravního. Lidské jednání není mravné p r o t o , že je na prospěch jednajícímu, nebo někomu jinému. Naopak nejmarkantnějším projevem mravního charakteru jsou právě ty případy, kdy lidé důsledně dodržují mravní zákon, ač z toho „pro nikoho nic nekouká”, nebo když v případě kolise dají přednost ušlechtilosti a čestnosti před expediencí. Zaměňuje se therapeutické lékařství, národohospodář- ství a ostatní praktické (aplikované) vědy s ethikou. Je ovšem pravda, že kdykoli člověk jedná mravně, počíná si ve shodě se svou duchovou lidskou přirozeností, a naopak, jedná-li nemravně, počíná si zvráceně a protipřirozeně, z toho však nevyplývá, že by cestou empirie bylo možno zjistit měřítko mravnosti. Cíl, k němuž mravností spějeme, je mimo nás a nad naším přítomným potenciálem. Mravností lidstvo usiluje o to, čeho dosud nemá, a co je jeho posláním. Jde-li nám o to, zabezpečit své zdraví, otážeme se lékařské vědy „co dělat” . Chceme-li zajistit zdravé rozdělení národního důchodu, otážeme se národního hospodářství. Ale jde-li nám o to, jednat ušlechtile a ve shodě s mravním zákonem, málo nám pomůže kterákoli empirická věda (na př. kulturně-anthropologické srovnání mravů na Nové Guinei ěi Zavětrných ostrovech). Hodnocení totiž přesahuje rámec empirických a srovnávacích věd a je otázkou filosofickou, neboť je nutno stanovit normu, s níž jednání srovnáváme. Empirické vědy nemohou tedy přinést odpověď ohledně důvodu závaznosti mravní normy, ani odpovědět, co je zdrojem mravní hodnoty lidských cínů (mravní ušlechtilosti, krásy), t.j. určit prvky, jež jsou společné všem mravné ušlechtilým činům a naopak jichž se nedostává činům mravně špatným. Filosofická ethika (a theologie) však nezjišťují jen jakým člověk j e s t a jak d e f a c t o j e d n á nýbrž j a k ý m má být . Jde o normativní, nikoliv experimentální poznatky. VYŠŠÍ JE MRAVNOST NEŽ CIVILISACE Smyslem našeho tvrzení bylo, že sama reforma institucí svět nazachrání, nedojde-li k rekonstrukci individuální mravnosti. Jsme přesvědčeni že je svrchovaně třeba zrevidovat a reformovat stávající politické a hospodářské instituce a že je třeba, aby tato reforma byla provedena odborně, na zákládě svědomitého studia. Ale, ačkoliv důležitá, nicméně reforma institucí sama nepostihne nejbolavější místo, sám kořen všeho zmatku a rozvratu. Je to totiž sám člověk, který potřebuje důkladné rekonstrukce. Mravnost mas a často i příslušníků elity je v úpadku. A jsou-li instituce chybné, má na tom lví podíl nejen nedostatek se strany příslušné aplikované vědy (státovědy, politiky, ekonomie atd), nýbrž i mravní nedostatek u těch, kdo instituce tvoří, udržují, nebo za ně odpovídají. Tak na př. utilitaris- tická koncepce mravnosti intelektuálů 19. a 20. století má rozhodující podíl na vzniku současných totalitních tendencí, byť nebyla jedinou příčinou současné zpupnosti států mravního hodnocení, t.j. chybné přijetí samé podstaty mravnosti je pro společnost větším zlem, než odchylují-li se lidé od jednotlivých konkrétních mravních norem, a to třeba i ve velkém rozsahu, ale vědí že jednají nesprávně a že se dopouštějí násilí na svém svědomí. Zdravé instituce usnadňují mravní život, kdežto nezdravé instituce mohou mravní život podvazovat. Již z toho důvodu je třeba věnovat svědomitou péči politice, státovědě, a ekonomice. Jsme však přesvědčeni, že štěstí a spokojenost závisejí v mnohem větší míre na mravním a náboženském pokroku, než na vyspělé civiiisaci. Civilisace je jen nástrojem mravního života a jako taková může být ovšem prostředkem k mravní ušlechtilosti, ale i ke zkáze a nemravnosti. Záleží na tom, je-li civilisace v rukou člověka dobrého či Špatného, mravně vyzrálého, nebo mravně zanedbaného. Kdykoli pak civilisační rozvoj předhoní mravní pokrok, civilisace se obrátí proti člověku a slouží zkáze (ničivé zbraně, tisk a rozhlas ěi televise jako nástroje lživé propagandy, atd). Civilisace totiž napomáhá mravnosti mravných a nemravnosti nemravných. Civilisační život není homogenní složkou mravního života. Odehrává se vně oné nejintimnější sféry lidského života. Jsou to především myšlenky, tužby a rozhodování, jež determinují naši mravní úroveň, kdežto činy jsou jen jejich dovršením. Mravní a náboženský život existoval a existuje vedle života civilisačního, a nad ním. Pokud tedy záleží na civiiisaci, záleží na ní tehdy, kdy je nástrojem k uskutečnění ušlechtilých plánů mravně vyspělého člověka. Ale ona nečiní člověka mravně lepší. Nejde tedy o návrat do středověku, ani o odhození pokročilé civilisace, nýbrž toliko o vyplnění mezery vzniklé tím, [pageend6]že civilisační pokrok daleko předhonil mravní rozvoj. Půjde o nápravu omylů, vzniklých z opojení civilisaČním pokrokem: civilisace měla nahradit vše ostatní a odpovědět na všechny otázky. Materialismus ať filosofický, nebo aspoň praktický (mravní), byly důsledkem skoro nutným. V ČEM MŮŽEME PRACOVAT SPOLEČNĚ? Rádi bychom ještě poukázali na to, do jaké míry můžeme postupovat společně s hnutím kolem Skutečnosti za předpokladu, že Skutečnost nepřijímá „vědecký světový názor” za své pevné a oficielní stanovisko. Jsou obory, které lze případně řešit v oboru ryze l i d s k é h o myšlení a úsilí, a nepředpokládají tedy nutně křesťanskou víru, a přece křesťanství ji má ve svém programu a usiluje o jejich uskutečnění. Sem náleží otázka práva lidí na život (a to i lidí nemocných, duševně méněcenných, mrzáků), nepřístojnost vynucování falešných doznání, falšování kompromitujícího materiálu v politických procesech, lživé zpravodajství, otázka práva na výchovu a práva rodičů rozhodovat, jakým směrem se výchova jejich dětí bude ubírat, práva na svobodu, na práci, na životní rodinnou mzdu, na odpočinek a rekreaci, na vykonávání svého náboženského názoru, právo sledovat své svédomí a celkový problém sociální spravedlnosti a sociálního pořádku, jakož i všeobecného respektování mezinárodního práva i mezinárodních smluv. Přejeme si růst přirozené mravnosti mezi jednotlivými lidmi i mezi representanty společenských celků autonomních i nadnárodních. Toužíme po růstu ducha vzájemného porozumění, důvěry, přátelství a vzájemné úcty. Sejdeme se pravděpodobně i na poli řešení našich ryze domácích problémů, jako je otázka viny na národním neštěstí, otázka soudu nad kolaboranty nebo nacisty, retribuce, transferu atd. Závěrem rádi bychom dodali, že každý musí projít svým přerodem a přehodnocením sám, druzí jej za něho nemohou vykonat. Meditace Božích pravd pak není výlučným zaměstnáním mnichů, nýbrž záležitostí denního života křesťanů z přesvědčení* Víru nelze nikomu dát ani násilím, ba ani argumentací, ale růst víry lze vydatně podpořit. Největší část lidí by se nikdy nepropracovala k víře, kdyby nebylo lidí, kteří jim otevrou cestu k zjeveným náboženským pravdám. Na tomto úkolu chceme skromně pracovat podle svých možností. CO P Í Š Í NAŠI ČTENÁŘI . . . Z Adelaide v Austrálii: „Dne 28.X. jsem byl v Adelaide na mariánském Kongresu. Bylo uspořádáno velké prosebné procesí se sochou Panny Marie Fatimské a to za obrácení Ruska a vysvobození zemí z područí komunismu. Zúčastnilo se ho na 20.000 lidí, mezi nimi 11 národních skupin. Českou veřejnost zastupovala skupina asi 100 chlapců a 10 žen. Chlapci dali posvětit obraz Milostného Pražského Jezulátka, opatřili standarty, a dodali průvodu pěkný ráz. Obraz posvěcený p. biskupem bude darován prvnímu chrámu v osvobozené vlasti. Nutno naše chlapce pochválit, neb není zde ani jednoho našeho kněze, a přece se za věc postavili. Ještě v nich dřímá dobré matčino vychování. Zde v okolí Adelaide jest asi 1.000 Čechů. Jednoho je nám však nutně zapotřebí: našeho kněze. Pošlete nám sem někoho! My mu již v jeho apošto- látě pomůžeme!” Snad zde brzy založíme CML” . J. Vít Z Hamburku: „Je zde registrováno celkem 203 uprchlíků z ČSR — 124 mužů, 48 žen a 33 dětí. Nejvíce je bývalých zaměstnanců Labské paroplavební společnosti, kteří použili této cesty po Labi k útěku a často pomohli i jiným, dále intelektuálové, lidé starší a nemocní. Žijí většinou v menších táborech pod německou správou, kde se platí nájemné. V městě je v důsledku zničení průmyslu a přílivu uprchlíků kolem 100.000 nezaměstnaných; je tedy těžko najít práci. Také zdravotní stav není utěšený, neboť zdraví a mladí již většinou vyemigrovali. Čechů- starousedlíků je tu na 3000; mají úředně hlášené spolky, jejichž činnost je řízena čs. zahraničním úřadem z Prahy. Příslušníci velkou většinou odmítají komunismus, ale z ohledu na příbuzné nechtějí přerušiti všechny styky s domovem a nepřijímají nových členů, kteří přišli do Německa po r. 1945. Pro naše uprchlíky je zřízena čítárna a knihovna v táboře Altersdorf. Posílejte nám všechny časopisy a publikace — i cizojazyčné, a nezlobte se, že vám zůstaneme dlužni předplatné! Blíží se zima a vánoce, dvě těžké starosti pro nás. Bude třeba dát nějakou maličkost dětem i dospělým. Chtěli byste způsobit v ty svátky zde někomu radost ? Nebojte se zneužití! Pomozte nám udržet středisko, kde by naši lidé našli radu a pomoc!” Ant. Vlach, (předseda), Hamburg, 13, Schluterstr. 84/Part. Z Dublina: „Čs. kolonie v Irsku žije ve vzácné soudržnosti bez politických stran a osobních třenic. Dne 28. října uspořádali krajané, emigranti i starousedlíci, velmi zdařilou oslavu národního svátku v Dublině, které se zúčastnilo přes 30 Čechů a Slováků z celého Irska. Promluvili k nám Dr. Ehler, Dr. Stome a Ing. Manek. Bylo usneseno uspořádat! vánoční sbírku šatstva a peněz pro naše uprchlíky v Německu, která se setkala se značným ohlasem. Kolonie bohužel trpí v katolické irské zemi nemálo tím, že nemá českého nebo slovenského kněze”. -dn* Z Toronta: CML — Toronto měla v neděli 11.XI. schůzku, při níž byly promítány světelné obrazy o Lurdech. Přednášel J. Kohlík. Dne 27.XI. skládal první sliby ve Vinnipegu u Otců Oblátů slovenský student a uprchlík B. Vančo; chce se státi knězem, jednou misionářem na Slovensku; prosí čtenáře CML o modlitbu. Bohoslužby v Torontě jsou stále lépe navštěvovány. Již jsme ustavili kostelní pěvecký sbor. který poprvé veřejně zpíval 28. října. Na vánoce osada sv. Václava a čs. Národní sdružení pořádají Štědrovečerní stůl. — A. B. 7 [pageend7]MOJE DOJMY VE FATIMĚ Našemu krajanu bylo dopřáno navštívit! Portugalsko a zúčastniti se oslav oficielního zakončení Milostivého léta, jež se konaly od 11-13.X. v nejslavnějším Mariánském poutním místě ve Fatimě, kde se r. 1917 zjevila P. Maria třem pasáčkům. Zde podává hrst dojmů čtenářům Nového Života. Dojem, který se mne nezadržitelně zmocnil, když jsem 12. října \gtoupil na svátou půdu Fatimy, se nedá, vyjádřit slovy Fatima, nebo „světová mariánská svatyně” , nýbrž jen slovem Maria! Od prvého okamžiku vstupu na fatim- skou půdu, jsem více prožíval, že jsem u Matky, u Marie, než že'jsem ve Fatimě! Místo samo na vás nezapů obí zvláštním dojmem: obrovské holé náměstí, jemuž dominuje z jedné užší strany náměstí krásná, avšak prostá jednolodní basilika o jedné věži. Fatima tedy neinspiruje svou místopisnou podobou, nebo polohou, nýbrž nadpřirozenou skutečností, přítomností Matky, Marie, jíž bylo plno svaté ovzduší Fatimy. Zraky, kroky a zájem všech byly obráceny k prosté, malé kapličce, jejíž střecha byla ten den zcela, pokryta kyticemi a věnci. Tam, na tom místě zazářila do našeho vyhnanství Naše Matka slávou našeho pravého věčného Domova. Tam se šestkrát ozval její nebeský hlas! Nikdy a nikde jsem neprožíval tak intensivně Mariino všeobecné mateřství a všeobecné synovství v Marii jako ve Fatimě. Jak mi byl proto milý a vzácný každý poutník! Vždyť mi z něho zářila Maria! Bratrství, které bylo divém okamžiku ve Fatimě, nebylo založeno na mezinárodní:h dohodách, smlouvách, zákonech, organisacích, nebo na stejné ideologii nebo na příslušenství k jedné straně, nýbrž na skutečnosti, že všichni máme společnou Matku. A nedivíme se jistému řečníku mezinárodního kongresu fatinukého poselství v Lisabone, který pravil, že v padesátí případech cestou sochy Panny Marie fatimské světem se slézali holubi k jejím nohám nedajíce se zastrašit ani voláním davů ani padáním květů a kytic — a který usuzoval, že tyto případy jsou znamením světu, že Panna Maria je pravou holubici míru. že Ona jej může vyvést ze zmatku a nebezpečí dneška k míru a dvornosti! Velkolepý a strhující byl pochodňový průvod Nejsvětější Svátosti kolem večeru. Celá prostora se proměnila v moře světel, proudících všemi směry za nadšeného mariánského zpěvu a modliteb svátého růžence. Obloha byla osvícena 24 silnými vojenskými reflektory. Do této noční pohádkové scenerie zapadal nadšený mariánský zpěv a modlitba svátého růžence. Pochodňový průvod byl začátkem nočního bdění modliteb a pokání v různých řečech až do pěti hodin ráno. Fatimskou nocí se nesly modlitby a zpěvy v ruském jazyce. V 7 hodin ráno sloužil před statisícovými zástupy na slavnostní tribuně ruský biskup Pavel Meletjev, biskup hierapolský, byzantsko-slovan- skou mši svátou. Biskup Meletiev se obrátil ne- MÉ PRVNÍ DOJMY Z AFRICKÉ MISIE Šťastně jsem dorazil do Lusaky a odtud do naší misijní stanice Kasisi v Rodesii. Jeli jsme sem nákladním autem za noci. Několik mil před Kasisi nás překvapila ohromná záře. Byl to požár v „buši” . Hrozná podívaná. Vysoká suchá tráva, zaschlé křoviny, keře i stromy stály v jednom plameni, který si nemilosrdně razil cestu vpřed noční pustinou, jako dlouhatánská ohnivá hradba, po levé straně naší cesty. Naštěstí, přes cestu se nedostala, poněvadž bylo bezvětří. V misijní stanici mne přivítali P# Hancko a P. Žylka. Toho večera jsem mnoho neviděl, neboť elektrické světlo sem ještě neproniklo. Na hadí žoužel jsem měl Štěstí hned druhý den po příjezdu. Cestou z kostela jsem u vchodu dó domu div nešlápl na potvorné hádě. Had byl svinutý, s hlavou pohotovou k sebeobraně. Tu mu černoši hned klackem zneškodnili. Byl prý to jeden z těch záškodníků, jejichž uštknutí dopřeje postiženému právě tak 3 minuty času 8 k poslednímu úkonu dokonalé lítosti před odchodem z tohoto světa. Jednoho z nich onehdy zabili na dvoře, kďe pytlačil na drůbeži. Těsně za naší residencí jě zlatý hřeb zdejší misie: pěkný kostelík. Na průčelí čtete: A. D. 1949. Je z cihel, v Kasisi vypálených, hladce omítnutý a svěže obílený; dlouhý, prostorný a vznosný s lesklou plechovou střechou, ale bez věže. Nad hlavním oltářem je sousoší sv. Petra Klavera s několika jeho černými miláčky. V kostele jsou 4 poboční oltáře; na jednom z nich trůní láskyplně Pražské Jezulátko. Chrám zaznívá dvakrát denně tklivými zpěvy zdejších černých školáků. Ráno při mši sv., a večer, kdy se přijdou pomodlit a zazpívat na dobrou noc Králi svých srdcí. Zpívají a modlí se ve své mateřštině za vedení domorodých učitelů, a když je slyšíte, máte dojem, jako by se kostel proměnil v jedny libozvučné varhany. Už dovedou zpívat latinskou mši „De Angelis” . Za kostelem je konvent zdejších Sester, spolu se spárnami a školními místnostmi pro 80 děvčat; rovněž i sirot- [pageend8]dávno na katolickou víru: prchl z Ruska, kde byl 12 let vězněn. Při mši svaté zpíval sbor ruské koleje v Římě. Zástupy chápaly, že přítomnost Ruska a byzantsko-slovanské liturgie ve Fatimě měla neobyčejný význam. Panna Maria fatimská vyzývala k modlitbám a k pokání za obrácení Ruska, ona je slíbila —, a letos poprvé připutovalo Rusko oficielně do Fatimy. Panno Maria fatimská dej, aby tato prvá pouť byla článkem řetěze poutí ruských věřících, kteří Tě tak ctí a milují od staletí. ^ Dojemný byl zpěv Věruju-Věřím — v ruském jazyce na svaté fatimské půdě. Vlahé fatimské ráno jím bylo prosvíceno jako vzcházející nadějí. Brzy po mši svaté vyzývaly ampliony věřící, aby pamatovali v modlitbách a pokání na obrácení Ruska, * Dojemné bylo požehnání nemocných po mši svaté: ampliony stupňovaly vroucnost modliteb věřících a jejich víry. Zatím kardinálové žehnali každého nemocného jednotlivě Nejsvě- tější Svátostí. Při tomto požehnání nemocných se již udála náhlá uzdravení. Fatimské slavnosti se končily dojemným loučením s Pannou Marii. Její socha byla umístěna na Tribuně, zástupy mávaly směrem k ní kapesníky. Hlavně při tomto rozloučení bylo cítit, že je to rozloučení s Marií, s Níž se poutníci osobně ve Fatimě setkali! Nejslavnější americký kazatel Msgre Fulton Sheen, který byl letos poprvé ve Fatimě, byl tázán na svůj dojem z Fatimy: pravil, že se neviděl člověka nikdy tak modlit jako se viděl modlit zástupy poutníků ve Fatimě! Proto pravil, že pojal rozhodnutí navštívit každým rokem Fatimu, aby se naučil modlitbě; těžko popisovat modlitbu fatimských poutníků: je třeba ji vidět a osobně prožít. Panna Maria vyzývala tolikrát k pokání, oběti, a k modlitbě. Celé ovzduší Fatimy, v němž jsme žili dva dny, se dá vyjádřit těmtito slovy: ovzduší modlitby, pokání, oběti. Když jsme přijížděli autem z Lisabonu do Fatimy, bylo kol třetí hodiny ráno, potkávali jsme zástupy poutníků putujících rychlým krokem k Fatimě; ženy s košíky potravin na hlavách. Všichni tito poutníci si mohli usnadnit cestu: Ne! Proč ne? Panna Maria žádala pokání! za hřích! Přijeli jsem do Fatimy: bylo dost chladno: 12. říjen a výška 280 metrů. * 13. října ráno jsem potkal na náměstí řadu lidí zmrzačených ve tváři nebo na údech neštastnými osudy života: odcházeli z Fatimy. Jaké hluboké smíření a odhodlání zářilo z jejich tváře. Panna Maria žádala i od nich pokání za hřích světa, a oni se nabídli: tato nabídka byla korunována klidem, který si odnášeli, a který jim vlila do srdcí. Nakonec 2 připomínky: Ve Fatimě se mi podařilo sloužit mši svátou v kapličce zjevení: obětoval jsme ji za naše biskupy, kněze a věřící, aby Panna Maria je vedla cestou k Ježíši i v bouři pronásledování. Nikde nebyla má naděje v konečné jisté vítězství Církve tak skálopevná jako zde ve Fatimě: Panna Maria rozumněla i nejtajnějším starostem a úzkostem o osud Církve jako nikdo před tím a opakovala do nich s přesvědčivou jistotou: neboj se! Nebylo možno ani zapochybovat o vítězství Církve, protože nebylo možno pochybovat o přítomnosti Panny Marie. L. K. ■ činec s 15 dětmi, o než pečuje sl. Skořepová. SI. Jiřina má na starosti ty nejmenší, většinou neduživé siroty. Chlapecká škola se spárnami pro 120 chlapců tvoří pravé křídlo misie. V nejvyšších třídách máme mládež 16-18 letou. Školní poplatek za roční zaopatření stojí školáky £ 5 ročně. Ostatek hradí misie a trochu pomáhá i státní podpora. Bratři pracují v řemeslnických dílnách a v cihelně. Chtějí zavést vodovod, elektrické světlo, zavodňovací systém do zprahlých zahrad, ale vše jde velmi pomalu. K misii patří hospodářství 3.000 akrů, ale z pozemků je možno obdělat jen část; mají tu nějakých 250300 kusů dobytka, které se toulají bušem a nemají se na čem pást. Jednu krávu jim nedávno zadávil lev, ale otrávili ho. Vody tu není nazbyt, i když tu mamě dvě studny s 2 větrnými mlýny na čerpání vody. Podaří-li se využít vody z řeky, která je zatím jen spolu s močály líhní pro komáry a semeništěm malarie, bude lépe! P. Frant. Kovanda S.J., Lusaka, P.O.B. 125. * * * Čilá odbočka K A v M e l b o u r n e v Austrálii vydala provolání k domovu i k exilu, v němž praví: „Žijeme v prostředí 2 dějinných proudů, k nimž musíme zaujmout stanovisko. Obojí proud má svůj původ v negaci křesťanského společenství národů, o jichž jednotu usiloval a usiluje katolicismus. Jest to především liberalismus, který není ničím jiným než slepou vírou v možnost existence lidské společnosti bez BOHA. Společnost, spravovaná na základě této zásady vždy končí poruchou, která ohrožuje existenci lidské společnosti. A druhý směr: komunismus a nacismus staly se přímo strašnými. Aby byla nalezena cesta z nynějšího nemožného stavu lidské společnosti, je nutno nejdříve poznati skutečnost studiem otázek filosofických, historických, právních a národohospodářských. Toto studium, jež je nutným předpokladem k přípravě lepší budoucnosti nás všech, je smyslem Křesťanské Akademie!” 9 [pageend9]NA Z R O Z E N I K R IS T O V O William Dunbar (1465-1520?) Přeložil Karel Brušák Rorate coeli desuper! Nebesa, rosu dejte světu — neb vyšla jasná jitřenka, z Marie růže, z květiny všech květů, Slunce, jež nezakryjí mračna, jasnější nejjasnějších hvězd vychází z hradu nadoblačna — Et nobis Puer natus est. Trůnů a vládců mocný sbor a mučedníci s archanděly na zemi, nebi každý tvor a oblohy okršlek celý, povětří, voda, oheň, země, svou lásku chtějí nést tomu, jenž přišel mírně, jemně — Et nobis Puer natus est. Hříšníci, čiňte pokání a poděkujte spasiteli, neb sám se k vám ted naklání ten, na něhož jste zapomněli. On krví svou vás vyprostí, on k spasení vás bude vést, to učiní svou milostí — Pro nobis Puer natus est. Vy, kněží, pospíchejte již, kde leží hošík mírný, malý, a každý z vás se pokloniž všech králů nejvyššímu králi. Zpívejte u oltáře jeho a v chrámě vzdávejte mu čest, Jej chvalte, Boha jediného — Qui nobis Puer natus est. Andělské kůry v nebesích, ať vaše harmonie znějí po horách, lukách, po lesích, nad každou hudbu radostněji. Denice mraky rozptýlila a z brány nadoblačných cest se řine Slunce záře bílá — Et nobis Puer natus est. Výšiny, pějte píseň svou! Vy ryby v řekách, ptáci v letu, teď notu čistou, veselou zapějte mocně všemu světu! Stvoření světa veškerého teď hlásej přeradostnou zvěst, že máme krále nebeského — Pro nobis Puer natus est. A N N O D O M I N I C. C. Martindale S. J. „Doufám, že všechny ostatní důležité státní otázky je možno odložit k projednání na zítřek”, pravil císař Augustus státnímu podsekretáři pro orientální provincie. „Jsem hrozně unaven” . Skutečné, po celý den měl právě čas na jednu limonádu. Práce bylo zřejmě příliš mnoho. „Nemyslím, že by zbývalo ještě něco nového, o čem se dosud nejednalo” , odpověděl Ulpius. „Židovský census započne bez odkladu. Židé půjdou všichni do svých starých měst k registraci. Myslel jsem si, že je to velmi nepohodlné řešení, ale zdá se, že jim se to líbí. A Vaše Veličenstvo ve své moudrosti přece nechce rušit místní zvyky”. „Zcela rozhodně nikoli” řekl Augustus. „To jenom plodí zmatky a těm se vyhněte. Vůbec doufám, že po dlouhý čas neuslyším zpráv toho druhu”. * * . * „To je naprosto nemožné, abychom ještě někoho přijali”, pravil vysílený „hostinský” své ženě. „Jak to vypadá, tak už i celý dvůr je přeplněn nocležníky” . „Ale vždyť ta mladá žena očekává dítě” odvětila žena. „Nemůžeme je přece nechat na ulici” . „Povídám Ti” opakoval manžel, „že je sedmdesátkrát sedm rodin v každé světnici; a jestli dobytek vydrží 10 v klidu až do rána, tak to bude jen proto, že se navzájem snědli”. Jeho žena si však vzpoměla, že jedna z úboč- ních slují, ve které čas od času chovali dobytek, je asi prázdná, a že by se snad dala upravit pro přenocování. Poslala tedy hocha s lampou, aby vzal s sebou onoho mladého muže a ženu, pro něž nebylo místa v domě, a zavedl je ke stráni, kde skutečně našli jeskyni, prázdnou a dostatečně čistou. Hoch donesl náruč sena a nastlal je do žlabu. Pak připevnil kus látky, která zakryla vchod. Muž mu velmi přátelsky poděkoval a mladá žena se pousmála. Tu se znenadání vedraly slzy do hochových očí: „Já tady zůstanu s vámi, kdybyste v noci potřebovali pomoci”. „Ne, děkuji” , pravil muž. „Ale velmi rádi tě uvidíme zítra; k nám můžeš vždycky přijít” . Hoch odešel a zavládl hluboký klid. I plamen v lucerně hořel bez třepotání. Všechno spalo včetně zvířat dole na hostinském dvoře. * * * Ráchel a Rebeka připravovaly snídaní pro muže. „Nemyslím, že budou hotovi tak brzy” pravila Ráchel. „Celou noc proběhají jenom s těmi svými pošetilými tlachy” ... „Je tp otrava vstávat tak brzy”, odvětila Rebeka, „ale nezdá se mi, že ty jejich řeči byly jenom prázdné tlachání” . [pageend10]„Ovšem, že byly! Mužští budou věřit všemu, čemu chtějí, a zvláště ti pastýři ze Zájordání, najatí, aby hlídali ovce. Ono je toho zapotřebí, zvlášť teď, co tu máme plno lidiček, kteří o sobě říkají, že jsou potomci Davidovi. „Ale Mesiáš se přece musí jednoho dne narodit” namítala tvrdohlavě Rebeka. „Jsem si jista, že je ho potřeba. Co s Herodem...” „Hašš”, vzkřikla nervosně Ráchel, „ani slovo o Herodovi ! Jako by se měl Mesiáš narodit v jeskyni, kde chovají dobytek. Každá zmínka o tom mě rozčiluje”. „Já nevím, proč bychom tam nemohly zajita podívat se samy” odvětila Rebeka. Ráchel nemohla odolat pomyšlení, že by se mohla sama přesvědčit; zakryly hrnce teplým popelem a odešly do stráně. Bez námahy našly jeskyni se zakrytým vchodem. Ale Ráchel byla najednou celá ustrašená a neměla odvahu se podívat dovnitř. Rebeka nahlédla skulinou na boku záclony; po chvíli se usmála a pravila: „Můžeme vstoupit?” Vešla dovnitř táhnouc Ráchel za sebou. Neviděly nic, čeho se bylo třeba bát: stojícího muže a docela mladou ženu sedící vedle žlabu a hledící na své drobounké děťátko celé zabalené a skryté pohledu příchozích. Rebeka pravila ostýchavě, že přinesla trochu mléka, sýr a chléb. „Jsme sami velmi chudí” řekla „a muži^pro které vaříme, mají všelijaké chutě. Ale mysleli jsme si, že vám dáme, co můžeme” . „Ze srdce vám děkujeme”, pravil muž se silným přízvukem obyvatelů severní krajiny”, já jsem Josef z Nazaretu v Galileji; a tu — je matka novorozeňátka”. Mladá žena vzhlédla a usmála se, a beze slova odhrnula pokrývku s tváře děťátka, takže obě mohly vidět jeho tvář. „Oh”, vzkřikla Rebeka, „kdo by si byl pomyslel, že tak malý tvor bude tolik podobný na matku!” „Ano”, pravil Josef z úsměvem, „jsou si velmi podobni” . Obě ženy ještě chvíli postály a pak odešly, velmi šťastny, * * * „A tak, Pane”, pravil státní podsekretář Ulpius s netajeným zádostiučiněním. „Jak jsem očekával, všechna proběhlo hladce; dokonce i v Judsku; a nemám jiného co říci než že všude je naprostý klid”. Císař se nahnul ve svém křesle a zazíval. Cítil se ještě hůře než obvykle, — ale konečně člověk nemůže být pánem světa, aniž by za to platil. „Jaké to požehnání”, vzdychl, „když se nic neděje!” (Volně přeloženo z angličtiny) BOJ O DUŠI TĚCH NAJMENŠÍCH Podle nacistického vzoru také komunisté v zemích, které ovládli, chtějí se opírat především o mládež a této se chtějí zmocnit bezvýhradně. Odpůrců z řad dospělých se zbavují masovými deportacemi, plní jimi vězení a pracovní tábory. S mládeží mají záměry ještě horší, přímo ďábelské: otrávit jejich duše a naučit je nenávidět. Používají k tomu nejen své neomezené moci kterou vládnou, ve službách k dosažení svého cíle používají také moderní vědy jako je dětská psychologie. Od konce r. 1950 komunisté opírají svou taktiku v akcích za získáním mládeže na svou stranu o posudky a dobrovzdání zvláštních sborů znalců z oboru dětské psychologie a dětského lékařství. Prvním jejich úkolem je vytrhnout děti z vlivu svých rodičů. Jednoduché to mají v případech, kde rodiče poslali z různých důvodů do pracovních táborů. Tam děti s nimi nejdou — o jejich další výchovu se komunisté již sami postarají. Jinde si vypomáhají nasazením obou rodičů na celodenní práci, takže tito se nemohou o své děti přes den starat, „Aby ' se oba rodiče mohli věnovat své práci, tam kde toho vlast potřebuje”, komunisté zřizují pro děti mateřské školky a dětské jesle. Tam je rodiče ráno dovedou a večer si je zase přivedou domů. Poslední akce pražské vlády na přeřazení 77.500 státních zaměstnanců do výroby se provádí již tím způsobem, že státní zaměstnanci jsou přikazováni na práce do továren a dolů mimo místo svého pobytu, takže musejí bydlet odděleně od svých rodin. Učitelé mateřských škol a dětských jeslí jsou pečlivě vybíráni z nejspolehlivějších mladých komunistů, kteří prošli důkladným specielním školením v tom smyslu, aby si osvojili komunistické způsoby, jak ty nejmladší vychovávat. Tak cukroví které někdy dostanou, jim posílá „sám Gottwald, také jejich tatínek, který je má všechny rád a na všechny stále myslí”, hračky dostávají přímo — také od tatíčka — Stalina. Za to jim píší dětská psaníčka a ujišťují je, jak také oni je mají rádi. Učí se různé deklamovánky o nich, zpívají o nich písničky. Ty o Stalinovi samozřejmě ruský. Doma učí děti těmto básničkám a písničkám své rodiče, „protože také ony mají být Gottwaldovi a Stalinovi vděčni, že se tak starají o jejich děti”. Tak jim to učitelé stále říkají přece. A druhý den se učitel dětí vyptává, jak jejich tatínek a jejich maminka na to reagovali, co jim odpověděli atd. To vše se zanáší do kartotéky, která vede v evidenci každého malého školáka. Občas se učitelé radí a sdělují si své zkušenosti jaké kdo který v přetváření dětských duší nabyl. Co rodiče dětem doma odmítají, to komunističtí učitelé jim dají. Tak pomalu ale jistě se děti odcizují rodičům. „Poněvadž stát má nejvyšší zájem o blaho a vzdělání všech dětí”, ti rodiče, 11 [pageend11]kteří by odmítli své děti do těchto školek posílat, vystavují se nebezpečí persekuce nejrůznějšího druhu. Když si matka večer odvádí syna svého ze školky domů a ptá se ho, proč má na hlavě bouli a na čele modřiny, syn matce odpoví, že si hráli na korejskou válku, on dělal partyzána, a byl surově ztýrán americkými teroristy. Druhý den jí vypravuje příběh o chudém černouškovi, který žil v otroctví u bílých, aniž by kdy poznal své rodiče. Vůbec nejča^tější motivací povídek a básniček, kterým se děti ve školách učí, je nenávist. Větší zpívají již bojové písně, jsou pionýry a pionýrkami, dospívající mají své pionýrské domy, jezdí na společné rekreace a první pracovní brigády, mají stejnokroje a umí Inter-> nacionálu. Mnozí již píší do novin a mají různé funkce ve Svazu mládeže, ve školní samosprávě, v komunistické straně. Komunistická morálka dovoluje vše. Od června t.r. se závadějí dokonce noční pracovní brigády, které končí tancem a pitím, když byla „dosažena stanovená pracovní norma” . Již není ani nápadné, že všechny akce vlády zahajuje mládež. Akci nočních pracovních směn vyhlásila skupina 16-letých dívek, jiná, tentokráte 14-letá se stala iniciátorkoú akce dobrovolného se vzdávání přídělových potravinových lístků ve prospěch horníků a těžce pracujících. Před čtrnácti dny nařídil nový ministr pro státní kontrolu, Karol Bacílek, zřízení ve všech obcích státu t. zv. reklamačních kanceláří, kde se mají oznamovat všechny vady a nedostatky ve správě a výrobě. Akce, která má obyvatele vychovat k obyčejnému udavačství, „má dát příležitost předně mládeži, aby se znovu osvědčila” . Všechny školní učebnice byly nahrazeny novými, vypracovanými již „v novém duchu” . O tom, jak tyto učebnice mají vypadat, jednal dokonce Ústřední výbor komunistické strany. Mladým se dávají funkce, moc a zařazují se na odpovědná místa. Ze 17 a 18 letých jinochů se sestavují úderky, které prohledávají byty těch, kteří jsou označeni za nespolehlivé, ve Státním nakladatelství oddělení pro mládež řídí 24 letý. Rodiče nerozhodují již ani o tom, jaké povolání si jejich dcera nebo jejich syn vybere nebo jaký studijní odbor si zvolí. O tom rozhoduje komise složená „z pracujících”, učitelů a Školské samosprávy mládeže*. Tato komise ví nejlépe, „na jakém místě se ten či onen nejlépe uplatní” . Při prověrkách na gymnasiích nepostoupili v tomto roce do vyšších tříd všichni ti, kteří jsou nějak známí katolickým postojem nebo jejich rodiče, i když v prospěchu byli ve třídě daleko nejlepšími. Na druhé straně odrazování studentů od vstupu do státních seminářů je považováno za trestné pod kategorií: „Persekuce žáků pro jejich náboženské přesvědčení” . Jsou rodiče skutečně tak bezmocní? V západních Čecháctí byl policií zatčen živitel rodiny a otec dvou dětí: 13-letého syna a 15-leté dcery. K přednesenému obvinění se na policii nepřiznal. Nakonec ho usvědčily jeho vlastní děti, které mu po delší dobu otevíraly dopisy a dělaly si z nich výpisky. Tyto pak odevzdávaly vedoucímu Svazu mládeže. Otec byl odsouzen pak k 15 letům nucených prací. Jiný otec si jednoho dne přečetí v novinách veřejný dopis svého syna, ve kterém ho tento vyzývá ke zvýšení pracovního výkonu a žádá rychlé jeho rozhodnutí. Za několik dní syn čte v týchž novinách sliby svého otce, že bude pracovat lépe a více. Matka 14 leté dcery byla osvobozena z nějakého důvodu od nedělních pracovních brigád. Jak jí asi bylo, když dcera se jí jednou zeptá, proč má čas chodit v neděli do kostela a proč na pracovní brigády čas již nemá? Také „v boji za mír” stojí v popředí děti. Na veřejném projevu, kde se mluví o míru, přijde na tribunu 6 letý hošík který křičí, že chce žít, že nechce válku, že nechce být zabit. K dosažení svého cíle se komunisté nezastaví před ničím. Ani před zneužitím ke svým záměrům těch nejmenších. , (S.K. — Veritas —). MAĎARSKO Komunistický režim podle československého vzoru plánuje úplnou eliminaci katolické hierarchie. Po vynesení rozsudku nad arcibiskupem Groszem přichází zpráva o uvěznění dalších čtyř katolických biskupů. Maďarská hierarchie měla před uvězněním kardinála Min- dszentyho jedenáct členů. 12 ANGLIE V Liverpoolu jest budována katedrála, která má pojmout 50.000 věšících. BRAZÍLIE Nová basilika, která se staví v Apareridě pojme 12.000 lidí a bude mít svou vlastní rozhlasovou stanici. [pageend12]MOJE CESTA K Narodil jsem se 14.IV.1930 jako syn protestantských rodičů. V roce 1934 vystoupil můj otec a s ním celá rodina z evangelické církve. My děti, já jsem byl nejstarší, jsme byli vychování zcela beznábožensky. V roce 1940 jsem přišel do Feldafing u Starnberského jezera do říšské školy strany. Vychovávalo se tam přísně v duchu nacionálně socialistickém. Hlavně byla zdůrazněna politická a předvojenská ^výchova. Tato škola byla vzorná a první v Říši, To bylo ale jen na venek, za kulisami to vypadalo velmi špatně. Hochům byla vzata mravní základna, náboženství. Tak docházelo k divokým mravnostním zvrhlostem. Koncem dubna 1945 byla škola rozpuštěna a dvě vyšší třídy vyškoleny jako ničitelé pancéřů a přeloženy k Brenneru, ale i tam byla škola brzy likvidována a hoši posláni domů s úkolem udržovat mezi sebou spojení a být činni jako „Wehrwolfi” . Po dlouhých pěších pochodeh jsem zůstal trčet v Tyrolsku. U jednoho sedláka jsem byl přijat jako vlastní syn. Vydával jsem se za mnichovského úplného sirotka a dal se zanést pod jménem Martin Bergmann. Na prosby onoho sedláka mně uděloval starosta povolení k pobytu. Zde jsem přišel poprvé do styku s křesťanstvím. Spočátku jsem se smával lehkověrnosti těch lidí, ale brzo jsem se naučil ty sedláky ctít a s nimi i jejich víru, neboť jsem si byl dobře vědom, že se mne ujali právě pro svou víru. „Dyť to bude taky dobrej skutek”, řekla tehdy selka. Dokonale jsem cítil sílu, která jim prýštila z jejich „naivní víry” . Ponenáhlu jsem tomu chtěl ze zvědavosti přijít na kloub. Protože za deštivých dnů má člověk dlouhou chvíli a selka byla často nepřítomna, byly staré kalendáře a časopisy brzy přečteny. Z nich ale sálal křesťanský duch. Tak jsem si vzal jednou Biblické dějiny a katechismus. Ten jsem brzy odložil, ale Biblické dějiny byly pro mne dobrou „pohádkovou knížkou” . I později jsem v nich čítával a nebyli-li domácí doma. přibral i velkou Postilu. Víc a víc jsem se divil, jak ti lidé tomu mohou věřit, co je tam psáno. Bylo mně to záhadou. Jen jednu odpověď na to jsem znal: „Křesťanství je velmi rafinovaný systém na ohlupování lidí” . Jednou přišel do rodiny jakýsi mladý kněz. Vypravoval o zážitcích jednoho svého spolubratra v koncentračním táboře, jak i tam s ním byl Kristus. Nevykládal mnoho o surovostech, BOHU A CÍRKVI ale to postačilo. Dosud jsem o tom četl pouze v novinách a pokládal to za čistou lež. Tento duchovní ale nečinil dojem, že by za každou cenu chtěl špinit nacisty. Pak přišla řeč na uprchlíky a také na mne. Zmizel jsem ze světnice, protože jsem měl strach, že bych se mohl prozradit. Když onen duchovní odcházel, našel mne přece. Zarazil se mně dech, když mne oslovil. Tázal se mne, ke které farnosti jsem patřil a zda by pro mne mohl něco učinit. Nic mně nebylo protivnější, než takoví vždy k pomoci připravení lidé, protože jsem se obával, že bych mohl přijít do úzkých. Neměl jsem zdání, kterou faru bych měl jmenovat a vyslovil jsem jen jméno jakési ulice. Kněz tušil, že není něco v pořádku, ale dál se už nevyptával. Když se loučil, podíval se na mne, jakoby dobře věděl, co vlastně se mnou je a řekl mně: „Bůh tě nezapomene, musíš mít jen důvěru. Tvá Matka se na tebe dívá a prosí za tebe” . Selka přinesla také jednou několik brožůr. Na příklad: „Na kůželkárně života”, nebo „Za- chráněn-ztracen!” To bylo něco pro mne. Četl jsem a stalo se se mnou něco, co se nedá vyjádřit. V neděli na to jsem putoval na blízké poutní místo. K místnímu faráři jsem jít nechtěl. Selce jsem řekl, že si jdu prohlédnout kostel. Bylo jí to trochu nápadné. Přišel jsem tam v 10 hodin. Právě začínala poslední mše sv. Po ní jsem chtěl jít na faru, ale byl jsem zbabělý, šel jsem raději do hostince. Potom jsem stál nerozhodný před budovou. V tom se otevřely dveře a kostelník se ptal, co bych si přál. Vpustil mne dovnitř a sestra mne uvedla do vedlejšího pokoje. Těch několik minut, po které jsem tam čekal, se mně zdály příšerně dlouhé. Pak přišel řeholník a ptal se mně laskavě, co bych si přál. Nevypravil jsem ze sebe ani slova. On mně pomáhal a šlo to stále lépe. Odpoledne jsem putoval zpět s několika knihami pod paží a se slibem, že opět přijdu. Navštěvoval jsem ho každou neděli a on mne vyučoval náboženství. Konečně jsem byl tak daleko, že jsem mohl být přijat do Církve. Co ale tomu řekne matka a sourozenci? Onen řeholník se pokoušel je najít v Jižním Tyrolsku. Konečně v květnu 1946 přišel onen slavný den, kdy jsem byl podmínečně pokřtěn a přijat do Církve. Brzy na to jsem dostal i zprávy o svých příbuzných. Matka zemřela krátce před tím na rakovinu v nemocnici v Meraně. Nestala se katoličkou, smrt přišla 13 [pageend13]příliš náhle, neboť ji zatajili její vážný stav, aby se tolik neznepokojovala o osud svých osmi opuštěných dětí. Jako poručníka pro své děti jmenovala ale nemocničního duchovního. Nejstarší sestra byla přijata do Církve už o vánocích 1946. Také ostatní vstoupili do katolické církve a jsou usazeni u dobrých lidí. Podivuhodně nás Bůh vedl. Kéž by dopřál i návratu našemu otci! ZPRÁVY Z DOMOVA (Podle tiskové agence Veritas a pražského tisku) Dne l.XI. promluvil v plenární schůzi pražského parlamentu též minister zdravotnictví, exkomunikovaný kněz — Josef Plojhar, a to o církevních problémech. Řekl mimo jiné: „Musíme si zvykat, že západní imperialisté zvi. Amerika a Anglie, používají církví jako své špionážní sítě... Spolčil-li se s těmito imperialisty také Vatikán, dokazuje to jen, jaké nekřesťanské politiky jsme to dnes svědky. Vatikán je také hlavním účastníkem t. zv. křižáckého tažení proti zemím lidově-demokratickým, což jak v USA tak v Anglii nadšeně vítají. V Itálii, Francii, Německu a jiných západních státech hrozí biskupové lidu jen proto, že se dožaduje svých nejzákladnějších práv, která mu náležejí... Papež Pius XII. v listě, který vydal 28. října, útočí ostře na čsl. vládu a naše státní zřízení. Je samozřejmé, že nenachází dosti vhodných slov ostouzení proti těm biskupům a kněžím, kteří si našli správnou cestu k lidu. Na druhé straně svatořečením zahrnul všechny ty, kteří se dopouštějí vlastizrady a přímých zločinů!... Pražští učitelé se usnesli na resoluci, aby se na školách náboženství vůbec nevyučovalo. Je prý v rozporu s moderními vědeckými metodami vyučování. Většina pražských učitelů se o této resoluci dověděla po prvé, až když jim byla již „odhlasovaná” doručena poštou. Soudí se, že nebude dlouho trvat, a vyšší úřady „vyhoví přání komunistických učitelů, poněvadž je to přání lidu” a náboženství vůbec vypadne. V Praze se vážně uvažuje, aby řeholní Sestry z internačních táborů se vrátily znovu do nemocnic jako ošetřovatelky, protože ošetřovatelky civilní se mají školit pro práci na frontě. ■— Minister Plojhar svolal schůzi generálních vikářů, dosazených státním úřadem pro církevní věci (SÚC) a dotázal se na jejich postoj v případě, že by se Církev Katolická podřídila pravomoci pravoslavného patriarchy v Moskvě. Nepochodil však; většina se nechtěla k takovému činu propůjčiti. Do knihoven v ČSR došly další seznamy knih, které jsou na indexu a jež musejí být z knihoven vyřazeny. Jsou tam také cizojazyčné slovniky západoevropských řečí. — Na Slovensku v obci Močenok je zřízen internační tábor pro kněze; jest to kraj, kde mají komunisté nejvíce stoupenců. Lidé sami nazývají tuto obec „Mučedníky” , Předseda vlády ve svém vládním prohlášení připouštěl oprávněnost stížností, a nespokojenost se zásobováním (zase jsou fronty na chléb, brambory, zas večer elektrika nesvítí), ale těšil národ, že bude lépe, až se provede dů- 14 ODEVŠAD sledná socialisace. Všichni však vědí, že bude ještě hůř, ba tak komunisté dohospodaří. Nové oběti. V souvislosti s babickým procesem řada lidí bylo zatčeno a v Brně odsouzeno; tak administrátor z Rokytnice P. Jan Bula k trestu smrti, prý jako organisátor celé protidružstevní skupiny. Mladý kněz, rodák z Lukova u Mor. Budějovic, vysvěcený r. 1945, jest již kromě faráře babického a velkoújezdského třetí obětí krvavého teroru, jenž zuřil letos v létě na Českomoravské Vysočině. Pane Bože, posiluj náš lid! Úcta k Církvi nezná obětí. Snad ještě nikdy nebyla v Československu tak velká úcta k Církvi a ke kněžím jako nyní. Již loni bylo známo, že věřící posílali tajně arcibiskupu Beranovi do jeho paláce v Praze vše potřebné. Ku př. dělníci z jedné továrny mu dopravovali pravidelně část svého platu. Na všech místech, kde řeholníce pracují v továrnách, dostávají od spoludělníků všechno, co jen potřebují, hlavně pak potraviny a peníze. Dovoleno to samozřejmě není, ale dělníci už si vědí rady a najdou si způsob, jak ty věci potřebným řeholníkům odevzdat. * Z Ameriky: Velký příznivec CML njdp. opat Ambrož Ondrák a protektor njdp. biskup Ludvík Kučera ve svých nedávných projevech se dotkli naší katolické organisace. Sídelní biskup z Lincoln, NEBR., jenž dlel u příležitosti Bratrstva křesťanské nauky v Chicagu, ocenil dosavadní práci Ligy a vyslovil své uspokojení nad hlídkou CML, kterou v českých amerických časopisech řídí redaktor Katolíka Dr. V. Stránecký. Z nejednoho hlediska pozoruhodný byl projev ndp. opata při jubilejní oslavě jediného českého katolického denníku ve světě—Národa, který vychází za osvědčené redakce Emila Petříka. Nejvyšší benediktinský představený zmínil se o krušných létech, jež katolíci prožívají y zotročeném státě ČSR a vyslovil naději, že stará vlast bude s pomocí Boží opět, dle jeho přesvědčení — brzy osvobozena. Pravá Katolická Akce je tam potlačena, a na její místo nastoupila akce schismatická. Děti jsou vychovávány k bezbožec- tví, a lidé postrádají duchovní posily. CML v exilu připravuje pracovníky pro osvobozené ČSR. Tiskové středisko čs. benediktinů v Chicagu bude zásobovati kato- liské exulanty v táborech našimi tiskovinami. 1 zásilky léků budou nadále emigrantům poskytovány. To jsou úkoly pracovníků z klubu Národ, kteří nezapomínají [pageend14]ani na jediný kat. seminář Nepomucenum v Římě. — Za všechna tato ujištění jsou čeští exulanti opravdu vděčni J. M. p. opatovi, jenž je skutečnou hlavou a starostlivým ■ otcem všech Čechů věrných. * Zprávy z křesťanské Akademie. — (studijního ústavu CML v Římě). Evangelia, jež byla vytištěna v Římě v 13.000 ex.» se urychleně expedují. Jest to Škrabalův překlad, který do tisku připravil P. Dr. Ondřej Petrů O. P. Cena 1 dolar. Objednávky přijímá K. A. nebo kterákoliv pobočka CML. — Diskuse na ténja: Mravnost a vědecký světový názor se přenesla i do zahraničních revuí. Redakce Skutečnosti, jež diskusi vyvolala, slíbila, že uveřejní odpověd KA. — Informační služba VERITAS vychází již v 5 či 7 řečech, a je jednou z nejrozšířenějších tisk. služeb všech emigrantských skupin. — První vydání brožury a arcib. J. Beranovi vyjde již brzy německy ve Vídni. Bílá kniha o pronásledování Církve v zemích, ovládaných komunisty, vyjde počátkem příštího roku francouzky péčí organisace AIRI v Itálii, která sdružuje 14 národních skupin. Českou stať vypracoval Dr B. H. Čítárny a knihovny v uprchlických táborech, dávný to cíl KA, jsou už v proudu v italských a některých německých táborech. — Sérii fotograf, záběrů Prahy možno objednati u všech odboček tisk. služby Veritas. Z londýnské CML Dne 23. X. jsme uvítali mezi sebe P. Adolfa Pelikána S.J. z Říma. Na svátek Krista Krále, který letos připadl na 28. října, byla zpívaná mše sv. obětována za náš těžce zkoušený lid doma a za jeho brzké vysvobození z komunistického jařma. 1. XI. jsme se opět po delší přestávce sešli na výborové schůzi. Rozloučili jsme se se Sl. Řehákem — sekretářem, který odešel do Ameriky na studia. Jeho funkci převzal Václav Šus. 18. listopadu jsme uspořádali opět nedělní Katolickou Besedu. Sestry (Medical Missionary Sisters of Mary), mezi nimiž byla též jedna Češka, nám tu promítly film o svém působení v Indii. Čekáme již netrpělivě na Evangelia z Říma. Zamýšlíme totiž pořádat týdenní „biblické hodiny”. Pásmo o naší škole jste mohli slyšet ve vysílání RFE z Mnichova. Také jste si mohli poslechnout, jak jsme my ve škole oslavili a vzpomenuli našeho národního svátku. Nyní děti připravují pilně krátké vánoční pásmo pro BBC, a vánoční nadílku pro všechny naše děti v Londýně. Děti předvedou „Vánoce na Stasém Bělidle” podle Babičky Boženy Němcové, přednesou básně, a zazpívají koledy. Už se všichni těšíme! K anglickým volbám Koncem října byly provedeny v klidu parlamentní volby. Výsledek je z nám. Z celkového počtu 625 poslanců získala strana konservativní 321 mandátů, labouristé 295, liberálové 6, ostatní strany 3. Volební boj, ostrý sice, ale korektní, byl veden hlavně na základě řešení hospodářských otázek. Přes to, že odpůrcové pokauzo- vali na to, že bude válka, nezaměstnanost, a že budou zrušeny sociální výhody, zvítězila strana konservativní, jež slibuje stabilisaci cen a zabezpečení dřívějších klidných poměrů. Vlády se znovu ujal Winston Churchill. Poslanců katolíků, kteří tvoří ve Vel. Britanii jen asi 10 procent obyvatelstva, je 23; z toho 15 labouristů, 6 konservativ- ců, 1 nezávislý a 1 irský poslanec. V Anglii většina respektuje menšinu a naopak. V anglických chrámech všech církví se konají modlitby za vládu. I poslanci začínají práci s Bohem. Kéž je Bůh vyslyší! Itálie V naší římské koleji Nepomucenu nastaly změny. 21 kněží, kteří právě skončili svá theologická studia, bylo posláno do pastorace v severoitalských diecesích (bri- xenské, tridentské, belunské...) O svátku Krista Krále bylo vysvěceno 8 podjáhnů na jáhny, kteří před vánocemi dostanou kněžské svěcení. Novým rektorem je prelát Msgre Bontempi a spirituálem P. Tomáš Špidlík. Alum- nů je nyní as 20. — V Itálii je as 200 uprchlíků a to v táboře Bagnoli u Neapole a několik desítek nemocných a rekonvalescentů v barákovém sanatoriu v Pagani. Náš komitát, řízený obětavým Dr Plannerem rozdává šatstvo, potraviny a léky, pomáhá uprchlíkům radou opatřuje dokumenty, zpěvníky a posílá dobrý tisk. Náboženský život není příliš utěšěný v porovnání s jinými třebas Jihoslovany. Z Vláky v Německu „V našem lágru je už delší dobu velký pohyb, takže dnes má celý tábor téměř zcela jiné osazenstvo než před rokem. Hromadné emigrace do Kanady odčerpaly hodně lidí; i dnes ještě odcházejí do USA, Anglie a jinam. Též na faře je rušno; toho času běží 29 snubních protokolů a mnoho jich čeká; pro emigraci je totiž třeba řádného manželství, tedy pro katolíky manželství církevního; bohužel, že děti zůstávají často nepokřtěny. Katolíci by si to měli vzít za úkol, aby tu nebylo tolik pohanů aspoň v rodinách řádně sezdaných. — Právě tu probíhá ošaco- vací akce z darů katolíků amerických, našich emigrantů ze Švédská, Irska a z londýnského Relief Committee. Tato práce jest nám rovněž velkou útěchou; křesťanská láska ještě nevymizela a my můžeme připraviti našim novým příchozím z domova podmínky pro možnost dobrého života. Zásilka Nového Života znamená vždy osvěžení naší lišty v kostele. Těšíme se na zásilku Písma sv, kterou nám slíbili naši bratři z Říma. Máme nové zpěvníčky z Ameriky, dostali jsme nový promítací přístroj s náboženskými filmy. Bude tedy možno zpestřit nedělní odpoledne. — Z domu každá zpráva působí jen bolest, nechceme se tedy ani skoro na nic ptát. Kéž by jen zde podmínky hmotné i morální usnadňovaly práci!” p, p. Papežské požehnání milióntému uprchlíkovi. Jest jím Novák Alex. RANEZAY, který se právě nalodil se svou rodinou v Brémách, a odejel do USA, kde mu zjednala místo NCWC, pomocná akce katolíků ze USA. V hlavním sídle IRO v Ginevra ve Švýcarsku se při té příležitosti konala oslava, při níž uprchlík-jubilant byl představen delegátům 18 národů. Zástupce sv. Stolice přečetl list s blahopřáním jak pro organisaci IRO, tak i pro onoho katolického uprchlíka, jemuž Sv. Otec —• jakož i všem uprchlíkům —• uděluje apoštolské požehnání — IRO tedy od července 1947 do listopadu t. r. přeplavilo za moře 1 milion uprchlíků. 15 [pageend15]ZE S V Ě T A F I L M U La nuit s’achève (Noc prchá). . Tento film byl na referendu ve Vichy v 1950 poctěn třemi mezinárodními cenami. Ústřední myšlenkou filmu je zločin, vina a trest. Otec nemanželského dítěte, mladý lékař jedné pařížské nemocnice, dnes slavný chirurg, byl hnán výčitkami svědomí s místa na místo až do Sev. Afriky, kde v jedné nemocnici našel své dítě (dnes již také lékaře) a odčinil konečně svou vinu. Syn chirurgův, který nikdy nepoznal teplo rodinného života, má také rád ošetřovatelku, jak byla májka; tato miluje prostého horníka, jenž nedávno přišel o zrak. Mladý lékař po poradě s knězem se rozhodne přinést oběť své čisté lásky jako smír za otcovu vinu. Je těžce raněn a otec ihned po jeho smrti má vyoperovati jeho oči a dát je tomu, koho ona má tak ráda. Po těžkém duševním boji otec chirurg provede úspěšnou operaci. Po filmové stránce je to klasické dílo Námětem i zpracováním je vyhrazen pouze dospělým. Člověk si odnáší z filmu dojem, že nestačí se pomodlit několik Otčenášů uložených zpovědníkem, je třeba i v míře možnosti odčinit zločin. U mladého lékaře člověk chápe smutné následky a nedostatky výchovy u nemanželských dětí, a vidí jasně, kolik neštěstí a katastrof přináší jediný hřích. Ve Švýcarsku běží film pod názvem „Die Nacht geht zu Ende”. Quatre dans une jeep (Čtyři v jednom džípu) Všechny švýcarské filmy, kterých je zatím méně než prstů na jedné ruce, natočil Leopold Lindtberg. A zatím každý z nich je nutno jen chválit. Tento doporučuje jeho Z redakce: Vítané jsou všechny příspěvky čtenářů, ať články povídky a verše, neb zprávy o činnosti a životě v zemích, jež vás přijaly, či konečně vaše odezvy. — Rádi zodpovíme vaše dotazy ať povahy osobní či duchovní, i když dojdou bez zaplacené odpovědky. — Čilý styk je vítán a umožněn novou redakční silou. — L e o : Veřejná odpověď prospěje mnohým. — P. A. šetříme každým řádkem, pochopíte tedy naši úpravu. — S c h n e i der: Díky příště. Z administrace: Ani netušíte, co práce a námahy stojí vydání čísla pro celý svět. Předpokládá velký idealismus zdejších pracovníků. Nás tiskový apoštolát usnadníte sebe menším finančním příspěvkem. Očekáváme jej právě od čtenářů, kteří mají zaměstnání. Pochopili to a v poslední době finanční pomoc zaslali — z USA: J. T. z Lankin, P.L. z Wales, B.K. — z Austrálie CML £10 — z Kanady: P. J. S,; O. V., W. M., — z Alžíru DL Zd. B., — ze Švýcar Dl. Fr. G. — Z Anglie R. K., M. B., Mrs M.K., L. J., Karel B. M. V. a další — z Brazílie St. G .— CML z Derby £ 6 — z Irska J. V. — Další číslo vyjde brzy po Novém roce. Světový Kongres Laického apoštolátu, který se konal v Římě od 7-14.X t.r. znamená velkou hodinu v dějinách Církve. Hlavním řečníkem byl — ovšem kromě Sv. Otce zpracování. Čtyři důstojníci příslušných okupačních mocností projíždějí společně v jeepu mezinárodním úsekem Vídně. Divák má při tom možnost srovnávat charaktery. Bylo to snadné uvalit na ruského důstojníka všechnu možnou špínu. Režisér se však řídil zásadou sv. Augustina: „Nenávidět zlo, ale milovat hříšníka”. Film přesně rozlišuje mezi ruskou duší, jemnou a dobrou ve své podstatě, a Rusem, zdivočelým a znásilněným komunismem. A právě v tomto rozlišení je křesťanská hodnota filmu. Když byl tento film promítán letos na festivalu v Cannes, Rusové divoce protestovali. A to říká všechno. CO SE PŘIPRAVUJE Francie: Znovu se objeví na plátnech sv. Terezie Ježíškova. Film ponese název: Procés au Vatican (Proces ve Vatikánu), Připravuje jej A. Hagvet. Španělsko: La Seňora de Fatima, kterou natáčí Rafael Gil, ponese do světa důležité poselství Fatimského Zjevení. Itálie: Život blah. papeže Pia X. se natáčí na místech jeho života, a působnosti u Bergamu a v Benátkách. CO SE BRZY OBJEVÍ? Francie: Právě byl dokončen a brzy se objeví na plátnech „L’Athléte aux mains nues” (Zápasník s holýma rukama). Je to život sv. Michel Garicoits, zakladatele kněží Božského Srdce z Bétharram, poblíže Lurd. Anglie t V jednom z největších londýnských sálů byl přesveden v přítomnosti kard. Griffina nový film o Umučení Páně. P. Augustin ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ V — Msgre Cardijn, jenž zdůraznil, že dnešní svět nezadržitelně postupifie na cestě k dosud nevídané jednotě, čímž jsou dány předpoklady k praktickému uplatňění světové Církve katolické. V příštím čísle přineseme podrobnější referát o tomto I. světovém kongresu L. A. Odezva. „Přečetl jsem si t. zv. závěť Fr. Halase, uveřejněnou v říjnovém čísle N. Ž. Znal jsem HALASE mnoho let, měl jsem příležitost sledovat jeho sloh na četných jeho dopisech i rukopisech a jsem přesvědčen, že jde o falsum...!” Dr Bohdan Chudoba. — Bývalý senátor a poslanec Vojta Beneš zemřel v USA koncem listopadu. Zasloužilého emigranta, jehož křesťanské vyznání přineseme příště, bylo vzpomenuto pří bohoslužbách české kolonie v Londýně 25. XI. Odezvy z uprchlických táborů, na něž bylo pamatováno sbírkou šastva, prádla a obuvi — B e r l í n : „Pochopíte naše milé překvapení, když z té dálky, kam jsme se ani neodvážili napsati, nám někdo kývá a nabízí přátelskou pomoc. Nezapomínejte na ty, kteří se na cestě za svobodou zachránili ha jejím ostrově” . V. K. — S a l z b u r g : „V celém Rakousku, hlavně v US. Zone v Salzburku, žije hodně přes 650 uprchlíků. Vydatná pomoc pro nastávající zimu přichází v těchto dnech. Tak i těm, kteří klesají na mysli, nebude emigrační krajíček chleba tak hořký. Křesťanská láska neumírá.” B. Imprimatur: f Edward, Bishop of Nottingham, Chairman of the Hierarchy’s Committee for EVWs Vydává Cyrilometodějská liga, 39 Fitqohn’s Avenue, London, N.W.3. — Cena jednotlivého čísla sh.l Printed by M. Caplin & Co. Press Ltd. 1-2 West Street, Croydon. Tel. THO 2727. [pageend16]