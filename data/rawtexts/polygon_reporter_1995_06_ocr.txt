český zahraniční časopis POLYGON 6 9. října 1995 komentáře • názory • informace JAN KRISTOFORI [pageend1]ČESKÝ ZAHRANIČNÍ ČASOPIS ZEITSCHRIFT IN TSCHECHISCHER SPRACHE - MAGAZINE IN CZECH POLYGON VYDAVATEL - HERAUSGEBER - PUBLISHER: POLYGON-VERLAG, Postfach 1737, CH-8048 ZÜRICH-ALTSTETTEN Nezisková organizace Gemeinnützige Organisation - Non-profit organization Vychází 8x za rok - Erscheint jährlich 8x - Published 8 times a year POLYGON je pokračovatelem dřívějších dvouměsíčníků REPORTÉR (vycházel ve Švýcarsku) a ZÁPAD (vycházel v Kanadě) OBSAZENÍ REDAKCÍ: Ve Švýcarsku: Milena WAHLENOVÁ, tel. +41-1-272 1560 Adresa: Mgr. M. S. Wahlen, Ausstellungsstr.36, CH-8005 Zürich V Německu: Rudolf STRÖBINGER, tel. +49-4931-7525, fax +49-4931-74680 Adresa: Dr. R. Ströbinger, Ansgaristr. 29, D-26524 Hage V Kanadě: Miloš ŠUCHMA, tel. +1-613-824-7439, fax +1-613-834 8757 Adresa: POLYGON (Západ), Box 9021 Terminal P.O., Ottawa, Ont., K1B 3T8 Sekretariát redakce/administrace: Jaroslav LAMBERT, tel. +41-1-372 0930 Adresa: POLYGON, Postfach 1737, 8048 Zürich-Altstetten Redakce a administrace pro ČR: Arnošt WAGNER, tel. +42-5-4621 3934 (po 18.hod.) Adresa: Arnošt Wagner, Teyschlova 11, 63500 Brno VYDAVATELSTVÍ, ADMINISTRACE A INZERCE: Ludvík FRIEDE, tel. +41-1-432 1768, fax +41-1-433 0620 Adresa viz POLYGON-VERLAG ADMINISTRACE PRO AUSTRÁLII A NOVÝ ZÉLAND: Mrs Marcela CECH, 65 Kiama Av., YEPPOON 4703 QLD tel. +61-79-397 624, fax +61-79-397 552 TISK-DRUCKEREI: Milan CIMBUREK, Badenerstrasse 698, 8048 Zürich tel. +41-1-431 6878, fax. +41-1-432 9592 KMENOVÝ TÝM AUTORŮ POLYGONU: Jan BENEŠ (USA/ČR), Jaroslav BOHANES (ČR), Milan HULÍK (ČR), Josef KOLÁČEK (Vatikán), Adolf F.J. KARLOVSKÝ (Švýcarsko), Jan KRISTOFORI (Norsko/Švýcarsko/ČR), Tomáš KRYSTLÍK (Německo), Robert F. LAMBERG (Argentina), Zdeněk F. LEINER (Francie), Jiří LOEWY (Německo), Jára MEČŮ (ČR), Dušan NOVÁK (ČR), Vlastimil RADKOVICKÝ (Německo), Ota RAMBOUSEK (USA), Jindřich STIKAROVSKÝ (ČR), Pavel STILLER (Německo), Vladimír VALENTA (Kanada), Otakar ZOUFALÝ (Německo) DOPISOVATELÉ: Adolf BEČVÁŘ (ČR), Vladimír CÍCHA (Kanada), Marie KAZDOVÁ (ČR), Helena KOSKOVÁ (Švédsko), Radek KUČERA (Holandsko), Antonín MĚŠŤAN (Německo), J.V.PAVLÍK (Dánsko), Pavlína PILCOVÁ (Austrálie), Michaela SWINKELS-NOVÁKOVÁ (Belgie) OBSAH ČLÁNKŮ nemusí vyjadřovat souhlasný názor všech spolupracovníků Polygonu. Přetisk článků a kreseb je dovolen pouze s poznámkou „Převzato z časopisu POLYGON, Curych" PŘEDPLATNÉ NA ROK 1995: SFr.50.00 norm, poštou, SFr.55.00 letecky (nebo ekvivalent jiné měny) DOSAVADNÍ ODBĚR časopisu končí až po jeho písemné nebo telefonické výpovědi. BANKOVNÍ SPOJENÍ: Ve Švýcarsku: Postcheckamt Zürich, Polygon-Verlag, č. konta 80-60451-5. Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380. Ve Švédsku: Postgirot Sverige, č. k. 5 95 37-1, POLYGON. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) Z OBSAHU TOHOTO ČÍSLA Jaroslav Bohanes - Dušan Novák Život v našich republikách (str. 1) Vladimír Valenta Stála Paříž za mši? (str.5) Václav Jakoubek Mašinové (str.7) Milan Hulík O právech a soudcích země české (str.10) Jaroslav Anděl Přestal být český národ národem? (str. 13) Jára Mečů Bojovníci za svobodu v atomovém věku (str. 14) Tomáš Krystlík Posbíráno v českých zemích (str. 16) Milena Wahlenová Rytíř s kamerou (str. 17) Jaroslav Vejvoda Ostře sledovaná svoboda (str. 18) Marcela Čechová Výlety do světa - Chile, (str. 22) Robert F. Lamberg Rudá bouda na turisty (str. 24) Jan Keller, Pavel Verner, Jakub Patočka Strach V. Klause z „ekologických fanatiků“ (str. 25) Alexej Žák Nezodpovězené otázky (str. 27 Dopisy (str. 31) Příští číslo vyjde 13. listopadu 1995. Redakční uzávěrka č. 7/95: 28. října 1995 Sazba a grafická úprava: Milan Cimburek (strany 27 — 30) a Polygon SEZNAM ZEMÍ, V NICHŽ MÁ POLYGON SVÉ ČTENÁŘE: ALŽÍR, ARGENTINA, AUSTRÁLIE, BELGIE, BOLIVIE, BOTSWANA, BRAZÍLIE, ČR, COSTA RICA, CYPR, CHILE, DÁNSKO, ECUADOR, FILIPÍNY, FRANCIE, GUATEMALA, HOLANDSKO, HONGKONG, IRSKO, ISRAEL, ITÁLIE, JAPONSKO, JIŽNÍ AFRIKA, KANADA, KOLUMBIE, LIECHTENSTEIN, LUXEMBOURG, MAĎARSKO, MALTA, MAROKO, MEXIKO, NĚMECKO, NICARAGUA, NORSKO, NOVÝ ZÉLAND, PERU, POLSKO, PORTUGALSKO, RAKOUSKO, ŘECKO, SAUDSKÁ ARABIE, SINGAPUR, SLOVENSKO, ŠPANĚLSKO, ŠVÉDSKO, ŠVÝCARSKO, THAISKO, URUGUAY, USA, VELKÁ BRITÁNIE, VENEZUELA POLYGON reportér západ (12. ročník) (16. roin(k) [pageend2]Život v našich republikách JAROSLAV BOHANES Politický přehled (21.7.-20.9.1995) Česko-slovenské vztahy Na mrtvém bodě V minulém čísle Polygonu jsem uvedl, že v červnu tohoto roku klesly frekvence i intenzita vzájemných vztahů na dosud nejnižší úroveň v celé novodobé historii. To se nezměnilo ani v dalších týdnech července a po celý srpen. Z představitelů politického života se setkali jen předsedové opozičních stran ČSSD, SDSS a slovenské SDĽ, aby projednali svoje názory a stanoviska. M. Zeman a F. Weiss jednali hlavně o schůzce levicových stran středoevropských zemí. S předsedou SDDS J. Wolfem hovořil M. Zeman o spolupráci při řešení sociálních otázek v obou zemích. Obě strany chtějí také vytvořit společnou komisi pro vyšetření tragické autonehody A. Dubčeka, jestliže s tím bude souhlasit slovenský parlament. Jejich setkání nemělo žádný vliv na celkové vztahy mezi našimi státy. Úplnému útlumu vzájemných styků zabránili v srpnu také obyvatelé po obou stranách slovensko-moravské hranice. 19. a 20. srpna se setkali občané z pohraničních slovenských a moravských obcí, aby obnovili starou tradici, sahající do první Československé republiky. Setkání bylo velice přátelské. Mezi události podobného kulturního charakteru patří i udělení slovenského vyznamenání českému archeologovi Josefu Poulíkovi k 85. narozeninám, které mu při návštěvě naleziště v Mikulčicích předal slovenský ministr kultury Jozef Hudec. J. Poulík přitom připomněl, že tvůrci západoslovanské Velkomoravské říše byli předkové českého i slovenského národa. Výročí Slovenského národního povstání To vše bylo jen několik okrajových událostí, které nemohly výrazně ovlivnit vychladlou atmosféru politických vztahů. Nezlepšilo je ani výročí Slovenského národního povstání a vyhlášení slovenské ústavy. K němu uspořádal slovenský velvyslanec v Praze Mjartan recepci, jíž se zúčastnili prezident Havel i premiér Klaus. Všechny oficiální projevy při této příležitosti zněly pozitivně a v duchu přátelství, ale nevyvolaly větší ohlas. V České republice totiž nelze přeslechnout velmi hlasité názory značné části slovenské společnosti, která hodnotí Slovenské národní povstání vysloveně záporně nebo alespoň rozpačitě. Stále stejně bojovně probíhá na Slovensku diskuse o smyslu tohoto povstání. Dokazuje to, že slovenská společnost je v hodnocení této významné a pro Slovensko zásadní historické události stále rozdělena a že názory v řadě případů se opravdu diametrálně rozcházejí. Na náměstí SNP v Bratislavě a v mnohých městech byly vzpomínkové slavnosti. V Bratislavě vystoupil A. M. Húska, který se ve svém projevu dvakrát zmínil o „druhom zvrchovanom slovenskom štáte“. Příznačné také bylo, že celý pietni akt nebyl vůbec přenášen slovenskou televizí a slavnostní koncert Slovenské filharmonie nebyl vůbec navštíven členy slovenské vlády ani vedoucími činiteli parlamentu, ačkoli byli přítomni všichni členové diplomatického sboru, mezi nimi i ti, kteří mají sídlo v Praze. Uvědomíme-li si, že povstání mělo nejen slovenský, ale i československý charakter, vypovídá uvedený přístup nemalé části slovenské veřejnosti k jeho jubileu zřetelně o současných vzájemných vztazích. Konečně se potkali „Mrtvé" období česko-slovenských vztahů skončilo teprve v měsíci září. V pondělí 11.9. se v Brně sešli premiéři zemí CEFTA (Středoevropské sdružení volného obchodu) a při této příležitosti došlo po dvaceti měsících konečně ke schůzce Klause s Mečiarem. Ani tentokrát se to ovšem neobešlo bez vzrušení a napětí do poslední chvíle. V předvečer schůzky, v neděli 10. května, v pravidelné rozhlasové relaci, se český ministr vnitra Ruml vyjádřil kriticky o současné vnitropolitické situaci na Slovensku. Vzápětí se V. Me- čiar ostře ohradil, označil Rumlovy výroky za nepřípustné vměšování do věcí druhého suverénního státu a odmítl svoji účast na setkání s českým premiérem, pokud se nebude distancovat od vyjádření svého ministra. Aby uklidnil hladinu, vyhověl V. Klaus tomuto požadavku a prohlásil, že názory ministra Rumia jsou jeho osobními názory a že je česká vláda nesdílí. Přesto se V. Mečiar dostavil k večerní schůzce se značným zpožděním a až do jeho příchodu vládla značná nejistota, zda se premiéři vůbec sejdou. Schůzka se týkala všech nevyřešených otázek a sporů mezi našimi zeměmi. Nic z nich samozřejmě nevyřešila a jejím největším a také jediným kladným výsledkem je, že se vůbec konala a že ukončila období bez komunikace. Byla vyhlášena oboustranná ochota k jednání a k řešení sporných bodů. Tedy žádné konkrétní výsledky. Výjimkou je jen příslib, že bude vyřešen problém Bojnického oltáře - opět tedy kulturní záležitost s politickým nábojem. Jen prosté obnovení přerušených styků. Takový výsledek nelze charakterizovat ani známým Šrámkovým „dohodli jsme se, že se dohodneme". Proto se ještě nehovoří o obratu, ale jen o „možnosti obratu“ v našich vzájemných vztazích. Česká republika Vrcholné státní orgány Parlament měl prázdniny, zasedací síň i přilehlé prostory ztichly. Ještě před odchodem z Prahy zbavili poslanci svého kolegu z klubu Sládkových republikánů, J. Vika, poslanecké imunity, ale policie mu až dosud nedokázala doručit soudní obsílku pro Šíření poplašných zpráv, jehož se dopustil distribucí známého letáku o sudetoněmecké otázce. Vláda učinila 17. srpna důležité rozhodnutí - schválila zvýšení platů ve školství, železničářům a ve zdravotnictví, tedy tam, kde nedávno hrozily stávky. Přes tyto vstřícné kroky Klausova kabinetu nejsou potíže zažehnány. Hrozí dále stávky zdravotníků i železničářů a ani učitelé ještě nejsou plně uspokojeni. Vláda připravila novelu zákona o vysokých školách, která přinese změnu - posílení vedoucí role rektorátů vůči fakultám a další změny především finanční povahy. Prezident byl hodně kritizován za udělení milosti M. Chadimové, která je přes čtyři roky soudně stíhána za snahu získat podvodně restitucí lukrativní budovu v Praze na Hradčanech. Kritika odsuzovala Havlův projev nedůvěry k soudům. M. Chadimová však chce v procesu pokračovat, protože se cítí nevinná. V této souvislosti stojí za zmínku, že prezident udělil v minulém roce přes 300 milostí. Mohl je udělit tím spíše, že k tomu nepotřebuje souhlas vlády, jak je tomu v četných západních zemích. Tak vysoký počet udělených milostí ovšem neslouží dobrému jménu naší justice. Přinejmenším vypovídá málo lichotivě o prezidentově důvěře k soudním instancím. Politické strany Toto léto již nebylo pro politické strany dobou oddechu. Všechny cítí ve vzduchu volby v příštím roce a připravují se na volební kampaň. Pokračují různá jednání a porady o společném postupu nebo přímo o sloučení. Objevují se úvahy a odhady o účasti odborů ve volbách. Vedle spojování a slučování dochází také k dalšímu štěpení. Vznikla nová politická strana, která se hlasitě hlásí k vlastenectví. Jmenuje se Vlastenecká republiková strana. Její zakladatelé jsou bývalí členové Sládkových republikánů, kteří od Sládka z různých příčin odešli. Doufají, že dostanou hlasy nespokojených voličů. V srpnu i v září bylo všechno v pohybu. Hledali se spojenci pro volby, připravovaly se volební programy. Probíhal také intenzivní a mnohdy nemilosrdný boj uvnitř stran o volební kandidatury, tvořily se a sestavovaly seznamy vedoucích osobností pro volební kampaň - „lídrů“. Političtí komentátoři všech směrů hodnotí dosavadní práci koalice i opozice. 38 měsíců Klausovy koaliční vlády je rekordní doba trváPOLYGON 6/1995 1 [pageend3]ní jedné vlády od vzniku Československa v roce 1918. Svědčí to o mimořádné stabilitě české politické scény a také o úspěšné činnosti vlády, jejímž největším trumfem je právě tato politická stabilita, podložená hospodářským vývojem bez větší nezaměstnanosti a bez krizových výkyvů. Vývoj v rozdělení přízně voličů i v těchto posledních týdnech potvrzuje stálost koaličního i opozičního seskupení. To neznamená, že se nemění procenta volebních preferencí. Beze změny však zatím zůstává počet „parlamentních" stran, kterých je stále jen pět. Poslední průzkum Institutu pro výzkum veřejného mínění ukázal stejné pořadí: ODS 26%; ČSSD 21%; KSČM 6%; ODA 5,5%; KDU- ČSL 6%. Poměr koalice : opozice je 37,5% : 27%, tedy v podstatě stejný, jaký byl při posledním průzkumu. Tato čísla ukazují, že nerozhodnuto zůstává dosud asi 22% voličů. To je veliké číslo, o které budou nepochybně politické strany urputně bojovat. A mezi odhodlanými bojovníky budou určitě také strany, stojící mimo parlament, zvláště ty z nich, jejichž preference se v poslední době přece jen o trochu zvýšily a dávají jim jisté naděje na překročení „parlamentního prahu“. Patří sem jednak Svobodní demokraté v čele s J. Dienstbie- rem, jednak Demokratická unie. Dienstbier se stále udržuje mezi politiky s vysokou mírou důvěry občanů. Kromě toho jeho strana jedná o sloučení s LSNS a toto jednání pravděpodobně bude úspěšné. Také DEU není bez šancí. Je nutno vždy počítat s určitým množstvím nespokojených, kteří by mohli věnovat svoji přízeň bud opozici nebo právě stranám mimo parlament. Jedno však zůstává nanejvýš pravděpodobné, nedojde-li k nějaké nečekané a nepředvídatelné události. Dominantní postavení pravicových stran zůstane zachováno a stejně tak neohrozitelně vypadá zatím mezi nimi postavení Občanské demokratické strany. Slovenská republika Krize trvá a prohlubuje se Český ministr vnitra J. Ruml zhodnotil ve své televizní debatě 11. září vývoj na Slovensku jako hlubokou politickou krizi. Jeho slova vzbudila prudkou nevoli slovenské vládní koalice, především premiéra Mečiara. Bez ohledu na krátkou diplomatickou nepříjemnost, kterou odstranil premiér Klaus tím, že se od Rumlova výroku za českou vládu distancoval, je třeba konstatovat, že politická krize na Slovensku nejen existuje, ale že se zatím stále prohlubuje. A je také mimo pochybnost, že tato krize je důsledkem boje dvojího pojetí demokratické formy vlády v zemi. Shodou řady okolností došlo v poslední době k personifikaci onoho dvojího pojetí demokracie v osobách prezidenta Kováče a premiéra Mečiara. Oba jsou postkomunističtí politikové, M. Kováč však od svého zvolení do funkce prezidenta vystupuje jako stoupenec demokratického způsobu vlády, otevřeného kompromisům, vlády, která je pro respektování pluralitních stanovisek a hledá řešení problémů, přijatelné i pro menšinu. V. Mečiar vychází z rozhodnutí většiny, chce autoritativní vládu, která se řídí jen rozhodnutím většiny a odmítá kompromis s menšinou. Souboj premiéra s prezidentem Souboj premiéra a jeho vládní koalice s prezidentem zaznamenal o prázdninách další kolo. Michal Kováč dostal cenu Americké advokátní komory „Za zásluhy o budování právního státu". Při jejím převzetí dne 5. srpna v Chicagu byl nucen vyslechnout obavy předních amerických činitelů z vývoje na Slovensku a byl požádán, aby je tlumočil doma. Učinil tak a byl za to podroben ostré kritice ze strany HZDS a SNS. Premiér Mečiar sám hodnotil Kováčovo vystoupení v Chicagu jako větší faux pas než prohlášení Maďarské koalice po návratu z USA, které bylo americkou vládou dementováno. Politické grémium HZDS 14. srpna znovu konstatovalo, že prezident vystupuje nepřiměřeně a zpochybňuje demokratický vývoj v zemi. Představenstvo HZDS se 19. srpna ve Zlatých Moravcích rozhodlo nepřeregis- trovat prezidenta a neprodloužit mu členství v HZDS. Vstupuje na politickou scénu Slovenska násilí? Ve druhé polovině srpna došlo k šokujícímu surovému a násilnému únosu prezidentova mladšího syna do Rakouska. Kováč mladší byl při své cestě ve vlastním voze přepaden, surově zbit, svázán, opit tvrdým alkoholem a v kufru svého vozu dopraven přes hranice do Rakouska. Neznámý muž potom telefonicky informoval rakouskou policii a ta vzápětí objevila mladého Kováče svázaného a v bezvědomí v kufru auta. Tato událost, která do dne, kdy byl tento článek psán, nebyla vysvětlena, vzbuzuje nejrůznější dohady. Mečiarova strana a její noviny SLOVENSKÁ REPUBLIKA hovoří o pomstě mafie, s níž se prý Michal Kováč ml. dostal do styku. Tato verze využívá skutečnost, že Kováčův syn je podezírán německou policií z účasti na mnohamilionovém podvodu v souvislosti s podnikem Chemapol, je na něj vydán mezinárodní zatykač In- terpolu a měl být v této věci vyslechnut německým vyšetřujícím soudcem v Bratislavě. Několik dnů před tímto výslechem došlo k únosu. Protimečiarovská strana naopak obviňuje Mečiarovu vládu, že má na tomto únosu podíl, že tím chtěla zabránit výslechu na Slovensku a vydat Kováče mladšího německé justici. To se možná nakonec podaří, protože rakouská policie Kováčova syna zatkla a nyní zvažuje, zda jej vydá Německu. Antimečiarovci tvrdí, že slovenská koalice chce tím znevážit prezidenta a že proto únos, který je v každém případě těžkým zločinem, prý vůbec nevyšetřuje, resp. vyšetřuje jej velmi nedbale. Podezření zvyšuje i výrok V. Mečiara na tiskové konferenci k tomuto případu, na níž prohlásil, že není vůbec jisto, zda šlo o únos a že se to musí prověřit. Velice podezřele také působí, že policejní vyšetřovatel únosu byl odvolán, protože prohlásil, že jde nesporně o únos a že je pachatelům již na stopě. Jako v průběhu celého dosavadního sporu Mečiar - Kováč dochází i při tomto gangster- ském únosu k rozdělení slovenské veřejnosti na dva přibližně stejně početné tábory. Smutné na tom je, že nevyšetrení únosu umožňuje a podporuje různé spekulativní výklady a obvinění, jejichž věrohodnost zůstává naprosto neprokázaná, ale které podstatně přispívají k rozdmýchávání nepřátelství a vášní na obou stranách „vnitroslovenské barikády". Další násilný čin byl spáchán počátkem září, kdy byl přední činitel KDU-ČSL František Mikloško přepaden před svým domem třemi muži. Nebyl vážně zraněn, ale událost je částí veřejnosti chápána jako další násilí, které má varovat odpůrce premiéra Mečiara. Tlak roste V srpnu i v září pokračovala Mečiarova vláda v soustavném zabezpečování svého postavení ve všech oblastech politického a veřejného života. Tentokrát byly na pořadu vysoké školy. Dne 4. srpna oznámilo ministerstvo školství, že přes několik nabídek odborné diskuse o novele vysokoškolského zákona odmítli zástupci vysokých škol tuto diskusi s odůvodněním, že návrh je pro ně zcela nepřijatelný. Všichni akademičtí funkcionáři se shodli, že jde nikoli o novelu, ale o nový zákon, který podstatně omezuje pravomoc senátů a vědeckých rad vysokých škol a centralizuje moc na ministerstvu školství. Zatím není rozhodnuto, jak novela zákona dopadne. Ani církev nezůstává ušetřena soustředěného tlaku. Biskupský úřad v Banské Bystrici byl podroben domovní prohlídce pro podezření z falšování obrazu „Klanění tří králů" a z pokusu o neoprávněný vývoz originálu za hranice. Biskup R. Baláž informoval Mimořádnou konferenci biskupů Slovenska o tomto bezprecedenčním postupu státní policie, který podle něho „nemal obdobu ani za čias hlbokej totality“. Také vatikánský velvyslanec vyjádřil svoje ohromení nad postupem policie. Podle veřejného mínění šlo o politicky motivovaný pokus o diskreditaci biskupa Baláže odvetou za podporu prezidenta Kováče, kterou mu slovenští biskupové před časem vyjádřili. Vyostrení konfliktu V posledních dnech vyvrcholil tlak Mečia- rovy vlády. Nejprve Mečiar prohlásil, že Kováč ml. má v zahraničí veliké devizové konto. Prezident odpověděl, že by se mělo zjistit, jaká konta mají v zahraničí ministři slovenské vlády. Proti tomu se ohradili někteří ministři a Mečiarova vláda pozvala prezidenta na svoji schůzi, aby své výroky objasnil. Kováč odmítl a vláda jej potom 19. září vyzvala, aby podal demisi. Přitom padla slova o zradě Slovenska a o ohrožení demokracie a neschopnosti M. Kováče zastávat prezidentský úřad. Prezident odmítl svoji rezignaci, odmítl obvinění a oznámil, že nepodlehne tlaku vlády a jejího předsedy. Odmítl obvinění, že s ním nemůže vláda vést dialog. Naopak považuje právě teď dialog za nutný a vyzval k němu premiéra i vládu. Vyhlídky Současná vládní koalice hraje vědomě na národní city, které jsou v mladém sametovém státě pochopitelně velmi silné. Vypjatý 2 POLYGON 6/1995 [pageend4]nacionalismus Slotový Národní strany a krajné levicový program Luptákova Združení robotníkov Slovenska vytváří dostatečný prostor pro iracionální charisma Mečiarovy osoby, která stále silně působí na velikou část občanů Slovenska. Takřka neomezená důvěra velké části veřejného mínění k premiérovi stěžuje podmínky pro opozici, protože věcné a logické argumenty jsou pomíjeny, prostě nejsou slyšeny. Zatím nic nenasvědčuje, že by obě strany hledaly smír nebo nějakou formu koexistence prezidenta s premiérem alespoň do příštích voleb. Naopak, spor a s ním i hluboká politická krize v těchto dnech vyvrcholily. Stoupenci M. Kováče sice stále ještě věří, že prezident nepodlehne Mečiarovu tlaku, ale premiér jej teď vystupňoval do krajnosti. Cílevědomě si vybudoval a zřejmě již zabezpečil politickou moc, kterou zajišťuje i hospodářsky prostřednictvím privatizace ve prospěch svých stoupenců. Na podzim 1995 se na Slovensku stále zřetelněji rýsují obrysy autoritativního šéfa státu, jehož pevná ruka nachází stále vstřícné pochopení u veliké části veřejnosti. Jestliže slovenská opozice před časem vyslovila přesvědčení, že demokratické cítění v zemi je již natolik silné, že dokáže odolat autoritářskému trendu, je v těchto dnech třeba otevřeně přiznat, že poslední události vzbuzují vážné obavy o její osud. Proti premiérovi stojí zatím prezident, jehož faktická moc je sice nepoměrně slabší, ale stále ještě dost veliká, aby znemožnila úplný mocenský monopol. Prozatím! V. Me- čiar odhalil již několikrát svůj úmysl dosáhnout změny ústavy a zřídit prezidentský systém podle amerického vzoru. Spojení funkce prezidenta a předsedy vlády by mu poskytlo úplnou politickou moc, jejíž dosažení je jeho jasným cílem. Je nesporné, že o výsledku tohoto měření sil bude rozhodovat energie a obrannost obou soupeřů, ale také veřejné mínění. Demokratická forma státu nedovolila dosud, aby jeden ze soupeřů zbavil druhého politického vlivu proti vůli většiny. V těchto dnech to vypadá, že Mečiar se svou koalicí nastoupí k rozhodujícímu útoku. Situace je tak vyhrocena, že její řešení nemůže dát na sebe dlouho čekat. Situace dramaticky vyústila ve vážnou vnitropolitickou krizi. Smírné řešení v této chvíli není v dohledu. Slovensko stojí před dramatickými dny, jaké ve své krátké samostatnosti ještě nezažilo. Rozhodne, jak a které ze soupeřících stran se podaří získat větší podporu veřejnosti a jak ji ve svůj prospěch uplatní. Půjde o rozhodnutí zásadního významu pro další vývoj země. Slovenský občan bude možná již v příštích hodinách skládat zkoušku ze své demokratické dospělosti. Je v zájmu nejen Slovenska, aby v ní obstál. Brno, 21. zátí 1995 PU$AN NOVÁK Hospodářský přehled Česká ekonomika Dvakrát nulová inflace V červenci i v srpnu zůstal index spotřebitelských cen na stejné úrovni a meziročně klesla inflace na 9%. Na rozdíl od minulého roku ceny potravin v prázdninách klesly a ostatní položky se zvýšily jen do 0,5%. Do konce roku očekávají pozorovatelé míru inflace maximálně 9,5% a pro příští rok malý pokles na 9,3%. Počet nezaměstnaných ke konci srpna stoupl o 3000 na 155.000, míra se zvýšila na 3,0% (červen 2,9%). Volných míst zůstává zhruba sto tisíc, čili na jedno místo stále připadá v průměru jeden a půl uchazeče. Podle rozboru vykazují nejvyšší produktivitu podniky s mezinárodní účastí. V prvních 7 měsících roku pokračoval nepříznivý vývoj zahraničního obchodu, neboť dovoz se zvýšil o 32% na 304 mid. Kč, vývoz však vzrostl jen o 8,5% na 251 mid. Kč, deficit obchodní bilance dosáhl 53 mid. Kč. Obchod se Slovenskem je vyrovnaný, dovoz i vývoz dosáhly zaokrouhleně 40 mid. Kč. Kritika nemocnic a lékařů Odborový svaz zdravotnictví a sociální péče vyzval ministra Rubáše, aby odstoupil, poněvadž nedokázal prosadit rozsáhlejší mzdové řešení. Ministr vysvětluje, že pro školství poskytuje finanční prostředky vláda, ale peníze na mzdy lékařů, léky a zdravotnickou techniku obhospodařují pojišťovny. Vláda pouze rozhoduje o tarifních platech, které jsou pro rozpočtové organizace závazné. Na konci roku 1994 dosahoval plat lékaře i s příplatky přibližně 13 tisíc Kč, v polovině roku již 15 tisíc. Růst platů se bude v druhé polovině roku asi vyvíjet stejným tempem. Tisk uveřejnil řadu kritických článků, které obviňují nemocnice, že si přivodily nedostatek financí špatným hospodařením a proto jim chybí prostředky na zvyšování platů. Lékaři v nemocnicích předepisují stále více dražších léků. Komentátoři vyslovují podezření, že lékaři spolupracují s výrobci, kteří se odvděčí tím, že zaplatí účast na významném zdravotnickém kongresu. Náklady na léky dosahovaly v roce 1985 pět miliard Kč a od té doby se zvýšily pětkrát. Podporu lékařů si mohou dovolit jen největší výrobci, ostatní budou muset trh opustit. Menší počet distributorů se pak snáze dohodne a trhu hrozí kartelové smlouvy. Časopis Ekonom (č. 33/95) uveřejnil dopis zdravotní sestry, která tvrdí, že se v nemocnicích příliš mnoho krade. Lékař, který si zařizuje soukromou ordinaci, se snaží čerpat z mateřské nemocnice a odváží odtud injekční jehly i stříkačky, obvazový materiál a léky. Proto některé nemocnice odmítají zaměstnávat lékaře s vlastní praxí i zdravotní sestry, které jim vypomáhají. Léky se v nemocnicích vydávají na souhrnné žádanky, proto není možné důsledně sledovat jejich spotřebu. Odpomoci mohou tzv. pozitivní listy, které obsahují seznam léků, povolených pro předepisování. Prodej zemědělské půdy Vláda schválila zprávu ministra Luxe o stavu českého zemědělství, která sděluje, že v úrodnějším vnitrozemí se již řadě podniků začíná dařit, v pohraničí však tržby v mnoha případech nekryjí zemědělcům vynaložené náklady. Udržet zemědělskou výrobu v těchto méně úrodných oblastech pomáhají státní dotace, např. podpora sečení luk a pastvin, která činí 3000 Kč na hektar. Podle stížnosti Josefa Luxe však ministerstvo financí uvažuje o krácení těchto dotací. Toto omezení podpory by mohlo mít velmi nepříznivý vliv na prodej státní půdy o výměře půl milionu hektarů, který schválila porada ekonomických ministrů. Půda se nachází v pohraničních oblastech (Karlovy Vary, Plzeň, Český Krumlov, Bruntál) a připadla státu po sudetských Němcích. Podle ministra Luxe nebude mít možnost koupit půdu cizinec jako fyzická anebo právnická osoba (druhá možnost je u jiných nemovitostí povolena). Průměrná cena hektaru v ČR činí asi 49 tisíc Kč, ale v Německu 56 tisíc DEM. Omezení nákupu pro cizince existuje ve všech menších státech, které sousedí s Německem. Zatím se ministři neshodli na ceně, neboť podle vyhlášky by byla příliš vysoká a nikdo by pravděpodobně o nevýnosné pozemky neprojevil zájem. Burza V současné době burza eviduje akcie více než 1700 společností. Od 1. září se akcie rozdělily do tří trhů. Do prvního, tj. hlavního, zařadil výbor pro kotaci všechny akcie i obligace kolovaného trhu. Do třetího, tzv. volného, přešly všechny akcie nekótovaného trhu. Zařazení je však pouze prozatímní. Jednou ze základních podmínek setrvání na hlavním trhu bude průměrný denní objem obchodů ve výši 300 tis. Kč. Investice ze zahraničí Podle zprávy České národní banky získala česká ekonomika za první pololetí letošního roku přibližně 400 mil. USD přímých zahraničních investic. Jejich celkový objem od roku 1990 dosáhl 3,7 mid. USD (97 mid. Kč), letošní výsledky jsou o třetinu vyšší než ve stejném období 1994. Největší samostatnou investicí ve střední Evropě se stala účast ni- zozemsko-švýcarského konsorcia TEL SOURCE, které koupilo za 1,3 mid. USD podíl 27% na českém TELECOMu. Druhou významnou účastí je vstup mezinárodního konsorcia Agip, Shell a Conoco do České rafinérské společnosti. Za podíl 49% zaplatily firmy 173 mil. USD a v průběhu pěti let budou investovat dalších 480 mil. USD. Jiné zahraniční účasti se soustřeďují zvláště do obchodu, strojírenství a chemie. Zahraniční firmy rozšiřují v ČR svoji obchodní síť. Největší řetězec bude vlastnit nizozemský koncern Ahold, neboť koupí 72%ní podíl firmy Česká General Food, cena akcií nebyla oznámena. Ahold provozuje v republice 32 supermarketů Mana a s novou společností získá dalších 49 prodejen, z nichž některé rozšíří na supermarkety. Podle odborníků během dvou až tří let ovládnou tuzemskou maloobchodní síť silné zahraniční řetězce. Firmy Meinl, Billa, McDonald, Kmart, Euronova a další chtějí do přelomu POLYGON 6/1995 3 [pageend5]století spravovat každá více než sto vlastních prodejen. Komentátoři se obávají, že tyto zahraniční sítě přispějí k prohloubení záporného salda obchodní bilance, neboť zvyšují dovoz. Železárny a drátovny Bohumín (ŽDB) zakládají společný podnik s majoritou belgického výrobce tohoto zboží, s firmou Bekaert. Zahraniční účastník vloží know-how a výrobní zařízení. ŽDB docílily v minulém roce obrat 5,2 mid. Kč a patří mezi největší české podniky. Růst exportu na 50% prodeje by měl zvýšit letošní zisk na 150 mil. Kč. Velký papírenský koncern Sepap Štětí prodal švédské papírenské společnosti AssiDoman 22% akcií. Podnik vyrábí 90 tisíc tun balícího papíru, stejný objem bělené buničiny, 140 mil. sáčků a sto tisíc tun novinového papíru, celkový obrat roku 1995 odhaduje vedení na 7,5 mid. Kč. Americký potravinářský koncern Heinz koupil dosud neupřesněný podíl akcií Průmyslu mléčné výživy Hradec Králové. Základní jmění činí téměř 700 mil. Kč, obrat za rok 1994 dosáhl 905 mid. Kč. Slovenská ekonomika Privatizace Opoziční poslanci kritizují způsob, jakým privatizace probíhá. Koalice kupónovou metodu odmítla a tvrdí, že by se ve větší míře měli uplatnit zaměstnanci. Fond národného majetku (FNM) prodal několik společností tzv. zaměstnaneckým akciovým společnostem. V těchto firmách však vlastní největší podíl manažeři; řadoví zaměstnanci jen malý. Údajně dosavadní vedoucí „dajú do kopy“ akciovou společnost, která chce mateřskou firmu koupit a funkci předsedy představenstva obou společností vykonává jedna osoba, aby přechod proběhl pro nového vlastníka výhodně. Opozice se domnívá, že vláda tímto způsobem prosazuje na vedoucí místa příznivce vládního HZDS. Tímto způsobem proběhl nejrozsáhlejší privatizační akt v historii Slovenska. Prezidium FNM schválilo v srpnu přímý prodej 39% akcií Slovnaftu společnosti Slovintegra a.s. Bratislava, která získala akcie v nominální hodnotě 6,42 mid. Sk. Fond prodal akcie za minimální hodnotu 1000 Sk. První platba, kterou kupec zaplatil při podpisu smlouvy, činí 100 mil. Sk a představuje 1,6% kupní ceny. Po tomto prodeji klesl podíl fondu na základním jmění Slovnaftu na 20%. Opozice zdůrazňuje, že jde o klíčový podnik slovenské ekonomiky, ve které si stát měl ponechat rozhodující účast. Podle kritiků FNM neoprávněně prodává podniky, které předešlá vláda určila do kupónové privatizace. Platná právní úprava nepředpokládá, že by ministerstvo mohlo změnit rozhodnutí vlády a proto prodeje, které provádí FNM, jsou v rozporu s ústavou. Výbor na obranu práv majitelů investičních kupónů podává podněty na určení neplatnosti převodu vlastnictví. Majitelé podniků anebo akcií by si podle kritiků měli uvědomit, že jejich kupní smlouvy nejsou podle práva platné. Volný obchod s otazníky Začátkem září se konala v Brně schůzka premiérů členských států Středoevropské dohody o volném obchodu (CEFTA), tj. České republiky, Maďarska, Polska, Slovenska a nově přijatého Slovinska. Cílem byly dohody o společném volném trhu. Pozorovatelé se však domnívají, že prosazování této myšlenky narazí snad v každé zemi na odpor domácích výrobců. Tak na Slovensku pivovary tvrdí, že dovozní přirážka na ochranu domácího trhu nestačí a žádají pro české dovozy stanovení určitých nepřekročitelných kvót. Rovněž doporučují zákaz vývozu sladovnického ječmene, který údajně vykoupí české firmy a slovenským sladovnám pak chybí surovina. Slovenská omezení dovozu českého zboží způsobila, že platební bilance vzájemného obchodu byla pro ČR záporná a Česká národní banka vyrovnávala Národné bance Slovenska převis ve tvrdé měně. Po 13 měsících poprvé v červenci 1995 ČR hranici nepřekročila, poněvadž české podniky si již obstaraly nutné certifikáty a dovoz lépe vyrovnaly vývozem. ČR však dohodu o clearingu ke 30.9.1995 vypověděla a proto se od 1.10. bude vzájemný platební styk odvíjet klasickým mezibankovním stykem ve valutách. Vláda SR schválila začátkem září změnu v celním sazebníku, která ruší dovozní clo 17,5% a přirážku 10% na dovoz nových vozů do objemu motoru 1500cm3. Podle českých komentářů tak SR porušila dohodu o celní unii, neboť se nedohodla předem se zástupci ČR. Tímto opatřením utrpí vývoz české Škody, která žádné clo ani přirážku neplatila. Nyní všechny ostatní automobilky budou vyvážet na Slovensko za stejných bezcelných podmínek. Škoda připomíná, že odebírá od 20 slovenských firem zboží v hodnotě kolem 2,3 mid. Kč ročně, prodej necelých 12 tisíc vozů na Slovensko reprezentuje nižší hodnotu o 200 mil. Kč. □ Odešel Vladimír Škutina Přiletěl jsem do Prahy až den po pohřbu Vladimíra Škutiny. Moji přátelé a vrstevníci se rmoutili nad tou trojicí, kterou si osud vyvolil. Ve stejné době totiž odešel i režisér a scenárista Jaroslav Papoušek a herec Jiří Lír. Tři osobnosti české filmové komedie ještě nedávné minulosti. Všichni jsme jen bezmocně krčili rameny nad těmi před- volánkami k Poslednímu soudu a nechápali, podle jakého klíče jsou vystaveny. Málokdo dokáže svědčit o celém životě druhého člověka. Každý může přednést jen takové svědectví, které je opřeno o vlastní zkušenost a zážitky. V případě Vladimíra Škutiny můžeme tedy jen mluvit o době, kdy přišel do exilu. Znal jsemjej už předtím, ale spíše jen jako legendu. Jako filmového autora, který měl talent psát komedie a přitom měl smrtelně vážné konflikty s bolševickými mo- cipány už od studentských dob. A když jeden konflikt utichl, nastoupil druhý - nakonec i se samotným presidentem Novotným, o němž měl prohlásit, co o něm říkal a věděl každý. Byl jsem už v zahraničí, když se Vladimír doslova zapsal do dějin svým působením v době srpnové okupace 1968, kdy v televizních relacích z utajených míst se podílel na řízení národního odporu proti bolševickým okupantům a jejich domácím pomahačům. Byl to statečný čin nejen občanský, ale jedinečný i v nalezení možností, které skýtá toto nové televisní komunikační medium. Za to vše musel Vladimír Škutina tvrdě platit opakovanými zatčeními a soudy, které jej odsoudily k mnohaletým žalářům - socialistické převýchově, která se pokouší člověka zdrtit na těle i na duši. Když přišel Vladimír do Curychu, ujal se vedení redakce už několik let vydávaného exilového časopisu. S Jiřím Ledererem, který hned nato zesnul, ho přejmenovali na „Reportér“, chtějíce tak navázat na tradici časopisu z doby Pražského jara 1968. A poptávka krajanů po setkání s Vladimírem Škutinou na všech kontinentech přinesla i prospěch „Reportéru“. Jak v počtu jeho čtenářů tak i nových dopisovatelů. Podobně jsem se dostal na stránky časopisu i já. Navícjsme se sblížili i díky společné filmařské profesi. Bohužel přes všechno Vladimírovo úsilí naše pokusy neuspěly a tak světlo světa spatřila jen jedna pohádka ve formě loutkového divadla v Luzemu. Ostatní zavál čas, jak to bývá častým osudem mnoha dobrých i špatných filmových scénářů. Co se ale vyvedlo, je „Polygon“. Časopis, který vrátil po listopadu 1989 do Prahy jméno zakladatelům „Reportéra“ z roku 1968, dodnes hraje významnou roli v exilové publicistice a i mně skýtá trvalé uspokojení z vlastní seberealizace. Není pochyb, že na tom všem měl velkou zásluhu i Vladimír Škutina. Vrátit se do vlasti přirovnávám k přesazení květiny do starélio kořenáče: je stejně obtížné, možná horší, než to původní náhlé a nutné přesazení do kořenáče exilového. Vladimír je podstoupil a odešel se stránek Polygonu. Nedávno jsem otevřel v Praze televizi a zahlédl Vladimírovu tvář. Všichni ti, kteří odešli, se takto budou vracet mezi nás, zatím živé, ještě dlouho. I v budoucím tisíciletí budou vypovídat o tom podivném a zatraceném století, v němž museli žít. Ještě dlouho budou připraveni v archivech podávat svědectví o naší době. Jako stovky a tisíce těch, kteří měli to štěstí, že se setkali s kamerou a mikrofonem, budou trvalou součástí české kultury a spoluúčastníky na životě nových generací. 22. září 1995 Vladimír Valenta 4 POLYGON 6/1995 [pageend6]VLADIMÍR VALENTA STÁLA PAŘÍŽ ZA MŠI ? „Václava Havla obdivuji a podporuji. Nikdy jsem však k němu nebyl nekritický. A to platí i dnes... Obávám se, že jeho enormní touha či snaha po absolutní nadstraníckosti působí někdy přinejmenším jako nerozhodnost, a tím pádem budí rozpaky a rozčarování. Těší mne, že zase žijeme ve svobodné zemi. To je síla. A co mě zneklidňuje? Asi taková ta nemravná výzva: 'Smažme to! ‘ Obvykle totiž vychází ze zbabělých, zakysle smrdících hub těch, o nichž jsme mluvili na začátku. Těch, co nechtějí přiznat svinstva a zločiny, které napáchali. 'Smažme to‘, říkají nevyléčitelní komunisti. Ti méně nebezpeční se pyšně zdobí třešničkami a jsou aspoň na první pohled čitelní. Horší jsou Fierlingerovi pohrobci, kteří srp a kladivo a rudou hvězdu skrývají ne snad v srdci, ale v některém z odpornějších orgánů. Třeba v tlustém střevu nebo ještě dál. 'Smažme to‘, říká paní soudkyně Horváthová nad Wonkovým hrobem. 'Smažme to‘, slyším ze slov pánů Jičínských a Rychetských, když naší zemi - tak chudé na hrdiny - upírají povinnost ocenit statečnost bratrů Mašinových a snaží se přiznat bolševikovi a jeho režimu po puči v osmačtyřicátém legitimitu nebo legálnost. Profesor Bělohradský se ve své úvaze na toto téma mýlí. Komunistický režim byl jak nelegální, tak i nelegitimní. I ta kredbovská nechut vracet se k těmto záležitostem mne zneklidňuje. Díky Bohu za Bendův úřad a jeho poctivou a záslužnou práci. Jsem pyšný na to, že v něm pracují obě moje dcery. A taky mě zneklidňuje, že katolíci svatořečením nehodného kněze Sarkandra vyrobili novodobou fučíkovskou legendu a že znovu schvalují upáleni Jana Husa. Tak tyhle věci mě zneklidňují. Ale nebojím se jich. Ono to nakonec dopadne dobře. Nevěřím, že český volič je jako ten blbý divák. Většina lidí blbá není, a proto ani do kin na blbosti zase tak moc nechodí. Věřím, že zrovna tak nepůjdou místo obviněného Milouše volit užvaněného Miloše. Na to máme všichni paměf až příliš dobrou."(Jiří Křižan, filmový scenárista (patřil k nejbližším spolupracovníkům presidenta Václava Havla, později působil jako náměstek ministra vnitra): DOBRODRUŽSTVÍ NA VNITRU I NITRU, Lidové noviny, Národní 9, 16. září 1995.) Přiznám se, že rád hledám historická porovnání s tím, co se děje dnes. Jakkoli jsou svádivá a zavádějící, při opatrném zacházení v nich najdeme často nové pohledy na to, co leží před námi, a jakou hodnotu mají duchovní procesy, které vedly k některým více či méně historickým rozhodnutím dneška. Nad mým psacím stolem visí tisk obrazu francouzského malíře z poloviny 19. století Jeana Corota „Dva mosty“. Jde o dva mosty v Mantes na Seině západně od Paříže. Shodou okolností je to v místech, kde navarský král Jindřich z rodu Bourbonů prohlásil ono slavné krédo všech politických chytráků: „Paříž stojí za mši.“ Jindřichovi to vyšlo. Přestoupil na katolickou víru, nastoupil roku 1589 na francouzský trůn - na který měl nárok tak jako tak -, vyhlásil nádherný edikt v Nantes o občanských a náboženských svobodách hugenotů. Pak následoval ironický zvrat. Ty síly, s nimiž udělal svůj slavný kompromis, nezapomněly a Jindřich si r. 1610 vykoledoval dýku do prsou od prý zfanatizovaného mnicha Ravaillaca. Nešlo však jen o osobní zášť, šlo o politickou koncepci státu a zde žádný kompromis nemůže trvat navždy. A lidské svobody bývají vždy první na řadě. Jindřichův bourbon- ský rod se sice pevně usadil na francouzském trůnu, ale za časů jeho syna a nástupce, Ludvíka XIII., se řízení věcí francouzského království octlo zcela v rukou kardinála Richelieu. Onen slavný edikt z Nantes o hugenotských svobodách byl roztržen jako cár papíru a hugenoti v La Rochelle byli r. 1629 rozvěšeni na stromech jako višně, o čemž mám také obrázek v nějaké historické knížce. Jistě to nebylo proto, proč papež Urban Vlil, při zprávě o Richelieuově smrti roku 1642 řekl, „Jestliže je Bůh, kardinál de Richelieu bude mít mnoho, za co se bude muset odpovídat. Jestli není... tak měl docela úspěšný život.“. Richelieuův následník kardinál Mazarin pak Francii a svému mladičkému králi Ludvíku XIV., vnukovi Jindřicha IV. (i on se ještě musel r. 1685 namáhat s oficiálním odvoláním ediktu z Nantes, který Richelieu dávno zadupal) vybral za svého nástupce Colberta -jakéhosi francouzského Klause -, aby svojí průmyslovou revolucí, naroubovanou na feudalismus, „dohnal a předehnal“ protestantské Nizozemí a dostal Francii tam, kde by hugenotská Francie asi byla o pár desítek let dříve, kdyby Jindřich Navarský nepospíchal do Paříže na mši. Možná. Možná že to Bour- bonům stálo za to se dostat na francouzský trůn i za cenu opuštění víry. Ale i na to měli asi různý názor, což by snad potvrdil Ludvík XVI. Když Václav Havel vyjednáváním s náhončími Milouše Jakeše de facto vydiskutoval demokratický palácový puč, zasáhl tak do nemilosrdně vpřed kráčejících dějin a s odpuštěním tyranům nastartoval politické hnutí OF - „strany mírového pokroku". Nic více nemohlo lépe vyhovovat našemu holubiččímu národu, který by jen nerad bral klacek do ruky s cinkajícími klíči. Ale ještě dlouho bude tento postup předmětem obdivu i sporu, zda bylo tak dobře či nikoliv. Záleží na tom, jak se na to díváme. Zda si myslíme, že problémem komunistů tenkrát bylo bezprostřední ohrožení moci a vlastní neschopnost instalovat vládu, která by aspoň zdáním vyhovovala novému středoevropskému pořádku. Nebo že šlo o to, že sovětská moc už nemohla a nechtěla s tím nic mít a celá bolševická kolonie ve střední Evropě se octla v mocenském vakuu. Komunisté dosud mohli diktovat nejen v jednáních, ale také stoupenci jejich ideologie mohli v samotném táboře disidentů kontrolovat tvorbu politického programu. Proto se jim jevilo rozumné přijmout kompromis při převzetí moci s tím cílem, že debolševizace střední Evropy bude méně důkladná a že naopak se nalezne pro né nějaká forma přežití. Vědomí, že nakonec bude rozhodovat ten, kdo dostane do rukou formálně moc, svedlo k přijetí velkorysého kompromisu. To, co si zasloužilo rovnou vyhodit z okna, bylo šetrně přejímáno a nový president - jistě se zaťatými zuby - skládal ústavní slib na starou ústavu komunistických tyranů. Pochybuji, že by kdokoli z nás tenkrát vyslovil pochybnost, zda Praha „stojí za mši“. Byli jsme rádi, že to je za námi. Nebylo. Co přineslo posledních šest let této zemi? Nepochybně mnoho, ale protože to byl kompromis, který byl na počátku, nemůžeme měřit všechno nějakými předem deklarovanými ideály, nýbrž si jen kupecky sečítat rubriky „dal“ a „má dáti". Ovšem na počátku všeho je rozpad státu. Nemůžeme to počítat jako klad, i když přijmeme tvrzení, že Slovensko prokazatelně si odtržení přálo - poslední volby na Slovensku dávají tomu za pravdu. Jde o to, že v mezinárodním kontextu došlp k oslabení střední Evropy a vliv Ruska se dostává tam, kde bychom to jako jednotný stát těžko tolerovali. A do důsledků politického kompromisu to nutno zahrnout proto, že rozhodující silou v rozdělení státu byly ze slovenské strany postkomunistické struktury, kterým kompromis dal šanci. V době pražského jara v roce 1968 jsem slyšel debatu socialistických ekonomů o tom, za jak dlouho se podaří učinit československou korunu zase volně směnitelnou. Jejich odhad byl dvacet let. Dnes to trvalo necelých šest let od pádu bolševické vlády. Projde-li sněmovnou vládou předložený zákon - bude to zřejmě proti přání levice -, koruna bude volně směnitelná od 1. října tohoto roku a tím skončí jedna z byrokratických nadvlád nad občany, kterými je obetkávali socialisté tak důmyslně. Jako nesporný klad bylo vytvoření nového ekonomického systému, který český stát vřa- zuje fakticky mezi západní evropské země. Co je negativní, je to, že ekonomii ovládli ti, kteří mohli vytěžit ze svých dřívějších styků v komunistickém režimu. Z komunistických POLYGON 6/1995 5 [pageend7]manažerů největších průmyslových a obchodních podniků se stali vlastníci, kteří uchvátili především ten majetek, jejž jakási chytrá komunistická hlava mezi chartisty pod heslem tlusté čáry před únorem 1948 předem vyřadila z úvah o nápravě komunisty spáchaných křivd. Tento majetek, který byl pod komunisty inspirovaným heslem socializace průmyslu po roce 1945 znárodněn, byl bud prodán zahraničnímu kapitálu nebo se dostal do rukou lidí, kteří byli kdysi vyneseni do svých postavení „dělnickou třídou“. A tak, jakkoli tleskáme nástupu českého kapitalismu, nevíme, jaké sily ve skutečnosti ovládají stát. Viděli jsme to například v době diskuse o tzv. „české cestě“ ropného průmyslu. Ta cesta měla totiž směrovky psané v azbuce. A tak optimisté, kteří věří, že vlastnictví vyžene z nových majitelů bolševického zloducha, si tím nemohou být tak docela jisti. Dosud nepřehledné jsou škody v zemědělské oblasti, kde tolerance k socialistické formě zemědělství nedokázala rolníky vymanit z tohoto systému a kde dílčí úpravy zemědělského vlastnictví jsou spíše zárodkem příštích konfliktů. Příčinu mnoha problémů nalézáme v tom, že především nebyla učiněna tlustá čára za komunistickým státem. Právníci-disidenti jako Pavel Rychetský a Zdeněk Jičínský ovlivňovali po listopadu 98 podstatně rozhodnutí presidenta a vlády. Dnes se pohybují v pozadí sociálně demokratického předsedy Miloše Zemana. Dnešní spory s nimi o tom, zda čtyřicetiletý bolševický teror byl ve státě legální a legitimní, je to nejčervivější ovoce z úrody chartistického kompromisu s komunistickou mocí. A kontinuitu komunistického zákonodárství nemohla zastavit ani pozdě přišlá ústava České republiky. Stejně tak podle toho vypadá české soudnictví, které si smlslo na vynášení dodatkových trestú vězení nad popravenými po únoru 1948, ale šest let tomuto aparátu trvá, než dostane před soud velezrádce, kteří se spojili s okupační mocí, jako je právě obviněný Milouš Jakeš. Jestli... Tato bilance by ovšem neměla postrádat zmínku o občanských svobodách. Z nich svoboda cestovat kdykoliv a kamkoliv je nejčastěji kvitována jako výdobytek sametové revoluce. Problémem je, že ne každý si může dovolit byť i jen skromně cestovat. A tak obhájců svobody ubývá, protože pracuje i lidská závist. Namísto, aby se občané naučili užívat svých svobod v každodenním životě, kdy je kdejaký příslušník stále vzrůstajícího byrokratického aparátu vtěsnává do front a dává jim najevo, kdo je tady pánem. I proto se s obavami mnozí dívají vpřed k volbám, které budou asi za osm měsíců. Zatímco na pravici se ukázala neschopnost vytvořit alternativní pravicovou stranu, levice rozdychtěně bublá, že má vládní moc na dosah ruky. Nejen sociální demokrati, ale především kdysi obrozené strany Národní fronty se opět šikují, aby se mohly domoci oněch pěti procent hlasů, nutných pro otevření dveří do parlamentu a mohly se dostat na jazýček vah, které rozhodnou o tom, kdo zasedne v koaliční vládě po červnových volbách. Za tím účelem nové vedení nyní levějších národních socialistů jedná, či už dojednalo, angažmá Jiřího Dienstbiera jako šéfredaktora Svobodného slova a ten zase jedná o sloučení odborářského deníku Práce s tímto listem ve Svobodnou práci (já vím, zní to jako vtip). A není náhodou, že pan ministr Lux, předseda katolické Lidové strany, se sešel s předsedou sociální demokracie Zemanem, aby si s ním popovídal, asi o tom, jak se měli na dovolené. I on má, nárok na levicovou vděčnost za to, jak podržel komunisty na vesnici. Počítá se se vším. I s tím, že komunisté, kteří si urvou asi více než předpovídaných 5-6% hlasů, budou v parlamentě nezištně stát stranou, když půjde o zájmy sociálních demokratů jak dát dohromady vládní koalici, aby vyrvali vládu z rukou pravice. Pan Zeman má právo takto kalkulovat. Vždyť už tehdy, kdy KSČ jim promptně vrátila Lidový dům i s Leninovým museem, jsme si mohli za tím domyslet tuto strategii. Nemyslím, že dojde k porážce pravice. Zatím ne v těchto volbách. I když si sociální demokracie plánuje na tyto volby půjčit peníze z Německa. Ale hrozba tu je, a i tu lze přičíst na konto onoho kompromisu. Ale nejde o to, zda jde o kompromis dobrý nebo špatný. Jde o to, že je to kompromis a nemohly být vytčeny žádné velké cíle, podle nichž by mohl občan měřit, čeho bylo dosaženo. Jde o kompromis, který je nutno hlídat všemi, kdo mají zájem na svobodě a demokracii. Úvodem jsem nabídl provokativní srovnání, z něhož vyplývá, že ani pět, ani deset let není dost, aby se poznalo, kdo vyhrál a pro koho byl kompromis prohrou. Příští rok bude asi jeden z těch, kdy si budeme možná moci říci, že kompromis byl zatím dobrý. Že hrozba návratu systému, který chce všechno za občana vyřešit a ve skutečnosti jej šněruje do svěrací kazajky socialismu či jiného -ismu, aspoň načas pominula. Nikoli, že svoboda a demokracie jsou zajištěny. Ty nejsou asi nikdy. „Původem z buržoázni rodiny" Nikdy jsem na původ moc nedbal, ale když se bolševici začali ohánět tím šlechtickým predikátem „původem z dělnické rodiny“ v kádrových posudcích, začal jsem být pozornější k onomu „původem z buržuázní rodiny“, které nám garantovalo věčné zatracení v bolševickém ráji. Bývalý politický vězeň Franta Otta ani jeho žena Eda neměli po propuštění z kriminálu žádné životní perspektivy. Proto to v šedesátých létech zkusili se dostat na Západ, ale jugoslávská pohraniční hlídka je v roce 1966 na rakouských hranicích rozdělila a teprve až v roce 1968 nalezl Franta se synem v Kanadě svou ženu a dceru. Konečně mohli Ottovi po desítiletích začít důstojný život. Nezapomněli však nikdy na to, co bylo smyslem jejich života a příčinou jejich utrpení. Eda i Franta stáli v čele kanadského K-231 a byli hybnou pákou v akci na postavení památníku umučeným politickým vězňům III. odboje v Masaryktown ve Scarborough u Toronta. Díky tomu se můžeme dnes dočítat, kterak politici z Prahy - mnohým z nich se křiví pusa, když mají vyslovit slova „exil" nebo „třetí odboj“ a některým čouhá z kapsy stará partajní komunistická členská knížka - zde kladou věnce a mluví o nedorozuměních, která jsme si vyvodili z jejich pražských projevů. Nikdy nepředpokládaný cil postavení tohoto památníku je dnes bolestnou připomínkou toho, jak nutné je nezapomenout a jak živé je poselství těch, kteří položili svoje životy za vlast a demokracii ve III. odboji. A v Praze a v celé republice bylo zaznamenáno, že díky tomuto památníku se Toronto stalo prvním místem, kde nejvyšší představitel republiky vzdal úctu našim hrdinům a mučedníkům. Po pádu bolševismu se jméno Františka Otty dostává na stránky českých novin, když se začíná domáhat návratu svého dědictví v Rakovníku, které naši privatizátoři prodali právě ve chvíli, kdy v Rakovníku odhalovali pamětní desku jeho otci a potomkům věnovali symbolický klíč od bran města. Právoplatní dědicové se stávají obětí triku, jak okrást majitele o jejich majetek. Pověstná tlustá čára za minulostí, která má jen ten smysl, aby majetek poctivých lidí se dostal do rukou bývalých bolševických manažerů, nebo byl za směšnou cenu - jako v případě Ottovy továrny - státem prodán (kdo za to dostal úplatek, Franta věděl, ale nemohl dokázat), sehrává ostudnou roli v Rakovníku. Navíc znárodnění Ottovy továrny po roce 1945 do zákona o znárodňování nepatřilo a bylo ještě před únorem 1948 zrušeno. Franta se pustil do quichotského zápasu s postkomunistickým aparátem a dávno před tím, než nad českou justicí začali lomit rukama v novinách, jeho soudní pře jasně demonstrovala, že dodnes soudy praktikovaný komunistický výklad práva má daleko ke skutečné spravedlnosti. Do případu z nepochopitelných důvodů se zamotal i president Havel, také „pocházející z buržuázní rodiny", když navštívil Ottovu rakovnickou továrnu, která je nyní v držení americké firmy Proctor & Gamble. Václav Havel, když mu byl vrácen pražský palác Lucerna, mluvil o mravním závazku potomků ujmout se vráceného rodinného majetku, ale namísto toho, aby měl pochopení pro boj Františka Otty, svou oficiální návštěvou mravně posvětil tuto krádež. Franta Otta zemřel letos 7. září po dlouhé a zákeřné chorobě. Jeho poslední zápas za spravedlnost zůstává neuzavřen, ale nebyl marný. 25. záfí 1995 □ 6 POLYGON 6/1995 [pageend8]Ve smyslu Czech-made zákonů VÁCLAV JAKOUBEK Mašinové - hrdinové protikomunistického odboje, nebo V posledních měsících probíhá v České republice diskuse na téma „Kauza bratří Mašínů“. Okurková sezóna dostala řízný ráz, kdejaký oficiální rozumbrada s vážnou tváří důležitě zvažuje, zda bylo (či je) komukoliv dovoleno bránit se násilí, jestliže je pácháno komunistickým státem. Dle bolše- vicko-marxistického myšlení je „stát“ všemocný a nedotknutelný a oficiální názor je ten, že bratří Mašinové toto právo neměli. Je povzbudivé, soudě dle obsahu dopisů docházejících do redakcí novin, že většina pisatelů s „oficiálním“ názorem nesouhlasí. Lid český považuje bratry za opravdové hrdiny, jimiž bezpochyby jsou. Přebarvená komunistická moc, vládnoucí momentálně v Čechách, to nese s očividnou nelibostí. Máme přece právní stát, zdůrazňuje se z vládních míst. „... nezbývá nám tedy, než abychom respektovali takový výklad zákona, jak jej vykládají instituce k tomu oprávněné,“ nechal se slyšet šéf kanceláře presidenta republiky Luboš Dobrovský na besedě pražského Centra nezávislé žurnalistiky, kde bratři Mašinové přišli na přetřes. Výklad zákonů českých - toť zajímavá disciplina, která se v soudobém Česku horlivě pěstuje. Zákony se vydávají, pak upravují, novelizují - a hlavně vykládají, neb samotný text je pokud možno co nejmlhavější, aby mu rozuměly jen „instituce k tomu oprávněné“. Viz současné handrkování kolem obvinění z vlastizrady několika komunistických pohlavárů v souvislosti s invazí v roce 1968. Dodnes se tento zločin stydlivě nazývá „vstup vojsk“?! Obvinění z vlastizrady, jež podal Bendův Úřad pro vyšetřování a dokumentaci zločinů komunismu, městský zástupce Josef Kredba zrušil pro údajné procesní vady. Michal Stikar, vyšetřovatel vlastizrádců, podotkl, že byli konsultováni odborníci na trestní procedury a ti zjistili, že „tam žádné nedostatky nejsou“. Podrážděná reakce Josefa Kredby: „Nedostatky tam jsou a tím to končí!“ Tentýž pán zároveň zrušil rozhodnutí zastavit trestní stíhání bratří Mašínů. Nejvyšší státní zástupce Libor Grygárek oznámil toto zrušení slovy: „Operuje se promlčením, které v daném případě naprosto nepřichází v úvahu.“ V Česku se totiž promlčení týká pouze skutečných zločinců, jak svědčí hory právních tvrzení ohledně jistého Picha-Tůmy, jehož za zločince označil dokonce i bývalý režim a odmítl ho rehabilitovat. To až samet tuto „nespravedlnost“ napravil. Dne 9.7.1993 schválila poslanecká sněmovna zákon o protiprávnosti komunistického režimu, kde se v článku 3 praví: „Odpor občanů proti tomuto režimu, který ať již jednotlivě či ve skupině ... projevovali odbojem nebo jinou činností ... byl legitimní, spravedlivý, morálně oprávněný a hodný úcty.“ Normální smrtelník by usoudil, že odboj bratrů Mašínů byl, dle zákona, hodný úcty. Ale ouha! Ono to není tak jednoduché. To jen na oko se předstírá, že komunistický režim neměl právo své odpůrce pronásledovat, věznit, natož vraždit. Skutečnost je jiná. Jak se z oficiálních institucí dovídáme, odpor proti komunistické tyranii byl sice záslužný a úcty hodný, ovšem pouze potud, pokud byl tento odpor „přiměřený“, tj. takový, který zločinecký režim příliš neobtěžoval. Tuto „přiměřenost“ bratří Mašinové „překročili“. Měl jsem možnost osobně se setkat s panem Ctiradem Mašínem. Požádal jsem ho o rozhovor pro Polygon a položil mu několik otázek: • •• Mohl byste krátce popsat vaši odbojovou činnost, důvod k ní? Naše činnost začala vrcholit v roce 1951, v době, kdy bolševická hrůzovláda byla v plném proudu. Náš odboj byl reakcí na komunistické řádění, které otevřeně začalo po únoru 1948. Justiční vraždy dr. Milady Horákové, generála Píky atd. a vraždy „z pilnosti“, provedené např. Pichem-Tůmou, byly na denním pořádku. Lidé mizeli po tisících ve vězeních a lágrech, jejich rodiny byly bez zpráv o zatčených po celé měsíce. Na ty, co se snažili uniknout ven, čekala hranice, kde byli stříleni jako divoká zvěř. Nikdo si nebyl jist, kdy a proč přijde na řadu. Náš cíl byl: narušit komunistické hospodářství a hlavně rozvrátit morálku oportunistů, pilíř to každé diktatury, kteří se davově hlásili do řad komunistů. Mezinárodní situace se zdála slibná. Provokace a útoky komunistů se stupňovaly po celém světě a vše nasvědčovalo, že se demokracie budou muset začít bránit. • •• Vámi popsaná situace se podstatně liší od názoru oficiálního, tehdy i dnes. Např. pan Luboš Dobrovský, šéf presidentské kanceláře, který bez pochyb projevuje i stanovisko presidenta, na besedě s novináři prohlásil, že „tehdejší režim byl významně podporován veřejností a nebyl s nikým ve válce“, což je mj. důvod, proč jste i dnes v Česku mimo zákon. Chcete tento názor komentovat? Komunisté na celém světě byli ve válečném stavu se všemi slušnými lidmi již od chvíle vydání „Komunistického manifestu“. U nás veškerá diskuse ustala Únorem 1948. Gottwaldovo „Kdo nejde s námi jde proti nám!“ (podle vzoru stejného grázla, Hitlera) bylo vyhlášením totálního třídního boje. Lidé byli vyhazováni ze zaměstnání i z domovů. Kdo se ohradil, byl smeten. Jak byl komunistický režim „podporován veřejností“, o tom se lze dočíst např. ve „Svědectví o puči" od Oty Hory. Fakt je ten, že se v roce 1948 komunisté obávali totální prohry ve volbách a proto preventivně přikročili k otevřenému násilí, k puči. Byl jsem v únorových „revolučních“ dnech vrazi ? v Praze a nikdy nezapomenu na Václavák, lemovaný ozbrojenými příslušníky tzv. lidových milicí. Pan Dobrovský buď vědomě lže a nebo je beznadějný nevědomec. Tak nebo tak, takový člověk v Kanceláři presidenta republiky nemá co pohledávat. Je ale možné, že přísloví „Vrána k vráně sedá...“ má co do činění s jeho přítomností na Hradě. • •• Otázka, jež padla na setkání Opus bonům, katolické společnosti, letos v Teplé: Měli bratři Mašinové právo o své újmě vyhlásit válku režimu a zdvihnout proti němu zbraň? Názor oficiálních míst sametu je totiž ten, že Mašinové sami o své vůli rozhodli o způsobu boje proti systému. Je to i váš názor? Jak jsem již řekl, naše činnost byla reakcí na komunistický teror. My jsme si třídní boj nevymysleli, ten nám byl vnucen. Mezinárodní zákony říkají, že každý občan má POVINNOST postavit se na odpor nezákonnému útlaku. Pokud jde o maličkost, že jsme nedostali od nějakého veřejného činitele k tomu povel, což je pro některé lidi velice důležité, tak musím přiznat, že to je pravda. Rozhodli jsme se opravdu sami, že nastal čas bojovat proti komunistickým zločincům. Když my jsme začali, bylo už provedeno kolem dvou set justičních vražd a nespočetně dalších, oficiálně nikde nehlášených - ve vyšetřovacích vazbách, ve vězeních a v lágrech. Bylo jasné, že povel k odboji odnikud nepřijde. Žádný stát, pokud je mi známo, nestanovuje přesná pravidla, za jakých podmínek se mohou občané ohradit proti vládě se zbraní v ruce. Takto se bránit je povšechně zakázáno a stíháno nejpřísnějšími tresty. Rozhodnutí tohoto typu záleží na mnoha bezprostředních okolnostech a vypracovat všeobecný scénář, který by mohl být případně uzákoněn, nelze. Také to není v demokraciích nutné. Demokratické státy mají ve svých ústavách a v zákonech zabudován mechanismus, který umožňuje občanu domoci se práv bez užití zbraně. Doporučuji prostudovat ústavu Spojených států amerických. Je více než dvě stě let stará a je stále aktuální. Aktuální zůstane do soudného dne, neb je založena na zdravých principech a zdravém rozumu. Situace je podstatně jiná v diktaturách, kde mechanismus obrany občana neexistuje. Tam má „občan“ jen jedno právo: držet hubu a krok! Podíváme-li se na historii posledních 70 let, vidíme, že komunista se neobtěžuje takovými buržoazními nesmysly, jako dodržování zákonů a smluv. Ten na jejich dodržování trvá jen tehdy, když mu to vyhovuje. My jsme nejen měli právo o své újmě odpovědět na vyhlášení války režimu, byla to naše povinnost. Nikdo jiný ji nesplnil, Benešem počínaje. Toto právo nám pochopitelně bude upíráno stoupenci krvavého režimu, kteří jsou toho názoru, že jediný „jim přijatelný“ způsob odporu byl nanejvýš odpor pasivní. Svobodný svět, jmenovitě USA, naštěstí tento názor nesdílel, proto nás POLYGON 6/1995 7 [pageend9]odmítl komunistům - přes jejich opětovnou žádost - vydat. Kdybychom byli čekali na oficiální vyhlášení války komunistům v ČSR, čekali bychom dodnes. V republice bylo tisíce lidí, dychtících vypořádat se s gangstery u moci, kteří by byli bojovali, kdyby někdo dal k boji povel. Tito lidé si nebyli schopni povel dát sami a tak komunisti vyhráli bez boje. Poznal jsem ve vězení stovky statečných, kteří byli identifikováni komunisty jako potenciální nepřátelé, a proto preventivně internováni. Většina těchto lidí byla zatčena dřív, net vůbec něco proti retimu udělali. Pokud je mi známo, zmíněná konference Opus bonům zaslala ministru spravedlnosti stížnost pro porušení zákona. Praví se v ní, že bratři Mašinové bojovali se zbraní v ruce proti komunistickému režimu, který je dle zákona zákona. Jsme přece právní stát!“ Pan Dobrovský si tedy není jist, že byste tehdy, kdyby vás byli dopadli, byli trestně stíháni. Dle jeho představ by vám snad tehdy dali korunu na zmrzlinu a poslali vás domů. Co vy na to? (Ctirad Mašin se srdečně rozesmál a pokračoval:) Ten pan Dobrovský se zdá být velmi vtipný člověk. Co tam na Hradě dělá? Dvorního šaška? Ale vážně! Pan šéf presidentské kanceláře dle všeho asi neví, že na nás v Německu pořádali hon. Celkem 25.000 policistů a vojáků jak německých, tak sovětských se štvanice zúčastnilo. Dva z naší skupiny, Václav Švéda a Zbyněk Janata, byli zajati, Švéda těžce postřelen, a vydáni do ČSR. Komunisti s nimi uspořádali monstrproces a popravili je. Sestavili tehdy pro „soud“ skupinu lidí, Z nichž se polovina navzájem ani neznala. Ten bývalý disident, dnešní president, se předvedl hned na dvou pochybných frontách: 1) Ukázal, že mu na nějaké té maličkosti valně nezáleží. Nikdy jsme my dva spolužáky nebyli, jak také, on je o mnoho let mladší! 2 ) Ukázalo se již tehdy, v roce 1987, na které straně stojí. Těžko se může vymlouvat, že nevěděl, co totalita páchá. Jeho skutečné sympatie to potvrdily, když odmítl zrušit komunistickou stranu po puči proti Gorbačovovi v bývalém SSSR. Tam tak tehdy učinili. Neměl-li k tomu pravomoc, mohl to alespoň žádat. Dodnes potvrzuje svoje sympatie omlouváním zločinů totality a odváděním pozornosti od akutních právních problémů. Samet, ten je jen pro bývalé komunisty, pro jejich oběti pak klacek. Proto dnes Česko má, i přes zákon o protiprávnosti komunistického režimu, dokonce dvě komunistické strany! To též vysvětluje, proč výročí přepadení republiky hordami z Východu, 21. srpen, přešel v České republice bez povšimnutí. Ono se tenkrát vlastně nic nestalo... • •• Jste stíháni - jo a ne - za zločiny: Sabotáž. Několikanásobná vražda. Pokus o vraždu. Zběhnutí. Vyzvědačství. Rozkrádání majetku v socialistickém vlastnictví. Velezrada. ... Je toho požehnaně. Bendův úřad vaše stíhání doporučil zastavit, ale Josef Kredba doporučení zrušil. Tentýž činitel ve stejný den zrušil návrh na vyšetřování pro velezradu vysokých funkcionářů KSČ a StB, kteří spolupracovali s okupačními jednotkami během okupace v roce 1968. Chcete komentovat? Toto dopadlo nádherně, pan Benda je genius, jestli je to on, kdo to tak načasoval. Není možno si představit lepší důkaz, že se jede dále dle totalitních zákonů než toto! Je zřejmé, že na nové zákony se nedbá, že jde jen o výsledky, které si vedení přeje mít i za cenu překrucování zákonů stávajících, jmenovitě zákonu č. 185/93. Václav Jakoubek (Foto: J. Jakoubek) č. 185/93 Sb. zločinný, nelegitimní a zavrženíhodný. Proto ode dne přijetí tohoto zákona se de facto naším dalším stíháním tento zákon porušuje. K tomu jen historický, věcný dodatek: Thomas Jefferson před více než dvěma sty lety napsal, že demokracie může existovat jen tam, kde jsou slušní lidé. Ať se tedy každý náš kritik zamyslí sám nad sebou. • •• Jak se díváte na skutečnost, že vaše vyšetřovací spisy, jak ten nynější tak i ten bolševický, nejsou nikomu přístupny, tedy ani vám? Utajování jak okolností tak i jmen lidí, kteří teror prováděli, je zcela logické. Ti, co jsou dnes u vesla, by byli padlí na hlavu, kdyby zpřístupnili policejní archivy, jak to učinili Němci. Chrání tím sami sebe. Nevinní se nemají čeho bát, to jen viníci se musí chránit! • •• Zmíněný pan Dobrovský se též nechal slyšet, cituji: „Bratři Mašinové by byli tehdy s největší pravděpodobností trestně stíháni, což budeme muset respektovat do doby, než dojde k jiné interpretaci či změně stávajícího Ctirad Mašin Z našeho strýce udělali hlavního spiklence a zavraždili ho. Také naše matka, ač nevinná, skončila v hromadném hrobě na ďáblickém hřbitově. Kdyby náš otec přežil válku, byl by bez pochyb jedním z prvních, koho by se komunisti snažili zlikvidovat. Ona úvaha páně Dobrovského nestojí za komentář. • •• V roce 1987 otiskl časopis Západ (2/87) váš rozhovor s Otou Rambouskem. V něm jste graficky popsal některé případy, o kterých se dnes vede akademická debata, kupř. přepadení vaší skupiny německou policejní jednotkou na nádraží v Uckro. S vámi se v zápase muž proti muži utkal nějaký komisař. Když vás škrtil, podařilo se vám ho zastřelit. Zakončujete tuto episodu slovy: „Bylo jich proti nám deset a měli tři mrtvé.“ Tehdy se jistý disident k tomuto a dalším popisům incidentů vyjádřil v dopise redakci Západu: „Mráz mi přecházel po zádech, když se na stránkáh Západu můj dávný spolužák z Poděbrad kasal tím, kolik lidí zabil.“ Chcete se k tomuto komentáři onoho disidenta vyjádřit? • •• Když před několika měsíci přijel president Havel do Chicaga, byly pozvány delegace českých komunit z USA, včetně clevelandského Krajanského výboru. Slyšel jsem, že vám, přestože jste byl členem předsednictva, předsedkyně Míla Hyvnarová oznámila, že se vy setkání s Havlem zúčastnit nemůžete, údajně na žádost US Secret Service. Mluvil jsem o tom s paní Hyvnarovou, která se k tomu vyjádřila kategoricky odmítavě. Chcete k tomu něco říci? US Secret Service s tímto rozhodnutím neměla vůbec nic společného. Měl jsem tehdy velký zájem do Chicaga zajet a s oslavencem si podebatovat. Neuspěl jsem, poněvadž jsem neprošel „prověrkou“. Zjistil jsem pak, že „kádrovákem“ pro Cleveland byla paní Hyvnarová, která snad dostala z Čech úkol k rozdání pozvánek jen spolehlivým lidem, přátelsky nakloněným dnešní politické elitě v ČR. Tato procedura byla v platnosti také pro jiná města. To pro mne nebylo nic nového. Již dříve byli zde na návštěvě čeští poslanci a na setkání s nimi jsem pozván nebyl, ač jsem byl členem předsednictva Krajanského výboru, údajně proto, že jsem „příliš radikální“. To mi bylo potvrzeno samotnou paní Hyvnarovou, 8 POLYGON 6/1995 [pageend10]když se mí snažila přemluvit, abych zrušil svou resignaci na členství v předsednictvu - což je zase jiná historie, ilustrující spíše poměry v clevelandském exilu. • •• Ota Rambousek napsal o vás a vaší skupině knihu. Údajně měl s jejím vydáním spoustu potíží. Víte o tom něco? Kniha míla vyjít ještí za totality v Kanadí u Škvoreckých, v 68 Publishers. Z technických důvodů musela být omezena maximální na 150 stran. Určité věci musely být vynechány a upraveny, poněvadž lidé, kterých se to týkalo, žili ještí pod totalitou a byli proto v nebezpečí odvety ze strany komunistů. Vše bylo zkráceno na absolutní minimum. Materiálu je na níkolik set stran, když se patřiční proberou všechny okolnosti a vedlejší události, aby jim čtenář porozuměl. Nicméní, dle soudu tich, co knihu četli, Ota Rambousek odvedl výbornou práci. Problémy nastaly hned, jak Ota dal rukopis z ruky. Vydavatel Škvorecký, který byl zpočátku věcí nadšen, si náhle uvídomil, že je to celé tzv. „příliš horké" a začal víc brzdit. Slibované termíny vydání nebyly dodrženy. Ota se o vydání pokusil i jinde, ale bylo jasné, Že nikdo si nechce s tímto případem pálit prsty. Pak přišel samet a všichni „odbojáři“ v cizině si oddechli. Kniha nakonec vyšla v Praze v nakladatelství Respekt pod názvem „Jenom ne strach“, kde ji také případní zájemci mohou dostat. • •• Když jste takový zločinec, že i dnes vás české právo za aktivní odboj proti komunismu stíhá, doporučil byste současné české vládě, aby znovu požádala USA o vaše vydání? Samozřejmí že ano. Rozhodní by to míli učinit. Doufám, že to také udělají, jsou přece „právní“ stát. • •• Jaké rozhodnutí českého soudu ve vaší věci byste považoval za přijatelné? Jakékoliv rozhodnutí, učiníné v rámci komunistických zákonů, je nepřijatelné, ilegální a z hlediska mravního neobhajitelné. Musím tedy říci, že za současné situace vlastní žádné. • •• Za jakých okolností byste byl ochoten jet či přijet do Cech? Když by byli funkcionáři komunistické strany a další pachatelé zločinů za mřížemi, v což se ovšem dosud nedá doufat. Taková situace by mohla nastat jen tehdy, kdyby došlo k diametrální zmíní zákonů a zrušení rozhodnutí, jimiž byly komunistické zločiny promlčeny a legalizovány. Stačí připomenout, co se stalo Wonkovi, Placákovi a Cibulkovi. Nestojím o to jim znovu po tolika létech dát možnost vyřídit si se mnou staré účty. Na porozumění a pomoc od mého „spolužáka z Poděbrad“, abych užil jeho slov, bych se nerad spoléhal. Děkuji za poskytnutý rozhovor. Post scriptum: Krátce po našem rozhovoru se případ bratrů Mašínů v Czech Republic tak nějak dokodrcal ke konci: 42 byli Mašinové stíháni pro hromadu hrdelních zločinů. O jejich vydání Československo třikrát žádalo Spojené státy a když vyhověno nebylo, pokusilo se o únos Josefa Mašina ze Spolkové republiky Německo. A když ÚDV navrhl jejich stíhání zastavit, městský státní zástupce Kredba toto rozhodnutí zrušil. Vrchní státní zástupce Grygárek oficiálně prohlásil, že návrh byl nezákonný, soukromě k tomu dodal, že objeví-li se Mašinové v Česku, půjdou sedět až budou černí! (Milan Paumer, spoluobviněný s bratry Mašiny, který ČR po Velké sametové čtyřikrát navštívil, tomuto představiteli „právního státu“ ČR nijak nevadil.) Náhle týž Josef Kredba, jenž vehementně proti návrhu zastavení trestního stíhání Mašínů protestoval, dne 30. srpna 1995 oznámil lidu, že - cituji:....bratři Mašinové nebyli nikdy v posici obviněných...“ (?!?!) „a i kdyby byli, tak na jejich údajné činy je stanovena 201etá promlčecí lhůta, která vypršela již dvakrát.“ Tak - a je to! Spojil jsem se znovu s panem Ctiradem Ma- šínem a zeptal se ho, co na tento právní kotrmelec Czech-made zákonů, kterým „případ Mašíni“ v ČR snad končí, říká. Pravil: Je to Šalomounovo řešení typu „ Vlk se nažral a koza zůstala celá". Čeští oportunisté s bolševiky u koryta si mohou oddychnout. „Jeden krok vzad, dva vpřed, “ poučoval Lenin. Toto je zcela v souladu i se zákonem o protiprávnosti komunistického režimu, kde v §6 je nenápadná vítička o „přimířenosti“ odporu proti totalití - mistrovská to formulace expertů v desinformaci. Ona „přiměře- nost“ totiž nikde není definována a je proto ponechána výkladu „institucím k tomu opráv- níným". Debata kolem případu by nemilá ustat, neboť vůbec nejde o „dva Mašiny“, základní problém zůstal. Stát má ústavu s větši- nou ex-totalitních zákonů, kterou navíc vláda s parlamentem odmítá plnit - viz hádky kolem senátu. Premiér ledabyle utrousí, že senát není potřeba a jen málokdo se pozastaví nad skutečností, že tím porušuje základní zákon státu. Ústava je totiž sbírka pravidel, na kterých stojí celý řád. Je nutné, aby tato pravidla byla dodržována především vládou. Není-li tomu tak, stojí vše na písku. Demokratický systém se musí bránit stvůrám typu Stalina a Gottwalda. Dovolá-li se občan práva legální cestou, nemusí sahat ke zbrani. Udržet asociální živly, jako jsou komunisté, v patřičných mezích je problematické i ve státech, které stojí na pevných základech jako USA, je to ale téměř nemožné v systému, který byl jimi samotnými vytvořen. Jsem-li správně informován, u kolébky ústavy jak poúnorové tak i té z roku 1993 stál komunista Jičínský - není nutno se šířit, zač asi výsledek stojí. K tomu přistupují sdělovací prostředky, které jsou povětšině zvyklé pochlebovat těm, co jsou právě u moci. Nemyslím, že návrat do 50. let je reálný i z hlediska komunistů, existují ale odrůdy diktatur, kterých je možno dosáhnout, není-li obranný systém dosti silný. Historie sice jasně prokázala, že soc-kom systémy nemohou konkurovat demokraciím, čili z dlouhodobého hlediska je výhled dobrý, diktatury event, padnou. Jde ale o to, jak dlouho se na to bude čekat a jestli je vůle se toho dočkat. Byla publikována řada článků, vystihujících spojení případu Mašínů s nedokonalým právním řádem. Kritika stávajících zákonů je chvályhodná, nikde však ani slova o tom, jak sjednat nápravu. Mluví se o tom, že tato náprava je nutná, bude prý však trvat léta, ne-li generace, než se jí dosáhne. Proč? • •• Nyní kritizujete kritiky, kteří kritizují stávající řád. Máte vy sám návrh k řešení? Východisko vidím v řešení dvou základních problémů současně - ekonomie a právního řádu, obé založené na morálce! Bude nutno přesvědčit voliče, že jen na této bázi je možno budovat demokratický stát. Mluví a píše o tom např. dr. Milan Hulík. Z veřejného života pak bude nezbytné vykázat elementy, které tento vývoj brzdí a které mají zájem na pokračování „právní kontinuity“ z doby totality. Z korespondence, kterou dostávám, je patrno, že v ČR je dostatek inteligentních lidí, kteří jsou schopni odvést daleko lepší práci než pragmatická garnitura u vesla. Též bude zapotřebí provést čistku v soudním aparátu. I ty nejlepší zákony nebudou mnoho platné, zůstanou-li na klíčových postech lidé, kteří s nimi nesouhlasí - ti najdou způsob, jak vše sabotovat. Soudci typu Klára nebo Horváthové nemají v demokratickém právním systému místo. Věřím, že eventuálně mladí lidé, nezatížení indoktrinací komunismem, budou schopni vyřešit stávající problémy. Praxe tzv. socialistického práva - nebo jak se ta snůška nebezpečného nesmyslu nazývá - je pro nastupujícího demokratického právníka a soudce jen přítěží. • •• To, co navrhujete, je totální změna jak personální tak filosofická stávajícího systému. Myslíte, že je to reálné? Jsem si jist, že je to vše uskutečnitelné. Je to zákonité - chtějí přece „do Evropy" a bez zásadních změn to nepůjde. Netvrdím, že to bude snadné a přes noc. Unikátní chvíle po Listopadu se promarnila. Čím dříve se ale začne, tím lépe. Blíží se volby. Vyhrají-li opět lidé pochybného zaměření, vše se oddálí a bude tím těžší, čím déle se nynější systém udrží. Blok levičáků je dost silný, jsou z minula zvyklí táhnout ukázněně za jeden provaz, proto nejdůležitější pro přítomnost je tyto ničivé parazity neutralizovat. Tito „budovatelé" nikdy nic řádného nevytvořili. Všude, kde se dostali k moci, vše jen zničili, zdevastovali a rozvrátili. „Každý stát má takovou vládu, jakou si zaslouží“, konstatoval filosof. Takovou, jakou si zvolí, dodávám já. Uvidíme, jaká vláda vyjde z nadcházejících voleb. Jaká bude, záleží jen a jenom na voličích. V tom s vámi bude zajisté souhlasit i ten nejzatvrzelejší komunista. Necháme se tedy překvapit - a děkuji za dodatek. Lakewood OH, 12. září 1995 □□□ POLYGON 6/1995 9 [pageend11]O právech, soudech a soudcích země české Zpráva o stavu justice Slavný český právník Viktorin Kornel ze Všehrd by nám jistě prominul, že parafrázujeme jeho slavné dílo o českém právu a justici „O práviech, o súdiech i o dskách země české, knížky devatery“ (1499). Jde nám totiž o zachycení stavu našeho soudnictví pět let po pádu totalitního režimu, jehož nezbytným a svým způsobem konstituujícím základem bylo socialistické právo a socialistická justice. Jaká je dnes, kdy už by měla spolu s demokratickou legislativou být garantem státu demokratického a také právního, i když tyto vlastnosti má ještě ve stavu embryonálním, se pokusíme vystihnout v tomto článku. Pokud se dnes ve sdělovacích prostředcích píše o justici kladně, jsou to většinou citovaná jen vyjádření představitelů ministerstva spravedlnosti. Politici a novináři přizpůsobují míru kritiky své politické orientaci, ale o nedostatečnosti justice pochybuje málokdo. Její resortní ministr obvykle argumentuje aritmetikou - počtem nově přijatých soudců či „průměrnou dobou trvání“ soudních kauz. V politických obviněních a v žonglování s čísly se však ztrácí to hlavní: Je ještě vůbec v České republice justice garantem spravedlnosti? 0 rozporu práva přirozeného a pozitivního, o tom, že každá justice, tak jako i právo, představují jen nedokonalé vyjádření spravedlnosti, se zmiňovat nebudeme. Nesoustředíme se na výstřelky a nebudeme vinit justici z odpovědnosti za nepotrestání zločinů minulosti. Jejich stíhání přece patří orgánům trestního vyšetřování a státnímu zastupitelství. Nebudeme však zastírat, že špatná justice je málo účinný prostředek v boji se vzrůstající a stále kvalifikovanější kriminalitou, která již překročila socialismem dané mantinely a stává se „vyspělou“ součástí mezinárodního zločinu a jeho organizovaných forem. Ta už do Evropy vstoupila. V ČR dosud nedochází k vraždám soudců a mstě zločineckých gangů a kmotrů, jako je tomu např. v Itálii, ale také zde nejsou stateční soudci, schopní se mafii postavit. I v tom by mohla Itálie posloužit jako příklad. Skutečností však zůstává, že na adresu justice je nutno použít silnějších slov, třeba právě takových, jichž užil ministr spravedlnosti, když prohlásil, že petice za sochaře Opočenského nás mohou dovést do pekla bezpráví. Jeho hodnocení je výstižné - až na obavu, že v pekle bezpráví se již skoro nacházíme. Neodvolatelnost soudců? Nebudeme se zmiňovat o „právně materiálním substrátu“ justice - o její legislativě a zákonech, byť tvoří její základnu. Skutečnost, že všechny nejdůležitější zákony, trestní, občanský, správní, rodinný zákoník a mnohé další, jsou jen novelizované zákony komunistické, vypovídá hodně přinejmenším o spornosti zvoleného řešení kontinuity práva. My však pomineme základnu a věnujeme se „nadstavbě“. Hlavní příčina kritické situace v české justici totiž nejsou socialistické zákony, ale soudci. Tento justiční casus belli je paradoxně to, co jí mělo vrátit nezávislost a demokratický charakter - neodvolatelnost soudců! Ukázalo se, že aplikace vyzkoušených demokratických forem právního státu na jeho zárodečnou formu bylo řešení nešťastné. Novým a nezkušeným soudcům by totiž mnohem spíše patřila neodvolatelnost podmíněná, protože by se tak mohlo zamezit jejich profesionální neschopnosti nebo neprofesionální aroganci. Zákon o soudech a soudcích č. 335/1991 Sb. z nich však udělal nedotknutelné a nekritizovatelné osoby. Zásada common law „Dieu et mon droit“ (Bůh a moje právo) může být totiž aplikována jen tam, kde soudce vybírají mezi právníky s 251e- tou praxí, jako je tomu např. v anglosaském právním systému. Pětadvacetiletý suverén, který v jedné ruce třímá socialistický zákoník a v druhé patent se svou definitivou, symbolizuje jen postsocialis- tickou justici, v níž spravedlnost hraje roli Popelky, a v některých případech zase nemá daleko ke „státnímu terorismu“. Avšak nejen socialistické zákony, ale i některé jejich demokratické novelizace znevažují justici a její soudce. Může-li např. o námitce podjatosti rozhodovat výhradně soudce, vůči němuž je námitka vznesena, pak je to krásný příklad u nás už běžné demokratizace práva „přestavbou“ socialistického právního řádu na demokratický. Žádný člověk přece nemůže své právní myšlení rozdělit na osobní a nezávislé, které by mělo přezkoumávat to první. Právnické vzdělání, nebo právnická fakulta? Velký příliv soudců do justice po listopadu 1989 byl nezbytný hlavně kvůli rozšíření soudní agendy (rehabilitace, obchodní a správní soudnictví). Rubem této obměny je však „laicizace“ soudů prvního stupně, proton že pracovat skutečně odpovědně a citlivě nemůže začínající a nezkušený soudce. K tomu i nadaný právník musí dozrát - a k hledání spravedlnosti je třeba znát nejen zákony, ale také mít zkušenosti a určitou životní moudrost. Jak při této příležitosti nevzpomenout na postavy Čapkových soudců z Povídek z jedné i z druhé kapsy! Vyzrávání nových a-nezkuše- ných soudců společně u soudů prvního stupně však znehodnocuje vzájemné konzultace a předávání zkušeností, protože se odehrává na stejné úrovni. Každý justiční a advokátní čekatel ví, co znamená rada staršího a zkušeného kolegy, protože teorie, jak známo, je tráva nejen věčně zelená, ale i pole neorané. Obtížnost předávání praktických zkušeností umocňuje i nedostatek odborných školení, gremiálních porad apod., při nichž za minulého režimu docházelo formou rozboru rozsudků a vytýkání chyb k odbornému vedení mladých soudců.staršími a zkušenějšími kolegy ze soudů odvolacích. Samozřejmě nejde o stesk nad „starými pořádky“, ale taková práce se začínajícími soudci je nezbytná podmínka jejich právního vyspí- vání. Komunistická justice na to dbala, pomineme-li ideologii a školení o třídnosti socialistického práva. Absenci tohoto odborného vedení zapříčiňuje na straně jedné averze nových soudců ke „starým strukturám“, na druhé pak obava těchto soudců, ať již kvůli činnosti v socialistické justici skutečně ostrakizovaných či nikoliv, z výčitek za socialistickou kariéru. Tento někdy možná i nespravedlivý odsudek výrazně zvyšuje skutečnost, že i někteří nejzkompromitovanější soudci nadále oblékají talár. JUDr Horváthová se stala symbolem nejen sisyfovského úsilí o úplnou očistu justice, ale i její inverzní politizace, neboť stejně jako za totalitního režimu zpochybňuje nezávislé postavení „třetí“ složky Montesquieuova dělení moci. Neodbornost a nezkušenost mnoha soudců je dána i tím, že zde začali působit i bývalí příslušníci VB, vyšetřovatelé a prokurátoři, kteří sem přišli v důsledku polistopadové prověrkové rotace připomínající dětskou hru „škatule, škatule, hejhejte se!“. Stalo se tak mimo jiné i proto, že Zákon o soudech a soudcích vyžaduje jako kvalifikační předpoklad pouze právnické vysokoškolské vzdělání (získané třeba na vysoké škole SNB), zatímco zákon o advokácii předepisuje právnické vzdělání získané výlučně na právnické fakultě. A tak absolventi VŠ SNB a podobných komunistických učilišť se mohou stát „ctihodnými soudci“ s definitivou. Stali se jimi i vyšetřovatelé prokuratury, kteří nikdy nebyli v jednací síni. O jejich nezatížení ideologickým vzděláním, skutečným právním vědomím a setrvalým „vyšetřovatelským či prokurátorským povědomím“ lze s ohledem na způsob jejich rozhodování a jejich rozsudky pochybovat. Demokracie nebo demokratizace? Obhajoba ministerstva spravedlnosti, vycházející z počtu nových soudců, je však více 10 POLYGON 6/1995 [pageend12]než vyvážena menšinou soudců, kteří si svá služební léta, opravňující je k postavení u vyšších soudů, odsloužili v době, která privilegovaným příslušníkům, a také leckdy defenso- rům totalitní moci, pokřivila jak právní vědomí, tak i prosté lidské svědomí. Bylo by ale nespravedlivé nevzpomenout těch, pro něž byl morální kodex slušnosti větší stimul než touha po kariéře v totalitním režimu. Právě oni vyznávali mravní rezistenci, kterou jeden z mála českých herců, kteří si nikdy nezadali - Josef Kemr, výstižně charakterizoval slovy: „Za neslušného režimu slušný člověk kariéru nedělá. “ Takoví soudci byli i v socialistické justici, a právě pro ně neplatila hesla na nástěnkách v soudních chodbách: „Závéry ... sjezdu KSČ splníme“. Je třeba jen litovat, že tito soudci, kteří svou kariéru v komunistickém režimu „zmařili vlastní vinou“, se o ni nepokusili dnes. Vždyť počet bývalých členil KSČ mezi předsedy soudů dokazuje, že „červená pracovní knížka“ dosud má přímo magický vliv. Všichni dnešní předsedové soudů v Praze byli členy KSČ! V rámci objektivity je třeba dodat: Většina z nich jsou lidé na svých místech i dnes, ale jiní by v justici neměli pracovat vůbec. I v soudnictví jako v jiných oborech byli v KSČ lidé kvůli kariéře, nebo ze skutečného komunistického přesvědčení (nebo z obou důvodů). Ti „opravdoví“, vyznávající totalitní ideologii, si své přesvědčení ponechávají i v demokratických poměrech. Svědčí o tom třeba věta z odůvodnění rozsudku: .... tzv. demokratizace společnosti po listopadu 1989 má za následek pouze to, že slušní lidé Žijí na hranici bídy, zatímco kriminálním živlům je dovoleno vše včetně nabývání rozsáhlého majetku. “ Účelem tohoto článku není hodnocení „polistopadových stínů“, ale především výrazů „tzv. demokratizace“, „má za následek pouze to“. Je to poučení i pro ty politiky, kteří nepochopili, že komunistické přesvědčení je neslučitelné s výkonem soudce nebo státního zástupce, neboť zpochybňuje jeho oddanost demokratickým hodnotám. Shoda předlistopadové a „pofunkční“ politické orientace bývalého generálního prokurátora ČSFR JUDr Gasparoviče a hlavního vojenského prokurátora JUDr Kříženeckého (odpovědných za stíhání příslušníků StB a dalších mocenských složek totalitního režimu), je důkaz nad jiné! Stejně je nutno hodnotit setrvávání soudců v těch funkcích, kam byli dosazeni po přísném kádrovém výběru podle pravidel komunistického nomenklaturního pořádku. I když jim dnes nejde o další kariéru, ale jen o setrvání za každou cenu, mají tyto „opory“ naší demokratické justice možnost korigovat rozsudky oněch „nových a nezatížených soudců“, jimiž se ministerstvo spravedlnosti tak pyšní. Snaha přežít za každou cenu, bez řešení problémů a postihu podřízených včetně takových excesů, jako je konzumace alkoholu v pracovní době, omezuje i jejich řídící a kárné pravomoci - bojí se totiž, že by kritikou a řešením problémů jiných mohli upoutat pozornost na svou osobu, minulost a odpovědnost za stav justice. Neodvolatelnost a nezávislost soudců - forma imunity? Typickými znaky dnešní justice jsou nejistota v rozhodování, maskovaná falešnou nadřazeností, alibismem, kompromisnictvím - a nedostatek odvahy formulovat vlastní právní názor. Právě mezery v zákonech, a to nejen v těch socialistických, ale i v demokratických, a rozpory mezi nimi, vyžadují více než kdy jindy formulování podpůrného zdroje práva - precedentů - formou rozsudků s jednoznačně demokraticky orientovaným výkladem zákonů. K tomu však novým soudcům nechybí jen kvalifikace a zkušenost, jejich služebně starším kolegům pak mnohdy i demokratické přesvědčení, všem ale především statečnost, aby své právní vědomí proměnili v rozhodnutí hodné vzoru - v demokratický precedens! Ústavou zaručená nezávislost a zákonem o soudech a soudcích i neodvolatelnost však nedoprovází patřičný respekt k vlastnímu rozhodování a z něho vyplývající autorita u veřejnosti. Submisivní vztah soudců vůči politickému nátlaku, názorům politiků a náladám veřejnosti tlumočeným masmédii vede k paradoxnímu zjištění, že ničeho se soudci nebojí víc než své nezávislosti. Nedokáží jí využít a spolu s neodvolatelností ohrožují tyto „pilíře soudcovské moci“ jejich postavení, aspoň v potenciální obavě, že by „politicky nepřijatelná“ rozhodnutí mohla vést k nějakému postihu. Začínající soudci chápou pojem „nezávislost“ tak, že jej rozšiřují i na vztah k zákonu, jímž se v některých případech odmítají řídit, navíc pak odmítají respektovat i pokyny nadřízených soudů. V mnoha případech dokonce rozšiřují pojem nezávislosti i do sféry pracovní a kárné v domnění, že nezávislost je jen jiná forma absolutní imunity. Spravedlnost po létech Tabulky dokládající počet soudců umožňují sice ministerstvu spravedlnosti čelit kritice, že justice kolabuje, v některých krajích se však přesto projevuje kritický nedostatek soudců. Tento nedostatek je zvýrazněn nerovnoměrným rozložením soudní agendy a nedostatečným vybavením soudů, jakož i nedostatkem kvalifikovaných administrativních pracovníků. Vybavení muzeální kancelářskou technikou kontrastuje s vybavením každé advokátní nebo „eseróčkové“ kanceláře, staré psací stroje se mění v kulomety, jejichž hlučnost má za následek, že po celodenní práci v takovémto prostředí třeští soudci hlava. (Jako kuriozitu možno uvést, že nevybavenost soudů compu- tery zdůvodnil ministr spravedlnosti obavou z toho, že by si na nich soudci hráli počítačové hry!) Soudcům chybějí přehledy platných právních předpisů, soubory judikátů, právní literatura, moderní diktafony. Personální obsazení soudních kanceláří má většinou zoufalou úroveň. Mladičké zapisovatelky, absolventky základních škol, jsou schopny při přepisu kazety nebo při diktátu nadělat spoustu chyb a někdy i ztratit kazetu. Neznalost alespoň právního minima vede k indiskrecím, jako kupříkladu v případě soudu, kde 181etá vedoucí soudní kanceláře dovolila nahlížet do soudních spisů celému soudnímu obvodu. Čísly a tabulkami zprůměrovaná justice vychází z hodnocení ministerstva spravedlnosti dobře. Jedině tak toto ministerstvo může odrážet útoky tisku, „notorických politických kverulantů“ nebo VONSu a vytvářet zdání o uspokojivém stavu justice s „některými drobnými nedostatky“. Ministerstvem presentovaná průměrná doba trvání soudního řízení v délce šesti měsíců vypovídá jen o tom, že do statistiky byla zahrnuta všechna řízení, i ta, která skončila stažením žalob v důsledku rezignace žalobců na příchod spravedlnosti, jež se změnilo v čekání na Godota. Občanský a trestní soudní řád nestanovují lhůty pro vyřízení věcí, obecná povinnost vyřídit věc „bez průtahů“, stanovená procesními předpisy, je vlastně výsměch, když soudy nařizují svá jednání po měsících a létech (první jednání nařízené po třech létech od podání žaloby není výjimka) a odročují je ze zimy na léto a opačně. Zdlouhavé projednávání trestních věcí relativizuje i smysl trestu. Trest uložený rozsudkem, který se v banální trestní věci spáchané v lednu 1990 nestane pravomocným ani v roce 1995, se stává karikaturou spravedlnosti, jestliže pachatel po celou dobu žije na svobodě asociálně dál. Ve srovnání s předlistopadovou justicí, která sice byla nástrojem totalitního režimu, avšak dokázala obecnou kriminalitu postihovat mnohem rychleji, jde bohužel o krok zpět. Absurdní rozsudky Je hluboký omyl vztahovat zákony trhu na sféru třetí ústavní moci. Výrok premiéra Klause, že „dobré zákony nedělají dobrou společnost“, ale že „dobrá společnost dělá dobré zákony“, je velký omyl. Právo se totiž neřídí zákonem nabídky a poptávky, dokud „slušná společnost“ nevznikne, musí totiž ono sloužit jako nutný a spravedlivý regulativ chování občanů. Tam, kde právo tuto funkci neplní, nebo ji plní zdlouhavě, a tím nedostatečně, hrozí nebezpečí, že skutečně podlehne zákonu nabídky a poptávky a začne být nalézáno „soukromě- právním způsobem“. Vydírání zadlužených podnikatelů, nové (mimo trestní zákon) sazebníky trestů, publikované a aplikované objednanými a zaplacenými agenturami, a nakonec vraždy podnikatelů-dlužníků dokumentují, že jihoamerická praxe není České republice cizí. Tristní stav obchodního soudnictví zpětně ovlivňuje negativně vývoj soukromého, tržního a obchodního resortu a degraduje jeho „evropskou úroveň“. Dvě stě tisíc nevyřízených návrhů na vydání platebních rozkazů blokuje nejen řádný chod obchodního soudnictví, ale i návrat zablokovaných podnikatelských investic do ekonomiky. Vlastní adorace mnohých začínajících soudců v důsledku jejich výjimečného a ústavně zakotvenou definitivou podpořeného postavení vede k popření některých základních právních zásad, např. „audiatur et altera pars“ (budiž vyslyšena i druhá strana), která tvoří základ procesní kontradiktornosti, mající přispět ke zjištění co nejúplnějšího skutečného stavu věcí (§ 120 o.s.ř.). Jestliže je toto nalézání „objektivní pravdy“ podřízeno apriorní představě soudce, který své právní mínění dává najevo již při zahájení jednání, pak nelze než připomenout tragikomický výstup soudce z doby klasické třídní justice padesátých let, jenž vyzval obžalovaného při zahájení hlavního líčení k výpovědi slovy: „Pojďte sem, stejně budete viset!“ (Obžalovaný pak skutečně visel.) Bohorovnost a nedotknutelnost soudců, jejich postavení mimo jakoukoliv kritiku - a ruPOLYGON 6/1995 11 [pageend13]ku v ruce s tím jdoucí šikanování, vystavování útrapám a skandalizaci některých vinných, ale i nevinných obžalovaných - je zarážející. Na jejich straně stojí právem předpisy a paragrafy, které je chrání. Možnost ukládání pokut, trestné činy pohrdání soudem, útoku na veřejného činitele a urážky veřejného činitele však nejsou, a to již neprávem, vyváženy paragrafy a předpisy dovolujícími postih těch „strážců zákona“, kteří zákon nehájí, ale zneužívají. Rozhoduje-li soudce o základních věcech lidského života, musí být jeho rozhodování podpořeno nejen odborností a znalostí práva, ale s ohledem na polosocialistickou provenienci také demokratickým výkladem a životní moudrostí, zkušeností a filosofií systému základních lidských a občanských práv. Soudce by se neměl diskvalifikovat nejen jako právník, ale i jako člověk. Neprofesionalitu, pramenící byť z nedostatku zkušeností a zmateného právního řádu a z ní odvozenou nejistotu nelze nahrazovat přezíravým přístupem, arogancí a falešným pocitem výjimečnosti. Nelze také diskutovat se stranami, ať již v jednací síni nebo na chodbě či v kanceláři. Je samozřejmé, že nelze vyloučit kolegiálni, spolužá- kovské či jiné přátelské vztahy mezi soudci a advokáty či komerčními právníky. Tento fe- nomém kolegiality, který fungoval za socialismu na principech osvědčených ve všech sférách společnosti (výměna zboží a služeb), našel své místo i ve „zdemokratizované postso- cialistické justici“ formou nasazování advokátů - specialistů na ty soudce, se kterými mají bližší vztahy. Dříve slavné perličky ze soudních síní, výroky vzniklé z nervozity a snahy vyjadřovat se jinak než normálně, dnes nahrazují celé rozsudky, jejichž odůvodnění jsou až kafkovsky groteskní. Například: „Soud dospěl k závěru, Že v daném případě měl vyšetřovatel žádat po obžalovaném vysvětlení, co myslí svým přiznáním, že stavební buňku v podstatě odcizil, neboť podle názoru soudu nelze uvažovat tak, že v podstatě odcizená buňka je buňka odcizená. “ Přežívající socialistické mimikry Mezi soudci je řada jedinců, kteří by se ve stabilizované společnosti a skutečném právním státě nedostali k žádné odpovědné práci, natož k souzení. Často jsou to studijní outsideři, oslnění nezvyklou mocí, umocněnou nezávislostí a definitivou. Někteří sem promítají i své osobní komplexy a podle toho pak vypadají rozsudky. Nedoplňují své základní právní vzdělání studiem právní literatury, zato s oblibou listují novinami, jako je Blesk. Nejsou to osobnosti, a proto jsou lehce manipulovatelní. Tragická je feminizace justice. Soudkyně jsou často matky s dětmi a soud leckdy berou jako zaopatřovací ústav. Tyto soudkyně se považují více za úřednice než soudce, odmítají za své rozhodování nést odpovědnost, a aby si nikoho nepohněvaly, vynášejí alibisticky nesmyslné obojaké rozsudky. Absurdní je, že se více obávají svých nadřízených než obžalovaných, protože stále musí vykazovat stanovený počet ukončených případů. To vede k předčasnému rozhodování, protože soudci se spoléhají na právo odvolání - a vrácený případ je zase čárka do statistiky. „Sebečistící mechanismy justice“ a snaha o optimální pohled na justici „v boji se sdělovacími prostředky a politickými oponenty“ působí tak, že se vážné prohřešky soudců tutlají a nehlásí se „nahoru“. Jde o projevy typické socialistické kamufláže a Potěmkinovy vesnice. Zákon o kárné odpovědnosti soudců je právní paskvil plný mezer, jakýsi hybrid civilního a trestního řízení. Ačkoliv soudce po složitém řízení jmenuje do funkce president, odvolat ho může pouze pětičlenná skupina soudců. Problém spočívá v naprosté formálnosti a neoficiálnosti kárného řízení, kdy soudci přátelsky rozmlouvají se svými kolegy a rozhodují na základě solidární soudržnosti. Negativní postoj soudů a soudců ke sdělovacím prostředkům je výrazem nedůvěry ke svobodnému tisku a ke kontrole veřejnosti. Jde o přežívající socialistické manýry, jimž nahrává i základní právní neodbornost žurnalistů, neschopných např. rozlišit obžalobu od žaloby. Soudci bezdůvodně vylučují veřejnost a spekulující novináři se proto často uchylují k senzačním závěrům. Zcela nelogicky (v rozporu s ústavní zásadou veřejnosti jednání a trestním řádem) někteří soudci nesdělují důvod k vyloučení veřejnosti, a navíc zakazují pořizování zvukových nahrávek. (Přes stanovisko ministerstva spravedlnosti, které to považuje za bezdůvodné.) Soudci rozhodují často pod tlakem výhrůžek, nebo dokonce teroru ze strany obžalovaných. Obviněný s pistolí v jednací síni (slušivou bouli v podpaží měl pod sakem i obžalovaný kpt. Minařík) není výjimka. Justiční stráž stále ještě v trestních procesech není přítomna pravidelně a státní zástupci proti zásadám legality nereagují na vyhrožování obžalovaných v jednací síni; raději v těchto případech předstírají, že nic neslyšeli. Jak to „posiluje“ jejich autoritu a „odstrašuje“ pachatele, není třeba dodávat. Kanceláře soudců jsou volně přístupné a navštěvovat je mohou nejen případní mstitelé z řad odsouzených, ale i úplatkáři. Policie a pošty se soudy nespolupracují tak, jak by to vyžadoval oboustranný zájem. Předvedení obžalovaného k soudu policií je rarita. Právě v této souvislosti je nutno vzpomenout také na exekuční nebo vykonávací řízení, které má rozsudek realizovat. Vždyťjakou cenu má rozsudek nevykonatelný? Výkon rozhodnutí např. odebráním věci znají už jenom advokáti- pamětníci, pro úřednice soudů představuje neřešitelný problém. Po nečinnosti soudu, trvající více než jeden rok po podání návrhu na výkon rozhodnutí, odsekla příslušná soudkyně na urgenci, že nyní soudí a exekuce bude dělat až za několik měsíců! Obecně je možno konstatovat, že výkon rozhodnutí představuje nejslabší článek justice. Demokratické právo s právní nejistotou Tento výčet negativ by mohl ve svém souhrnu vyvolat dojem právního a justičního nihi- lismu. Nelze jej proto absolutizovat, nedá se však ani podceňovat. Tato „zpráva o stavu justice“ se nezmiňuje o slušných a spravedlivých soudcích, protože nechce chválit a odměňovat (a v české justici jsou i tací, kteří by si to zasloužili), ale provokovat. Především ty, kteří za současný stav odpovídají. Ani vůči nim nechceme být destruktivní, nýbrž konstruktivní. Z výše uvedených řádků lze vyvodit, že nemoci naší justice jsou vážné, i když ještě ne smrtelné. Aby se dala stanovit diagnóza a bylo možno nasadit správné medikamenty, je třeba vědět, že: • ••• Hlavní příčinou stavu naší justice je definitiva a neodvolatelnost soudců, předčasně vyhlášené ve státě, jenž adjektivum „právní“ má dosud za horizontem. Vždyť s určitou nadsázkou lze říci, že za bolševika existovalo rudé bezpráví s právní jistotou, zatímco nyní můžeme stav justice a legislativy hodnotit jako demokratické právo s právní nejistotou. Stabilita postavení soudců je základ právního státu, v našich poměrech „právní perestrojky“ by však postavení soudce odpovídala spíše definitiva podmíněná délkou služební doby. Jediná možnost, jak odstranit falešné iluze o soudcovské výjimečnosti a moci, je novelizace zákona o soudech a soudcích a zavedení podmíněné a diferencované definitivy. Jsme přesvědčeni, že zavedení jednotné a všeobecné definitivy bylo předčasné, revolučně euforické opatření a postsocialistickou justici „zakonzervovalo“ tak, že dnes brání její transformaci v justici právního státu. Soudce by měl nejen před svým zvolením a doživotním jmenováním, ale nejméně během prvních deseti let své praxe dokázat, že z hlediska odborné a lidské kvality je opravdu par excellence. A protože novela zákona je jen oprava jeho vadné části, nemělo by nic, a to ani zákonodárcům, bránit uznat svou chybu a korigovat zákon, který byl sice myšlen dobře, ale předběhl dobu. Do Evropy nás nedostanou jen dobré zákony, ale především jejich demokratické aplikace, výklad a efektivní vykonatelnost. • ••• Novela trestního zákona by také měla zavést trestní odpovědnost soudce nejen ve formě dolózní, ale i kulpózní. Znamená to doplnit § 158 tr. z. o zneužívání pravomoci veřejného činitele ustanovením o stejné odpovědnosti i za čin spáchaný z nedbalosti. Jen tak zajistíme, že ústavou zakotvená „třetí moc“ se při dělbě moci stane rovnocennou a vyváženou složkou, bude plnit svou ústavní funkci a stane se garantem demokratické spravedlnosti, nikoli „státního terorismu“. Pak nebude možné to, co uvádíme jako MENE TEKEL současné justice, když studium na právnické fakultě UK nevštípilo dnes rozhodující soudkyni zásadu zásad trestního řízení - „in dubio pro reo“ (v pochybnostech ve prospěch obviněného). Tato soudkyně totiž odůvodnila prodloužení vazby obviněného argumentem: .... protože se nepodařilo zjistit, jaké trestné činnosti se obviněný dopustil, ponechává se ve vazbě.“ K tomu nutno dodat, že nejde o vazbu několikaměsíční, ale několikaletou! S tím koresponduje usnesení soudu o zastavení trestního stíhání v případě jiného obviněného, který ve vyšetřovací vazbě strávil tři roky! Conditio sine qua non právního státu Bylo by naivní očekávat, že po desítiletích totalitního režimu a po pěti letech demokracie budeme mít justici hodnou právního státu, když k němu samému byly teprve položeny základy. K leckterým z výše uvedených nedo12 POLYGON 6/1995 [pageend14]statků by došlo v každém případě, i za nejideálnějšího ministra spravedlnosti. Na druhé straně nás však ministři tohoto resortu neušetřili mnohého, co v naší justici už dávno nemuselo být. Například přijímání osobnostně a profesně nekvalifikovaných lidí. Tady prvotní odpovědnost nesou vedoucí pracovníci příslušných soudů, neboť oni doporučují zájemce ministru spravedlnosti ke jmenování. Jsou to především předsedové soudů, kteří by měli mít možnost poznat schopnosti uchazečů a podle toho je doporučit nebo nedoporučit. Ale o mnoha šéfech soudů platí to, co už bylo uvedeno shora, a tím končí naše justice opět v bludném kruhu. Na jejich omluvu, jakož i na omluvu jim nadřízených ministrů, je však nutno uvést i to, že justice nemůže být jiná, než je společnost a že odráží morální, psychologický a politický stav společnosti, který po 40 letech totality není více potěšující než jiná složka společnosti. Pasivita ale není na místě. Je třeba i bez ohledu na politiku, volební preference té či oné strany, ale především s ohledem na právo, jeho zásady, principy a pluralitní společnost, v níž toto právo existuje, vytvářet justici hodnou těchto předpokladů. Lidský a osobnostní fenomén - psychologické a etické podmínky - nelze za pět let změnit. Je to otázka mnohem delší doby. Je však možné měnit technické i právní podmínky! Je třeba se zabývat účastí laiků v justici - poroty, nebo přísedící? Dnešní přísedící více připomínají spící panny než občany reprezentující v justici „res publica“. Zmatek vyvolává i neurčitá soustava soudů a nejasnost v jejich kompetencích. Možnost dovolání v některých případech a široké pojetí garance lidských práv v rozhodování Ústavního soudu činí naši justici fakticky čtyřstupňovou. Kompetenční spory mezi Vrchním a Nej- vyššún soudem tento chaos dovršují. Nedostatečná judikatura, nedostatek výkladových pravidel, filtrování obsahu výpovědi do soudního protokolu - to jsou jen drobné bolesti. Mezi největší patří např. malá, takřka nicotná efektivita výkonu rozhodnutí. Je nutné skoncovat s pomalostí, nepružností a samoúčelným formalismem procesního soudního řízení zejména v bagatelní trestné činnosti. Vyšší soudní úředníci by měli převzít tu část agendy soudců, která nemá co dělat s rozhodovací činností. Je třeba vypracovat nový systém přípravy budoucích soudců a zkvalitnit výběr uchazečů o toto povolání - uchazeči by měli projít náročnými, nikoliv jen formálními psychickými testy. Soudní čekatelé by neměli suplovat nedostatek administrativních pracovníků a trávit velkou část své praxe v podatelně či v telefonní ústředně soudu. Soudcovská unie v dnešním pojetí je organizace příliš slabá a pasivní a její vliv na reformu justice je malý. Navíc s ní ministr odmítá komunikovat. Pozornost, věnovaná české justici sdělovacími prostředky, je ambivalentní. O dobré justici se nepíše, protože taková justice je pro masmédia nezajímavá. Spravedlivé rozsudky se nekomentují, protože jejich spravedlnost je samozřejmá, očividná a nevyvolává nádech senzace. Jejich pozornost vyvolává justice problematická a priority jejího rozhodování, odkládání věcí „nedůležitých“ ve prospěch věcí „důležitých“. Tato diferenciace je ale relativní, pro někoho je důležitá dlouhodobá ztráta svobody, pro jiného několik stovek výživného. Bylo by samozřejmě možné napsat podobnou úvahu o dnešním státním zastupitelství, s příslušnými obměnami bychom však opakovali totéž. Stejně tak je možné psát i o advokácii, jejíž transformace ze socialistické v opět liberalistickou se neobešla bez citelné ztráty kvality a profesionální etiky. Píšeme však o justici, protože právě ona je „conditio sine qua non“ vzniku a existence právního státu. Tato kritika justice si všímá nedostatků, ne kladů, málo také diferencuje mezi jednotlivými stupni soudů. To je však úkol povolanějších, než jsou advokáti a soudci - autoři této úvahy. Je však nutné se zmínit, že vznikající judikatura Ústavního soudu je právě ona šipka, která by českou justici mohla zavést z osudové křižovatky do Evropy. Ostatní směrovky totiž ukazují cestu nejen do pekla bezpráví, ale i do říše organizovaného zločinu, lhostejnosti ke spravedlnosti a trvalého vítězství zla nad dobrem. Byla by tragédie, kdyby se pro naši justici naplnilo anglické úsloví „Judges and criminals are the only people who take the law into their own hands“. 26. června 1995 □□□ Tento text je společným dílem skupiny soudců a advokátů, kteří však s ohledem na poměry panující v justici ČR popsané v tomto článku, nechtějí uvést svá jména. Konečnou verzi zpracoval JUDr MILAN HULÍK. Přestal být český národ národem ? Nejvyšší soud České republiky svým usnesením Tzn 13/95 rozhodl nerehabilitovat Rudolfa Berana, předsedu vlády ČSR v její nejtěžší době, a Jana Syrového, arm. generála, ministra národní obrany a předsedu vlády. Podle mého přesvědčení si již dávno rehabilitaci víc než zasloužili. Stejně tak jako Dr. Emil Hácha, který na sebe dobrovolně vzal a nesl tíhu odpovědnosti za národ v době jeho největšího ohrožení. To, co uvádím, je moje přesvědčení a nikoli tvrzení, pro které bych musel předložit důkazy - bohužel nezískatelné. A tady chci ještě sdělit svůj dojem o složení senátu Nejvyššího soudu ČR, který jednal dne 15. června 1995 o rehabilitaci Rudolfa Berana a Jana Syrového. Nejvyšší soud rozhoduje v pětičlenném senátě, samozřejmě jen z vysoce (nebo snad nejvýše) kvalifikovaných doktorů práv; jeho předsedu a ostatní čtyři soudce jmenuje předseda Nejvyššího soudu. Předseda Nejvyššího soudu České republiky, dr. Motejl, měl samozřejmě právo se tohoto senátu i sám jako jeho předseda účastnit. Toto právo však dr. Motejl nepoužil a předsedou senátu jmenoval soudce Nejvyššího soudu JUDra Stanislava Rizmana. Přesto však dr. Motejl se stal jedním z členů senátu. Získal jsem dojem, že JUDr Motejl jako předseda Nejvyššího soudu, který jako takový měl z titulu své funkce senátu předsedat, jmenoval předsedou jiného soudce Nejvyššího soudu proto, aby sám jeho NEGATIVNÍ USNESENÍ nemusel podepsat To by ovšem předpokládalo, že předseda Nejvyššího soudu ČR byl osobně přesvědčen o tom, že rozhodnutí senátu nemůže být (případně nesmí být) jiné než negativní, a aby snad senát nějak „neujel“, stal se sám jeho členem. Úsudek o tom, zda přítomnost JUDra Motej la jako člena senátu mohla mít nějaký vliv na rozhodování jeho ostatních členů, nechť si udělá každý sám. K tomu malá poznámka: bývalo kdysi u nás (a je v jiných zemích i nyní) chvalitebným zvykem, že členové senátu Nejvyššího soudu byli uváděni jmény. Jak známo, dobré mravy vyhynuly a zmizel i tento zvyk Nejvyššího soudu, podle kterého by byl jeho nález vypadal následovně: USNESENÍ Tzn 13/95 Nejvyšší soud České republiky projednal dne 15. června 1995 v senátě složeném z předsedy JUDra Stanislava Rizmana a soudců Nej- výššího soudu JUDra ................. předsedy Nejvyššího soudu JUDra Motejla, JUDra ............... a JUDra...................ve veřejném za- JAROSLAV ANDĚL sedání stížnost pro porušení zákona atd. * Jméno předsedy senátu je známo jen z jeho podpisu, protože toto USNESENÍ podepsat musel. Nedělá to dojem, že se členové tohoto senátu za své usnesení stydí? Nejvyšší soud rozhodl, že náprava prokáza- ně spáchaných křivd není možná, protože (citát): Stížnost na porušení zákona se ZAMÍTÁ, protože není přípustná. Že odsouzení Rudolfa Berana a Jana Syrového národ 21. dubna 1947 strpěl a vzal na vědomí, se dá vysvětlit a omluvit jen letargií po okupaci nacistickou mocí, z které se národ v té době ještě nevzpamatoval a pro tehdejší nedostatek demokracie ani vzpamatovat nemohl. Avšak že ani dnes, kdy za projev odvahy nikomu žádný postih nehrozí, se nikdo proti tomuto ostudnému usnesení Nejvyššího soudu ČR neozval, je potvrzením, že z celého českého národa nezbylo již nic jiného, než shluk velkého množství lidí mluvících stejným jazykem, bez jakéhokoli morálního povědomí. □□□ Poznámka curyšské redakce: Článek JUDr Jaroslava Anděla vychází v podstatně zkráceném znění. POLYGON 6/1995 13 [pageend15]JÁRA MECÚ Bojovníci za svobodu v atomovém věku O nepřipravenosti protikomunistického odboje Byly doby, kdy jsem žasnul nad tím, kolik lidí žasne nebo je v šoku nad pádem sovětského impéria. Jaké obrovské množství myslících lidí zmateně pozoruje rozpad Varšavského paktu, rozklad neporazitelné Rudé armády a osvobození posledních kolonií ve střední a východní Evropě. Bylo k neuvěření, kolik vzdělanců (v tom šoku k nerozeznání od nevzdělaných) bylo zaskočeno vývojem událostí a postaveno do role pouhých diváků. Nutno dodat, že diváků s otevřenými ústy. Ba co horšího - diváků hlásících se k demokratické protikomunistické opozici! Psal se rok 1989, byl listopad a s padajícím listím padala i dvaačtyřicetiletá totalita marxistů-leninistů. Stoupenci demokracie, doma i v exilu, tolik těžkých let čekající na pád komunismu, byli v historické hodině jeho zániku naprosto nepřipraveni! Jak je to možné? Odkud ti lidé přišli? Žili snad na jiné planetě? Šlo o apolitické prosťáčky nebo o politické analfabety, zabývající se politikou? Takové a podobné otázky si budou klást příští generace nad knihou historie. Přiznávám se, že i mou mysl trápily podobné otázky, a nejen v onom listopadu. Pád sovětského impéria i mezinárodního komunismu totiž začal daleko dřív a já si zoufal i žasnul, jak je možné, že v našem exilu téměř nikdo nevnímal ani neslyšel odbíjet onu dějinnou změnu času. Bylo opravdu tak těžké, tak nesnadné slyšet a vidět? Vzpomínám například, jak jsem byl nazýván snílkem a nereálným optimistou za své články, popisující onen zlom. Patřila mezi ně i politická úvaha, publikovaná v exilovém tisku 5. srpna 1984, nadepsaná „ČELEM VZAD! KUPŘEDU LEVÁ, ZPÁTKY NI KROK!“ Psal jsem v ní o strategické hranici, „na které západní demokracie nejen že zastavily svůj ústup před silami mezinárodního komunismu, ale přešly do celosvětové ofenzívy proti nim“. Že „tou poslední hranicí se stal Afganistan, naftová pole a státy Jižní Ameriky“. Dovolil jsem si napsat, že „světový mír je sovětským imperialismem ohrožen jako nikdy předtím, protože byl definitivně zastaven jeho postup - dobývání světa pod maskovací clonou chruščov- ského mírového soužití“. Připomněl jsem historický projev presidenta R. Reagana v britské sněmovně o tom, že „čas se změnil“, že „marx-leninismus píše svou poslední kapitolu“, že „pochod svobody odstaví komunismus na smetiště historie“. Vyzvedl jsem závažnost jednoho z Reaganových projevů k americkému národu: „Musíme dozbrojit a mít takovou sílu, aby sověty jednou provždy přešla chuf k válkám, aby vyloučili navždy agresi ze svých spekulací... Musíme čelit sovětské nepríčetnosti a se vší rozhodností vystoupit proti mezinárodnímu terorismu, inspirovanému a řízenému Moskvou.“ V závěru oné úvahy jsem se zmínil o stejně závažném historickém projevu britské premiérky M. Thatcherové, proneseným ke kanadským poslancům, v němž mj. zcela otevřeně prohlásila, že „nastal čas, aby svoboda přešla do útoku“. Bylo třeba jasnější mluvy? Když obchodníci na Wall Streetu (dle Lenina vždy ochotní prodat provaz, na kterém měli být oběšeni) najednou svému největšímu dlužníkovi v Kremlu zastavili další půjčky, farmáři zatáhli kohoutky sýpek a v OSN šéf americké delegace prohlásil, že „nastal čas, aby si SSSR uvědomil, na které straně je slepice a na které vejce“, bylo pro náš vzdělaný exil třeba jasnější mluvy? Zřetelnější nápovědy? Žel, exil v té době, ba ani v létech následujících neslyšel nic, co by jeho elitu přimělo k přípravě politického programu pro domov a k pozvednutí ducha exulantů. Vidět v té době dál, než na špičku svého nosu, se nevyplácelo. Nevěřících Tomášů bylo příliš mnoho, měli už v zahraničí své zahrádky s písečkem, i svůj krb s kafíč- kem ke vzpomínkám o tom, co bylo, kdo zavinil únor, jak naivní je Washington, jestliže věří bolševikům apod. Mnozí utečenci, toužící vidět babičku nebo orosený půllitr u Fleků, si horečně upravovali vztahy k pražské totalitě a o nějaké protikomunistické aktivitě nechtěli ani slyšet. Při vyplňování dotazníku museli prohlásit, že nenavštěvují žádné krajanské spolky, nečtou žádný tisk „zrádných utečenců“ a že nemíní poškozovat jméno ČSSR - tj. totality v cizině. Vývoj mezinárodních událostí začal nezadržitelně směřovat k vítězství, ve které už většina exulantů nevěřila. Nevěřili ani ti za ostnatým drátem železné opony. Také oni už měli své chaty a zahrádky. Soudruh s ne- soudruhem klábosili u půllitru a na tu přehršli disidentů se dívali jako na podivíny, narušující klid a pořádek tolik potřebný k weekendu s rybolovem nebo drštkami na smetaně. Že se Sovětským svazem to máme na věčné časy, věděl i bača na dolině a západní moderna už byla k mání nejen na černém trhu. O nějakém pádu komunismu uvažoval málokdo - pokud vůbec uvažoval. V módě byla apolitičnost a „moudro“ vyjadřované slovy: My to nezměníme. V šatném disentu působili fantastové, usilující s Dubčekem jen o zušlechtění a polidštění diktatury zvané socialismus. Sovětští revi- zionisté začali z Kremlu vypouštět nové, překvapivě růžové balónky, plněné těmi nejvábnějšími hesly. Glasnost. Rekonstrukce. Perestrojka. Začalo se mluvit o novém „leninském“ myšlení. Ještě ani dnes si mnozí neuvědomují, že šlo o pečlivě připravené sametové vábničky, určené k nekrvavému sametovému přechodu od diktatury k demokracii. K těmto mým „vzpomínkovým“ poznámkám může čtenář namítnout že po bitvě je každý generálem. Pravdivé rčení. V krajině kolem Řípu se to dnes hemží antikomunisty, zapřísáhlými demokraty, slovutnými mudrci nebo jasnovidci á la Klaus. Já za sebe a z vlastní zkušenosti mohu jen skromně poznamenat, že NEJVĚTŠÍ OSTUDY SE MI DOSTALO po konferenci na nejvyšší úrovni v Ženevě (Reagan-Gorbačov). V krajanském tisku v USA i v Kanadě jsem neprozřetelně napsal, že „ta schůzka změní dějiny“, že „sovětský kolos dostal mat“, že „loutkové vlády v satelitních zemích jímá úzkost“ a že ,je čeká Mnichov z Moskvy“. Jelikož ona politická prognóza vyšla tiskem 11. prosince 1985, byl jsem tehdejšími politickými mudrlanty a politikáři nazván naivkou, těmi upřímnějšími blbečkem. Ať jsou kdekoliv, docela rád je z dnešní České republiky, zbavené bolševického teroru, pozdravuji. Následující vývoj ukázal, že také tato moje úvaha z roku 1985 se do posledního písmenka splnila. I toho „Mnichova z Moskvy“ se Jakešové a Honeckerové dočkali, i když to nikdo ve slovutných světových masmédiích tak nekomentoval. Sovětský svaz je prodal a ve snaze zachránit sama sebe je na konferencích Východ-Západ hodil přes palubu. Veřejně to pak Gorbačov dal na vědomí svým prohlášením o zrušení Brežněvovy doktríny. Jenže popisujte takové události našemu protikomunistickému zahraničnímu odboji v roce 1985! On z velké části nevěřil pádu komunismu ani v r. 1989! Krajanský tisk psal o ženevské schůzce Reagan-Gorbačov v docela jiném duchu. „Výsledek ženevské schůzky bude velmi žalostný pro Spojené státy. Schůzka v Ženevě skončí fiaskem,“ psal dopisovatel a politický komentátor Jaroslav Moudrý v Nedělním hlasateli v Chicagu 10. listopadu 1985. Tak beznadějně vypadalo tehdejší myšlení většiny exulantů. Ti, kteří nerozumí dnešku nebo se cítí odstaveni „převlečenými kabáty“, „levicovými liberály“ a „reformními komunisty“, mají naději porozumět při pohledu zpátky na naprostou nepřipravenost demokratického protikomunistického zahraničního odboje. Stará moudrost nám praví: Chceš-li rozumět přítomností, uč se poznávat minulost Jak vypadal v době sovětského útoku na Afganistan (jenž měl být nástupištěm tankových kolon Rudé armády k obsazení největ- 14 POLYGON 6/1995 [pageend16]Sich olejových studní světa) náš exil? Jací lidé ho representovali v čase Afganistanem probuzeného amerického „spícího obra“? Co zbylo v oněch letech v zahraničí z toho mocného demokratického proudu vyhnaného únorem 1948? Řada politiků, bývalých ministrů i poslanců už byla na věčnosti. Značná část politických aktivistů z poúnorové demokratické opozice už vzhlížela na rozhodující události oněch let od kočárků s vnoučaty. V roli dědečků a babiček bezmocně vzdálení potřebných aktivit a kontaktů s domácím odbojem se sami vyšachovali z příštích dějů. Mnohé z našich obětavých a čestných bojovníků svobody, jež v zahraničí zasvětili svůj život úsilí o návrat demokracie do naší vlasti, nám zvěčnil publicista, účastník protinacistického i protikomunistického odboje Jožka Pejskař v „Poslední poctě“. Ti, co zůstali v aktivitě, byli z části příliš vázáni rodinou a někdy i existenčními starostmi. Jejich antikomunismus zůstával i nadále jen konstatováním, nikoliv programem. Události běžely kolem nich. Exil poúnorový začala pozvolna zastupovat exilová vlna z roku 1968. Velká část přicházela z levicové nebo přímo komunistické líhně. Jiná část z líhně zlatokopů. O nějaké souhře s vlnou poúnorovou nemohlo být ani řeči. Přesto s částečným zdarem o to usilovaly časopisy „Západ“ v Kanadě, Reportér“ ve Švýcarsku a „Svědomí“ ve Francii (vydávané dnešním ministrem kultury Ti- gridem), které jako maják osvětlovalo všechny politické vyhnance. Mluvíme-li o nepřipravenosti českého exilu na listopad 1989, pak na jeho omluvu je třeba položit následující otázku: Měl demokratický protikomunistický zahraniční odboj naději se podílet na budování nových základů demokratického státu? Ať chceme či ne, musíme přiznat, že druhá polovina našeho století je světem zcela jiných etických i kulturních hodnot, než měl svět jeho první poloviny. Lidé i jejich politikové se rokem 1945 začali přizpůsobovat atomovému věku. S uvolněním atomů se pod hrozbou atomové války uvolnila i morálka. Vypukla nejdelší a nejpodivnější třetí světová válka. V průběhu této války, zvané „studená“, byli poprvé ve válečných dějinách lidstva na bojiště posíláni vojáci s rozkazem, že nesmí vyhrát! Americký president Reagan krátce po svém nástupu do úřadu to na národním hřbitově nad hroby amerických vojáků, padlých ve Vietnamu, řekl zcela otevřeně: „Tragedií těchto našich chlapců, kteří tu leží, bylo, že bojovali za něco, co jejich země nechtěla vyhrát. Už nikdy nebudeme posílat naše chlapce tam, kde by nesměli vyhrát.“ O Reaganových slovech nebylo třeba pochybovat. Nukleární věk byl nedobrým časem a zcela cizí českému exilu, vyrostlému z kořenů republiky T. G. Masaryka. Ještě nikdy se nestalo, aby vláda proti svému úhlavnímu nepříteli vysílala vojáky a zároveň mu po téměř celý čas více jak dvaačtyři- cetileté války poskytovala obrovské půjčky k posílení a prodloužení jeho životaschopnosti. Nebyla to ovšem špinavost vlád, které tyto půjčky nepřátelům svobody poskytovaly. Byla to součást politické, ekonomické i vojenské taktiky atomového věku. Západní demokracie prodlužovaly čas studené války zcela záměrně. Odrážely, vyčerpávaly i zadlužovaly a odhalovaly pravou tvář a politický systém protivníka. Prohrávaly bitvy jen proto, aby mohly vyhrát celosvětový zápas o duši, o lidské myšlení, a tím vyhrát válku. Ve velké hodině H nebylo nikoho, kdo by bránil „socialistické vymoženosti“ marxismu-leninismu. A přece! Dohody, které zůstaly uzavřeny v trezorech, nám odhalily události posledních pěti let. Nukleární velmoci byly nuceny uzavřít s kapitulujícím komunismem kompromis. Měl příliš mnoho zločinů na svědomí, ale žádal pro všechny komunistické strany a jejich vůdce beztrestnost. Žádný rudý Norimberk. Podmínky byly vysloveny s prsty na spouštích atomových střel. Co s antikomunismem u takových kompromisů? K sametovým převratům je zapotřebí zcela jiného politického vývaru. A tak nám kromě hrstky bývalých disidentů demokracii buduje parta těch, kteří, tváříce se k diktatuře loyálně, uměli projít kádrovacími posudky přes komunistické vysoké školy až k listopadu převlečených kabátů. Zní to nesmyslně, ale platí to pro všechny postkomunistické země. Porážkou komunismu byl antikomunismus definitivně odstraněn. Komunismus je mrtev. Demokratický antikomunismus, který mu od počátku statečně a s čistým štítem čelil, dnes kdesi z okraje politické periférie rozčileně kritizuje jeho pozůstalé, povýšeně se šklebící v nejvyšších funkcích nového demokratického řádu. Je to marné lamentování. Lidé, kteří byli ke zločinnému komunistickému režimu vždy loyální, nikdy neporozumí protikomunistickému odboji. Právě v tom je ten zádrhel mezi těmi doma a těmi venku! Lidé, kteří kvůli osobní kariéře se v totalitě přizpůsobili každé situaci, znovu drží úřední razítka. Ani voliči, vytrénovaní totalitou k poslušnosti, si netroufnou hlasovat proti úředníkovi s razítkem. A tak páni úředníci-funkcionáři s rutinou znovu přizpůsobeni, budují právní stát v domnění, že právní stát je jejich razítko! Posuďte sami. Lidové noviny 13. září 1995. Redaktor Bohumil Pečínka v nich píše: „Jméno Mašin je snad v tomto státě prokleté. Nedávno nás o tom definitivně přesvědčili úředníci z ministerstva obrany. Minulý rok přijal parlament zákon č. 217/1994 o poskytnutí jednorázové peněžní částky některým obětem nacistické perzekuce, který je běžně nazýván zákonem o odškodnění. Občané, kteří byli za války vězněni (nebo jejich pozůstalí), mohli koncem srpna 1995 požádat u příslušné správy sociálního zabezpečení o odškodnění. Museli ovšem předložit osvědčení, které podle zákona č. 255/1946 vydává ministerstvo obrany. Podobnou žádost podala i Zdena Mašinová, dcera jedné z vůdčích osobností protinacistického odboje, generála Josefa Mašina. V té chvíli začala tři čtvrtě roku trvající korespondence mezi ní a ministerstvem. Nejdříve nepoužila správný formulář, později nepředložila dostatek důkazů o odbojové činnosti svého otce. Půl roku po podání žádosti jí bylo byrokratkou z Personálního úřadu řečeno, že ministerstvo musí ještě prověřit, zda Josef Mašin nebyl během okupace členem nějaké nacistické strany... “ Co k této nevědomosti či drzosti úředníků s razítky dodat? Snad jen to, že za nacistické okupace stáli v čele ilegální vojenské organizace, složené z důstojníků ON (Obrana národa), nadevše proslulí tři muži. Podplukovník Balabán, bývalý přednosta osobního oddělení u velitelství dělostřelectva na ministerstvu obrany, podplukovník Mašín od 1. dělostřeleckého pluku v Ruzyni, a dělostřelecký štábní kapitán Morávek. Obsluhovali vojenskou vysílačku při spojení s Londýnem, organizovali sabotáže, řídili zpravodajskou službu. Tito legendární tři důstojníci, jimž se za protektorátu dostalo pojmenování „Tři králové“, jsou na postkomunistickém demokratickém ministerstvu obrany zřejmě zcela neznámí. Padli všichni tři. Generál Mašin byl dokonce zastřelen dvakrát. Poprvé nacisty a podruhé postkomunistickými byrokraty. Opravdu jen byrokraty? Jak dopadli jeho synové, kteří taktéž neváhali pozvednout zbraň proti totalitě, je všeobecně známo. Pro „demokratické“ úředníky s totalitním myšlením je každý, kdo pozvedl zbraň pro svobodu, nadále zločincem! Ale smýšlí tak jenom úředníci? Jak je možné, že v celonárodní ostudné diskusi o bratrech Mašinových většina Čechů vůbec nechápala, že za svobodu se má bojovat! Kdo vypudil z Čechů ducha odporu? Nebyl to kdysi dávno též jeden suchopárný úředník, který národu, připravenému bránit svobodu jako jeden muž, vydal osudný rozkaz ke kapitulaci a pokoře? Kolikrát jsme se od těch dob už vzdali na milost a nemilost tyranům? A z kolika generací ten rozkaz nebránit svobodu nadělal sluhy a nejohebnější lokaje Evropy? Při návštěvě České republiky ale takové názory mezi sluhy nevyslovujte! Oni na své posluhování bývalému režimu nesvobody jsou dokonce hrdi. Ne všichni, ale je jich mnoho. Připijte si s těmi, co stáli v boji proti tyranům i jejím sluhům. Připijte na úspěch mladé generace, na její vítězství nad sluhy! Česká republika, září 1995 O POLYGON 6/1995 15 [pageend17]Posbíráno v českých zemích TOMÁŠ KRYSTLÍK •m Kupónová privatizace zaskočila fondy, které nepočítaly s tím, že se budou muset zabývat vedením podniků, ve kterých získaly většinový podíl. Myslely si, že se budou většinou zabývat obchodem s cennými papíry. Dosud jim není jasno, jakou formou by se měly ujmout vedení podniků. V řadě podniků i fondů má stát zanedbatelný podíl, takže lze pochybovat, zda kupónová privatizace splnila svůj účel - převod státního majetku do soukromých rukou. •m „Vládnímu bezdomovci“ Václavu Klausovi přidělil Obvodní úřad pro Prahu 6 obecní pětipokojový byt, ale po vzedmutém veřejném mínění Klaus na převzetí bytu rezignoval. Tentýž úřad přidělil místní organi- saci premiérovy ODS zdravotně závadný bytový prostor a z toho důvodu jej nechal pře- kolaudovat na prostor nebytový. Novináři vypátrali, že onen byt nikdy nebyl veden jako zdravotně závadný. Úředníci, kteří rekolau- dační komisi potvrdili, že se jedná o zdravotně závadný objekt, při vyšetřování přiznali, že tuto informaci zaslechli a spokojili se s ní. Závěr šetření: oba městští úředníci celou věc nezavinili úmyslně a bude jim jen zkrácen plat. A ODS prostory zůstaly. Partnerem českého SPT Telekom se stalo holandsko-švýcarsko-americké konsorcium TelSource (PTT Netherlands, Swiss Telecom a AT&T), které získalo 27%ní podíl za 1,451 miliardy USD. Otázkou zůstává, v koho kapsách asi skončila běžná provize ve výši přes jednu miliardu korun. Nezdaněných, ovšem. Vláda tímto krokem rezignovala na vytvoření tržního prostředí v telekomunikacích, neboť do roku 2000 má být monopol českého Telekomu zachován. Aby opravdu nikdo nemohl konkurovat, mají být zákonem zakázány služby „call back“. Monopol znamená, že se nemusí nic zlepšovat, nic investovat a přesto budou zisky závratné, protože lidé telefonovat musejí. Tomuto postupu nasvědčuje i zveřejněný záměr českého Telecomu zlevnit mezinárodní a zdražit tuzemské telefonáty, protože se samozřejmě telefonuje více v rámci jednoho státu. "• Průzkumům veřejného mínění českými sociologickými instituty není příliš radno věřit. Nedávno zkoumala firma Analysis a Consulting sociologa Ivana Gabala poměr Čechů k Němcům. Ze zveřejněných otázek, na které respondenti odpovídali, vyjímáme dvě: „Myslíte si, že fašismus nebyl národním rysem pouze Němců?“ Další položka: „Domníváte se, že Německo je plně demokratická země, kde obnova nacismu nepřipadá v úvahu?“ O odborné „erudici“ sestavovatelů ankety není třeba pochybovat, těžko však odhadnout při takových nekvalifikovaných dotazech postoje respondentů. Jiný sociologický ústav v anketě po volebních referencích občanů udává, že respondenti byli ve věku 15 až 70 let. Byli vybráni jistě velmi „pečlivě“, protože volební právo mají občané až od 18 let. V aféře s lehkými topnými oleji (LTO) jsou v roli obchodníků s nimi zřejmě i příbuzní politiků. Několik jmen podle šetření redaktorů Českého týdeníku: Blanka Dybová, Ing. Vladimír Uhde, Pavel Klak. Dobře informované zdroje tvrdí, že lobby obchodníků s LTO tvoří v půlparlamentu ČR 25 až 30 poslanců. Tím by se dala objasnit tvorba předpisů, které umožnily tak obrovské daňové úniky. ••• Bezpečnostní agentura Fénix International se podjala převozu 24 milionů korun v opancéřovaném voze z Brna do pražské centrály České spořitelny. Během transportu všichni tři členové posádky opustili vůz, aby se posilnili v restauraci. V Praze pak zjistili, že peníze chybějí a nahlásili to policii. Podle tisku to má být loupež desetiletí. Proti osmi lidem byla vznesena obvinění ze zpronevěry krádeže, z podílnictví a nepřekažení trestného činu. Církevní památky jsou stále více vykrádány. Zatímco do roku 1989 bylo ročně vykradeno 50 až 70 objektů, v současnosti již každoročně přes tisíc. Od roku 1994 platí zákon, že všechny sakrální předměty musejí mít při prodeji certifikát - povolení k prodeji, protože se předpokládá, že 99% nabízených předmětů pochází z krádeží. Úmysl dobrý, ale praxe pokulhává. V Černovičkách u Prahy byl uloupen obraz sv. Václava, který je na seznamu státních památek, tudíž nesměl být vyvezen. Přesto dala pracovnice pověřené státní instituce k vývozu povolení. Obraz byl vydražen na vídéňské aukci a proti zmíněné pracovnici nebyly vyvozeny sebemenší sankce. Kromě toho čeští celníci nejsou dostatečně vyškoleni na to, aby rozeznali bezcenné dárky od babičky od starožitností nevyčíslitel- né hodnoty. Zdá se, že v ČR se objevuje závažný sociální jev - byty v panelových sídlištích se vylidňují a hrozí vznik chudinských slumů. Nebude-li o byty v panelových domech na sídlištích dostatečný zájem, budou přiděleny sociálním případům, popřípadě je osídlí jistí jedinci i bez povolení. Jejich původní obyvatelé raději bydlí ve svých, byť skromných, rodinných domcích. Kde na ně vzali, když všichni v Čechách lamentují, že se jim nedaří dobře? Inu, využili svých chat, nastěhovali se do nich a svoje městské byty pronajali za horentní nájemné. To jim přispělo výrazným způsobem na koupi domečku, neboť až na zanedbatelné wjimky z tohoto přijmu neplatili daně. Ze pronajímali cizí majetek, jim také nevadilo. m Ministerský předseda Klaus oznámil, že ČR podá počátkem příštího roku přihlášku do EU jako poslední ze středoevropských zemí. Dosud podaly přihlášku Polsko, Maďarsko, Slovensko a Rumunsko. S tím však silně kontrastuje fakt, že 3.9.95 vstoupila v platnost dohoda o oboustranném bezvízovém styku mezi ČR a Ruskou federací. Státy EU těžko přijmou mezi sebe zemi, která má bezvízový styk se státem, odkud pocházejí celosvětově nejmocnější skupiny organizovaného zločinu. Státy EU, které signovaly tzv. Schengenskou dohodu - zrušení pasových a celních kontrol mezi státy - si přijmout ČR mezi sebe prostě dovolit nemohou. Kromě toho zrušila ČR vízovou povinnost i pro občany Vietnamu. Pro kontrast: oboustranný bezvízový styk s USA dosud neexistuje a Kanada hodlá ztěžovat vystavování víz českým občanům tím, že je bude vyřizovat pouze kanadské zastupitelství ve Vídni. «• V příloze Lidových novin vyšel 30. srpna článek ředitele Filosofického ústavu Maďarské akademie věd Miklóse Tamáse „Putyka doktora Klause", ze kterého vyjímáme: „Východoevropští ministříčci a poslaneč- ci se bez ustání ’integrují' a ’vstupují' do Evropy, a to ze dvou důvodů. Jedním je důstojná representace národních zájmů (jsem svobodnej, tak naval prachy!), druhým pak velkolepé artikulování oprávněného národního sebevědomí (naděl nám, ó bílý sáhibe, ne Slovačisku, ne Rumunům, to já patřím do Evropy!). ... Po roce 1988/89 se nové východoevropské vlády začaly chovat velmi podivně. Jako kdyby ani nešlo o vítězství demokracie, jako kdyby to nebylo dobro samo o sobě, nýbrž jakási laskavost, kterou jsme ráčili uštědřit Západu ... ministerský předseda Čech a Moravy přišel na to, že pro Západ je nejdůležitější verbální odpovědnost k západním idejím“. Tamás tím postihl přihlouplou vzájemnou nevraživost, nesmyslné konkurování a vyvyšování se nad druhé ve vztahu k západní Evropě a neschopnost vybřednout z mýtů, které se po pádu totality opět vydraly na povrch. Z reakce předsedy Akademie věd ČR Rudolfa Zahradníka: „Sprostota a nenávist autora " (M. Tamáse) „přecházejí v nepříčetnost. Není to poprvé v historii této země. Ve druhé polovině 30. let nacisté a fašisté v sousedních zemích psali se stejnou patologickou nenávistí o tehdejší ČSR a o tehdejším presidentovi a premiérech.“ □□□ Právní pomoc čtenářům Polygonu poskytne JUDr MILAN HULÍK advokátní kancelář Bolzanova 1 115 03 PRAHA 1 Telefon / telefax: +42-2-24 21 0449 16 POLYGON 6/1995 [pageend18]Co by byl člověk bez zvířat? Kdyby všechna zvířata zmizela, musel by člověk zemřít na velikou osamělost ducha. Všechno, co se přihodí zvířatům, postihne záhy také lidi. Všechny jevy jsou vzájemně spojeny.... Náčelník Seattle, 1855, USA MILENA WAHLENOVÁ RYTÍŘ S KAMEROU Svým zevnějškem připomíná Hodlerovy klasické kresby bojovníků za helvétskou nezávislost. Je to zkrátka Švýcar jak z obrázkové knížky: věcný, přesný, švýcarsky neutrální, nepodléhající zbytečným emocím. Mark M. Rissi, první a nejproslulejší evropský filmař, více než dvě desetiletí soustavně dokumentující náš způsob zacházení s nejslabšími. Muž, který je schopen otřást až příliš otrlým svědomím světa. Jak to všechno začalo? Roku 1972 jsem natočil svůj první dokument o lovu kožešinových zvířat do pastí v Kanadě. V té době jsem nebyl žádný „ochránce zvířat“. S touto tématikou jsem byl konfrontován poprvé. Spolek kožešníků se pokusil film zablokovat a to se mu podařilo. Soud však jeho stížnost zamítl. Začalo mne zajímat, proč se určitá prospěchová skupina pokouší tak masivně čemusi, co je evidentně pravda, zabránit. Později jsem odhalil další lež této branže. Kožešinové farmy byly deklarovány jako „ochranářské“ s tím, že se zde provozuje ochrana druhů a že zde zvířata žijí ve výbězích. To, co jsem objevil, bylo však spíše držení v klecích. Toto zneužití zvířat se dnes týká milionů divokých stvoření, hlavně norků a lišek. Abych to dokumentoval, procestoval jsem řadu zemí. To byla moje reakce na tvrzení kožešníků, že se v těchto případech jedná o „pár černých ovcí“, ale - „my v Dánsku to máme lepší...“. - Tak jsem odjel do Dánska... Dnes se kšeft s kožešinami posunul na východ. Např. právě Dánové vybudovali obrovské farmy v Koreji; i tam jsem filmoval. Víte, jak tam zabíjejí lišky? Aby nepoškodili kožešinu, vynašli vpravdě exotickou metodu: spojí dvě prkna kloubem, lišku strčí do V, tvořeného prkny a nahoře stáhnou oprátku. Zvíře se mezi prkny dusí, přičemž je mu rozmačkán hrudní koš. Tak zemře. Natáčel jste skrytou kamerou příšerné podmínky kožešinových zvířat v mamutích ruských farmách, kde jste riskoval život. Zdá se, že to považujete za samozřejmé. Nebál jste se dokumentovat utrpení zvířecích zápasníků mezi tisíci rozvášněnými moslemy. I to je nejspíš pro vás samozřejmé. Ale jak dokážete snášet bezprostřední pohled na týrání zvířat, když natáčíte např. v laboratořích, na jatkách, při transportech...? Vaše dokumenty, přiznám, většinou absolutně překračují meze únosnosti i pro diváky obrazovkou otupělé. Zvířata - mučedníci - jsou naprosto bezmocná. Jak zvládnete tolik hrůzy? Čím se v přímém kontaktu s lidskou bestialitou chráníte? Ovšemže reaguji agresí a musím se velice kontrolovat, abych interviewovaného partnera nenapadl. Musím mít neustále na paměti výsledek: když získám dokumentaci, která bude vysílána, pomohu možná tisícům zvířat. Když se na mučitele vrhnu, zachráním zvíře jediné. Rozzlobím svůj protějšek a ten se potom stydět nebude. Když bude film vysílán, zapůsobí špatné svědomí. Např. jeho dětí se ostatní děti ve škole budou ptát, jak je to možné, že se živí takovým způsobem, co se u nich doma děje. To má pedagogický účinek. Mne osobně chrání technika. Pracuji sám a tak je mezi mnou a objektem kamera, která obstarává odstup. Jsem tedy velice zaměstnán. Musím domýšlet změny záběrů, střihy, konečný výsledek - jsem na to soustředěn. Na druhé straně to věc i zjednodušuje, protože veden tímto záměrem mohu natáčet přímo to, co poslouží jako konkrétní výpověď. Nepotřebuji instruovat kameramana atp. Sám už znám reakce zvířat a mohu práci jejich chování podřídit. Jste původně kameraman? Ne. Vystudoval jsem na vysoké škole v USA filmovou režii a mám vzdělání i jako fotograf, takže mám k práci vizuelní přístup. Původně jsem točil celovečerní hrané filmy se známými herci. Už tehdy jsem se zabýval ekologií a zvířaty. Vzhledem ke studiím v USA chápal jsem film i jako politický prostředek. V době, kdy domácí filmy měly ještě ve Švýcarsku šanci, snažil jsem se tato témata publiku předkládat, což se mi díky oblíbeným hercům jako Lilo Pulver, Sigfrit Steiner nebo Walo Lüond také podařilo. Věnoval jsem např. pozornost problémům sedláků, tématice, která je dodnes „žhavá“, protože masový chov zvířat zničil selský stav, zanechal nenapravitelné ekologické škody a pro veřejnost znamená mnohem větší i ekonomické ztráty než původní forma chovu. Při posledním setkání exilového PEN-klubu u Oldenburgu jsme byli konfrontováni se znamenitým nápadem: i na severu Německa nemohou všichni sedláci přežít a tak se přeorientovali na pěstování stromků, což je mnohem prospěšnější a má mnohem lepší budoucnost než zastaralé masové chovy dobytka, který dnes už skoro nikdo nejí. Také zabránili finančním ztrátám. Ze starých památek upravili překrásný skanzen a vybudovali ekologické rašelinové lázně. Získali nejen sedláci, získala zvířata a získala příroda. Skutečně, teď se realizuje řada dobrých nápadů, třeba i inspirovaných bývalými zemědělskými družstvy. Např. sedláci zakoupí stroje do společného vlastnictví a půjčují si je. Mně bylo na družstvech sympatické, že u těch větších byla vybudovánajatka, takže transporty zvířat byly minimální. Měla jsem štěstí, že jako dítě jsem trávila prázdniny u posledních soukromých sedláků, zažila jejich etiku. Být sedlákem bylo věcí svědomí. Dnešní způsob „zemědělství“ by byl pro ně hororem. Byli to hluboce a čestně věřící lidé a fabrikování živých bytostí - stvoření Božích - by je naplnilo nejhlubším odporem. Jsem přesvědčen, že právě teď nastává nová šance pro produkci kvality, což se ve Švýcarsku enormně projevuje. Už jsme zakázali bateriový chov slepic a poslední agrární iniciativy budou mít následky. Brzy nastane dovoz levnějšího vepřového masa z EU. Naši řezníci se pokusí dovážet to nejlevnější maso z hromadných chovů. Konzumentům musí být jasné: koupím-li levné maso, není zdravé, nepochází ze slušného chovu. Nebude to mít za následek, že spotřeba levného masa stoupne? Rozhodně ne. Příklad s vejci dokázal, že lidé chtějí kvalitní potraviny. Naprostá většina kupuje dražší vejce, protože slepice nejsou drženy v bateriích. Černé ovce najdete vždycky, ale v tomto případě rozhoduje většina, i proti propagandě zahraničních producentů „levných“ vajec. Průzkum z minulého roku potvrdil, že 90% Švýcarů radši zaplatí dražší potraviny, jen když zvířata budou mít lepší životní podmínky. Švýcarsko je fenomenální i v otázce kožichů Z kožešinových zvířat. Švýcarky skutečně přestaly kupovat okrasné kožichy. Ty „zdobí" vlastně už jen barevné prostitutky. Ale např. v Itálii tento fenomén nefungoval... Omyl! M.j. i díky nejslavnějším manekýnkám, otevřeně propagujícím heslo „radši nahá než v kožešině“, klesá kšeft s kožešinami rapidně. Ve Švýcarsku likvidovalo 80% kožešníků anebo se přeorientovali na umělé kožešiny. Nová generace už na okrasných kožešinách, získaných trápením zvířat, nevidí vůbec nic hezkého. To je evropský trend. Když jsem se před deseti lety stala zásluhou vašeho šokujícího dokumentu z curyšských jatek vegetariánkou, našli se ještě lidé, kteří se nad tím podivovali. Dnes jsou sami přesvědčePOLYGON 6/1995 1 7 [pageend19]ní vegetariáni. A začali s tím až po padesátce. Vysvětlují to tím, že dnes, když jsme všichni informováni, nelze předstírat, že o strašlivém utrpení zvířat nic nevíme. Nelze se na něm sám aktivně podílet. To bude ovšem pokračovat. Dnes už se začíná např. diskutovat o smyslu zoologických zahrad a cirkusů. A mladí lidé jsou dnes ochránci - nebo přesněji: aktivní zastánci práv zvířat naprosto samozřejmě. Konečně se i církev začíná probouzet: uvažuje se o tom, zda zvířata mají duši. Známý theolog Eugen Drewermann se k nelibosti představených staví na stranu zvířat a nazývá je „sourozenci“ člověka. Protestantští kněží slouží mše, na něž mají i zvířata přístup; kázání pak jsou výzvami k lidskosti. Tyto mše mají nesmírný výchovný účinek a jsou velice populární. Tyto tendence se jistě časem dostanou i do vaší vlasti. Natáčel jsem pro bavorskou TV pořad Církev a zvířata. Byl to ohromný úspěch, mnohem větší ohlas, než jsme si dokázali představit a u věřících vyvolal rozsáhlou diskusi. Po celé Evropě kolují soukromé kopie pořadu a Italové se dožadují italské verze. Svědomím diváka lze tedy otřást? Mám pro to mnoho příkladů. Třeba jen ze Švýcarska: natáčel jsem pro „Kassensturz“ příspěvek o produkci husích jater. Do týdne jsme měli hlášení nejvýznamnějších koncernů a importérů (Migros, Coop, Globus), že zboží odstraňují z regálů a okamžitě končí s dovozem. Hrané filmy se zvířecími hrdiny jsou od Rin- tintina a Lassie velice oblíbené. Mám při nich vždycky strach: nemohu zapomenout jednu pražskou režisérku televizního krásna, která v obraze potřebovala umírající holubici. Podřezávalo se a podřezávalo... než se káplo na opeřence, jehož umírání bylo dostatečně poeticky dlouhé. Při „zkouškách" na jeden známý český „umělecký“ film musely adeptky - a že jich bylo! - trhat živé žáby vejpůl. Zvířata byla zabíjena i ve filmech geniálního Tarkovské- ho... Od té doby se obávám o život zvířecích herců. Zřejmě se to neřeší kečupem jako u lidí. Pokud je mi známo, zvířata se ve filmech nezabíjejí, ale uspávají anebo jsou trénována mrtvé hrát. Moje letité zkušenosti z USA, kde se filmů se zvířaty produkuje skutečně mnoho: mají tam komité s výkonnou mocí, složená z dobrovolníků, kteří dohlížejí, aby zvířata byla respektována. Někdy produkce zvou tyto úředníky samy, aby měly zajištěno, že je nikdo nezažaluje. O tom lze zřejmě v některých zemích Evropy jen snít..., ale přesto: když vás tak poslouchám, mám dojem, že věc alespoň některých zvířat v našem „postmodemím“ světě není tak docela ztracena, ačkoliv všechno mluví proti optimismu! Když jsem s dokumenty o zvířatech začal, bylo nelehké je uvádět. Dávat např. intenzivní chov dobytka v potaz bylo tabu. Vzpomínám si, jak jsem v pětasedmdesátém natočil film s K. Lorenzem. Ten je sice bohužel dodnes aktuální, ale tehdy jsme ho skoro nemohli udat. Dnes je po těchto filmech veliká poptávka, protože občané se vehementně domáhají informací! - Co však je skutečně strašné, je mafie psích zápasů, právě v Čechách, v Maďarsku, v hraničních oblastech, kde existuje německý turismus a lidé chtějí vydělávat za každou cenu. Viděl jsem TV-portrét veterináře ze St. Peterburgu; vyprávěl, že existuje nová atrakce - diskotéky s psími zápasy. Ani se neutře krev a tanec jde dál. Dívky se reportérce svěřovaly, jak je to sexuálně vzrušuje. To nechápu. Jak vidíte „budoucnost" laboratorních zvířat? Váš „Tierreport“ s touto tématikou přinesl vedle otřesných dokumentů totálního lidského úpadku i nepříliš nadějeplné komentáře. Ostatně jeden z mých známých, zoolog, který, veden motivací těmto mučedníkům lidské pitomosti pomoci, dal se zaměstnat v koncernu Hoffmann la Roche a zjistil zděšen, než odsud utekl, následující: v laboratořích „působí" jen dva druhy dvounožců; jednak takoví, kterým je všechno jedno a mučili by i vlastní babičku, kdyby jim to nadřízený dal za úkol. A za druhé sadisté, kteří se hlasitě chechtají, když např. při Draizeho testu bolestí šíleným, vřeštícím králíkům vytékají oči. Mimochodem, i za tuto metodu máme už náhradní testy, ale... Bude s nás možné v dohledné době sejmout tuto strašlivou vinu anebo bude tato těžké miliardy vydělávající lobby svou kriminální činnost - trápení zvířat je doslovně zakázáno zákonem - smět provádět dál? Obávám se, že v dohledné době bude velmi obtížné zákaz pokusů politicky prosadit, protože celá naše „věda“ je na „zvířecích modelech“ postavena... ... přestože mezitím nesčíslní vědci a lékaři (viz např. Mezinárodní společnost lékařů proti vivisekci aj.) neustále poukazují na škodlivost tohoto systému, vždyť i malé dítě ví, že se nerovná kryse, morčeti, králíkovi... a že náš způsob „lékařství“ vede do slepé uličky? Což dokazuje opětný masový výskyt chorob, které jsme měli za navždy zažehnány a které na čas zanikly nikoli díky pokusům na zvířatech, ale zlepšené hygieně a životním podmínkám ? Což dokazuje masový výskyt chorob civilizačních? Což dokazuje apokalypsa aidsu či nejnověji i Ebola-virus? Nemluvě o příliš četných úmrtích po „ vyzkoušených “ lécích! Nejen to: vědci nám neustále tvrdí, že použitelné výsledky mohou být získány jen když pokusná zvířata jsou geneticky bezvadná, pocházející ze stejných (laboratorních) podmínek chovu, tzn. jen ze srovnatelných „modelů“. Zároveň však jsou zvířata po tisících kupována - hlavně v Čechách, Maďarsku, Rusku... Jedná se o zvířata kradená anebo toulavá a končí v laboratořích západních farmakologických koncernů. Výsledky pokusů na takových psech - na prokazatelně nestejných modelech, mají pak být zčistajasna závazné - celosvětově! V samotném St. Peterburgu jsem Ostře sledovaná svoboda JAROSLAV VEJVODA Padesátiminutový film kanadské televizní společnosti CBC „Closely watched freedom" (1994) nenatočil režisér Radford v Edmontonu, kde je sídlo produkce a také stálé bydliště muže, jehož osudy dokumentoval, nýbrž v místech českému filmovému diváku tragicky známých: v pankrácké věznici a ve vyhlazovacích táborech padesátých let, kde řádila totalitní represe nejbrutálněji. Vladimír Valenta, dnes česko-kanadský spisovatel, scenárista a publicista, procházel spolu se svým bývalým spoluvězněm Jiřím Stránským, který je dnes prezidentem Českého centra Mezinárodního PEN klubu, po desetiletích znovu pankráckými kobkami, chodbami a vězeňským dvorem, skropeným krví mučedníků - hrdinů protinacistického a protikomunistického odboje - i náhodných obětí totalitní zvůle. Rozhovor obou protagonistů byl však zcela nehrdinský, neobsahoval líčení prožívaných hrůz, zaměřoval se spíše na záblesky a světlé okamžiky v nekonečné kalvárii muklů, jimž třídní justice sice nevzala život a nemohla uloupit naději, ale zbavila je na dlouhá léta svobody a navždy mládí. Oba průvodci nemuzeálním dantovským peklem na Pankráci, dnes svobodní občané a umělci, byť šediví, neztratili ani svůj študácký humor. Jejich vzpomínání, komentující civilní záběry z vězení země směřující k naplnění postulátů právního státu a proložené dokumenty z totalitních archivů, vyznělo pro západního diváka přesto bezpochyby otřesně - nebralo mu však bez zbytku živou vodu demokratické naděje, naší jediné možné budoucnosti. Poučenému českému diváku, který by měl po úspěšném vysílání kanadskou televizí snímek shlédnout také v Praze, nejsou zařazené dokumenty - ani rámcové záběry z filmu „Ostře sledované vlaky“, v němž Vladimír Valenta vytvořil nezapomenutelnou postavu přednosty stanice - už dávno neznámé. Zcela nový je ovšem vstup představitele populární komické role do bunkru tábora, v němž si jako mladý politický vězeň odpykával nelidský trest... Střih umožňuje plynulý přechod z podzemní temnice jáchymovského lágru do nádražních prostor v obci Loděnice u Berouna, kam Jiří Menzel v roce 1967 umístil svoje filmové nádraží Kostomlaty. V době, kdy vznikal dokument režiséra Radforda, se zde sešli představitelé hrabalovských postav s místními občany i s vlastní minulostí. Životní cesta Vladimíra Valenty, filmově nesestřižená, se rozběhla z vězeňských cel a temnic za svobodou nejdále, aby se vracela - nejen ve filmu - domů, do našich srdcí. Praha, 20.9.1995 ■ 1 8 POLYGON 6/1995 [pageend20]viděl, jak „sbírají“ psy na pokusy na ulicích. Prý jich dodávají na 5000 ročně. Odhlédnuto od „smyslu“ či nesmyslu pokusů, je toto v naprostém rozporu s tvrzením vědců. Z toho by se rozhodně měli zodpovídat. Byl jit nijaký filmař soustavni mapující tuto tématiku před vámi? Vlastně ne. Později přibyl kolega Manfred Karremann v Německu, je podstatně mladší než já. Dělá vynikající filmy. Jeho dokumentace transportů přivedla opravdu veřejné mínění do pohybu. Je velmi houževnatý, věnuje věci hodně času, dny i noci, aby viníky přistihl. Já pracuji jinak; jdu na místo, obhlédnu si situaci a natáčím. Mám zkušenost a cit pro věc - někdy objevuji nové téma čistě náhodou. Tak třeba jel jsem natáčet největší trh vepřů ve Francii, kde 70.000 zvířat mění majitele. Chtěl jsem snímat už vykládání a tu jsem uslyšel strašné, nepřetržité kvílení. Šel jsem za ním a objevil jsem, že nedaleko jsou jako na běžícím pásu a při plném vědomí sterilisovány prasnice. To jsem neočekával, ani neplánoval. Ale natočil. Jak je to s košerováním? Problematické jako vždycky, když něco souvisí s náboženstvím, nacionalismem, folklórem, s menšinami. Němci chtěli, abych natáčel psí zápasy v Berlíně. Ty se ale odehrávají jen v tureckém milieu. Nechtěl jsem přispět k antitureckým náladám a film jsem odmítl. Podobně je to s košerováním. Protože je to ve Švýcarsku zákonem na ochranu zvířat zakázáno, košerují tu Tamilové, kteří musí být rádi, že vůbec dostanou práci a nemohou si dovolit to odmítnout. Maso jde do tureckých řeznictví. Kde všude jste jit filmoval? Nefilmoval jsem v Austrálii a v Japonsku. Co dělám, souvisí s komunikací. Musím si představit reakce. Japonská mentalita je mi cizí. Pokud vím, dokumentoval jste mj. i zápasy psů s medvldy ut v Pákistánu. Mělo to smysl? Samozřejmě. Hned po vysílání pršely protesty z celého světa. Dnes se tyto zápasy provozují už jen v tajnosti. Dříve to byla lidová zábava na stadionech. To se změnilo. Když jsem tam přijel poprvé a setkal se s členy místní WWF, nevěřili, že se to změní dříve než za dvacet let. Na základě protestů vláda uzákonila zákaz do roka. Jak vidíte budoucnost cirkusů? Myslím, že šelmy a velká zvířata - sloni apod. - zanedlouho ze západních cirkusů zmizí. Nové myšlení je nezadržitelně na postupu. Před pěti lety to ještě nebylo důležité téma. Včerejší pýcha Švýcarska - cirkus Knie - musel nedávno požádat o policejní ochranu, aby zastánci práv zvířat uvězněné neosvobodili. V některých zemích, např. ve Skandinávii, jsou už zakázáni sloni, jinde zakázali šelmy. Myslíte, te lidi je motné vychovat? Nebo šokovat? Vaše dokumenty vyvolávají po celém svitl velmi silné reakce. Pomáhají nám především vědci, studující chování a potřeby zvířat. Např. Holanďané právě zakázali chov lišek v klecích, ačkoliv měli vybudovaný kožešnický průmysl. Švýcarsko to sice zakázalo již dříve, ale nejsme země kožešinové produkce. Už se uznalo, že držení v klecích neodpovídá právům zvířat. A jsou to vědci, kteří to vládě dokázali. Tak vznikl zákon. Tak kdyby se nikdo postaral o vepře - inteligentní, citlivá stvoření... I tady je všechno v pohybu. Anglie a Švédsko už zakázaly držení vepřů v krabicových boxech. Švýcarsko to učiní během revize zákona na ochranu zvířat. To se stane v celé Evropě. Proč se i nadále provozují naprosto skandální transporty zvířat na jih, z nicht se i řezníkům dělá špatné, proč je velemocná EU ne- zakáte, proč na nich trvá přes masivní protesty evropské veřejnosti? Co je to za příšerný spolek? Protože s finanční pomocí EU byla na jihu vybudována veliká jatka - je tam levná pracovní síla. Teď je třeba je „vytížit“... ... očividné za katdou cenu! - Jaký je váš názor na býčí zápasy? I ty jsou hodné diskutovány a dokonce i ve Španélsku se zvedá vlna protestů, ačkoliv je to velmi výnosné zabijá- ctví. To je komplikované folklórní tradicí, tady je těžko apelovat na rozum. Rozhodně mne ale udivuje, že se na nich v poslední době podílejí i ženy. A nelíbí se mi, když se třeba zde nad nimi pohoršují lidé, které nevyvede z míry, že u nás umírají v bolestech miliony laboratorních zvířat, že trpí zvířata na jatkách. Ale ještě k zápasům s býky: v Paraguay! jsem viděl skutečné zápasy mužů s býky: účelem bylo, aby neozbrojený muž holýma rukama býka položil. Bylo to-něco prapůvodního. Ut jste natáčel v Čechách? - Tam by vás bylo velice zapotřebí. Dokumentoval jsem vstup armád před 27 lety. Byl jsem zatčen a zavřen. Pak mne černá limusina dovezla na hranice. Nebyl tam hraniční přechod. Ocitl jsem se bez německých peněz v německé hraniční vesničce. Lidé byli hrozně nedůvěřiví a já nevěděl, jak se dostanu domů. Musel jsem si nejdřív na cestu vyžebrat. Češi mne prostě nechali v hraničním pásmu. Takte vás mohli pohraničníci zastřelit... Váš názor na Greenpeace? Když myslím na členy Greenpeace, kteří se nechají připoutat na nějaký nebezpečný objekt nebo bojují proti atomovým pokusům, tak to na mne dělá skutečně veliký dojem. Jsou výborní... Rytířství bylo odevtdy výlučné, protote spočívalo v ochrané nejslabších, onéch, kteří se sami bránit nemohou. Mark M. Rissi, ozbrojen pouze kamerou a svými zkušenostmi, vede dál svůj osamélý a často riskantní boj za naši morální očistu. Posunuje primitivní, brutální společnost blité směrem k lidství. Ze záplavy dokumentů k tématu aspoň několik drobných informací: Rok co rok umučí laboranti a vědci při nesmyslných pokusech okolo 300 milionů nevinných bytostí. Ty, které položí život při neméně nesmyslných vojenských pokusech, nejsou v statistice zahrnuty. Známý německý chirurg Werner Hartinger (z předsednictva organizace „Lékaři proti pokusům na zvířatech“) a mnoho jeho kolegů vyjadřují již desetiletí pochybnosti, že výsledky pokusů jsou aplikovatelné na lidi. Nové aféry a skandály (snad nejstrašnější byla aféra Contergan), noví poškození a mrtví to plně dokazují. Tak jsou např. opice a vepři i nadále zneužíváni k testování nárazů aut. „Jejich reakce ale není s člověčí nikterak srovnatelná, odhlédnuto od 'reakce1 vepře, opice ve chvíli strachu ze smrti zkřečovatí a zaujme docela jinou pozici, než je člověk v autě schopen,“ vysvětluje Hartinger. Díky angažmá německých lékařů existuje v Německu již 14 universit, na nichž pokusy na zvířatech praktikovány nejsou. Připojil se k nim i rakouský Graz. Je celá řada metod a simulací, které živé „modely“ dokonale nahradí a je to jen otázka hlouposti vědců a protilidsky chápaná ekonomika, které dosud jejich dalšímu rozšíření brání. Roční obrat jednoho z více švýcarských pharmaceutických koncernů činí průměrně 7 miliard švýcarských franků. Přes 200 milionů kusů „užitkových“ zvířat je rok co rok transportováno po Evropě, přičemž: - na 800.000 zvířat utrpí poranění (bez možnosti ošetření či zmírnění bolestí) - na 400.000 zvířat zemře bolestmi a šokem během transportů. Němečtí veterináři již na zasedání v roce 1989 (!) požadovali generální zákaz dálkových transportů jatečního dobytka. Avšak mimo již zmíněná obří jatka na jihu Evropy, subvencuje EU vývoz dvěma markami na kg „živého“ masa. Jateční kus skotu váží kolem 700 kg, což znamená subvenci 1400 DM. Takže jeden transportér přinese zisk okolo 60.000 DM. Jelikož finanční ztráty jsou v kšeftu zakalkulovány, nehraje utrpení roli. Díky EU a jejím počtům přijde i tak transport živých jedinců levněji, než transport masa. Chladící boxy pod Evropou jsou naplněny megatunami zmrazeného masa, které nikdo nechce. Průzkum švýcarské TV ukázal, že téměř polovina školáků maso nejí (SF DRS 15.9.95). Jen na jatkách maličkého Švýcarska s jeho 6 miliony obyvatel je poraženo ročně 4,5 milionů kusů zvířat, ačkoliv konzum masa znatelně poklesl. Z poražených zvířat se totiž spotřebuje právě jen celá jedna třetina. Zbytek je odpad. Výzkumy ukázaly, že více než polovina veterinárních „medikamentů“ ve Švýcarsku jsou ilegální (např. často užívaný, lidem škodlivý Chloramphenikol). Skot a vepři jsou hormonálně „dopováni“. Denní přírůstek chemicky „upravovaného“ vepře činí 12%, přičemž se denně ušetří 8% krmiva. V Německu vynáší prodej chemicky „nafouknutého“ masa okolo 300 milionů marek ročně. Veterinář, který se pokusil proti „hormonové mafii“ zasáhnout, byl nedávno v Belgii nalezen zavražděný. Maso v EU prokazuje 1 miligram chemických škodlivin na kilogram. Po šoku s prasečím morem, který stál statisíce zvířat život, po šoku s šílenstvím skotu - nemocí, která dodnes není bezezbytku objasněna - koncentruje se mnoho konzumentů masa na „to nej lepší“ - na zvířecí děti, na telata. Takto vyrůstá v nej-nejcivilizovanější Evropě „to nejlepší“: týden po narození (váha: 40kg) je tele odtrženo od matky a transportováno do POLYGON 6/1995 1 9 [pageend21]fabriky na maso, kde je nejprve napumpováno léky. Pak je zvykáno na speciální nápoj z od- tučněného mléka, po němž dostane průjem a vysychá. Dostane výživu do žíly. Vegetuje ve tmě, v maličkém boxu, jemuž se zoufale brání až do úplného vyčerpání. Časem se přejde na určitý druh „pudingu“, zvířata žízní bez vody. Přičemž musí přibrat víc než kilo denně. Aby se průjem neopakoval, je puding ohřát na 38°C. Zvířata se během krmení potí, to svědí. Nadměrně často si lížou srst, která se odděluje a končí v bachoru, kde se vyvíjejí jedovaté látky, dokud není zvíře poraženo. Aby telecí bylo tak nádherně „zdravě“ bledé, jak to náročné zákaznice vyžadují, obsahuje puding jen velmi málo železa; zvířata, silně anemická, mají potíže s dechem a srdečním oběhem. Maličkou rakev, v níž jsou celý svůj život uzavřena, opustí tito mučedníčci jen jednou - cestou na jatka. Vidíme je - oslepená, klopýtající na vratkých, chůzi nezvyklých nožkách, křičící zděšením, potácet se směrem, kudy je klacky, kopance a elektrické hole provázejí... Dobrou chuť, člověče, pane tvorstva! Člověče - dobyvateli země i kosmu - dobrou chuť! DOKUD BUDOU NA SVĚTĚ JATKA, BUDOU TU I POLE VÁLEČNÁ. (L. N. Tolstoj) Megatunami dobroty specificky české zahrnovala nás v posledních podvečerech švýcarská televize v seriálu čs.- německé produkce „Naše zvířecí klinika“. Vedle starých dobrých nejlepších známých (Brodský, Somr, Bohdalová) přišla ke slovu i mladší generace (Chýlková, Heřmánek), doplněná ostřílenými kolegy z německých TV seriálů. Zkušená trojice Melíšek, Hofman (scénář) a Bočan (režie) vyplodili jakousi podstatně méně zralou zvířecí „nemocnici na kraji města“. S tím drobným rozdílem, že ve zvířecí variantě divák neobjeví hajzla, ani kdyby se rozkrájel. Pravda, jeden veterinář tu jaksi bokem udává kolegy. Je však za to šéfem, kterého též udává, odměněn. Šéf je vůbec sympatický, přestože sukničkář (alespoň jednu „lidskou“ vlastnost mu ani scénář nemohl upřít). Tak např. prodá svůj barokní sekretář, který miloval, za půl milionu (!!!), jenom aby peníze vrazil do ochrnutého kolegy. Na pracovišti se všichni dojemně milují (částečně i doslova). Tedy milují se i po pracovní době. Milují i zvířata, do roztrhání, neúnavně a nejen po pracovní době: i na Štědrý večer. Přičemž je zároveň nápadně pilně pojídají (včetně kaviáru z vyhynujících jeseterů...). Jednomu kariéristovi „nahoře“, nesympatickému zbytkoví starých struktur, s jedinou výjimkou - onoho ach tak lidského denuncianta - všichni jako jeden muž svorně čelí. Takoví jsou Češi. Pak přijdou „ti druzí“ (u různých primitivních kmenů, např. Inuitů, se „člověk“ nazýval jen příslušník „vlastního“ kmene; ostatní nebyli „lidé“): především zuřivý, bezmála násilný Jugoslávec Branko, odpudivě atakující mírumilovného, dojemného českého trumberu (Jan Hartl) - masakry v Bosně více než tušíme. Další „cizí“ je Američanka, kterou poznáme podle toho, že má směšný klobouk a norkový kožich (přestože kožichové třeštění má Západ spíš za sebou, zatímco „Východ“ je právě nadšeně objevuje: „křesťanský“ deník neváhá propagovat „persiánové kožichy potištěné zlatými květy“ - zoufalý pokus německé firmy, za každou cenu, i v korunách, udat ležáky; Moraváci bez oka mrknutí zpracovávají umučené norky z řeckých !!! farem atd.). Také v každém díle neopomene divákovi sdělit, že „v Americe jsou veterináři více drazí než v Čechách“. Čímž zřejmě naznačena lakota, Čechům tolik cizí (viz výše i dále). Není divu, že taková Američanka se ke svému štěněti chová sobecky a chladně a štěně před ní prchá. Divák, už bezmála utopený v medu českého dobráctví, zbystří, když se na scéně objeví tajuplný muž, hraný Němcem. Je to možná emigrant, neboť přišel areál kliniky restituovat. Vše, co pilní, obětaví, všemilující Češi vlastníma, těmahle neutuchajícíma rukama vybudovali, dokonale zorganizovali a přímo s nepříčetnou nezištností, z čisté laskavosti a dobroty srdce provozují, hrozí jim tento „cizák“ (neboť na rozdíl od nich necita, mizící do Curychu) ukrást. Spanilomyslnému divákovi jest ještě spolknout skutečnost, že ZÁPAD ďábelsky a mefis- tofelsky bombarduje ty české dobráky od kostí šeky s mnoha penězi (20.000 liber sterlingů, dolary, české platy v markách 1:1), jen když MU budou sloužit. Když např. vyléčí jednomu asi dost šílenému lordovi jeho těžce nemocného oře. (Nemocný musí být opravdu hodně, protože kdyby nebyl, jistě by to sfoukl nějaký anglický a proto méně zkušený kolega.) Je poněkud s podivem, že Jeho Lordstvo je asi tak informované, že jediné fachmany našlo za Prahou, avšak nedojde mu, jak strašně by svému čtyřnohému chorému miláčkovi ublížil nebezpečným transportem z Britanie až do Holešovic. (Zase důkaz, jak cizina myslí!!!) Málo platné, jeho komoň je cílevědomými autory seriálu odsouzen k zániku, protože jejich hrdinové ošetřují radši ubohé psíky českých důchodkyň zdarma! A přesto jejich účetnictví, jak prokáže kontrola, dokonale štymuje. Tajného naivního malíře, povoláním pomocníka na klinice, objeví američtí umělečtí agenti a snaží se ho za každou cenu - i pomocí dopisů s šeky v USD - prodat do USA. I on, hrd, se vzpírá! Vždyť ti američtí nelidové po něm chtějí, aby maloval i zvířátka, k nimž nemá poměr, a tak je ochoten všecko odmítnout. Ne a ne, jen nebýt objeven a placen cizáky! A u nás doma je tak krásně! Dokonce i dojemný trumbera, planoucí láskou k Němce, odmítne hrdě marky v číselné výši svého tuzemského platu, protože nemíní posluhovat cizákům. I když mu potenciální západní šéf (nekompromisní M. Vašut) slibuje třeba modré s nebe. Ale Němka, mladá generace, pochopí Čechovu hrdost, opustí Stuttgart navždy a přijede za ním do české zoo. Snad proto, že odborné časopisy z Kanady a Švýcarska (!) nešetří superlativy nad nebývalými schopnostmi čs. veterinářů, je jeden z hrdinů pozván na rok z Troje až do Keni. Není tedy divu, že ryze ekonomickému myšlení zcela propadlý restituent pod návalem tolika dobra náhle změkne. Prostě nevydrží. „Adoptuje“ kliniku, otřesen obdivem, jak tým operuje sibiřského tygra (chudák, i ten byl zneužit - a nebezpečně! - posloužil jako jeho ostatní čtyřnozí druzi jen coby štafáž Čechů - zlatých srdéček, zlatých ručiček). Ten tvrdý člověk zapomene, že kdysi ublížili jeho ženě, a dům mu doslova ukradli pod nohama a vyhnali ho krůtě. I starý struktura, který mu jako jediný až dosud nedůstojně podlézal, se pochlapí a potyká si s šéfem kliniky, jemuž se stane kolegou. Svatba je skutečně neočekávaným happy endem všech těchto happy endů. Přičemž jen trošku na hlavičku nepadlý divák tuší ještě jednu v blízké budoucnosti: sňatek protagonistů na sebejistě nenechá dlouho čekat...! Zdá se, že reálně české lidské a zvířecí specifikum v postkomunistickém sametismu tvůrcům poněkud uniklo: Čechy platí za největšího vývozce laboratorních zvířat (včetně těch kradených, viz firma Zverimex aj.) Firma Ve- laz proslula na Západě tím, že nabízela zájemcům oslepené feny. Již po řadu let se tu za tučný peníz vykonávají pro západní firmy pokusy, na Západě kontrolami pro extrémní krutost zakázané. Praha je proslulou křižovatkou strašlivého nelegálního trhu „přebytků“ ze zoologických zahrad a exotů vůbec. I v Čechách se provozují nebo ještě nedávno provozovaly psí zápasy. Krutost Velké pardubické je v čerstvé paměti a boj o její kosmetiku byl tvrdý. Čechy se staly postkomunistickým rájem pro vývozce kožichů a jsou zde přičinlivě nové kožichy, ať již z domácích či dovezených kožek, hotoveny a kupovány. Čechy trpí naprosto katastrofálním nedostatkem útulků pro zvířata (v celé zemi 4 pro psy, 1 společný, 1 soukromý pro kočky; velkokapacitní útulek na Sobině sice dostavěn, leč bude prodán na skladové prostory...). Peníze na jejich zřizování a provoz přímo zázračně kamsi mizí. Kampak plynou např. daně ze psů? V předsednictvech „ochranářských“ organizací sedí mj. i lidé, kteří mají mučení zvířat v pracovním popisu a berou za ně peníze. Jak víme z čtenářských dopisů (a jak by tvůrcům seriálu mohla vyprávět Marta Kubišová, cožpak ještě o této obdivuhodné ženě neslyšeh?), „láska k bližnímu“, ať dvou- či čtveronožci, se projevuje často na způsob „utloukl sousedovy psy heverem“, nebo - nejnověji - „protože větve ze sousedovy zahrady v areálu Třešňovka přesahovaly přes jeho plot, rozřízl jeho pointra od krku po ocásek. Když jsme tam s lékařkou přiběhly, už jsme mu nemohly pomoci. Policie odmítla k případu přijet.“ Ovšem, vždyť nestíhá ani opulentní pytláctví, provozované přímo z džípů, byť i v době hájení! A nakonec něco pro zasmání, dosti trpké: dovážená a na Západě populární kosmetika „bez pokusů na zvířatech“ se pro jemnocitné Čechy v Bratislavě přetestovává - na zvířatech... „Upravené“ seriály neřeší nic. Zkreslování pravdy směrem do růžová, jak je nám ze sovětské éry důvěrně známé a jak v hlavách tvůrců dodnes přetrvává, nikdy ničemu nepomohlo. To, co je nutné, je cílevědomá osvěta. Např. Rissiho a Karremannovy filmy o transportech aj. zahýbaly Evropou i Británií, kde šly na barikády i desetitisíce příslušníků střední generace a středních vrstev. Po šoku násilné smrti mladičké Jill Philips, zabité koly transportéru, prohlásila jedna ze starších demonstrantek na kameru: „Alespoň takhle smysluplně zemřít!“ - Což třeba tyhle filmy v „půlhodinkách pravdy“ promítnout Čechům, tak pěkně po klau- sovsku omámených svou vlastní bohorov20 POLYGON 6/1995 [pageend22]ností! Nenašli by se v Čechách dokumentaris- té - následovníci? Cožpak tam není co točit? - Dovídáme se např. o býcích, stojících s otevřenými ranami po kolena ve vlastních výkalech, oslepených a se řetězy, zarostlými do kůže na krku... Nenašlo by se v Čechách látky reálnější, než tento (post)komunistický kompot, tradičně zjišftijící a sebe i druhé utvrzující, že vše je víc než v nejlepším pořádku a že jako dříve Sověti jsme dnes i my všem a ve všem všudy vzorem? My - morální giganti? Ostatně, Rissiho a Karremannův příklad dokazuje - dokonce i (post)moderně a tedy ekonomicky myšleno - že pro dokumenty o zvířatech existuje „trh“ a že se - vedle nevyčíslitel- né morální hodnoty - rozhodně i finančné vyplácejí! A Češi, nadaní fantazií a vynalézavostí, schopní i z pouhého dokumentu vytvořit malý zázrak, by na mezinárodním trhu uspět prostě museli. Připomeňme jen Maryškovy jedinečné dokumentární skvosty o Sibiři a zemětřesení v Arménii. Další neštěstí seriálu: část jeho děje se odehrává na půdě rovněž velmi chválené pražské ZOO, která s klinikou zřejmě sousedí. Cožpak tvůrcům seriálu, jejichž profesionální i lidskou povinností bylo přemýšlet a přesvědčit se o skutečném stavu věcí, nedošlo nebo ušlo - při vší úctě ke všem jistě i obětavým pracovníkům zoologických zahrad - jaký je skutečný stav lásky ke zvířatům v těchto přežitých institucích? - Víme přeci už dávno, že zde jsou zvířata většinou nesmyslně množena, nejen z pavědecké pýchy, tedy za každou cenu, aby si nějaký zájemce mohl udělat čárku do kolonky úspěchů v případě dvou zvířecích, transportem a okolím často dosti stresovaných jedinců. Zvířata jsou za každou cenu množena i z důvodů - řekněme to jemně - klausov- ských. Jakmile má nějaký atraktivnější druh mláďata, lze počítat i s přírůstkem prodaných lístků. Co však se stane s jejich mezitím bato- lecímu, rozkošnému věku poněkud odrostlými sestřičkami a bratříčky? - Pokud to jde, končí - často ilegálně - u kšeftařů. Tak se obtížná exotická zvířata octnou v paneláku, v klecích cirkusů či soukromých „milovníků“, aby zde svoje mučednictví předčasně ukončila nemocemi a smrtí. Jedná-li se o bytost rozměrnější (medvědi např.), končí na táhli jako řízky, eventuelně prostě pouhou popravou v ještě útlém věku. Proboha, pánové Melíšku, Hofmane, Bočane - na co jste si to zahráli? Komu a čemu jste chtěli udělat reklamu? Čím se hodláte omluvit? Dejme tomu, že dříve byl profesionální ethos luxus. Často jsme slýchali, že si ho tenaten nemůže dovolit. Rodina ... chata ... auto ... Ale dnes? Snaha růžovými nepravděpodobnými hrdiny vytvořit „dobrý příklad“ je přeci směšná, když se odehrává na pozadí tak podivné instituce, jejíž způsob není nikdy a nikterak brán v potaz! Což jste všichni posovět- štili? V době, kdy na posledním Ivanovi už léta není ani vidu ani slechu? ŠPANĚLSKO - COSTA BLANCA DENIA „RÁJ SLUNCE A ZDRAVÍ" VÁŠ ALTERNATIVNÍ DOMOV U MOŘE Bohatá nabídka nemovitostí za výhodné ceny Bližší informace podá: Věra Divoká, c/o Deni-Mar S. L. C. / Colon 47 E-03700 DENIA (Alicante) Telefon: (+34-6) 642 2278 Fax: (+34-6) 578 3448 nebo 642 2133 Namísto tendenčně velmi přiboudlých TV příběhů - když už lamentujeme, že děti, nemajíce vzorů, vyrůstají do brutality - proč nevytvořit seriál se zvířecím Supermanem, Robi- nem Hoodem a Bondem v jedné osobě - jako je Paul Watson se svou neohroženou družinou? Ta figura je přeci napsaná a dobře životem prověřená, bojuje totiž s nasazením vlastního života proti vraždění chráněných velryb trhavinami, proti usmrcování delfínů... Nedávno se opět octl v nebezpečí života, když ho rozvášnění zabíječi maličkých tuleňů zranili v situaci, kdy mu nemohla ani místní policie pomoci! Ovšem, slyším skeptiky, Čechy nemají moře a nemají drama. Ale v sousedním Německu je přece Andy Wolf, „zvířecí“ Jánošík, difamovaný, vězněný, ostřelovaný „ochránci“ státem ochraňovaného a organizovaného mučení a vraždění, zachránce bíglů z laboratoří! A podobné vzory najdeme i ve Švýcarsku: skupina mladých lidí, nebojácných a čistých, vniká i do laboratoří, do stájí, kde zvířata trpí, natáčí, fotografuje, dokumentuje neúnavně, znepokojuje, proti ospalé, nic neříkající oblíbené „politice malých kroků“, která sice nikomu neublíží, ale také neprospěje, požaduje svoje jasné - TEĎ a ZDE! - a riskuje nenávist, štvaní, pronásledování, procesy, vězení. Stojí s holýma rukama proti mafii boháčů a dobře a vším vyzbrojené zkušené policii. Vždyť přece zvířata skutečně trpí - TEĎ a ZDE - všude na světě. A pro tisíce druhů už přišla pomoc nenávratně pozdě! „Chci, aby moje děti mohly jednou obdivovat alespoň ta zbylá zvířata, která dnes ještě mohu obdivovat já,“ odpovídá na otázku, proč kvůli zvířatům riskuje život, Paul Watson. Tito lidé jednají. Že příliš radikálně? - Ale druhá strana také jedná, a jak jedná! Je v tak příšerné převaze a je tak radikální, že denně nenávratně mizí další živočišné druhy! Kdo se může ještě opovážit mluvit o „radikalitě“ či nevhodnosti „nedemokratických“ metod? Cožpak je masové, šílené vy- vražďování slonů, nosorožců, tygrů, goril, tuleňů, velryb, delfínů a ... a ... a ... motivováno zákonnou, liberální a demokratickou útlocitností? Proč dětem podle podstrkovat to, s čímž se při nejlepší vůli nemohou identifikovat, protože se sebezalíbeným zápecnictvím se neidentifikovaly nikdy žádné děti - a proč jim neposkytnout dobrodružství, romantiku, fantazii v příkladu schopnosti, ba povinnosti bojovat a obětovat se za nejslabší? Odkdypak patří rytířství do starého železa? „Tenhle svět potřebuje deset tisíc Don Quijotů,“ říkával nám prof. Černý a ten to musel vědět, vždyť sám k nim patřil. Češi bývali televizními tvůrci zručnými až vynikajícími, šlo-li o tvorbu pro děti, a vytvořili postavy a příběhy v dětské světové TV tvorbě naprosto bez konkurence. Že by sametové pohádky našich sametových babiček jejich západní partner vyžadoval, je sice možné, ale málo pravděpodobné. Sametoví hrdinové nového sametového seriálu řemeslnou nápaditostí a dramatickou závažností připomínají ony tři prodavačky lidského tepla ze známé soudničky Františka Němce, z nichž jedna říkala: „Měly jsme takovýho hezkýho bernardýna a von nám pošel!“ - a představovala domácí typ. Druhá říkala: „Věřte, má drahá, že jsem eště v půl jedenáctý ráno byla v postýlce!“ - a byla za světačku. Třetí doplňovala lakonickým: „Prošo černú kafu!“. A.ta představovala cizinku. Proboha, k čemu je takovým hrdinům ona „vybojovaná“ občanská a umělecká svoboda? □□□ POLYGON 6/1995 21 [pageend23]MARCELA ČECHOVÁ Výlety do světa (pokračování) (2) Chile Vrah, krvavý pes, terorista, mordýř (a jak ještě podobně mile byl nazýván silami pokrokového světa) generál Augusto Pinochet vládl v Chile od roku 1973 po dobu 16 let. Škoda - měl vládnout aspoň padesát. I za tu poměrně krátkou dobu však dokázal z Augiášova chléva socialistického vůdce Allendeho vykydat hnůj a špínu a z ubohé chudé země udělat nej- pěknější, nejslušnější a nejčistší stát Jižní Ameriky. V procesu vykydávání bohužel pěst diktátora všechny komunisty nevybílila, dost jich přežilo a uteklo do zemí zahnívaj ícího kapitalismu, například do Austrálie. Dnes tu pomáhají vládnoucím labor-socialistům budovat lepší marxistické zítřky. Allendovi pohrobci utíkali kupodivu i opačným směrem - do Čech, ale ti už jsou dávno zpátky doma. Nesmí vás tudíž překvapit, že muž s čistě latinskoamerickým jménem Alexis Alvares na vás v místnostech Chilsko-české obchodní komory v Santiagu promluví čistou ostravačtinou. Studoval v Ostravě Vysokou báňskou. Jak praví turistické příručky, 80 procent chilské 14milionové populace žije v Santiagu nebo v jeho okolí. Santiago je metropole s velkým „M“. Po zkušenostech ze všech jihoamerických zemí, kde převládá španělský živel, by člověk očekával bördel - promiňte, nepořádek: odpadky, smrdící v ulicích a podél cest, rozkopané chodníky s nepřikrytými kanály,, otlučené omítky a vytřískaná okna, nefungující městskou dopravu. Není tomu tak. Santiago je čisté, vzdušné, dobře architektonicky plánované, chodníky jsou v pořádku a doprava funguje na jedničku. Proti Buenos Aires, Limě nebo La Pazu je rozdíl tak markantní, že turista zírá. Podívá-li se na ceny a srovná je se sousední předraženou Argentinou, zírá podruhé. Krásné ubytování v prostorných pokojích s koupelnou v centru města v Residential Lon- dres za pouhých US$22.- pro dva. Ráno v kiosku na náměstí obrovská kobliha s krémem a horké mléko necelý dolar. Vypůjčení zcela nového auta Hyundai na 3 týdny za šest stovek, tedy za polovinu toho, co jeden vyklopí za rozklížený vrak v Argentině. Oběd na centrálním trhu, specializovaném na dary moře, za necelých pět dolarů ryba, že se na talíř nevejde a polévka z mořských ráčků. O tomhle santiagském marketu mě nechte chvíli mluvit: Žiji v Austrálii, obklopené mořem, projela jsem mnoho zemí, ale tak úžasnou paletu všech druhů mořské žoužele od chobotnic přes škeble, krevety, ústřice a tisíc druhů ryb až k hromadám něčeho, co nedovedu pojmenovat, ne, to není nikde na světě. Řecko, Itálie nebo Francie nemohou pestrosti chilského mořského trhu ani v nejmenším konkurovat. I jiné věci musí turistu v Chile přivést k nadšení. Třeba systém lanovek, které spojují několik kopečků ve středu Santiaga. Klimbáte nohama na sedačce vysoko nad městem, v pozadí vykukují zasněžené Andy - no krása! Ne- chcete-li si v Chile vypůjčit auto, nemusíte, protože skoro všude vás za babku doveze veřejná doprava. Autokary v Chile jsou běžně vybaveny opěrami na nohy, záclonkami a záchodem a jezdí přesně na minutu. Místenky se prodávají předem, takže nikdy nedojde k mačkanici, každý pohodlně sedí. Pokud se vám v Santiagu nepodaří najít dobrý nocleh, sednete do autokaru a za chvíli jste v městečku Los Andes pod horami, kde se můžete vyspat v krásném čistém motelu Zava s topením a va- Vulkón Osorno řičem za 8500 pesos. (Cizinec i tuzemec platí stejný obnos za nocleh!) A budete-li chtít domů poslat fax o svém putování, klidně tak učiňte, Chile má nejlépe fungující a nejlevnější komunikační síť v Jižní Americe. I chilský venkov nadchne ušoupaného turistu. Třeba jezemí distrikt, krajina skoro kýčovitá. Obrovské zasněžené vulkány se tyčí nad modrými jezery, vroubenými lesíky a rozkvetlými loukami. Fotograf neodolá, je to tu čisté a ulízané jako ve Švýcarsku. Když se podrobněji rozhlédneš po městečkách, lemujících jezera, zjistíš proč: žijí tu Evropané, hlavně Němci, jejichž pradědové sem přišli po roce 1848. Tradiční německý smysl pro pořádek přebil tradiční španělskou nepořádnost. Germanizace sice lahodí oku, neslouží však turistově kapse. Ve Frutillaru nedostaneš slušný levný nocleh, za špeluňku, kde na postelích nebyla ani prostěradla, baba Němka žádala deset dolarů, v hospedaji v Panguipuli ti německá bytná vstrčí pod tvrdou dřevěnou postel staromódní nočník. Čas se zastavil, ceny nikoliv. Z oblastí jezer je už jenom skok na konec hlavní a jediné (a bohužel dosti mizerné) chilské dálnice. Zde, v přístavu starého německého města Puerto Mont nalodíte auto na ferry a přepravíte se na ostrov Chiloe. V moři provázejí loď tuleni, neklamná známka, že vodaje ledová. Pevnina ostrova, rozdělená na farmič- ky většinou indiánské, je zaneřáděna plevelem furze, britské provenience. Snad ho sem zatáhl Darwin, také se zde potuloval. Furze jsou pí- chavé keře, které ale na jaře žlutě kvetou a dodávají šedivé krajině trochu veselejší vzhled. Tam, kde neroste furze, je tundra. Na Chiloe se daří ovcím, všemu jinému včetně lidí již méně. Prší většinu roku, zbytek mrzne. Nejčastěji turistům prodávaným produktem jsou těžké svetry z ovčí vlny. Na Chiloe čirá nezbytnost, my jsme pod jejich váhou mírně poklesli v kolenou a vzhledem k povolené váze 20 kg do letadla se nákupu vzdali. Domy jsou dřevěné, buď obložené šindelem (hezkým) nebo obité plechem (ošklivým). Dokonce katedrála“ v Castru, největším městu Chiloe, je celá zvenčí obitá plechem a natřená řvavou fialovou barvou. Na vnitřek díky Bohu už barva nevyšla a tak zůstal krásně přírodně dřevěný. Nachomýtli jsme se ke mši - sloužena ve španělštině a oživena zpěvy s doprovodem kytary. Melodie pěkné, skoro pochodové. Zpět v Puerto Mont; asi zase bude pršet, ale nevadí, vlezte do první hospůdky a objednejte si curranto. Curranto je laskavá tvář tohoto syrového kraje na pobřeží studeného moře: obrovská, teplo držící železná mísa s polévkou, ve které plavou celé vařené škeble (nejméně půl kila na jednu porci), na tom trůní kus uzeného, kus vařeného kuřete, uzenka (něco mezi vuřtem a debrecínkou), jeden knedlík chlupatý, jeden obyčejný a kus bramboru. Servíruje se vařící a prsty při louskání škeblí si můžete chladit v misce studené vody. Pokud se ovšem ke škeblím přes horu dalších pochutin propracujete. Každopádně než currento zvládnete, vezme vám to nejmíň půldruhé ho22 POLYGON 6/1995 [pageend24]diny a je reálná naděje, že se venku zatím aspoň trochu vyčasí. Už vidím čtenáře, znechuceně odkládajícího Polygon: proč ta osoba vykládá o baště a pěje o Chile samou chválu? Co takhle zmínit se o kultuře a o Údech? Ono to jistě v Chile nevypadá tak docela růžově. Pravda, nevypadá. Laskavý čtenář nechť si uvědomí, že zrůda Pinochet terorizoval Chile směrem k pořádku a rozkvětu necelá dvě desetiletí a, jak už jsme se zmínili, všechny levi- čáky za tu dobu zdaleka nemohl převychovat. Síly míru a pokroku však mohou být s vývojem spokojeny - za těch šest let od odchodu Pinocheta a přechodu k demokracii se už věci zase dostávají do správných dimenzí. Už se krade, i když zdaleka ještě ne tak jako v jiných latinskoamerických zemích, už se žebrá, už se demonstruje. Nachomýtli jsme se ke krásné podívané - k demonstraci u příležitosti 21. výročí smrti velikého socialisty Allendeho. Třeba podotknout, že Allende nebyl žádný proletář, jeho rodina patří k nejbohatším v Chile. Allendův náhrobek na hlavním hřbitově v Santiagu není skromná hrobka jako u jiných chilských presidentů, je to ostentativní obrovský obelisk, největší na hřbitově. Protože se demonstrující nemohli dohodnout se santiag- skými radními (chtěli táhnout centrem města, což - jaká ironie - konzervativní radní dovolil, ale jeho nadřízený, allendovec, zamítl), odstěhovala se celá show na hřbitov. Účinkujících bylo asi tisíc, většinou dlouhovlasých s tetováním a s kroužky v nose nebo uších, někteří měU přes obličej slušivou černou masku. A bylo tam úplně všechno: řev, zaťaté pěsti, rudé vlajky se srpem a kladivem, rudé karafiáty. Opravdu vydařená manifestace. Černomas- káči křepčili po okolních hrobech a pomalová- vali je pokrokovými hesly, ostatní se snažili pět Internacionálu, ale nedovedli to, neboť žádnému z hajzlíků nebylo víc než třicet a v době, kdy se Allende zastřelil, ještě kakali do plínek. Hezký exemplář dnešního chilského demokratického intelektuála jsme potkali na horním toku řeky Claro, kde jsou nádherné serie vodopádů. Jmenoval se Lion Fernandez. Miluje přírodu a pozval nás do svého bytu v novém paneláku v Tal- ce. Byt čtyři pokoje, žena právnička s vlastní praxí, děti nemají. On sám studoval v Německu na náklad německého státu v rámci pomoci vývojovým zemím. Němce nenávidí, nejsou prý hodní na cizince. To, že mu umožnili zadarmo vystudovat, byla jej ich povinnost. Lionův bratr - abstraktní malíř - se po převzetí moci Pinochetem odstěhoval do Austrálie, kde se stal učitelem. Zda se vrátí do demokratického Chile budovat lepší zítřky? O nikoliv, byl by blázen, vždyť v Austrálii se mu vede výtečně. A jemu, Lionovi, se nevede výtečně, když jeho žena vydělává desetkrát víc než obyčejný úředník? No ano, ale všem se nevede, v Chile jsou stále chudí lidé. A co kdyby jeho žena šla příkladem a určitou část svého výdělku věnovala na ty chudé? - navrhli jsme. Velice rychle jsme se potom rozloučili. Kultura: Allendeho žena i dcera se po smrti barda vrhly na literaturu. Jejich pokroková díla vydávají-jakjinak - všude naZápadě. Knihu, která by nezatracovala Pinocheta, v západních knihkupectvích těžko najdete. Nenechali jsme To není činžák, to je hřbitov v Chile. Nebožtík má dírku, do které se zazdí rakev. si ujít ani návštěvu musea a kulturního střediska Pabla Nerudy, básníka proletariátu. Je umístěno v jedné ze čtyř soukromých vil velkého proletáře na skalním výběžku nad mořem. Soudruh Neruda vyráběl pokrokové verše i v době, kdy musel veškeré své síly věnovat své funkci senátora a velvyslance. Stejně tak se několikrát stačil oženit a zase rozvést. Obdivuhodný to člověk. Co našinci v Chile? Jako obvykle jsme se zajímali, hledali, ale paní, která seděla na vyslanectví České republiky v Santiagu, nemluvila česky, pouze Španělsky a anglicky. Dohodli jsme se ale, že centrem českého živlu je již výše zmíněná obchodní Česko-chilská komora. Což je zřejmě pravda a navíc jsou milí a slušní, a to se o personálu našich vyslanectví, roztroušených ve světě, nedá vždycky říci. Sekretářkou obchodní komory v Santiagu je paní Helena Karasová. České jméno, že? Ve skutečnosti jméno chilské - Helena se provdala za Chilana Carraso, architekta. Pokud se v Čechách budete marně snažit sehnat pravou klasickou židli Thonet, neklesejte na mysli a napište do Santiaga. Helena s thonetkami úspěšně proniká na chilský trh a ráda vám ji opatří. Tak tedy takové je Chile, Pinochetem „zubožené“. Pokud se budu chtít v Jižní Americe někam vracet, tedy do Chile. □□□ Poloostrov Chiloe. Typická stavba, umístěná nad vodou. Toto je restaurace. Všechny splašky jdou samozřejmě do moře. (Fotografie: Marcela Čechová) POLYGON 6/1995 23 [pageend25]ROBERT F. LAMBERG Rudá bouda na turisty Bdělost a ostražitost poněkud anachronická Důvěra je dobrá, kontrola lepší. V. I. Lenin To mám z toho, že žiji s cizinkou: mám ženu tak exotickou, že pro návštěvu České republiky potřebuje vízum. Celá západní Evropa má s Argentinou - manželka se honosí pasem této země mléka a strdí - bezvízový styk, dokonce i Spojené království, ačkoliv roku 1982 zuřil mezi Anglií a Argentinou ozbrojený konflikt o Falklandské ostrovy. Avšak do ČR Argentinec vízum potřebuje. Pokud máte nazbyt třicet dolarů - tolik stojí ten konzulární úkon - jakož i trošku sebezapření, tak to s obdržením víza není zvláště těžké. Proč sebezapření? Tož: České velvyslanectví v Buenos Aires se nachází ve vile se zahradou, obehnanou plotem. Na plotu ze železných tyčí je zvenku vodorovně upevněna asi metr dlouhá dřevěná deska, která musí sloužit zájemcům o návštěvu ČR jako podložka při vyplňování žádosti o vízum (ve dvou vyhotoveních). Ne, do budovy velvyslanectví žadatele jen tak nepustí: zaměstnankyně konzulátu, stojící za plotem, uvnitř na zahradě, podá na ulici stojícímu plebejci dokonce i nůžky a lepidlo, aby nutné fotografie (dvě, prosím) přistřihl na příslušnou velikost a nalepil na vyznačené místo na obou tiskovinách. Pak už jen odevzdat té slečně pas (přes plot) a máúcta... To vše jde fofrem, jelikož se na prací přetíženém - zdá se - konzulátě pro strany úřaduje jen dvakrát týdně, v úterý a ve čtvrtek, a to vždy celé tři dopolední hodiny, od devíti do dvanácti. Za dva dny, případně pět dnů - podle toho, kdy se vám „uliční“ výkon pošťastnil - si pro vízum můžete dojít. A nejen to: dokonce vás nechají vstoupit do rozsáhlé budovy za účelem předání pasu, do kterého už mezitím vtiskli vízové razítko na celou stranu dokladu. Kromě toho vám ještě dají čtyři papíry: potvrzení o zaplacení poplatku („Uschovejte si ústřižek, aby na vás třeba nežádali zaplacení podruhé“), dále kus papíru, hustě potištěného instrukcemi, co všechno dělat a nedělat po vstupu do ČR, a konečně již zmíněné dvě žádosti s fotografiemi, nyní také již orazítkované, takže pozbyly charakter žádosti a změnily se ve veledůležité dokumenty, které se mají - a musí - odevzdat vrchnosti při vstupu do ČR a odchodu z téže; pravé bezpečnostní bumážky jako u rudých carů. Nezmínil jsem se totiž ještě o tom, co všechno ouřady v té žádosti (ve dvojím vyhotovení) chtějí vědět. Třeba kdybyste přijel autem: druh vozidla, fabrikát, barvu karoserie a samozřejmě matriku. StB to svého času chtěla mít pohodlné - ale čemu tyto údaie mají dnes sloužit obyčejným policistům? Že by ostražité heslo velikého Lenina v záhlaví této glosy v Praze ještě stále platilo? Nebo se páni souzi na dnešním vnitru dokonce ještě drží poučky neméně velikého Stalina o stálém narůstání intenzity třídního boje? Bud’ jak buď, jak má pí Lambergová v Buenos Aires vyrozumět českou vrchnost o značce, barvě a matrice auta, které si najme až za pět týdnů třeba někde v Norimberku nebo Čurychu? O odmontování té pitomé desky před českým velvyslanectvím na rušné ulici v hlavním městě Argentiny by se měl postarat mně osobně neznámý pan velvyslanec Jan Kopecký, a to co nejrychleji. Pan Kopecký, žijící v normální západní společnosti, by si třeba také měl uvědomit, že na Argentince, neznalého socialistické péče o člověka, popisované „uliční“ praktiky českého zastupitelského úřadu v Buenos Aires zrovna moc dobře nepůsobí. Odstranění zbytečných „vstupních“ a „výjezdních“ doložek s fotografiemi k již udělenému vízu spadá do pravomoci pana ministra vnitra Rumia. Jemu tudíž je adresována tato skromná prosba: ať se třeba BIS nebo jiná složka Rumlova aparátu podívá po civilizované - opakuji: civilizované - Evropě, od Finska po Portugalsko, a vyzkoumá, jestli některý z těchto států pro návštěvníky s vízy užívá stejného postupu, jako je šest let po formálním zániku estébáctví ještě stále používá stát, který se vehementně hlásí k Západu. Vraťme se ale k již zmíněným instrukcím pro návštěvníky ČR s vízovou povinností. Tam se m.j. stroze přikazuje, že se cizinec, pokud se neuchýlí do hotelu, musí do tří dnů hlásit na policii. Manželka tak učinila a vydala se na okraj Prahy, na Olšanskou číslo 2, kam moudré hlavy koncentrovaly veškerou cizineckou policejní agendu milionového města. Tam musela vyplnit ještě další dotazník, kde se jí m.j. ptali, jak dlouho míní pobývat v „Československé socialistické republice“ (!!!)... Celé dlouhé hodiny stála ta moje mezi arabskými veksláky, prodlužujícími si pobyt, nechápavými Japonci, ustrašenými Vietnamci, Čechy, kteří si pozvání pro cizince museli nechat potvrdit slečnou za stolem, a americkými studenty, kteří to všechno považovali za srandu („... just motherfuckers with their red tape ...“). Nakonec došlo i na Argentinku: úřednice s perfektní znalostí češtiny vtiskla razítko na její výjezdní bumážku a rozradostněná skutečností, že vedle exotické dámy stál její manžel a tlumočník, omluvně přitakala: , Jistě že je to nesmysl! Ale my, zdejší úřednice, jsme nevinné, to páni šéfové...! Jen o tom napište, když chcete. Vždyť máte pravdu!“ Takto povzbuzen si dovoluji vznést dotaz na pana ministra Rumia, jehož podle příslušnosti k vládní straně považuji jak za občana, tak za demokrata: Je to skutečně nutné, seznamovat turistu, dychtivého po krásách Prahy a příslušném vydávání tvrdé měny, s celou tou posttotalitní mizérií, kterou se naše stále ještě rudé úřady vyznačují? Buenos Aires, v létě 1995 O VAŠE JISTÁ BUDOUCNOST V ČESKÉ REPUBLICE Autoservis Kutná Hora - Sedlec Dílna, motoráma, pneu, mycí linka s čistírnou vody, show room, kancelář, šatny, sklady. Pozemek cca 5000m2, zastavěno 1100m2, zemní plyn. CENA: 9,000.000 Kč. Další rozvoj možný přikoupením sousedního pozemku. Dr. J. E. Přenosil, Herrenbergstr.63, CH-8964 Rudolfstetten Telefon +41 57 335834 24 POLYGON 6/1995 [pageend26]Strach Václava Klause z "ekologických fanatiků" JAN KELLER Proč jsme přestali rezonovat Cizinec, který koncem osmdesátých let studoval realitu Československa, musel být překvapen nebývalé vysokou úrovní ekologického uvědomění obyvatelstva. Hlasy ekologů tu patřily k nejsilnějším a mezi lidmi kolovaly ohmatané studie o katastrofálním stavu životního prostředí. Kdyby tentýž pozorovatel navštívil stejné, ač okleštěné území pět let po listopadovém převratu, s překvapením by zjistil, že ekologické vědomí Čechů je povahy nevýrazné a chuti mdlé. Nic na tom nemění neutuchající aktivita nevládních organizací, úzké řady odborníků a ještě užší řady publikujících intelektuálů. Má to tři příčiny. Marně se do lesa volá I hlas volající po postavení čistírny odpadních vod byl v reálném socialismu poloviční vzpourou proti režimu. Především pak fungoval rezonanční efekt, měnící každé ekologické zašeptání v burácení hromu. Tento efekt se po liberalizaci politických poměrů pochopitelně vytratil. Dnes se dá beztrestně protestovat proti všemu. Z jedné strany jde o jev pozitivní, protože kritika už nemusí usilovat o změnu celého systému a může se zacílit na technickou stránku konkrétního případu. Negativní je však nová tendence státní exekutivy i veřejnosti, ekologické problémy ba- nalizovat. A to je nebezpečné. Erose zemědělské půdy je hodna větší pozornosti než dočasná výluka autobusů. Soupeřící politické subjekty ale vyzvedávají právě takovéhle problémy nižšího řádu. U nich mají šance řešit je s dostatečným efektem během volebního období. Ztráta „socialistické imunity“ Nezaměstnanost, kriminalita, nájemné a ceny bytů jsou pro občana viditelnější než vymírání lesů a zamoření podzemních vod. Proti těm prvním problémům byl navenek uzavřený policejní stát relativně imunní. Zdánlivě neexistovaly. Lze z toho vyvodit, že lidé jsou ekologicky mnohem vnímavější ve stabilizovaných režimech, ať už v negativní či pozitivní podobě. Markantní je to v Německu. V původní SRN figurují dle průzkumů obavy o stav životního prostředí na druhé příčce hned za nezaměstnaností, kdežto v bývalé NDR je toto téma na samém dně obecného zájmu. Dokumentuje to přehled nejdůležitějších témat pro Němce, jak ho uveřejnil letos v létě Süddeutsche Zeitung. Bývalá SRN: nezaměstnanost 52%, ekologie 32%, azyl a cizinci 22%, klid a pořádek 7%, jiné sociální problémy 6%, pravicoví radikálové 6%. Bývalá NDR: nezaměstnanost 70%, kriminalita 22%, nájmy a byty 13%, jiné sociální problémy 9%, problémy jednoty 9%, azyl a cizinci 8%. Jestliže u nás veřejnost není katastrofálním stavem životního prostředí dostatečně znepokojena, pak to nelze interpretovat jako příznak pozitivního vývoje, jak se o to někteří politici pokoušejí. Lidé jsou primárně znepokojeni jinými hrozbami než těmi ekologickými. Citlivost vůči ekologii tak může fungovat jako jistý indikátor ostrosti sociálních problémů. Méně komínů, více aut Ukolébavkou pro veřejné mínění o stavu životního prostředí je také jeho relativní zlepšení v důsledku prudké ekonomické recese v zemích střední Evropy. Velkou roli tu hraje i subjektivní faktor vnímání především městských lidí. Proměněný vzhled obchodních čtvrtí spolu s barvitou reklamou vyvolává skutečné pocit kvalitnějšího životního prostředí bez ohledu na výši naměřených zplodin. Je však třeba si uvědomit, že na rozdíl od Polska a bývalé NDR u nás nikdo nevypracoval studii o objektivním zlepšení stavu životního prostředí. Zdroje znečištění jsou přesunovány a tím se hůře kontrolují. Kdo dokáže posoudit, zda odsiřování tepelných elektráren není negováno překotným rozvojem automobilismu? Kdo ví, jestli nové spalovny a skládky dokážou spolykat produkty boomu obalové techniky? Odpočty zeleného potenciálu Současná politická reprezentace (nepovažující ekologii vůbec za vědu) je v poměrně výhodné situaci. Zatímco ekologické ztráty bude moci ještě dlouho připisovat na vrub komunistického režimu, leckde zvýšená životní úroveň je v její režii. Její programová orientace na budoucí prosperitu pak působí věrohodně i na ty, co na důkazy prosperity marně čekají. Znepokojení ekologové budou zatím marně čekat na masívní podporu veřejnosti. Té by se mohlo dostat spíš levicovým a fašistoidním věrozvěstům ještě většího a zaručenějšího vzrůstu materiálního blahobytu. Politický úspěch těchto sil by však znamenal těžkou nohu na plynovém pedálu devastace zbylých přírodních zdrojů. Předlistopadový potenciál ekologické nespokojenosti je do značné míry vyčerpán. První položkou odpočtu jsou ti, kteří na poli ekologie vyjadřovali nesouhlas s komunistickým režimem s menším rizikem, než by tomu bylo na poli lidských práv. Druhou ztrátovou položkou jsou ti, pro něž byl ekologický vzdor projevem osobního nesouhlasu s neuvěřitelně nízkou efektivitou ekonomiky a tím pádem nízkou životní úrovní. Ti jsou dnes srozuměni se saturací stále náročnějšího konzumu a těžko se budou smiřovat s principy trvale udržitelného způsobu života. Důležité umístění v Evropě Zbytek ekologicky aktivní veřejnosti vidí v boji za zlepšení životního prostředí pořád ještě cíl a nikoli prostředek či kompenzaci. Tito lidé jsou možná trochu paralyzováni návratem demokratických poměrů, které je odzbrojují velkorysostí v porovnání s minulým despotismem. Mnozí jsou ochotni slevovat ze svých ekologických zásad. Tím lze vysvětlit daleko větší ekologickou rozhodnost v zemích západní Evropy, kde obyvatelstvo nevnímá vztah ekologie a politického systému v podobně vyhrocených souvislostech. Je ale nebezpečné prezentovat zápas o životní prostředí jako útok na demokracii. Po listopadu už nikdo netvrdí, že hříchy na přírodě mohou být odstraněny jen změnou celého systému. Tento některými médii šířený pocit klame veřejnost a politické ekonomi- cistní elitě umožňuje počínat si ekologicky mnohem necitlivěji, než je v demokraciích zvykem. Zdá se obtížné odhadnout, jak se bude profilovat pole veřejného diskursu v Čechách a jaké místo v jeho rámci připadne ekologii. Je pravděpodobné, že problémy sociální ji vytlačí na samý okraj zájmu. Na přední příčku hodnotového žebříčku možná vystoupí časem, pokud se staneme členem Evropské unie. To ale jen v případě, že naše připojení k Evropě nebude mít podobu východní periferie, zdroje laciných surovin a bezedné skládky odpadů. V tom případě by se jistě probudily řady ekologických radikálů. Jenže za příliš velikou cenu. (Autor článku je docentem na FF MU v Bmě) PAVEL VERNER Tři principy ignorance Nedávno uveřejnily Lidové noviny článek Tři principy ekologické politiky z pera Václava Klause. Český premiér v něm nevěří, že by si občané dobrovolně přáli ještě přísnější ekologickou legislativu, než mají dnes. Svatá pravda. Stejně tak si nepřejí zpřísněné postihy za dopravní přestupky. My občané už jsme takoví, že toužíme po svobodě bez omezování. Vlády států by naopak měly vědět, že s občanskou svobodou rostou úměrně občanská rizika a že je tedy nutné lidem včas vytýčit mantinely v podobě zákonných norem. O tom je tzv. ekologická legislativa. V tom je tedy základní rozdíl mezi konzervativním a liberálním pojetím politiky. I kdyby drtivá většina obyvatelstva zarputile nevnímala první příznaky desoxidace atmosféry, globálního oteplování a destrukce ozónové vrstvy (to vše převážně zaviněné lidskou činností), vlády by neměly ignorovat zoufalá mementa vědců. Ministr František Benda mě v životě konsternoval dvakrát. Poprvé když mě v osobPOLYGON 6/1995 25 [pageend27]ním rozhovoru přesvědčoval, že jeho úřad nepotřebuje kompetence (a já nemohl pochopit, jaký je pak smysl existence takového ministerstva?), podruhé nedávno, když se ekonomickými ministry nechal dotlačit k vypracování už třetí, bohužel bezzubé koncepce státní ekologické politiky, bez větších problémů vládou rovněž schválené. Soupis jejích nedostatků médiím poskytla nadace Ústav pro ekopolitiku, takže je nebudu opakovat. Vláda se podle premiérových slov shodla na třech principech ekologické politiky. Prvním je přijetí naší odpovědnosti vůči budoucím generacím, jimž musíme předat základní podmínky lidské existence. Nedotknutelný je podle Klause člověk, nikoli příroda. Děsí mě tento antropocentrismus, vydělující člověka z přírody jako zvláštní subjekt. Ekologické problémy světa jsou plodem právě tohoto názorového schematismu. Druhým principem je odmítnutí postoje ekologů ve smyslu „všechno nebo nic“. Je snad takovým postojem vyznávání principu „trvale udržitelného rozvoje“, který česká vláda jako mezinárodní prostředek komunikace nepřijala pro jeho přílišný absolutismus? Co je proboha absolutistického na požadavku, aby se i naše děti stejně jako jejich děti mohly rozvíjet? Pokud má pan premiér na mysli razantní akce ekologů proti potápění ropných plošin do oceánu, proti bourání Libkovic či proti jaderným pokusům, pak připomínám, že razantnosti by ubylo, kdyby vlády ctily demokracii a vedly s ekologickými iniciativami dialog. Proč ministerstvo životního prostředí ne- přizvalo ke spolupráci na tvorbě státní ekologické politiky odborníky z nevládních organizací? Každému lezení na temelínské chladící věže předchází arogance státní moci. Třetím výchozím principem je podle V. Klause sdílení odpovědnosti za ochranu životního prostředí, což volně přeloženo znamená eliminování úlohy státu v této oblasti. Ptal jsem se nedávno starosty švýcarského městečka Eschenz, kde se v jeho voličích bere tolik odpovědnosti, se kterou doma perfektně třídí odpadky a vozí je na náměstí do kontejnerů. Řekl mi, že o žádné odpovědnosti nic neví, zato ví hodně o pokutách pro ty, kteří to nedělají. Jsme u jádra věci. Stát, který se chce zbavit odpovědnosti za ochranu životního prostředí, se ke svým občanům chová přinejmenším jako krkavčí máma. Stejně tak by se mohl zbavit odpovědnosti za bezpečnost, za dopravní situaci, za nedotknutelnost státních hranic. Vážení občané, zařidte si to sami! Premiér Klaus vyjádřil strach z ekologického fanatismu. Ten strach je znát. Při pokojné demonstraci Greenpeace už pomalu asistuje víc policistů než na mítinku fašistoidních bojůvek. Je to strach před „fanatiky“, kteří se naopak bojí fanatismu ekonomicistního. První muž české vlády připomíná, že ekology příroda nezmocnila k tomu, aby ji chránili. Ovšem, ona také nikoho nezmocnila k tomu, aby ji likvidoval. Argument o 3,5% HDP vydávaných v ČR na ekologii věcně pokulhává při srovnání s finančními injekcemi (1,5 - 2%) ve vyspělé Evropě. Ty injekce se tam - na rozdíl od nás - aplikují už hezkou řádku let. I když přestaneme cudně zamlčovat, že špičkovou ekologickou technologii nakupujeme za konvertibilní měny, oněch 3,5% se značně zredukuje. Obávám se, že se pohybujeme v bludném kruhu nedorozumění a počínající vzájemné ignorance. Někdo by měl udělat vstřícný krok. Co takhle započítávat ztráty na životním prostředí do výsledné bilance hrubého domácího produktu? Nejsem maximalista. Stačilo by mi to až po volbách. JAKUB PATOČKA Komunismus, fašismus a Václav Klaus Když ve svém vystoupení na Palackého universitě popřel existenci ekologie jako vědy a prohlásil ji za ideologii, uzavřel pan předseda vlády svoji kampaň za zrušení ekologické krize. V tomto směru se snad ani dále zajít nedá bez překročení hranice oddělující ideologickou publicistiku od vědecko-fan- tastické literatury. Ti, kteří si lámali hlavu, s čím přijde nyní, nebyli napínáni dlouho. 15. července 1995 v Lidových novinách k vyslovenému -A- (Ekologická krize neexistuje) připojuje i nutné -B- (Kdo jsou tedy ti ekologové, kteří ji chtějí mermomocí odstraňovat). POJIŠTĚNÍ NÁVŠTĚV Z ČR, SR ČI JINÉ ZEMĚ Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny (i nad stáří 85 let). Pojištění od 0,22 SFr. na osobu a den II! Informujte se u: WWVWWAW razaara für Versicherungs-, Finanz-, Unternehmens- und Rechtsberatung: Treuhandbüro sowie Handel mit und Vermittlung von Immobilien Kreuzplatz 20, 8008 Zürich. Schweiz © 01 -932 32 22 FAX 01 - 932 52 03 Václav Klaus tu píše: „Znovu se v tomto století po fašismu a komunismu již potřetí útočí na lidskou svobodu. Užne ve jménu utlačovaných a vykořistovaných, rasově lepších, ale - trochu pikantně - ve jménu přírody, která tuto obhajobu sebe sama nemůže odmítnout...“ Tento krystal demagogie by mohl vejít do učebnic politologie jako příklad útoků vedených od věci a pod pás. Racionálně se dá zdůvodnit asi tak dobře, jako titulek této mé poznámky. Přestože si nechci dělat iluze o soudnosti české veřejnosti, myslím si, že nás takovéto nesmyslné výpady neohrožují. Nemá cenu ztrácet čas veřejnými reakcemi na ně, tím méně si pro ně zoufat. Nerad bych se v tom svém závěru mýlil, o sociologické analýzy se opřít nemohu. Je podle mne docela dobře možné, že svými zarputilými výpady proti ekologickým iniciativám pan předseda osvědčuje málo politického pragmatismu, z nějž jsme jej podezírali a pro nějž byl obdivován svými příznivci. Lidé, které by svými útoky mohl poplést, jim, pokud nikoho nejmenuje, snad ani nemohou rozumět. (Na druhé straně jmenovat nemůže, soudní spor by prohrál.) A ti, kteří mu porozumí, žasnou. Vždyť ten vladař reaguje na ekologické výzvy jako býk v koridě na červený šátek toreadorův! □□□ 26 POLYGON 6/1995 [pageend28]ALEXEJ ŽÁK Nezodpovězené otázky Kpřípadu „uprchlého“ vězně Dražila O případu „uprchlého“ vězně Miloše Dražila, bývalého sametového revolucionáře s pověstí téměř nenahraditelného odborníka a organizátora z pražského Koordinačního centra OF ve Špalíčku, jsme svého času informovali. V samotné České republice bylo k této mezinárodní ostudě popsáno hodně papíru, aniž by se podnikly kroky proti těm, kteří více než dva roky případ Dražil ignorovali, čímž zanedbali zákonem stanovené povinnosti. Bez jakékoliv diskuse je jasné, že největší díl politické i trestní zodpovědnosti leží na bedrech MV ČR. Jak se s tímto faktem vypořádá plně demokratická a právní ČR, t.j. zda přijme řešení podle praxe, běžné v západoevropských zemích, k nimž se vehementně hlásí a bez uzardění přirovnává, anebo se opět přikloní ke klausovsko-rumlovské strategii a za hlavní viníky označí novináře se zlými úmysly vůči vládě a staré struktury a temné síly, na jejichž hlavu padne odpovědnost politická i trestní, ukáže budoucnost. Zopakujme si nejpodstatnější fakta. Miloš Dražil ukončil svou činnost v KCOF koncem ledna 1990 a z ČR se přesunul do Německa a později i do Švýcarska. O jeho zásluhách v KC OF přinesly počátkem února 1990 rozsáhlou informaci i s fotografiemi přední německé Süddeutsche Zeitung, kde na jedné z fotografií je zachycen náš „revolucionář“ s vedením RFE/RL na dvoře této centrály v Mnichově se zástupcem ředitele československé stanice Ciklem, s ředitelem RFE John- sonem a s ředitelem RFE/RL Pellem, kterému předává klubko ostnatého drátu z hranic u Železné Rudy. Tohoto slavnostního stříhání hraničních drátů se zúčastnila i hlasatelka českého vysílání RFE Lída Rakušanová, která je zde zachycena s důstojníkem PS. Dražil jí v prosinci 89 zajistil vystavení platného čs. cestovního pasu v době, kdy pro jeho vydání nesplňovala zákonem stanovené podmínky. Krátce poté byl Dražil přímo v KC OF kontaktován důstojníkem bývalé StB, který mu měl předat jisté dokumenty z archivu FMV, kompromitující některé české politiky. Dražil je dle vlastních slov vyvezl za hranice ČSFR a bezpečně uložil. Teprve poté se rozhodl ukončit svou činnost v OF. Dražil byl v září 1990 v Praze zatčen a později odsouzen k 7 letům odnětí svobody. Trest měl souviset s machinacemi kolem peněz a majetku OF. Vazbu a později i samotný trest vykonával ve věznici MS č. 2 na Pankráci, kam byl jako ředitel jmenován 1. 10. 1991 bývalý důstojník ČSLA a pozdější redaktor RFE v Mnichově ing. Zbyněk Čeřovský. Do této funkce jej uváděl tehdejší I. náměstek ředitele Sboru nápravné výchovy ČR pplk. JUDr. Milan Hulík. Oba byli poměrně často v kontaktu s Dražilem, který se mezitím vypracoval na funkci brigadý- ra nástupního oddělení. Oba uvedení vysocí funkcionáři SNV s Dražilem několikrát hovořili na téma dokumentů StB uložených v zahraničí. Dražila během vazby a výkonu trestu opakovaně navštívili důstojníci FBIS i některé politické špičky a jejich zástupci. Dražil byl ochoten materiály StB vydat za podmínky udělení milosti nebo prominutí zbytku trestu. Konkrétní jména jsou známa, ale písemná dokumentace již neexistuje, neboť jak kniha návštěv, tak osobní karta vězně Dražila, do níž se všechny návštěvy zaznamenávají, se z pankrácké věznice ztratily. Ministerstvo spravedlnosti tuto věc nikdy nevysvětlilo. V květnu 1993 byl Dražilovi ze zdravotních důvodů výkon trestu přerušen, neboť se měl podrobit plánované operaci kyčelního kloubu v civilní nemocnici, kam měl nastoupit 15. 5. 1993. To je první podivuhodný moment, neboť JUDr. Hulík mi ve svém dopise ze dne 4. 2. 1995 napsal: „...Hovořil jsem s ním (míněno s Dražilem, pozn. aut.) na toto téma (t.j. materiálů StB uložených v zahraničí, pozn. aut.) několikráte, vždy v jeho cele, ale protože se jednalo o průhlednou záminku jak uprchnout, tak jsem nabídku odmítl. Informoval jsem o tom příslušná místa a stalo se tak s jejich souhlasem...“ Z uvedeného dopisu je jasné, že kompetentní místa byla srozuměna s úmysly „zvláště nebezpečného recidivisty“ Dražila, že pokud se dostane za brány věznice, využije toho k útěku za hranice. Přesto souhlasila s operací v nestřeženém objektu civilní nemocnice místo na střeženém oddělení Vojenské ústřední nemocnice v Praze, kde se provádějí i ty nejsložitější operace. Odtud by však Dražil nemohl „uprchnout“. Dražil nenastoupil stanovenou léčbu v nemocnici, určené mu soudem, ale 17. 5. 1993 si na Dl v Praze vyzvedl nový mezinárodní řidičský průkaz a vybaven nezbytnými cestovními doklady na své jméno a na jméno Michael Baar, odjel za hranice. Ve Švýcarsku se objevil v polovině června 1993, kde také krátce nato těžce onemocněl. Později se ucházel o politický asyl v Lichtenštejnsku. V době jeho nemoci jsem se písemně obrátil na redaktorku RFE L. Rakušanovou, kterou jsem informoval o pobytu Dražila ve Švýcarsku, o jeho nemoci i odsouzení v ČR s tím, že ji požádám o poskytnutí informací o Dražilovi nebo o osobní schůzku, abychom mohli celou věc objasnit. L. Rakušanová můj dopis odeslaný přímo do RFE v Mnichově prokazatelně obdržela, ale nikdy na něj neodpověděla, přesto, že jsem se s ní i jejím manželem v Curychu dříve osobně setkal a poskytl jim rozhovor pro RFE o vyšetřování v DAK Slušovice (byl skutečně odvysílán). Její počínání bylo tedy pro mne zcela nepochopitelné. Zhruba ve stejnou dobu byl o pobytu Dražila ve Švýcarsku informován i JUDr. Hulík, který právě působil ve funkci tiskového mluvčího GP ČR a poradce JUDr. Šetiny - generálního prokurátora ČR. Tuto informovanost dr. Hulíka jsem zajistil prostřednictvím několika osob - mých dobrých známých, nezávisle na sobě, abych měl jistotu, že tato informace k osobě Dražila a jeho pobyt ve Švýcarsku skutečně pronikne na kompetentní místa. Reakce byla ze strany českých úřadů opět nulová, což začínalo svědčit o všem možném, nikoli však o nějaké náhodě, protože jak MV ČR, tak i Generální prokuratura vůbec nereagovaly na fotografii „uprchlého“ vězně zvěčněného s mou manželkou a dětmi na schaffhausenských vodopádech. Na zadní strany těchto fotografií jsem vlastnoručně napsal sdělení, že se POLYGON 6/1995 27 [pageend29]AbBLBChKA MICBKA PAflA HAPOI1HJ1X nBnXTATlB l rpoMBACMuu opraMUauUi mIo h c o X ba m1h 1c t p*u íi TUPO ABPMABHy PBCCTPAKDO FOCnOAAPCbKMX CrOPMXB AHb PMcrpwMMMaN* 20ř3í3?9 amrwniMWl fä.19.91! n WtcucTBo, up noDHiau luuiEai.Tb l-jo^ucuy ÍHBBCTOjy • C H t H í 11 B Z C T 0 P " 3MHMIMK (1MNMIMKM). rpoMWxxH»!« HocbKo! P«cnyd*ix.i APa íU U1B0UI PUMUMivamopMMa 3MBa BÍA 03.10.1994 p. -o^wfMyaMuui yiCPAlHA, m.JUbíb, JLvHailcl k u, Dražil uchází v Lichtenštejnsku o politický asyl. Z mé strany se jednalo pouze o prověrku legendy M. Dražila o vztahu k českým úřadům, která, pokud by byla pravdivá, by rozhodně nezůstala bez patřičné odezvy z ČR. Legenda začínala dostávat povážlivé trhliny. Krátce po Dražilově příjezdu do Švýcarska se zde objevil i dr. Hulík, který později ve svém prohlášení pro ČTK i v dopise již citovaném uvedl, že o pobytu „uprchlého“ vězně Dražila ve Švýcarsku v době, kdy se měl léčit ve Vinohradské nemocnici v Praze, ještě v létě 1993 informoval JUDr. Šetinu, ministra vnitra Runda a prozatímního šéfa BIS Devátého. Všichni tři jmenovaní ústavní činitelé si tuto důležitou informaci nechali pro sebe, aniž by splnili svou ústavní povinnost, ukládající jim dbát na dodržování zákonů. Nepředali ji ani Ministerstvu spravedlnosti ČR, ani Vězeňské službě ČR, t. j. že Dražil, nehledě na soudní rozhodnutí o léčení, se nachází v cizině - čili, řečeno jazykem zákona, dopouští se trestného činu maření výkonu úředního rozhodnutí. Všichni tři představitelé represivních orgánů ČR nesplněním své zákonem stanovené povinnosti naplnili všechny znaky skutkové podstaty tr. činu zneužití pravomoci veřejného činitele dle § 158 tr. z., neboť umožnili získat „uprchlému“ vězni Dražilovi jisté výhody i prospěch, na něž neměl právo: 1) platné cestovní doklady ČR, 2) neoprávněný pobyt na svobodě mimo rámec stanovený soudním rozhodnutím, 3) páchání další trestné činnosti na území cizích států; za jím způsobené škody nesou čs. úřady plnou zodpovědnost. Tato fakta, která rozhodně nelze ignorovat, se musí stát předmětem zájmu nejen orgánů činných v trestním řízení, ale i samotného parlamentu, pokud představitelé ČR mají tu drzost přirovnávat Českou republiku k plně demokratickým a právním státům západní Evropy. Pobyt M. Dražila na svobodě ukončila 26. 6. 1995 německá policie v Rheinfeldenu na základě informací poskytnutých švýcarskými úřady s přesnou dislokací Dražilova pobytu i činnosti. M. Dražil se nyní nachází ve věznici policejní centrály ve Wiesba- denu, kde se rozhodne o jeho dalším osudu. Česká strana bude muset zodpovědět přinejmenším tyto otázky: 1) Jak získal M. Dražil platné čs. cestovní pasy na jména Dražil a Baar, s nimiž prokazatelně disponoval během svého pobytu ve Švýcarsku do 10. 11.1993. 2) Z jakého důvodu vystavilo konzulární oddělení Českého velvyslanectví v Bernu M. Dražilovi 11. 11. 1993 náhradní cestovní doklad, s nímž M. Dražil přicestoval 12. 11. 1993 do Prahy. 3) Z jakého důvodu neinformovalo vedení MV ČR zastupitelský úřad v Bernu o osobě Dražila, když je prokázané, že M. Dražil před svou návštěvou ZÚ několikrát telefonicky hovořil přímo s tiskovým mluvčím MV Šubertem, cituji z mg. záznamu Šuber- tova rozhovoru: ... „Chtěl peníze, chtěl pas a volal asi tak desetkrát denně... Ze Švýcarska volal... napsal dopis, vyhrožoval...“ 4) Jak získal M. Dražil 1. 12. 1993 nový český pas (č. 1060646) v době, kdy tři nejvyšší představitelé represivních státních orgánů měli již přes půl roku informaci o tom, že se neoprávněně zdržuje v zahraničí a porušuje soudní rozhodnutí o léčbě. 5) Jak získal M. Dražil částku 60.000.— US dolarů, t. j. ekvivalent cca 100.000 DM, kterou se musel prokázat při založení své firmy SALIN Investor na Ukrajině, jež byla zaregistrována 3. 10. 1994. Odpovědi na tyto otázky by mohly být zároveň i odpovědí na otázku, zda postup vysokých představitelů státní moci ČR v případu Dražil byl jenom projevem jejich totální neschopnosti a liknavosti, nebo jestli je třeba za tím hledat něco zcela jiného. VLADIMÍR HAVRDA Jak jsem chtěl prohlubovat a upevňovat demokratickou společnost Začátkem tohoto roku se mi dostala do rukou nabídka Vzdělávací nadace Jana Husa pro novináře na účast v programu třídenních stáží v britských regionálních a místních novinách: „Tento program,“ psalo se v letáku, „je zaměřen na prohloubení a upevnění demokratické společnosti prostřednictvím novin a tisku a navázání profesionálních kontaktů“. Zajásal jsem, neboť prohlubování a upevňování demokratické společnosti je i mojí touhou a příležitost přiučit se, jak to dělají kolegové novináři v kolébce demokracie, bych velice uvítal. Při vědomí, že splňuji všechny požadavky - pracuji pro regionální noviny, bez problémů hovořím a píšu anglicky - jsem poslal přihlášku se všemi náležitostmi. V požadované eseji jsem vylíčil, kterak jsem se po roce 1989, jako pustý amatér, stal z RTG laboranta novinářem, což je na jedné straně výhoda v tom, že nemusím překonávat zažité stereotypy komunistického žurnalismu, ale na druhé straně nevýhoda, že se novinařině učím pouze praxí a vlastními chybami. Zcela otevřeně jsem též psal o svých názorech na situaci v této rádoby demokratické zemi, (překlad z angličtiny) „...Krok za krokem, rok za rokem komunisti transformovali svoji bývalou totální nadvládu v moc ekonomickou a tu zase zpět v politickou. Díky naší naivitě - a je mi líto, 28 POLYGON 6/1995 [pageend30]žc to musím říci také díky podpoře se změnili v soukromé vlastníky už jednou ukradeného a zestátněného majetku. Zakládají banky. Cestují po celém světě, potřásají si ruce s demokraty a dávají jim lekce z demokracie a tržní ekonomiky. Jsou ovčšováni čestnými tituly a medailemi za boj s komunismem, který pomáhali budovat a chránit. Stali se generálními řediteli a zástupci zahraničních společností, zde (např. dva hlavní vlastníci českého tisku - Ringicr a Passauer Neue Presse se spojili s vysokostupňovými bolševiky a instalovali je do postů generálních ředitelů v českých zemích) využívají nabídek různých nadací na zahraniční stáže, studijní cesty a pobyty, kde jsou všechny náklady placeny. Kéž by západní peníze byly vynakládány na lepší účely, než na udržování prominentů starého režimu u moci“. V závěru své přihlášky jsem Husovu nadaci žádal, pokud nebudu vybrán mezi ty šťastné novináře, kteří budou mít všechny náklady hrazeny (což jsem předpokládal), aby mi podobné umístění v britských redakcích vyjednali za peníze, že za takovou zkušenost rád zaplatím. Za čas mi zástupkyně nadace s potěšením sdělila, že jsem byl vybrán k výběrovým pohovorům na konec března v Brně. Tam jsem si skutečně pěkně popovídal anglicky o novinách, životě a politice u nás se dvěma Angličany. Jeden z nich, parlamentní a tiskový poradce, jakýsi pan Gunton, s doutníkem v koutku úst a se šarmem velkého bosse poznamenal, že jsem člověk velice vyhraněných názorů, a jestli prý bych mu nemohl napsat článek o účelnosti západních investic zde. Rozloučili jsme se s tím, že do měsíce dostanu písemné vyrozumění o výsledku pohovorů. Byl jsem zvědav, neboť jsem chápal to dilema. Nadace, která si dala do štítu Husovo jméno a mezi jejímiž patrony a pově- řenci jsou vedle titulovaných cizinců v jednom šiku takové celebrity jako Petr Pithart, Alena Hromádková, Jiří Müller, Ján Čarnogurský či profesor Hejdánek, má novináře stakto vyhraněnými názory přijmout nebo odmítnout? Přijme-li ho, bude to sice v souladu s deklarovaným posláním, ale bude to zároveň souhlas s názory, které zpochybňují věrohod- západního kapitálu. Velcí bolševici nost představitelů podobných nadací. Odmítne-li ho, zachová věrohodnost vůdců, ale popře vyhlašovaný účel, což se bude těžko zdůvodňovat. Na rozuzlení jsem se těšil marně. Zapomněl jsem, že v této zemi existuje ještě třetí cesta. Na jasnou výhru se reaguje hrou na mrtvého brouka, na otázku ano nebo ne se odpovídá mlčením. Vyrozumění jsem tedy pro jistotu nedostal žádné. Žádný dopis, telefon, fax, či vzkaz, prostě nic. Jako bych se nikdy nikam nehlásil, jakó by mi nikdo nic nesliboval. Když jsem se po sedmi týdnech telefonicky dotázal, zda jsem byl přijat či nikoliv, odpovědí byl údiv, jak to žc jsem nic nedostal, že prý jsem musel být určitě vyrozuměn. Že ne? To je velice zvláštní situace. Dopis asi nedošel, atd. Vybrán jsem ovšem nebyl, ale věrohodné „proč“ mi nikdo nebyl schopen sdělit. „Není to tím, žc byste neuspěl,“ ujišťovala mě paní Rybáčková, „naopak jste byl u pohovorů výborný. Snad příště.“ V čem se mám do příště polepšit, mi ncřckla, ale já už to tuším. Musím změnil názory a zlepšit svůj kádrový profil. Musím projevit větší oddanost při budování rozvinuté postkomunistické, pardon, demokratické společnosti. Učit demokracii člověka s takovým přístupem, jako mám já, by bylo mrháním peněz západních daňových poplatníků, navíc by to škodilo svobodě a nezávislosti našeho demokratického tisku. Slíbeného dodatečného vyrozumění ani zprostředkování stáže za úplatu jsem se pochopitelně nedočkal. Na můj dopis neodpověděl ani Mr. Gunton. A tak si na otázky - Jaké je skutečné poslání takovýchto nadací, kdo je platí a proč? - které jsem mu položil, budu muset odpovědět sám. Tyto nadace slouží k rekvalifikaci a adaptaci osvědčených kádrů na nové ekonomické podmínky rozvinuté postkomunistické společnosti. Platí je ti, kdo tady moc měli a stále mají proto, aby si tuto moc zachovali i ve „světlých zítřcích“. (NN) Vrátil jsem Havlovi občanství Na počátku roku jste mohli číst v Polygonu 2/95 příběh o našich novodobých byrokratech, Unii výtvarných umělců a Hollaru v Praze, s kterými jsem se téměř pět let bezúspěšně snažil navázat kontakt. Do příběhu je zasazen též V. Havel, náš strážce lidských práv, kterého jsem dvakrát požádal o pomoc, ale zůstal jsem též bez odpovědi. Jen prezidenská kancelář se opožděně zmohla na několik lží a tím se unavila. Články v Českém deníku s polemikami čtenářů, které byly v té době publikovány, dokreslují ovzduší špatných mezilidských vztahů, kde morálka a charakter má cenu zlámané grešle. Můžete se zde mimo jiné dočíst, že V. Havel neodpovídá na dopisy téměř nikomu, ani svým spolubojovníkům, voličům a nenechává vyřizovat stížnosti. My, zahraniční občané, utrácíme tisíce dolarů za korespondenci, na kterou nám nikdo neodpovídá. Nežádal jsem nic než svoje základní právo komunikovat s uměleckými organizacemi země, kde jsem se narodil. Dotyční hardliners jsou si však moc dobře vědomi, že si mohou dělat, co chtějí. Prezident totiž stojí za nimi. Dne 24. 3. 1995 jsem navrátil prezidentu Havlovi České státní občanství s přiloženým platným státním pasem, vystaveným v době voleb, kterých jsem se v Praze zúčastnil. Občanství bylo navráceno na protest proti diskriminaci, byrokracii a nedodržování základních lidských práv a uměleckých svobod v České republice. Přiložil jsem k němu fascikl nezodpovězené korespondence a čtyřstránkový průvodní dopis, kde jsem napsal p. Havlovi, co si o něm myslím jako o člověku a též o jeho politické práci od listopadu 1989. Na počátku nám slíbil: „Chtěl bych být nenápadným strážcem politické kultury v naší zemi, kultury veřejného života, chtěl bych udělat vše, co bude v mých silách pro dobré jméno České republiky v zahraničí.“ Potom V. H. usnul na stráži. Pak byly zaváděny zákony stodva, které nemají nic společného s demokratickým zákonodárstvím. Když někoho obhajuje, tak jen udavače, bývalé spolupracovníky StB. Dělá, že nevidí, jak POLYGON 6/1995 29 [pageend31]si lidé z bývalé komunistické nomenklatury rozkoupili státní podniky a obsadili důležité pozice. Všechno hezky uhlazuje a tiše spolu vládnou. Ptal jsem se ho: „Co to je? Tichý socialismus?“ Vyjádřil jsem důvodné podezření, že nesplnil nic z toho, co nám slíbil, a že jako volič se cítím podveden. Pokud jde o ty jeho korytáře, ti se chovají pořád stejně, jen to přejmenovali. Myslím, že jsme ho nevolili proto, aby nám ukázal svoji nadřazenost a nabubřelost byrokracie, kterou ještě podporuje svými zákony. Takovéto jednání a mezilidské vztahy se mi příčily již za minulého režimu. Čest, pravda a spravedlnost jsou pro ně prázdnými pojmy. Morálně to opět nezvládli. Jaké mohou vytvořit hodnoty, když nejsou schopni zvládnout základní morální principy v mezilidských vztazích. Takto ať se chovají mezi sebou! Miro Pristal, Toronto Jan Beneš Mašíni - nikoli naše ostuda To, co jsme otiskli ad vocem bratří Mašínů v Polygonu 5, ukázalo se právě jen dalším úhybným manévrem pražské komunistické oligarchie. Otiskli jsme v dobré víře, podle informací, které jsme v té chvíle měli. I když promlčení na mou věru nezdálo se nám dost, protože stále vyjadřuje trestnost boje proti negativní moci prostředky, kterých tato moc sama používala, ipso factom, v rozporu se zákonem o nelegálnosti komunistického režimu její legalitu stále potvrzuje. Režim nebyl sice zákonný, ale odporovat mu zůstává nezákonné, ale protože už je to dávno, zapomeneme na to. Ve snaze nedělat rodné zemi a poctivým lidem tam potíže, i bratři Mašinové byli schopni nad tímto rozporem přimhouřit oči. Jejich stanovisko k věci zůstávalo tedy od 1. ledna 1995 nepublikováno. O pár hodin později bylo všechno jinak. Úřed pro vyšetřování a dokumentaci zločinů komunismu MV svolal dne 18. 7. v pražské YMCA tiskovou konferenci, na které ohlásil, že během dvou týdnů má v úmyslu ukončit causu Mašíni aktem promlčení... Rovněž ohlášen úmysl trestně stíhat skupinu bývalých příslušníků StB, kteří se v srpnu 1968 dopustili zločinu velezrady. Dva týdny uplynuly dne 7. srpna. Zmíněný úřad vskutku k tomuto datu podal pražskému státnímu zástupci na zahájení trestního stíhání zrádců a návrh na zastavení trestního stíhání bratří Mašínů a Milana Paume- ra (z roku 1953) z důvodů promlčení. Městský státní zástupce oba návrhy zamítl. Velezrádci souzeni tedy nebudou, bratři Mašinové a Milan Paumer jsou i nadále trestně stíháni. K právní anarchii České republiky budiž dodáno, že Milan Paumer zemi od listopadu 1989 čtyřikrát navštívil, poskytl dokonce interview, státním orgánům tudíž byla jeho přítomnost známa, ale nikdo ho ani v nejmenším neobtěžoval. Bratrům Mašínům dostalo se z úst nejvyšších dokonce ujištění, že se mají zachovat podobně a „nic se jim nestane“. Takový je tedy právní stát Česká republika. Nejvyšší státní zástupce Grygárek sice v soukromém rozhovoru s M. S. soudil, že když Mašíni přijedou, půjdou sedět až budou černí, ale přítomnost Paumerova toto rameno spravedlnosti, zdá se, nijak nevzrušuje. Leč bratří Mašinové jsou i po letech jurové, na rozdíl od věkem poznamenaného Milana Paumera a hlavně nehodlají opustit zásady, které je do boje s organizovanou ničemností přivedly. Jejich stanovisko z ledna, doplněné 27. 7. 1995, následuje. Autor dodává, že tentokrát už pocítil potřebu upozornit na zvláštnosti české jurisprudence své zvolené zástupce v Kongresu USA a zahrnul mezi ně i svého bývalého kongresníka Leona Panettu, nyní šéfa administrace Bílého domu. Protože bratří Mašinové jsou rovněž občany Spojených států amerických, vyzývá čtenáře v USA, aby učinili podobně. Zároveň děkuji všem, kdo prostřednictvím redakce vyjádřili svou podporu a účast už v minulosti. Klaus a Stoiber v Domažlicích Na dobře utajené schůzce v Domažlicích se 16. 8. sešli V. Klaus a bavorský premiér Stoiber. Vedoucí tiskového oddělení českého premiéra informoval novináře, že předsedové vlád jednali o obecných otázkách česko-německých vztahů. Podle mluvčího předsedy bavorské vlády se hovořilo také o poválečném vysídlení a vyvlastnení Němců, jakož i o odškodnění českých obětí nacismu. Ač V. Klaus prohlásil týž den v Českém rozhlase, že jednání nebylo tajné a že byli pozváni redaktoři domažlického i regionálního tisku, nebylo tomu tak. Schůzka byla skutečně tajná. Úředníci domažlické radnice, kde oba premiéři jednali, dostali dokonce na dopoledne volno a také se nekonala žádná tisková konference. Avšak už od rána se náměstí hemžilo policisty, přijížděly v automobilech s pražskou SPZ, ze kterých vystupovali vzájemně si podobní ramenatí muži. Když se dostavil V. Klaus, očekávalo ho už asi dvěstě lidí. Pan premiér se podepisoval dětem do památníků a odpovídal na dotazy shromážděných občanů, které se m.j. týkaly vietnamských prodavačů, parkování aut na trávníku a toho, proč si Němci začínali válku. Také mně se podařilo položit mu otázku. (Rozhovor přepisuji doslovně ze záznamu a bez komentáře). „Pane premiére, já jsem z časopisu Polygon, Švýcarsko. Čtou nás krajané po celém světě. Zajímalo by nás, jestli bude někdy možnost pro potomky odsunutých Němců nebo jiné státní příslušníky zakoupit si v Čechách nějaké nemovitosti?“ „A jak vás to zajímá, jako Svýcar- ku?“ „ Nejsem Švýcarka, ale Holanďanka. To ale není teďpodstatné. Prosím, mohl byste mi odpovědět na otázku?“ „ No, co bude za sto let, to já nevím. “ „ Takže to do sta nehodláte... “ „Dneska to možné není, jak vy dobře víte, a taky nehodláme toto 30 POLYGON 6/1995 [pageend32]změnit. Majetky se kupují, samozřejmě, ale půdu, půdu, to nehodláme... “ „ Děkuji vám, pane premiére. “ M. Swinkels-Nováková POLYGON č. 5 / 95 uveřejňuje dopis pana Zbyňka Brady, kde se pisatel v druhém odstavci vyjadřuje částečně souhlasně, částečně kriticky k jedné části mého „Buchenwald, Jalta, Benešův dekret" (Polygon č. 3/95). Tam, kde pan Brada se mnou souhlasí, je vlastní myšlenka informace historika Viléma Prečana v „Legenda dvacátého století“ (Respekt z 20. 02. 95). To důležité je právě zdůraznění, že české výmluvy, že za naše národní a státní katastrofy (Mnichov, únor 48 intervence „bratrských armád“ 1968) nesou především odpovědnost ti druzí, jsou falešné. O svém osudu, vítězství i porážce, spolurozhoduje každý národ sám. Proto také Prečan Jaltu označuje jako „dobové alibi nečinnosti či faktické nemohoucnosti vůči sovětské agresi.“ Doplnění panem Bradou je vhodné, ale o to mně nešlo. K tomu, co on uvádí, bych chtěl dodat, že přesto že se na Jaltě jednalo zvláště o Polsku, byli to právě Poláci - a to ještě za „nacionalisticko - komunistického“ režimu, kteří „hegemonii SSSR v Polsku“ (Z. Brada) nesmírně pošramotili. Národní hrdost celého národa odmítala - i když to bylo nebezpečné - jakékoli vlivy tehdy SSSR a dnes Ruska. Za Polsko mluví Poláci a nikdo jiný. Vítám toto doplnění, protože naše pora- ženectví a polské zdravé národní sebevědomí ještě podtrhuje nutnost, abychom znali historii bez příkras a abychom se z ní poučili. V dopisech čtenářů (Polygon 3/95) uvádí pan Roth: „Když neberu v úvahu nic jiného, než návrh na odškodnění obětem nacismu v Čechách, o kterém jsem nedávno (kdy ?) slyšel v německé televizi: „„Jednorázově 500DM““. To vyjadřuje podle mého názoru to, jak se Němci dodnes dívají na příslušníky českého národa.“ Závěr z jedné informace? Kdo byl autor? Jedná se o oficiální vládní prohlášení? Nikde jsem podobnou zmínku nenašel. Informoval jsem se u ARD a ZDF, poloúředních televizních stanic, ale Německo má celkem 20 společností, vysílajících do éteru. Žádali ode mne den vysílání a název příslušné relace. Byl bych panu Rothovi velmi vděčný, kdyby svou informaci v tomto smyslu doplnil, nabyla by na hodnověrnosti. V Německu platí zákon o „Osvětimské lži“. Možná, že bychom měli podklad ke stíhání nepravdivých uveřejnění. V době, kdy v České republice jsou rozšiřovány podvržené letáky, které dokonce nesou vlastnoruční podpisy německého kancléře Kohla a spolkového ministra financí T. Waigla, je vše možné. (Leták v kopii přiložen). Tisk těchto letáků byl objednán jedním poslancem republikánů, jehož poslanecká imunita je již zrušena a pan poslanec bude postaven před soud. Ale takovým letákům mohou někteří lidé uvěřit a dedukovat z toho svůj názor na dnešní Německo. Panu Rothovi a současně i paní Nathalii Princové (Polygon 3/95) asi nejlépe odpověděl spisovatel Ivan Klíma. Za války byl internován v Terezíně, poznal nestvůrnost nacismu jak málokdo. Poprava K. H. Franka a válečných zločinců v Norimberku byla pro něj zadostiučiněním. Pak poznával Němce jinak. V anketě Lidových novin „Německo náš soused“ z počátku června t. r. uvádí: „...poznal jsem se s mnoha Němci, kteří byli vzdělaní, vědoucí, přátelští, chápající. Nacházel jsem něco, s čím jsem se nesetkal u nikoho, kdo se provinil za komunistického režimu, potřebu se omlouvat se za minulost, vůli odčinit viny, které byly napáchány ve jménu Třetí říše a její zločinné ideologie.“ Za nesmírnou podporu Charty a českých spisovatelů a nakladatelů za komunistické diktatury byl rada západoněmec- kého vyslanectví v Praze, pan Wolf Schaur, odměněn „Řádem české knihy“. Podepsáni Václav Havel (tehdy ještě vězněný disident, ne president), Ludvík Vaculík a Ivan Klíma. Závěr Klímova „Němci v mém životě“ cituji doslovně: „Lidé, kteří vytrvale varují před německým nebezpečím, jen dokazují, že jejich poznání světa znehybnělo někde v čase před půlstoletím, že potřebují míti své neměnné ztělesnění zla (a pravděpodobně i dobra), že se tedy pohybují ve světě neskutečných představ a předsudků, které jim brání vidět skutečnost. Jejich zaslepenost, jako každá zaslepenost, může jen škodit ve vzájemných stycích, brání porozumění, rozhovoru a sblížení a místo nich nabízí nedůvěru, zatrpklost a zášť, které mohou kdykoli vydat svoji otravnou žeň.“ Po pětadvaceti letech v Německu mám s dnešními Němci velmi podobné zkušenosti, positivní daleko převyšují negativní. Nezjednodušuji podle jednoho článku, ale v Lidových novinách z 3. července t. r. nacházím něco, co se mne přímo dotýká. „Podle Uhdcho mají Češi emigranty za darebáky.“ Bylo by nesprávným závěrem, odsuzovat předsedu parlamentu! On sám k tomu totiž dodává: „Češi neumějí vycházet s krajany v zahraničí tak dobře, jako například Poláci. Češi se až pozdě začali učit, že každý má právo odejít a právo se vrátit.“ Je dobře, že jak pan Brada, tak i Milan Uhde nám připomněli Poláky. Otakar Zoufalý. JAN KRISTOFORI UBYTOVÁNÍ V PRAZE Třípokojový byt s kuchyní a příslušenstvím v Praze blízko stanice metra - za rozumné ceny. Volejte +42-2-256806 nebo pište na adr.: J. Plíhal, Mánesova 48 120 00 PRAHA 2 POLYGON 6/1995 31 [pageend33]Vážení přátelé, děkujeme za Polygon. V tom setrvalém toku afér, skandálů a šokujících událostí na naší politické scéně je Polygon slabá káva. Afér je tolik, že vzájemně splývají a nikoho nezajímají. Snad jedině ten starý jezevec Václav Benda nyní v Úřadě pro vyšetřování komunistických zločinů setrvale píše a píše žaloby, trpělivě vysvětluje a předkládá důkazy a čacká česká prokuratura mu je zase setrvale vrací, tu k pozměnění interpunkce, tu slovosledu a snad i gramatiky. Massmé- dia si z něj utahují - vždyť to je ten poslanec, co prospal kdejaké rokování naší poslanecké sněmovny jako ten plh, co ho křísili v konvici s čajem v Carolově ’Alici v zemi divů‘. Vydržet v bdělém stavu bláboly našich legislativců JASMIN VILLA MOTEL - FLORIDA Motel v krásném slunném prostředí Vaši hostitelé: rodina Naňákova 801 South Ocean Blvd. POMPANO BEACH, FL 33062-6315 Telefon: +1-305-941-7930 Fax: +1-305 - 941-9717 Tel. pro USA a Kanadu: 1-800-941-9939 chce mít koňskou náturu. Naši legislativci mají povolenou absenci, takže tam vždy vydrží ti nejotrlejší a zákonitě nejškodlivější. No a ty nové zákony se kontinuelně novelizují a pozměňují - každý z nich snad už dvacetkrát. Zajímavé je, že podle posledních empirických výzkumů tu budou po volbách kralovat socialisti (ODS má volební preferenci 27 a ČSSD 23%). Kauzy pomřelých pacientů pojištěných u Hornické pojišťovny a dalších z našich asi 70 zdravotních pojišťoven, kdy umírající byli vyhozeni před špitál, kde zašli a pozůstalým se to hrubě nelíbilo, takže se to muselo vyšetřovat Lékařskou komorou, se množí a vždy zjištěno, že umírající by stejně umřeli, takže o co vlastně vůbec jde. Toť že takové sociální a zdravotní opatření se lidu nezdá a lid reptá a ministři vládnoucí strany jsou po svém nadřízeném ministerském předsedovi arogantní, takže odliv hlasů pro ODS vskutku nebývalý. Předseda socialistů Zeman slibuje horem dolem nadstandardní sociální politiku, takže se mu hlasy jen hrnou. DEU moc neuspěla a KAN se hodlá spojit s ODS, kde se tvoří jakési sdružení ultrapravicových v čele s ministrem zahraničí Zeliencem (či jak se ten člověk vůbec jmenuje, leč je fakt jediný slušný v ODS) a s ním KAN nyní peče. Aktéři ropných kontra topných olejů-podvodů, stejně jako podvodníci ze zkrachovalých bank Bohemia a Komerčně průmyslové se nyní nalézají zalití betonem v sudech ponořených na dno Orlické přehrady, když předtím jejich mrtvolky rozleptány louhem. Zajímavé je, že nejlukrativnější místo orlického letoviska, dříve patřící Husákovi, Vystrkov, zakoupil za symbolickou cenu ředitel bývalé Stasi, který tam sjednává kšefty s ukrajinskou mafií a který figuruje v každém větším podvodu. To území je veliké a nesmí na něj česká policie vstoupit, i kdyby hrom bil. Takže aktéři jsou v sudech a miliardy v bezpečí. Kauzy skončily, lide zapomeň a kdopak na tom legislativně umožněném kšeftu asi vydělal? Ti malí mouřenínci, co jen pomáhali, lítají do luftu i se svými mazda- mi. Naše soudnictví, toť kapitola sama pro sebe. Jednak všichni soudci se rekrutují z předlistopadových, neb kde by se taky nově vystudovaní se zkušenostmi tak rychle vzali? Není pak divu, že nejčastěji tolerovanými pachateli trestných činů jsou bývalí pracovníci StB, SNB, milicionáři a dozorci vězňů, kteří založili množství bezpečnostních soukromých služeb, hrajou si na šerify, kradou a mordují. Ti z vyšších postů si za hubičku zakoupili v rámci velké i malé privatizace fondy sdružující akcie podniků, či třeba takové celé lázně Teplá. Za dva miliony Kč získal lázně Teplá s 6 hotely, 5 lázeňskými domy, divadlem, mnoha vilami a rozsáhlou promenádou utajený potentát, který tím, že nechal lázně zcela zchátrat, neplatí ani daně z nemovitostí, se dostal (ovšem beze jména) na obrazovku. V lázních se až do listopadu léčil revmatismus a prosperovaly. Je to chytrák, který čeká na vstup do EU, kdy je za tisícinásobek prodá. Státní fond půdy začal tento týden s rozprodejem státní půdy - hektar za 38.000 Kč, jde to jak na dračku, neb pár kilometrů za hranicemi, ve SRN, se hektar prodává za 58.000 DM. Půda zůstane neobdělaná, zato se po vstupu do EU prodá s milionovými zisky. V současné době je největším skandálem kauza Chadimová kontra premonstráti, ale to je jen jeden z tisíců, o kterých Polygon nepíše, protože by musel mít pokaždé tolik stran, jako Bible kralická. Když budete můj dopis publikovat, neuvádějte mé jméno a již vůbec ne adresu. Nechci mít roztřískaná okna jako moji známí, kteří moc kritizují a angažují se v ochraně životního prostředí... Pozn. redakce: Občas mají někteří od bývalé vlasti velmi vzdálených čtenářů pocit, že vidíme všechno příliš černě. Lidé, kteří tam žijí a mají otevřené oči, mají na tuto problematiku zřejmě poněkud jiný názor. ERRATA v Polygonu č. 5/95 Zjistil jsem, že jste otiskli mou kritickou stať, kterou jsem Vám poslal, za což Vám upřímně děkuji. Bohužel do textu se dostalo několik chyb, kterým bych nevěnoval pozornost, kdyby nebylo nebezpečí, že změnily smysl mého článku. 3. odstavec 2. řádka má býti: „Článek je symptomatický“ (a ne sympatický. 4. odstavec 22. řádek má býti: „Kozyrev v námi uvažovaném období nepsal několik článků, týkajících se zahraniční politiky (International Affairs, Moskva). V roce 1989 se týkají postoje Západu a SSSR ke třetímu světu, pak později i vztahu Západu ku SSSR.“ Chtěl jsem tím jemně vyjádřit, žejsem nenašel žádný podklad k tvrzení p. Lamberta ohledně Kozyrevova svědectví o Reykjaviku a Maltě a změněný text můj záměr zastřel. Aby bylo jasno, články zmíněné ve vynechaném textu byly publikovány v anglickém jazyce v Rusku a nikoliv ve „vlivných amerických mediích“ a neobsahovaly žádnou zprávu o Reykjaviku a Maltě. ... Dr. Zbynék Brada, Boca Raton, FL, USA Pozn. redakce: Omlouváme se panu Dr. Bradoví za neúmyslné chyby, které se do jeho textu dostaly. K jeho obsáhlému článku napsal ještě obsáhlejší odpověď Jaroslav Lambert. Pro naprostý nedostatek místa ji však nemůžeme zveřejnit a krom toho se domníváme, že tato výměna názorů by sotva našla dostatečný zájem u čtenářů. VÁNOČNÍ SVÁTKY se kvapem blíží a nastanou starosti se sháněním dárků. Vhodným dárkem je jistě kniha. Můžeme vřele doporučit právě vyšlý 4. svazek POSLEDNÍ POCTY Jožky Pejskara. Objednat si ji můžete na adrese: Josef Pejskař, 330 N. Stage Coach Ln., FALLBROOK, CA 92028-2420, USA. Stojí US$40.00 a k objednávce přiložte šek na tuto částku. Někteří naši dopisovatelé, ti stálí i ti příležitostní, budou dnes marně hledat svůj příspěvek v Polygonu. Prosíme o pochopení. Jsme odkázáni na 32 stránek a z finančních důvodů nemůžeme tisknout víc. Nějaký ten přebytek na příspěvcích máme vždy, ale tentokrát se „roztrh pytel“, co jich došlo. I pokračování „Kapitol z dějin česko-německého soužití“ Milana Hulíka jsme museli odložit. Své čtenáře i dopisovatele prosíme o pochopení. 32 POLYGON 6/1995 [pageend34]HOTEL GARNI OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ Trádgárdsgatan2 S-411 08 GÖTEBORG Telefon 031 /130129 Majitelka: JANA ŠRÁMOVÁ Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav, nádraží) Telefon + fax: 0911 / 44 84 48 PRODEJNA ČESKÝCH M PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 Obrázkové knížky bohem press ve 42 jazycích a dnes i česky a slovensky K dostání u vžech dobrých knihkupců für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody "třetího sloupce Jistoty"? ❖ Chtěli byste vědět, co Je nezbytné a co více či méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? Švýcarské bankovnictví a pojištovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Naše firma je Vám denně k dispozici Již po dvě desetiletí na adrese: Kreuzplatz 20, 8008 Zürich, Schweiz, © 01 - 932 32 22, Fax 01 - 932 52 Ö3 [pageend35]Janské Lázně živá voda pod Černou horou - individuelní nebo skupinový léčebný tělocvik, - veškeré manuelní masáže, - individuelní nebo skupinová chůze, - trakce a polohování, - gymnastika a plavání v bazénu, - podvodní masáže, - skotské střiky, - perličkové koupele, - uhličité koupele, - vířivá lázeň, - ergoterapie, - elektroléčba (magnetoterapie, stimulace exponovanými proudy, diadynamika, ultrazvuk) - inhalace, - posilování. tet: 0042/439/942391 [pageend36]