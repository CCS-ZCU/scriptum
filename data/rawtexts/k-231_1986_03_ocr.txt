K - 231 časopis Klubu bývalých politických vězňů v exilu _______________________Ročnik 2. Číslo 3. ňíjen 1986 Slovo předsedkyně V presýpacích hodinách, které byly nastaveny pro rok 1986, pomalu propadávají poslední zrnka písku a s nimi se krátí i čas, v němž tento rok měl splnit naše naděje a sny, a současně i čas pro vykonání věcí, které jsme si určili pro téměř skončený rok. Nechci se již v mnoha řádcích vracet k našemu zájezdu do Švýcar, ač v myšlenkách to dělám velmi často. S odstupem doby vidím marnost primárního účelu — totiž najít společnou cestu se švýcarským Sdružením. Tak, jak situace vypadá dnes — asi seto nepodařilo. A já — zatím marně — hledám hlavní důvod a logické příčiny, proč ne. V rozmanitosti povah, z nichž se skládá švýcarský výbor? Anebo snad naše poctivá snaha věnovat tomuto úmyslu čas, dovolenou, peníze, únavu — nebyla vůbec braná v úvahu jako snaha poctivá a krok vstříc? Organizování podniků, které vždy s něčím kolidovaly? Nevůle? Zvláštní schopnost (kterou já tak dokonale postrádám) hlavních mluvčích Sdružení “postavit věci politicky” (omlouvám se za tento výraz, který mi nepřipomíná nic hezkého, ale nemohu najít vhodnější)? Asi nikdy nebudu vědět přesně, proč naše úsilí bylo přijato s nedůvěrou a úplně zvráceno v postoj negativní. Ale toto moje soukromé dumání překrývá radost z přátel, kteří nás přijali bezprostředně, tak, jak my jsme jeli do Švýcar a s důvěrou, kterou v nás — zásadně — nikdy neztratili. A tak si znovu a znovu opakuji: peníze nejsou všechno, z únavy jsme se již dávno vyspali — přece jenom to stálo za to! Přecházím k další velké události tohoto léta — Black Ribbon Day — Den černé stuhy. V Kanadě se opravdu vydařil i přes úsilí sovětského vyslanectví, které varovalo kanadskou veřejnost, že celá záležitost je věcí několika jednotlivců — fašistů. Ty tisíce lidí, kteří se zúčastnili demonstrací na tolika místech Kanady samozřejmě mluví o něčem jiném. Bylo to nadšení mladého Estonce Markuse Hesse, které zapálilo další — Čechoslováka majora J. Háska, který se ujal organizace v Torontu a Ontáriu vůbec, Věru Rollerovou a tolik dalších! Vracím se k tomuto dni, protože je důležité připomínat svobodnému světu osudy našich zemí. Podceňují zde nebezpečí komunismu a přece se tolik rozlézá po celém světě. [pageend1]Co nám bude platná práce pro Československo, když základna svobodného světa bude postupně zapadat do slabosti a bezbrannosti? Mám za to, že je zapotřebí bojovat proti škodlivým vlivům v první řadě zde, ale někdy se člověk ptá, kolik času na to ještě zbývá! Tolik času, tolik stran zdejšího tisku je promarněno žabomyšími vojnami, které nikam nevedou — jenom k horkosti a trpkosti. A humor, humor jsme si snad ani nepřenesli vtěch našich uzlíčkách přes hranice. Mám na mysli ten zemitý český humor, který vždycky pochopil podstatu věci a stál na správné straně. Vracím se ve vzpomínkách do dob, kdy se pardubické bloky přímo otřásaly smíchem při hlášení jednoho bachaře, jemuž jsme vhodně přezdívaly “Brus jazyka českého”. Mluvil šroubovanou češtinou, pletl si pády, nehledě k tomu, že mnohdy použil výrazů, které znamenaly něco jiného, než chtěl říci. Pardubické si vzpomenou na to klasické hlášení: “... ženy... se dostaví na bránu, aby s nimi bylo učiněno pod Béčkem . . .” V těch chvílích nás ani nenapadlo brát na vědomí, jak jsme dlouho zavřené, smály jsme se a bylo nám alespoň na chvíli lépe. A takový zdravý osvobozující smích zde úplně chybí. Václav Renč Než jsem dopsala toto povídání, přišel dopis z domova, z něhož úryvky najdete v dopisech čtenářů. Je od manželů, oba byli zavření. Ona v Želiezovcích — tenkrát drobná blondýna, on — tenkrát Bytízák. Jejich dopis je takové pohlazení na všechny ty smutné dumky, které jsem vám zde dnes předložila, ač hlavní účel dnešního povídání má být přání k vánocům. Zatím se nemohu vžít do vánoční nálady, nad námi září nebe kanadského indiánského léta, ale časopis K-231 je dvouměsíčník a než se vám dostane do ruky, vánoce budou opravdu zde. Přeji všem z celého srdce, aby byly klidné a hezké. Aby byly alespoň trochu jako byly ty vánoce našeho dětství, abychom se všichni dovedli podívat na svět tak, jako tenkrát. Možná, že barva, která se dnes zdá šedivá, se stane zase stříbrnou, kontrast mezi černou a bílou ztratí ostré hroty a lidské vztahy dostanou svou původní náplň úcty a důvěry. Ať to Jezu- látko v jesličkách nám ukáže cestu k pokoře, kterou všichni tolik potřebujeme. Bez pokory srdce není lásky a bez lásky lidský život není naplněný. Všechno nejlepší vám všem a do nového roku hodně zdraví přeje Eda Jarošová-Ottová Ze sbírky Skřivaní věž Celé snopy večerů jsem zobjímal, bláznivě roztančil, až zrní světel pršelo z nich. Celé moře nocí přeplul jsem, přístavy snů míjeje napořád pro vzdálený břeh jitra. Až úzko bývalo, když hloubky polední závratně tkvěly na skřivaní věži a nezřítily se. A byly písně o jarech. A jara sama zpívala námi, zněli jsme jak zvon v hluboké vodě. Ach, voda! Mnoho vod! A břehy domova, nad nimi vítr, kožich sametový, pln dívčích vlasů. Sladký až do němoty byl ten dar života mého. Jazyk dřevění záplavou vína . . . S tím jarem, kdy mi píseň stoupla do hrdla (neklidné srdce, studno artézská), vše začlo znova. Zdeněk Rotrekl Skrytá tvář české literatury nejenom krásné [Vybrané kapitoly biografické] Václav Renč Václav Renč se narodil 28. listopadu 1911 ve Vo- dochodech na Roudnicku. Po vychození obecné školy studuje Václav v Praze II. na české státní reálce od školního roku 1922-1923 a tam také maturuje. (Vysvědčení dospělosti č. 15 ze dne 22. června 1930.) Náboženství je československého podobně jako jeho otec. Přes prázdniny studuje latinu a 25. září téhož roku vykonává doplňovací zkoušku z tohoto předmětu na českém akademickém gymnáziu, což mu umožňuje zapsat si na filozofické fakultě Karlovy univerzity obory filozofické a lingvistické. Zbývá podotknout, že se jeho rodičům počátkem dvacátých let narodila dcera Věra, Václavův jediný sourozenec. Seznamuje se s Josefem Kostohryzem, Františkem Lazeckým, Stanislavem Berounským, Timo- teem Vodičkou a s celým společenstvím připravujícím edici a revui Řád. Jako vysokoškolák kolem 2 [pageend2]roku 1932-1933 bydlí se zvláštním svolením novic- mistra dr. Metoděje Habáně měsíc v noviciátní cele dominikánského řádu v Olomouci. Lze obtížně rozhodnout, došlo-li ke konverzi ke katolictví zde nebo již dříve. Po návratu z Olomouce se přátelé scházejí především v pražské Tůmovce. V roce 1933 vydává první sbírku Jitření, kladně hodnocenou i F. X. Šaldou, u něhož na šaldovských besedách splývá s okruhem svého profesora. To již od roku 1927 přispívá do Studentského časopisu (pseudonym Jarka Štít). Následuje sbírka básní Studánky (1935) a po dokončení studií a po svatbě Sedmihradská zem (1937). Po předložení disertační práce “Bergsonovo pojetí intelektu a životního vývoje” je děkanem filozofické fakulty Albertem Pražákem 8. února 1936 promován na doktora filozofie. Svaz knihkupců a nakladatelů zaměstnává Renče jako propagačního redaktora, stává se redakčním tajemníkem časopisu Rozhledy (s Františkem Halasem), potom redaktorem nakladatelství Novina. V letech 1940-1944 spo- lurediguje s Františkem Lazeckým revui Řád. V kostele Nejsvětější Trojice pod Vyšehradem se I. března 1936 žení s Alenou Sedlákovou, s níž se zná již čtyři roky. V Praze se manželům Renčovým narodil syn Ivan (1937) a dcera Zuzana (1943). Stěhují se pak do Fryštátu u Zlína, kde zůstávají do roku 1945. To již Václav Renč kromě překladů z francouzštiny, němčiny a polštiny vydal další sbírky básní (Vinný lis, 1938; Trojzpěvy, 1940). Během války se soustřeďuje hlavně na překlady divadelních her a dramatickou tvorbu vlastní. Do osvobozené Prahy se nevrací, přesídluje na dva a půl roku do Olomouce, kde je dramaturgem tamního divadla. Nabídku brněnského divadla, jehož byl lektorem a později hostujícím režisérem, přijímá, do Brna trvale přechází a tam je také 21. května 1951 zatčen. V uměle vykonstruovaném procesu s tzv. Zelenou internacionálou (název vytvořil státní soud) je přibližně rok nato odsouzen k 25 letům žaláře. Soud se odehrává v Praze na Pankráci. Gravidní manželka, pracující jako zubní instru- mentářka v brněnské Mosilaně, nemá do doby Ren- čova soudu tušení, kde je vězněn (syn Václav se narodil 24. ledna 1952). Václav Renč je vězněn ve Znojmě, na brněnském Cejlu, v Litoměřicích a na Pankráci v Praze. Roku 1952 je eskortován do proslulé věznice v Leopoldově, kde zůstává do června 1960. Zde vznikají řady jeho básní, hlavně “Popelka Nazaretská” a kromě jiného dosud nejlepší překlad vánoční písně “Tichá noc”. Na tzv. druhou amnestii pro politické vězně se II. května 1962 vrací z pankrácké věznice, kam byl během roku 1960 přemístěn. Po jedenácti letech věznění přichází se zdravím psychicky i fyzicky narušeným (již v Leopoldově se u něho projevila tuberkulóza). V průběhu léčení mu olomoucká opereta Divadla Oldřicha Stibora nabízí místo dramaturga. Dva roky působení v Olomouci vystřídal na krátkou dobu v brněnském divadle jako režisér. (Syn Ivan si získává znamenitou pověst v oboru krátkého filmu, dcera Zuzana jako básnířka a spisovatelka.) Koncem srpna 1967 se Renčovi stěhují do Brna již trvale. Václav Renč umírá v Brně 30. dubna 1973 (diagnóza: rakovina střev). Slavná zádušní mše se koná v kostele Nejsvětější Trojice v Brně-Králově Poli v úterý 8. května. Z překladů vychází v době krátkého publikačního uvolnění Mramory a blesky Cypriána Norwida a výbor z drobné lyriky J. W. Goetha Život slavím. Z původní básnické tvorby, nesoucí pečeť věznění, vychází kromě zmíněné “Popelky Nazaretské” sbírka básní Setkání s Minotaurem a Skřivaní věž. V rukopisné pozůstalosti zůstávají sbírky veršů, překlady, dramata, povídky, rozhlasové hry á rozsáhlá korespondence se spisovateli nejrůznější orientace. (Např. Zdeňka Braunerová mu píše 23. května 1933: “... chcete-li mně udělat potěšení, prosím, přijeďte ke mně v sobotu v 6 hodin na ‘slezinu’. . Václav Renč docházel v letech svých univerzitních studií i do tohoto kroužku.) Těžisko tvorby Václava Renče se hledá svízelně v dramatech vlastních (Marnotratnýsyn, 1942; Císařův mim, 1944; Barbora Celská, 1944, s přepracováním pod titulem černý milenec, 1947; Hoře z návratu, 1969), v literatuře pro mládež a ve vlastní poezii. Tu v počátcích poznamenalo silně spirituální gesto Ril- kovo a kultovně orální spád Březinova verše. Šaldo- vi se v Jitření tento “spiritualista” jevil jako básník absolutna, jemuž “celý pozemský život je zde jen proto, aby nesl nadstavbu v duchovnosti.” Úsilí o zharmonizování dvojpolárnosti v člověku a ve světě nese patrné rysy barokní v protikladech světla a tmy, vržených proti sobě (“— s písní stále unikati ze tmy / do světla v očích básníků a dětí —”) a v tíhnutí k formě písňové. Vědomí nesdělitelnosti lidské zkušenosti a poznání v ustavičném barokně laděném sváru ducha a hmoty (Hoře z návratu) však vede paralelně v Renčově poslední básnické tvorbě svou při s vědomím sounáležitosti s lidským společenstvím — “Jsem ne už sám, nejeden /nejeden z vyvolených, / jsem každý” (z cyklu Vrstveni achátu). Básník dramatický se prolíná s básníkem lyrickým se spodní hladinou barokně existenciálního pocitu současného. Nelze pominout ani jeho práci na ze- současnění náboženských mešních písní a koled, jejichž vydání se již nedožil (Kancionál, společný zpěvník českých a moravských diecézí, Praha 1973). Koncem svého života se z existenčních důvodů zabývá i tzv. múzou lehkou (pseudonym Jiří Čekan). Václav Renč zasáhl pronikavě do kulturního dění publicistikou novinářskou (Obnova, Lidové listy, Obroda ap.) i organizováním moravského literárního života jako neodolatelná osobnost espritu francouzského. Vyjadřoval se ve všech literárních žánrech, snad s výjimkou oblastí literárněvědných. V posledních letech sepsal vlastní bibliografii (v rukopise). y ý) c Á, (Vyjde v Sixty-Eight Publishers, Toronto) 3 [pageend3]Josef Lněnička Kdo v seznamu chybí Koncem února 1951 jsem byl v chrudimském vězení již déle než rok na jedné cele s knězem Františkem Střítezským. V jedné z těchto únorových nocí jsme se probudili neobvyklým hlukem, který k nám doléhal z přízemní chodby. Rachot vyhazovaných věcí z cel na chodbu, zkoušení mříží a neobvyklý provoz nám naznačoval, že se děje něco mimořádného. Zanedlouho jsme o tom byli informováni přímo náčelníkem věznice Kunešem. Byla to příprava zvláštních cel pro tři odsouzence k smrti. Rektor Střítezský odhadoval čas na nedaleko k půlnoci, když zarachotil klíč ve dveřích naší cely a dozorce Josef Kořízek, jeden z těch mála dozorců, kteří vězňům pomáhali, nás vyzval, abychom se oblékli, protože nás má předvést k náčelníkovi věznice. Současně nám řekl, že má rovněž vzbudit dr. Zemana z vedlejší cely. Po chvíli přišel pro nás pověstný bachař Dvořák. Cestou do náčelníkovy kanceláře jsem si všiml, že hodiny na strážnici ukazovaly jedenáct hodin. Na chodbách věznice byla zima. Dozorci měli kožichy — my jenom lehké vězeňské oblečení. Než jsme sešli do přízemí a přes průjezd věznice do kanceláře náčelníka, promrzli jsme a chvěli jsme se chladem, nikoli strachem, jak si myslel Dvořák. Náčelník Ku- neš zavolal do kanceláře nejdříve Františka Střítez- ského. Asi po patnácti minutách, aniž by ho poslal ven, zavolal Kuneš dr. Zemana. Po delší chvíli zavolal i mne. Jeho tichý hlas a mírné chování mě překvapily stejně jako to, co mi řekl. Ač jsem byl odsouzený na dvacet let, přesto mě oslovil “pane Lněničko” a stručně mi řekl, že pozval mne a druhé dva odsouzence proto, aby nás požádal o pomoc. Ten den totiž byli tři lidé — Josef Musil, Zdeněk Profous a Jindřich Jank odsouzeni Státním soudem k trestu smrti. Pochopitelně se všichni tři odvolali a do doby odvolacího soudu měli zůstat v Chrudimi. Na nás Kuneš chtěl, abychom dělali těmto nešťastníkům společnost. Dr. Zeman a Střítezský jeho žádost odmítli. Poslal nás na chodbu, abychom se sami poradili a rozhodli, zda jeho žádosti vyhovíme. Pro nás to bylo zděšení. Znali jsme všechny tři z vycházek na vězeňském dvoře. Zatčeni a souzeni byli proto, že tiskli a rozšiřovali protikomunistické letáky. Primitivní ruční tiskárničku, jaká se v té době dala koupit v každém papírnictví, vlastnil Josef Musil. Profous a Jank byli souzeni rovněž pro přepadení podnikové pokladní. Získané peníze chtěli použít na podporu rodin, jejichž živitelé byli zatčeni po únoru 1948 pro tak zvanou protistátní činnost. Při zmíněném přepadení, které se nepovedlo, nikdo o život nepřišel. Na chodbě před náčelníkovou kanceláří jsme se my tři bez přítomnosti dozorce dohodli na tom, že v našem jednání nebude nic špatného, když k těmto odsouzeným půjdeme. Vždyť potřebují povzbuzení, morální pomoc a přátelské slovo. Střítezský to oznámil Kunešovi, který nás vzal znovu do kanceláře a řekl nám, že v cele nebudeme mít nic jiného než slamníky a deky a že na chodbě bude zvláštní služba, která nám na požádání všechno podá. Nebudeme pracovat, nebudeme mít knihy a všechny osobní věci budou venku na chodbě. Na vycházky na vězeňský dvůr budeme chodit samostatně. Rektor Střítezský šel k Josefu Musilovi, autodopravci ze Zaječic u Chrudimi. Dr. Zeman keZdeň- ku ProfousovizDrevešeu Ležáků a já jako nejmladší k mladému Jindřichu Jankovi z obce Horka u Chrudimi. Všichni tři odsouzenci k smrti byli velice rozrušeni. Velká okna ve dveřích cel zůstávala otevřená a na chodbě bylo plno dozorců. Byli tam spíše z chorobné zvědavosti než ze služebních důvodů. Na požádání nám zapalovali cigarety a podávali nám, co jsme z našich osobních věcí potřebovali. Na cele nesměl zůstat ani klozetový papír. První noc po rozsudku jsme vůbec nespali. Ani ve vedlejších celách. Odsouzení k smrti měli cely vedle sebe s čísly 7, 8 a 9. Já byl s Jindrou na devítce. V té době mu bylo 23 let a vypravoval mi svůj životní příběh. Pocházel z rodiny rakouských Čechů, kteří se po záboru Rakouska Německem vrátili do Čech. Jako rakouský občan musel v roce 1944 ve věku 16 let nastoupit do německé armády. Vzpomínal na útrapy na východní frontě: kolikrát jen zázrakem unikl smrti. Po zranění byl převezen do nemocnice v Kolíně nad Rýnem a po uzdravení odvelen na západní frontu na sever Francie. Tam se domluvil s několika vojáky stejného stáří, že přeběhnou frontu k Američanům. To se jim povedlo, ale k jejich zděšení jim Američané ustříhali nohavice, nacpali jim chlebníky čokoládou a na krk jim pověsili cedule s nápisem, žes dětmi nebojují a poslali je zpět k Němcům. Za trest byli odveleni opět na východní frontu. Tam byl opět raněn, dostal se do lazaretu v Opavě, ale to už se blížil konec války a on šel pěšky domů. Doma se sešel se svým bratrem, který rovněž sloužil v německé armádě. Po několika dnech je Rusové zatkli. Poručili jim vykopat dvě jámy — dva hroby. Jindrovi se podařilo lstí utéci, jeho bratra Rusové zastřelili. Jindra mi říkal, že již dvakrát ušel jisté smrti, ale teďcítí, že už neunikne. Nespáchal nic tak hrozného, za co by měl být popraven. V letácích jenom vyjadřoval svůj názor a doslova mi řekl: “Kdo brání svobodnému projevu je nejen nepřítelem svobody, ale bojí se i pravdy.” Při jedné z vycházek mi Střítezský řekl, že má v úmyslu napsat dopis ministru Plojharovi, kterého znal ze studií v kněžském semináři. Chtěl Plojhara požádat, aby intervenoval ve prospěch odsouzených u Gottwalda. Chtěl uvést zvláště Musilův případ. Musil byl při vyšetřování bit a bránil se. Rvačka ve vyšetřovací místnosti skončila útěkem dvanácti vyšetřovatelů. Ti mu za své ponížení slíbili trest smrti. 4 [pageend4]Střítezský napsal dopis Plojharovi. Dozorce Kořínek, světlá výjimka mezi bachaři a velice statečný člověk, donesl Střítezskému psací potřeby, hlídal na chodbě při psaní dopisu a dopis odnesl na poštu. Odpověď nechal poslat na svoji adresu. Ještě dnes vzpomínám s údivem na jeho statečné chování. Ačkoliv odvolací soudy se zpravidla konaly až po půl roce po prvním soudu, tentokráte si soudruzi pospíšili a odvolací řízení proběhlo po šesti týdnech. Odsouzence odvezli do Prahy. Den poté mi Kořízek přinesl k přečtení Plojharovu odpověď. Kněz Ploj- har jasně v dopise oznamoval, že všichni musí na tu “operaci” jít. Pan Plojhar tedy předem věděl, že rozsudek bude potvrzen. “Nezávislost” československých soudů byla jeho dopisem potvrzena. Podle informací chrudimských dozorců byli všichni tři — Josef Musil, Jindřich Jank a Zdeněk Profous popraveni v měsíci červnu 1951. Ota Rambousek Co že je K-231? Naše Hlasy z července letošního roku přinesly zasvěcený článek o K-231 od Jiřího Nyčkaly. Hned úvodem autor říká, že (cit.): “Vznik K-231 a jeho působení na obrodně-demokratizační proces patří k nejsvětlejším stránkám historie tzv. Pražského jara . . .” Dejme tomu. A proč? (Cit.): “. . . O nějakém politickém programu ve věci návratu demokracie v ČSR nemohlo být za daných okolností ani řeči. K-231 neměl tedy nejen žádný politický, ale ani žádný sociální program, nýbrž výlučně rehabilitace a to nikoliv všech bývalých čs. politických vězňů, nýbrž podle tehdejšího práva ‘protiprávně odsouzených’ —a potom rozchod! Jiný program původní K-231 neměl . . .”, blábolí autor o “nejsvětlejších stránkách historie”. A ještě úplně nakonec opakuje (cit.): “Hlavním důvodem odmítavého stanoviska je programová omezenost bývalého K-231, která spočívala v minimálním požadavku rehabilitace protiprávně postižených represivními zákony . . .” Podívejme se nyní, co říkají o neškodné, bezpro- gramové a nepolitické pivní společnosti Bafulínů, soustředěných v K-231 povolaní, tedy komunisté: Tribuna č. 16 z 30. dubna 1969 v rubrice Otevřená pošta píše: “Oč vlastně šlo v Čierné nad Tisou?” Odpověď M. Horákovi, Praha 3: “Položil jste nám otázku, co vlastně bylo mezi představiteli KSČ a KSSS dohodnuto loni v létě v Čierné nad Tisou. Souhlasíme s Vámi, že kolem tohoto jednání panuje stále mnoho dohadů, jejichž hlavní příčinou je — neinformovanost. Vzali jsme si k ruce protokol z listopadového pléna. V diskusi na tomto plénu bylo sděleno, že v Čierné přijaly obě strany závazek k zastavení polemiky v tisku. Ještě z Čierné dalo předsednictvo ÚV KSČ velmi přesné a jasné pokyny pro všechen náš tisk, rozhlas a televizi ( a jež, bohužel, vinou některých činitelů, kteří tehdy odpovídali za řízení sdělovacích prostředků, nebyly důsledně realizovány). Z naší strany pak byly v Čierné přijaty závazky, že ÚV KSČ učiní v nejkratší době dvě neodkladná opatření: Za prvé, že — a to byl návrh vedení naší strany — ovládne prostředky masových informací a zastaví protisocialistická a protisovětská vystoupení v tisku, rozhlasu a televizi, a za druhé, že bude zastavena činnost různých klubů, skupin a organizací, jež zaujímají protisocialistické pozice (K-231, KAN, pravicová protimarxis- tická sociální demokracie) . . .” Podle pravdy, pouhé dva body. Na to se sešly stranické a ovšem zároveň i vládní organizace. Obnovit tuhou cenzuru a potlačit jakoukoliv opozici. Ale v Našich Hlasech mají přesnější informace ... František Otta Překvapená porota S kovovým zarachocením se za námi zavřely dveře. Podívali jsme se s Lubošem na sebe. Tak v tom zase lítáme. Prostorná cela, úplný sál, veliké okno sice filtruje sluneční paprsky svými mřížemi, ale jinak nebrání výhledu na letní ulici Mariboru, kde pospíchají opálení lidé za svou denní prací. Volní lidé! Před chvílí nás přivezli ve vojenském kamionu z rakousko-jugoslávské hranice. Luboše a Miládku s dvouletými dvojčaty Renatkou a Janičkou, a mne s tříletým Franckem. Vojenská hlídka se psy nás chytila na hranicích. Eduška s dvouletou Miou zmizela někde ve tmě, když jsme se rozdělili, každý s jedním děckem v náručí. Prášky pro spaní byly slabé. Franckův pláč ale odvedl patrolu od mámy a od sestřičky. Snad přešly. Psal se rok 1966. Začali jsme s Lubošem dávat dohromady výtečný plán. Ze jsme chtěli přes hranice, to se zatlouci nedalo, byli jsme 150 m od čáry. Jediné řešení — požádat o politický azyl. Zabouchali jsme na dveře cely a když se po chvíli otevřelo okénko, žádali jsme o předvedení k řediteli věznice. I v Jugoslávii jsou bachaři asi němí. Netrvalo však dlouho a vstrčili nám do cely snídani. Kávu a chléb. Dost chleba. Na naši opakovanou žádost o předvedení k řediteli, tentýž němý úsměv. Prohlásili jsme tedy, že zahajujeme hladovku do doby, dokud neuvidíme ředitele věznice. Snídaně zase zmizela. 5 [pageend5]Za několik hodin pro nás přišli a dlouhými, chladnými chodbami nás někam vedli. Vlastně nás doprovázeli, protože vodili nás v Bartolomějské, zavázané oči a drželi nás za rukáv. Zde vězni mohli vidět. Velká kancelář, několik úřednic, hluk psacích strojů. Luboše si vzala jedna dívka ke stolu, mne druhá. Jméno? Aekl jsem jí jméno. Datum narození? Řekl jsem jí datum. Bydliště? Odmítl jsem jakoukoli další odpověď. “Dokud nebudu mluvit s ředitelem věznice, nebudu odpovídat.” Slibovala, že po sepsání nás k řediteli předvede. Kam s tím na starého mukla! “Ne. Napřed ředitel, potom psaní.” Luboš udělal to samé. Pomohlo to. A tak jsme seděli v kanceláři ředitele věznice. Většinou jsem mluvil já ředitel naší češtině moc nerozuměl a Luboš mluvil německy málo. Žádal jsem ředitele o udělení politického azylu pro nás dva, pro Miládku a naše tři děcka (Miládka byla se všemi dětmi ubytována v laciném hotelu). Pozoroval jsem, že pan ředitel naší žádostí právě moc nadšen nebyl a tak jsem začal: Luboš byl za politiku odsouzen na tolik let a odseděl si tolik, jeho manželka tolik a tolik, jeho maminka tolik a tolik, jeho tatínek tolik a tolik, její otec tolik a tolik. Když jsem začal vypočítávat moji rodinu, to se již držel za hlavu a potichu šeptal, “unmöglich, unglaublich”. Eduška tolik a tolik, její maminka tolik a tolik, Alek popraven, já tolik a tolik. No celkem to dělalo na dvě rodiny více než jedno století. Viděli jsme, že nám chce opravdu pomoci. Prohlásil, že ihned píše do Bělehradu. Přesně totéž se opakovalo druhý den před soudem. Soudce i přísedící jenom kroutili hlavami v údivu. Tolik let ve vězení! Byl vynesen rozsudek. Oba jsme dostali po čtyřech. Ale kdežpak letech. Čtyři dny. Soudce se zeptal, zda přijímáme rozsudek. “Ne. Já nepřijímám.” “Proč?” “Rozsudek je příliš nízký. Je to málo. Žádám vyšší trest.” A teď jste měli vidět celou porotu. I se soudcem se naklonili přes stoly, ústa otevřená a udivené, nevěřící oči upřené na nás. Když soudce po chvíli opět nabyl dechu, rozpačitě prohlásil, že za ta léta, co je soudcem, se mu ještě něco podobného nepřihodilo. Že je to jeho první případ, kdy odsouzený žádá pro sebe vyšší rozsudek. Aby odsouzený řekl, že jeho rozsudek je příliš nízký, to že nechápe. Vysvětlil jsem mu, že pochybuji, že by z Bělehradu mohlo přijít vyřízení naší žádosti o politický azyl během čtyř dnů a máme vážné obavy, že po propuštění nás budou chtít poslat zpět do ČSR. Omlouval se. Je mu opravdu líto, ale víc nám dát nemůže, je to maximální trest za první provinění. A tak jsme ho žádali, aby alespoň dohlédl na to, abychom si trest odseděli do konce. Celé čtyři dny. Slíbil. A navíc mi potajmu sdělil, že moje manželka a dcerka jsou ve Vídni. Nejlepší zpráva toho dne. Druhý den ráno pro nás přišli, naložili nás, Miládku a děti zase do kamionu a zamířili jsme na sever. Rakousko a svoboda? Maďarsko a kriminál? Rozcestí. Vůz odbočuje na východ. Předali nás Maďarům, Maďaři nás, po noci strávené ve vojenské cele i s dětmi, předali Slovákům, Slováci po deseti dnech v Bratislavě Čechům a již to běželo všechno po starém. Ruzyně, bachaři, vyšetřováci, soud, lágr atd. Prostě jsme byli zase doma. Eda Jarošová-Ottová ... a co porota nevěděla Náš tříletý synek se rozplakal a skoro současně jsem zaslechla z druhé strany tůňky: “Pesice, doveďte pesice!” (psy). V tu chvíli jsem věděla, že náš dlouho plánovaný útěk za hranice je ztracený a že jediná záchrana může být v návratu do vnitrozemí a domů. S holčičkou v náručí jsem se otočila ve snaze dostat se zpět k silnici. První kroky jsem byla přesvědčená, že Fanouš jde za mnou. Otočila jsem se a viděla jsem ho s dítětem v náručí, jak pozorně naslouchá něčemu co já jsem neslyšela, snad pro hukot krve v uších. Tak půjdeš? Nevím, zda jsem to řekla, či jenom si myslela. Sla jsem dál. A když jsem se znovu otočila, místo, kde stál Fanouš bylo prázdné a na mé stopě, či pěšince, po které jsem šla, byl voják se psem. Tenkrát jsem netušila, že jsem svého muže a synka zahlédla naposledy na dlouhou dobu a že je to moment, který se mi bude po léta vracet v momentu usínání, aby zahnal spánek. Nevěděla jsem, co mám dělat. Jediné, co mě napadlo, bylo, že musím zpět k silnici, že při přechodu silnice snad pes ztratí moji stopu. A Fanouš? Byl vždycky šťastnější než já, starý smolař, ten se jistě dostane na druhou stranu, zatímco já budu zpět v Pardubicích — ne už jako mladá žába, pro kterou nikdo venku neplakal, ale máma dvou dětí. A jak už v takových chvílích člověka napadají nesmyslné myšlenky, počítala jsem v duchu trička, která jsem nechala při výstupu v Pardubicích, zda ještě existují. A Růženka Vacková, ta tam už není — jev llavě a tam mne jako recidivistku nedají. . . Mezitím jsem přeběhla silnici, zastavila se u křoví a zavřela oči. K nebi letěla střelná modlitba — tak jako již tolikrát v mém životě: Matko Ustavičné Pomoci, vezmi mne pod Svůj ochranný plášť, prosím Tě, nějak to zařiď. . . Přece jenom jsem ty oči musela otevřít — voják se psem zmizeli a já byla sama na pokraji tmavého houští asi 200 metrů od pohraničního přechodu. Byla tam i benzínová pumpa a kolem několik aut. Závora byla uzavřená, zřejmě bylo již pozdě. Věděla jsem, že se musím dostat mezi lidi, stát se jednou z těch čekajících na ranní otevření závor a při tom jsem věděla, že přeběhnutí osvětleného prostoru 6 [pageend6]mezi mým křovím a nejbližším autem bude kritické. A zatímco jsem si dodávala odvahy přejít, přeběhnout, či zůstat a snad si stopnout nějaké auto, které by jelo zpět do Mariboru, uviděla jsem Miládku, nakloněnou nad jedním z dvojčátek, Luboš s druhým dítětem v doprovodu vojáků. Luboš zřejmě něco namítal, voják do něj hrubě strčil, až Luboš skoro upadl. Roztřásla jsem se, nebo jsem se snad třásla celou dobu, aniž jsem o tom věděla? Miláčkové — Miládko a Luboši, tak pro vás už je to jasné, ale kde je Fanouš a malý Francek? Poslouchala jsem, zda uslyším nějaké výkřiky či nadávky z dálky. Nic. A tak jsem si byla jistá, že jsou již na druhé straně a já tu zatím nerozhodně trčím. A šla jsem. Klidně, pomalu jsem došla k autům. Zastavila jsem se u jednoho z nich, jako bych patřila mezi turisty. Značka byla belgická. Svou školní nedokonalou francouzštinou jsem majitelům auta vysvětlovala, že jsem tu s bratrem, že se moje děcko potřebovalo vyčurat a bratr mi zatím přejel do Rakouska. To víte — bráchové! Dívali se na mě nedůvěřivě, ale zřejmě věděli, že na jugoslávsko- rakouských hranicích se ledacos děje, o čem lidé vyrostlí ve svobodném světě nemají ani potuchy a tak mne na mé několikrát opakované přání nechali sednout do svého auta. Šlo mi o to, abych z jejich auta vystoupila — pro oči celníka, který se najednou objevil u závor jako někdo, kdo tam samozřejmě patří. Stále jsem ještě nevěděla, co udělám v příštích minutách. Otočila jsem se zpět násilnici, po níž jsem přišla a viděla jsem, že přijíždí nějaké auto. Rychle jsem se rozhodla. Poděkovala jsem dočasným hostitelům s tím, že nevidím pro sebe jiné východisko, než jít na celnici, říci, co se mi stalo a jenom doufat, že se můj bratr pro mne vrátí i s mými papíry, které u něho zůstaly. Zase ten nedůvěřivý pohled, ale tušila jsem, že mne nepůjdou “shodit”. A tak, aniž jsem nějak moc plánovala, došla jsem k autu, které se blížilo od Mariboru právě v momentu, kdy zastavili, zřejmě překvapeni, že je celnice uzavřená. A zase s naprostou samozřejmostí jsem zůstala u nich stát — jako máma, která na chvíli jde se svým dítětem na vzduch. Naše malá Mia spala jako dudek na mém rameni a tak ten nervák zaspala, ač ji to tolikrát později mrzelo! Jako dnes vidím ten moment! Stojím u jakéhosi auta, v něm dva mládenci. Nikdy nezapomenu na ty dva páry černých očí, které se na mě upřeně dívaly. A na sucho v mých ústech. Stále jsem si ještě nebyla jistá, co udělám. Otočila jsem se k celnici. Celník stál obličejem do Jugoslávie — tedy ke mně — a s někým mluvil. Zřejmě mu vysvětloval, proč je celnice uzavřená. Teprve mnohem později mne naVánoční poselství domů Drahá děvčata, nevím jak a kdy, ale vím, že můj vánoční pozdrav dostanete. Jsem přesvědčená, že víte, jak na vás všechny vzpomínám. Mám vás denně na mysli, hlavně teď před vánocemi. Přeji vám, abyste načerpaly hodně síly a odvahy padlo, že provoz byl uzavřený kvůli nám. A teďjsem se rozhodla. Prosté jim přejdu za zády. A tak jsem zase šla. K závoře bylo několik kroků — přešla jsem je bez problému — pak bylo dlouhé území nikoho, kde byly zaparkované nějaké náklaďáky, chladící vozy. Obešla jsem závoru, dostala jsem se do prázdného území, trochu jsem se držela kolem těch náklaďáků. Stále ještě mě nikdo neviděl — a najednou tu byla rakouská budka s rakouskou vlajkou. Ani stráž z Rakouska mne neviděla. A tak si dnes myslím, že to snad byl malý zázrak — ta Matka předobrá to opravdu “nějak” zařídila . . . Na druhé straně byla opět řada aut. Delší, než na jugoslávské straně. U jednoho stál mladý člověk a bez dlouhých ceremonií mi říká krásnou vídeňskou němčinou: Vy jste utekla, já jsem vás videi... A viděl též zatčení Miládky a Luboše, ale Fanouše a Francka ne. Měli jsme domluveno, kdybychom se roztrhli, že se sejdeme u nějaké chalupy, která byla zaznamenána na detailní mapě. Ten mládenec tam se mnou jel, ale moji hoši nikde. Vzal mne potom do pohraniční hospody, koupil mi čaj s dvojnásobnou dávkou slivovice. A já, ač jsem na to pití nebyla, jsem tu slivovici moc ocenila. A teď už jenom krátce: Najala jsem advokáta, to víte z Fanoušova článku, jak to bylo. Druhou noc jsme spaly u přátel přítele, pak nás “přítel” zavezl do Vídně, kde jsem měla adresu známých od známých mé přítelkyně, která byla již v Německu. Lidé to byli předobří a vypiplali mne z prvních nerváků. A pak už jenom telefon z Kanady od mého švagra a švagrové, kteří již věděli, co se stalo (potvrzení zdejšího přísloví, že špatné zprávy cestují rychle); od nich jsem se dozvěděla, že malý Francek je u Fanoušovy sestry Dáši, Fanouš je zavřený, Luboš rovněž a Miládka s dětmi doma bez prostředků — vzala místo jako uklízečka, ruce rozežrané do krve od prášků na uklízení. Moji čeští-vídenští přátelé mne nenechali jít do lágru — našla jsem u nich přátelství, pochopení a nesmírnou trpělivost s mým počátečním nervovým stavem. A pak švagr při jeho služební cestě do Vídně proběhl se mnou všechny emigrační formality a po šestitýdenním čekání jsme se s Miou vydaly do Kanady, kde jsme se staly částí rodiny Fanoušovy starší sestry. Dva roky čekání — a pak přišel rok 1968, kdy na montrealském letišti jsme se znovu setkali . . . A Luboš s Miládkou? Z dvojčátek jsou krásné dospělé dívky — všichni žijí dnes v Kalifornii a na vánoce mívají na stole čerstvé růže z jejich vlastní zahrady . . . z velikého zázraku Zrození a novou naději ze Světla, které nám nikdy neuhaslo a právě v době temné zářilo a září nejjasněji. Objímám vás všechny, pozdravuji a přeji hodně zdraví do dalšího roku a těším se na shledanou. Bůh vás všechny do té doby opatruj! Vaše Edula 7 [pageend7]Povídání o tečkách Toto je náš redakční komentář k článku soudruha J. Kojzara, který byl uveřejněn v Rudém právu v srpnu letošního roku, článek se jmenuje “O trhání nohou” a jeto sbírka pomlouvačných výmyslů o K-231. Původní text článku si můžete přečíst na následující stránce. Nuže, není naším zvykem přetiskovat Rudé právo: jestliže tentokrát činíme výjimku, je to proto, že článek je svým způsobem zajímavý. Také se nedomníváme, že mnoho našich čtenářů odebírá Rudé právo a tak jim věc patrně unikla. Ale nehodláme to tisknout bez vysvětlení a bez uvedení do patřičných souvislostí. Jaké jsou to souvislosti? Letos v únoru uveřejnili v torontském dvouměsíčníku Mukl článek “Tečka za Klubem”. Klubem se rozuměl K-231, klub bývalých československých politických vězňů v exilu. Článek to byl hloupý a ošklivý, plný zlomyslných výmyslů, psaný pologramotnou češtinou. Obačlán- ky si byly v mnohém dojemně podobné, i když čeština v Ruďasu byla o poznání lepší. J. Kojzar dokonce zakončil svůj článek parafrází na torontský Mukl: . a to je také tečka za takzvaným Klubem K 231...” K souvislostem mezi oběma Tečkami se ještě vrátíme. Věnujme teď svou pozornost Tečce v Rudém právu, která je pro nás důležitější. Předně, proč to Rudé právo otisklo? Oni přece o zrádné emigraci zásadně mlčí. A najednou tolik zájmu o relativně malý spolek, který existuje necelé dva roky. Proč? Předně — bývalí političtí vězňové jsou pro komunistický režim stále ještě hrozbou. My jsme schopni dokumentovat zločinnost jejich systému a také to děláme. Články o jejich zvěrstvech, například “Popravy na Cejlu” od Karla Paláta, Otrubová “Rekonstrukce vraždy ing. Konečného”, Lněničkův “Případ Mergl”, dokumentace o estébáckém vrahovi Pich- Tůmovi, Rambouskův seznam popravených, mapa koncentračních táborů a další svědectví jim musí být značně nepříjemné. Pokud budeme moci, budeme v dokumentaci jejich barbarství pokračovat. Případy zavražděných útěkářů, na jejichž mrtvá těla museli ostatní spoluvězni plivat pod namířenými samopaly na slavkovském táboře XII, vraždy dalších politických vězňů v šachtě Rovnost, vraždy na šancích leopoldovské pevnosti, dlouhá řada dalších zločinů, jejichž obdobu v moderní historii nenajdeme nikde než u nacistů — tyto zločiny stále ještě čekají na své autory a na literární a historické zpracování. Druhá teorie říká, že Tečka v Rudém právu je prostě vydírání. Dávají nám výstrahu: Dejte si pozor. My o vás víme. Jestli nepřestanete, my tu někoho zmáčknem, ať má s vámi něco společného nebo ne. A oni vás ty srandičky přejdou, jak říkali vyšetřováci. Jak pravděpodobná je tahle verze? Je zajímavé, že něco podobného nám už nějaký čas vzkazují někteří bratři ze Švýcar. Věříme, že nemají pravdu. Ale nebezpečí perzekuce pro někoho doma je vždy nutno brát vážně. Rozebrali jsme si tedy Tečku za klubem z Rudého práva, pokud Jde o osoby tam jmenované. Čtyři (Brodský, dr. Smíd, Nebeský a gen. Pavel) jsou již mrtvi. Šest (Ottová, Frýbort, Rambousek, dr. Krupička, Paula a dr. Goldstúcker) jsou v exilu. Údajně, i když to nevíme jistě, je venku také Jaroslav Šiška. O posledních dvou jmenovaných, poslanci Zemanovi a “ideologu” K. Oswaldovi nic nevíme. S obnoveným K-231 nemají nic společného. Celkově se zdá, že se jedná o jména namátkou vytažená z vnit- ráckých archívů. Snad bychom mohli na adresu těch ustrašených mezi námi citovat slova Otakara Štorcha: "... na jedné straně vytýkají málo skutečného boje a na druhé se úzkostlivě střeží i toho nejeventuálnějšího malého rizika, spojeného s každým angažmá pro svobodu a pravdu . . .” Třetí teorie zní trochu fantasmagoricky. Říká, že s. Kojzar (autor Tečky v Rudém právu) je vlastně náš člověk, který se snaží informovat o naší existenci. Proč by jinak citoval autentické pasáže z našeho usnesení? V Praze o nás samozřejmě ví. Jak praví předsedkyně Ottová, nic neděláme tajně. Až dosud o nás mlčeli, protože — podobně jako lidé kolem časopisu Mukl — se domnívali, že nás netřeba brát vážně. Kolik různých skupinek se formuje v exilu a za čas zase zaniká aniž co dokázaly. Možná, že v našem případě nastal čas, kdy v Praze usoudili, že se nás jen tak nezbaví a rozhodli se nás vyřídit Tečkou za Klubem. Přáli bychom si, aby to tak bylo. Brali bychom to jako důkaz, že něco děláme dobře. Aťtak či onak, dnes — díky Rudému právu — jsou lidé v republice informovaní, že K-231 žije. Tím, že za námi udělali tečku, pouze dokazují, jak jim obnovení K-231 vadí. Vždyť nám dokonce vytýkají i naši sociální práci. Kdyby v tak zvaném socialistickém Československu se systém dokázal postarat o staré, nemocné a opuštěné, nemuseli bychom to dělat my. A pokud jim vadí naše práce politická, můžeme ujistit Rudé právo, že v ní budeme pokračovat. My v K-231 skutečně cítíme úzkost o naši národní existenci a kulturní identitu. Kdo by ji necítil, když skoro pět stovek českých a slovenských spisovatelů, žijících i zemřelých, nesmí publikovat ve své zemi? Jestliže řada dalších kulturních pracovníků, herců, zpěváků, vědců, historiků, sochařů, malířů — nesmí veřejně vystoupit? Vraťme se závěrem ke spojitosti Tečky v Rudém právu s Tečkou, jak ji otiskl torontský Mukl. Zdá se, že tečkovací mánie zachvátila soudruhy před i za oceánem. Věříme, že podobnost je to více než nahodilá. Shoda časová, stejné argumenty, obdobná klišé dokazují, že tu existuje jakási duševní spřízněnost. Výsledek je stejný způsob myšlení, stejný způsob vyjadřování, stejná tečka za Klubem. Redakční rada K-231 8 [pageend8]Otrhání nohou Vše se hodí. Každý, kdo se pokusí — i třeba z dálky — narušit klidné budování naší republiky. I proto ostatné dodnes dávají na Západě publicitu tzv. Klubu 231 — K 231. V druhé polovině června například byla zveřejněna informace o výroční schůzi této »organizace«, o volbě staronového vedení a o novém programu. Prý tito »svědci barbarství« se zaměří »na sociální práci spočívající v podpůrných akcích ve prospěch bývalých politických vězňů, kteří žijí v Československu v bídě, jsou nemocní či opuštění ve stáří«, na politickou práci »jednak v exilových organizacích a Jednak varující svět před komunistickým nebezpečím«. Znovu se na přetřes dostaly myšlenky z Jejich prohlášení, které loni v plném znění publikovaly emigrantské Americké listy a další emigrantský tisk. Prý někdejší »první průmyslový stát střední Evropy« poklesl »na úroveň méně vyvinuté země«, prý oni — tedy K 231 — cítí »úzkost a strach o samu národní existenci, o naši kulturní identitu, o českou a slovenskou řeč«. Mají povinnost »vytrvat v boji«. »Obnovení svobody a demokracie v Československu je záležitostí každého z nás,« tvrdí podepsaní Frýbort a Ottová. Jak si tento boj představují? Jako agent Rambousek, člen jejich vedení, jenž se zbraní v ruce a speciálními úkoly rozvědek se pohyboval na trase Bavorsko—ČSR? Jako dr. Šmíd, další z vůdců K 231, který se věnoval špionáži? Jako agrárně národné socialistický poslanec Zeman, jenž založil protistátní skupinu s cílem narušovat teroristickými akcemi národní hospodářství? Jisté je, že s činností této organizace — od níž se ostatně veřejně distancoval svým dopisem dne 31. března 1968 i jeden z tvůrců tzv. pražského jara, profesor Eduard Goldstúcker —, tedy s činností této organizace máme své zkušenosti. V roce 1968 se pokoušela působit na našem území a ukázala, oč jí vlastně jde. Měla prý, jak Ještě koncem března 1968 prohlašovali její zakladatelé, být nepolitickým spolkem sdružujícím osoby odsouzené za »údajné« politické delikty. Je třeba, volali její vůdci, rehabilitovat neprávem postižené, a tuto myšlenku vložili i do návrhu stanov. Budou, tvrdili ještě o měsíc později, »přispívat k uplatnění demokratických práv členů a tím i k posílení socialistického zřízení«. »Náš vnější postoj k socialismu (definovanému hospodářsky jako zespolečenštění výrobních prostředků) je dán tím, že socialismus Je zakotven v ústavě a my, jako občané této republiky, zákon respektujeme. Vnitřní postoj je záležitostí každého z nás,« psal vedoucí programového úseku dr. Krupička. Zdálo by se, že všechno, alespoň na papíře, bylo v pořádku. Jenže po příslibu registrace tehdejším ministrem vnitra Pavlem vedoucí činitelé »klubu« začali rychle TAKOVÁ JSOU FAKTA obracet. V květnu 1968 českobudějovický představitel K 231 František Paula z pověření ústředí navázal spojení s CIA a Svobodnou Evropou, v téže době syn bývalého předsedy protektorátního Národního souručen- ství Jaromír Nebeský Jednal o »valutovou pomoc« s některými severoamerickými společnostmi atd. V téže době a v dalších měsících funkcionáři sdružení přednášeli své prvé veřejné projevy. Není bez zajímavosti si z některých z nich ocitovat několik myšlenek: »...Svoji taktiku musíme přizpůsobovat demokratickému procesu. Musíme s,využitím prostředků masového působení i Jinými formami diskreditovat ministerstvo vnitra, přinutit orgány Státní bezpečností k obraně. Požadovat, aby KSČ otevřeně projednávala minulé deformace a politické procesy a tím se snažit o na,- rušení důvěry v KSČ a snížit její autoritu mezi dělníky... Naše taktika musí být přizpůsobena k získání moci bez výstřelů...« (K. Oswald, ideolog hnutí, na instruktáži pro vybrané aktivisty.) »...Je třeba rozbít KSČ... docílit, aby lidé byli existencí KSČ znechuceni a viděli v členech strany vrahy a prospěcháře...« (člen vedení J. Šiška na kladenském shromáždění). »...Všechny členy KSČ, kteří jsou ve funkcích, máme podchyceny, a až přijde vhodná doba, budou odstraněni...« (ústřední tajemník J. Brodský v Novém Jičíně). »...Já vůbec neměl rád komunisty. Prostě Jsem říkal, tomu dobrému utrhnout nohu a toho špatného s ní utlouct...« (J. Brodský v Litoměřicích, kde se chystal kandidovat za poslance Národního shromáždění). Co k tomu dodat? Pánové z tzv. K 231 v úzké spolupráci se zahraničními centrálami krok za krokem připravovali svůj den. Napřed se tvářili loajálně, postupovali opatrně, ale už tehdy se připravovali na rozvrácení existujícího systému. Pak, když se domnívali, že přichází jejich doba, začali být otevření. Žádná tolerance, žádná demokracie (»...přicházeli k nám stateční a říkali, že jednou budou z komunistů tahat kůží za živa ...«—• J. Brodský ve své vzpomínkové knize vydané v zahraničí), žádná spolupráce, žádný socialismus (»nadešla chvíle rozhodného úderu proti komunistické nadvládě, která nás odtrhla od našich západních spojenců...« — z letáku, jenž byl rozšiřován v srpnových dnech roku 1968). Co by následovalo, kdyby^se jim jejich záměr povedl, je jasné. Nemohl se však~-povést. Jak známo, snahy pánů a dann z tzv/K 231 Jayly natrvalo odloženy ad acta. A to je také tečkp/za takzvaným Klubem 231. JAROSLAV KOJZAR »♦ 9 [pageend9]Z naší korespondence K| -I ~l 3| I Club of Former Czechoslovak Political Prisoners In Exile Klub bývalých československých politických vtzAů v exilu P O. Boa 2MX PoaUl BtaUen "B“, Scarborough, Ontario. CANADA MIN 2tl The Right Honourable Brian Mulroney Prise Minister oř Canada Ottawa, KIA 0A2 September 23, 1986 House of Common* Ottawa, Ont. Toronto., September 15,1986. Dear Mr. Priese Minister, With all due respect for your decision on sanctions against the government and people of South Africa, made at the Commonwealth Conference, let us express our deep concern about the current situation in South Africa and the probable effect of your decision on this situation. We find it very difficult to believe that any such sanctions will help to stabilize the situation and change the existing system there to the satisfaction of the majority of black people. We believe that economic difficulties which will be the consequence of sanctions, will bring South Africa to an outbreak of civil and tribal war. Such results will be disastrous for the South African whites, and even worse for the black people. From our many years of personal experience, we believe that there is one government which is always ready to take advantage of revolutions and unrest in any country. This would be especially true in the case of such a rich and strategically important country as South Africa. One quick look at a map of the world prior to World War II and after the war will show everyone the country which we refer. We honestly do not believe that Canadians would want to support a new Afganistan, if they realized that this will be the result of our sanctions. True, we in Canada do not feel the "heat" from Afganistan. However, we will certainly feel the heat from South Africa - and, God prevent, one day from our own fire. Sounds Impossible? Kot to everyone. We strongly supported your Government in previous elections in the believe that it, more than any other, would defend the principles of the West democracy - by moderating all those revolutionary voices, whereever they may be. W< still believe this to be true, and we remain Respectfully yours, Dear Mrs. Otta and Mr. Frybort, I would like to thank you for writing and for giving me your views with respect to Canada's reaction to South African apartheid. I have noted your opposition to economic sanctions against that country and have forwarded your correspondence to my colleague. The Right Honourable Joe Clark, Secretary of State for External Affairs, so that he too may have the benefit of your comments. Our goal is to foster peaceful change and reform in South Africa. While I appreciate your concerns as to the effectiveness of economic sanctions, I feel that the measures taken by our Government demonstrate to South Africa and the world that Canadians condemn the policy and practice of apartheid as a gross violation of human rights. Nevertheless, these measures leave the way open for continued contact and dialogue which, I am certain you will agree, increase Canada’s capacity to encourage the process of change in South Africa. Thank you for taking the time to make your views known to me. With every good wish, Yours sincerely. Hrs. E. Otta and Mr. M. Prybort. Club of Former Czechoslovak Political Prisoners in Exile. P.O. Box 2323, Postal Station B, Scarborough. Ontario. MIN 2E9 S dopisy, které dostáváme do redakce, je mnohdy potíž. Jsou to totiž dopisy, ze kterých je obtížné vybrat úryvek, protože celý dopis si zaslouží, aby se s ním seznámilo naše bratrstvo a sesterstvo. Avšak nejen nedostatek místa, ale i autocenzura nám brání uveřejnit dopis celý, pokud jde o dopisy z Československa. Těší nás, že naši přátelé v republice o nás vědí, že naši činnost sledují a že s námi souhlasí. A tak tedy úryvek z dopisu: ... a tak jsem mohl splnit aspoň to, abych Ti napsal, že zatím jsem živ a (teď je to “muklovština” a ne citát z nějakého klasika), že nejen na Tebe, ale na Vás všechny, už jmenované, ale i další: Karla Pinke- ho, Norberta Každana, Oťase Rambouska, Jirku Krupičku, Milana Havlína a děsnou haldu Vás všech “tam” moc strašně rád vzpomínám vždycky tehdy, když mi je u srdce tak bolavo, že proti tomu ta Angína Pectorisová je srandička, jako Taťulda. A moc bych si přál, než natáhnu pedálky, abych od Tebe dostal třeba pohlednici s autogramiádou z nějaké například “barborské" sešlosti, jako znamení, že ty tisíce mil, co jsou mezi námi na mapě, jsou opravdu jen a jen na mapě tak daleko. A především dík za to, že jste byli jací jste byli a abyste zůstali jací jste. Všem Vám přes tu dálku tisknu packy, všem. Váš o Vážená a milá paní Ottová, nejprve srdečně zdravím a blahopřeji k úspěchu K-231. Časopis pravidelně dostávám a třikrát jsem o něm referoval ve vysílání do Československa. K vánocům jsem zařadil do pořadu Češi a Slováci v zahraničí článek o vánocích ve vězení. Vysoce si vážím Vaší práce a chtěl bych proto maličkostí přispět ke krytí výloh. Lituji, že jsme se nesešli v Curychu nebo Mnichově. Slyšel a viděl jsem l/ás jen v předvečer sletu. A v Torontě mi to za velmi krátkého pobytu opět nevyšlo. Po 34 letech jsem odešel ze Svobodné Evropy, posílejte proto časopis nadále na mou soukromou adresu. Děkuji. Zdraví srdečně a tiskne ruku Kamil R. Bena • 10 E. Otta (Mrs), President [pageend10]Úryvek z dopisu od býv. politického vězně z Československa Nepíši tentokrát z domova, ale z..., je to příležitost napsat pár upřímných slov. Všechno je jinak, než jsme si mysleli, než bylo — řekl bych — smyslem našeho života. Lidé si zvykli na to, co je kolem nás, naučili se v tom žit, spíše vegetovat. “Vegeter n’est pas vivre. ” Část má příbuzné v zahraničí a dnes jsou to již velké skupiny lidí, dokonce i absolutně komunistického smýšlení, kteří na Západě hledají zlepšení svých ekonomických podmínek. Je tomu asi šest let, co jsem navštívil Jáchymovsko. Představ si, že “Tvoje” brána ještě stála. Jinak tam bylo vše pobořené a na místě Nikolaje byl již docela slušně vzrostlý les. Na Rovnosti stály ještě nějaké baráky, ale značně pobořené a z Elka je nějaký sklad. Jen Vykmanov I slouží stále svému účelu. Jinak tam poletují vrány a zarostlé haldy už nemluví o tom, kolik je v nich lidského utrpení a vlastně hrdinství. Hrdinství těch, kteří vytrvali na svých názorech a raději nastoupili tento zápas, který dnes už získává formu jakési umíněné samozřejmosti. Tvou krátkou reportáž v Hlasu Ameriky jsem bohužel neslyšel, ale referoval mi o ní můj syn a ptal se, zda to není ten pán, co mi píše. Hlas Ameriky je stále poslouchán a stává se druhou duší našich lidí. Jedna je ta, která je živa tam, kde zapustili kořeny a kde fyzicky žijí. Ta druhá je vlastní jejich kulturní sounáležitosti se západní kulturou a kterou vlastně vnitřně žijí. “bublina” — vždyť jsem viděl její začátek a věděl jsem, že nemůže mít trvání. Stran nové organizace — nuž uvidíme. Demokracie popřává každému možnost činnosti — jen výsledky potvrdí, jaké byly základy! Na pěkné dny v Curychu vzpomíná a všechny Vás krajansky zdraví Rev. J. Lang, S.J. “«ho.lov: C ho MU t O V r 'Jme’no: / Chrlit. Nam«: V á -c 4—u v Příjmení: . Surname: Ä d a m Naroien v: o „ j i „ Born In; u 0ul ô 0 dX15.8.19 Ste'lnl prlkluinoiti Country ol origin: ČSR Ad«u*n Nürnberg, táb. Valka Průkaz totoznotfl c: Identity card No: B 289607 itso xx T 1M1 1 II III IV v VI 1W1 VII VIII IX x XI XII 1W1 1 II III IV • v VI Is a member of Ihe Union of Czechoslovak Political Prisoners. Valka Predseda: A úryvek z dopisu jednoho z prvých československých politických vězňů, kterému se podařilo uprchnout již v roce 1950 a který se k nám hlásí: ... A bude Vás zajímat, že ve VALCE již tehdy existovala a dobře fungovala organizace Svazu čsl. politických vězňů, které jsem se stal členem a tak se považujú za jednoho z prvních — chcete-li, člena K-231. A jsem na to hrdý. A ještě Vám povím, na co jsem též hrdý. Svaz vězňů spolu s táborovým výborem v lágru VALKA za podpory velké většiny čsl. demokratických uprchlíků poslal dopis generálnímu sekretáři OSN a nabídl mu naše služby v armádě Spojených národů v Koreji! Ano, všichni ti stateční bratři a sestry, kteří utekli buď z kriminálu nebo před kriminálem a šibenicí, nabídli obětovat své životy v boji proti komunismu. A víte, kdo byl též členem táborového výboru? Dr. Horák, manžel dr. Milady, Jiří Corn a dr. Karel Jeřábek, obětaví exiloví pracovníci v Kanadě. Václav A. Adam, USA A na závěr několik řádek připsaných na oběžník, který dostala řada exilových organizací. Drazí bratři, pokud se pamatuji — výrazu, kterého jsem kdysi užil o bývalé “Světové reprezentaci čs. exilu” — byl Ze života K-231 Delegace K-231 zastupovala všechny bývalé politické vězně na slavnostním večeru konaném u příležitosti 68. výročí vzniku Československé republiky. Hlavním řečníkem byl br. Jiří Corn, předseda Československého sdružení v Kanadě. Setkání uspořádal Masaryk Memoriál Institut v Torontu za spolupráce všech demokratických exilových organizací. ★ ★ ★ Vánoční podpůrná akce do Československa byla pro letošní rok skončena k 1. listopadu 1986. Jak jsme oznámili v minulém čísle, všechny schůze výboru jsou přístupné kterémukoli členu K-231 či členu Kruhu přátel K-231. Na minulé schůzi u Ottů jsme přivítali manžele Bartůňkovy a br. Kůstku s Mirkou. Bratr Johanovský se pro onemocnění nemohl zúčastnit. Věříme, že na dalších schůzích už bude nejen přítomen, ale hlavně zdráv. Příští výborová schůze se konádruhou středu v listopadu, t.j. 12.11. u Otrubů. O prosincové schůzi se informujte na telefonním čísle kteréhokoliv člena výboru. 11 1.10.1950 [pageend11]Jan Drahota Proč hospodářské sankce proti Jižní Africe? Odpověď na tuto otázku není vůbec jednoduchá. Podporovatelé uvalení sankcí se snaží obléci tuto akci do politického kabátu a zdůrazňují, že tímto aktem bude odstraněn apartheid a vláda v Jižní Africe bude zcela předána do rukou černochů. Za celou akcí “sankce” není zájem o zvýhodnění černošského obyvatelstva v Jižní Africe, ale pouze spekulace, že s nezkušenými černošskými politiky a obchodníky bude lepší a snadnější obchodování. Neskrývají se s tím, že sankce ochromí hospodářský systém Jižní Afriky a předpokládají, že z tohoto chaosu se zrodí nový politický systém a černochům to přinese neslýchaný blahobyt. Neznáme jediný příklad v historii lidstva, kdy blokáda zvýšila životní úroveň obyvatelstva postiženého hospodářskou izolací. Chtějí-li šedé eminence vládnoucí západu a východu drasticky snížit stav černošského obyvatelstva, proč volí tuto formu? Proč snížit stav černochů? Protože to budou v prvé řadě nekvalifikovaní černí, kteří budou postiženi, budou-li sankce na Jižní Afriku uvaleny na delší dobu. Nebudou to však jenom černoši v Jižní Africe, ale i ve všech sousedních státech Jižní Afriky, protože tyto státy jsou zcela závislé na dopravě a ve velké většině i na dodávkách základních potravin z Jižní Afriky. Není-li dostatek pracovních příležitostí, klesá možnost vyšších výdělků, životní úroveň se nemůže zvyšovat, investice a státní rozpočet na školství a jiná vzdělání se snižují, kriminalita z důvodu nižší životní úrovně se bude zvyšovat, bude vyvoláván protitlak k udržení pořádku a je-li někdo napaden z jakéhokoliv důvodu, brání se. Buďte si všichni ve světě jisti, že se budeme bránit účinně proti jakémukoliv násilí vedenému proti našim životům kýmkoliv bez rozdílu barvy pleti či věku. Byla by velká škoda, kdyby k něčemu podobnému došlo v zemi, kde černí a bílí žijí řadu let pohromadě v dobré shodě a kde si velká většina obou táborů uvědomuje, že se navzájem potřebujeme a že proto chceme budovat ruku v ruce náš stabilnější zítřek v této na suroviny nejbohatší zemi na světě (15% všech surovin a nerostů světa se těží v Jižní Africe). Zdá se, že neznámí mocní tohoto světa tento vývoj v Jižní Africe odhalili a nyní se ústy nezodpovědných politiků snaží tento úspěšně se vyvíjející program politických změn v Jižní Africe zastavit. Hospodářské sankce by snad mohly mít úspěch proti státu, který je závislý na dovozu potravin. Jak je však známo, Jižní Afrika patří k několika málo státům světa, které jsou zcela samostatné ve výrobě životních potřeb a export potravin z Jižní Afriky do ostatního světa dosahuje několika bilionů dolarů ročně. Z tohoto důvodu se nikdo nemusí obávat rebelií z hladu a revolucionářské armády s plným žaludkem nikdy ve světě neexistovaly. Osobně se domnívám, že okamžité sankce, pokud nebudou delší než pět let, jenom Jižní Africe poslouží politicky i hospodářsky. Místní průmysl zmohutní, začne se vyrábět zboží, které se až doposud dováželo. Suroviny pro tuto výrobu nejsou problémem, protože se těží v Jižní Africe. Místo francouzských voňavek, švýcarské čokolády, německých marmelád, amerických žvýkaček, atd. budeme kupovat jihoafrické výrobky, které se kvalitou ani mnoho neliší. Obyvatelé Jižní Afriky, protože budou pod tímto tlakem, se semknou do jednoho šiku a bok po boku bez rozdílu barvy pleti se postaví proti tomuto hospodářskému tlaku zvenčí. V důsledku tohoto vývoje zmohutní průmysl Jižní Afriky a jeho výrobní potenciál vzroste tou měrou, že se v několika letech stane nejsilnějším konkurentem ostatním průmyslovým velmocem exportujícím do zemí třetího světa. Výrobky vyvinuté a vyrobené v Jižní Africe budou pravděpodobně lépe vyhovovat podmínkám v ostatních státech Afriky a Jižní Ameriky, takže vlastně dnešní uvalení sankcí na Jižní Afriku se v budoucnu obrátí proti zemím, které se dnes o to přičinily. Podle fyzikálních zákonů každý tlak vyvolává protitlak a proto bude samozřejmé, že se Jižní Afrika bude bránit vývozu strategických surovin, jako uhlí, chrómu, kobaltu, průmyslových diamantů, zlata, platiny, manganu atd. Protože máme dostatek zlata, které je a zůstane mezinárodním platidlem, máme nákupní potenciál, za který můžeme nakoupit neomezené množství olejů a nafty, které doposud nejsme schopni sami vyrobit v dostatečném množství. Ve světě platí zákon, že za peníze lze koupit jakékoliv množství zboží a vždy se najde partner ochotný pro tento obchod. Můžeme jenom poděkovat některým státům, které před několika lety uvalily sankce na vývoz zbraní do Jižní Afriky. Dnes má Jižní Afrika tak silný zbrojní potenciál, že jsme zcela nezávislí a dokonce zbraně i střelivo vyvážíme. Není zcela vyloučené, že za několik let poděkujeme za vyhlášení sankcí, protože se Jižní Afrika stane průmyslovou velmocí s vysokou životní úrovní svých obyvatel a modelem pro mnohé jiné státy světa, jak vyřešit rasové a sociální problémy, které umožňují politickou a životní existenci malým i velkým skupinám lišícím se barvou pleti, náboženstvím a kulturou. Na celeni světě stále ještě panuje sociální rozdíl mezi chudými a bohatými a doposud se žádnému režimu nepodařilo tyto rozdíly odstranit, pouze se někdy vymění role. Nedomnívám se, že tento sociální problém, který nemá mnoho společného s apartheidem, bude v současné době vyřešen v Jižní Africe. Závěrem bych chtěl apelovat na naše spoluobča- 12 [pageend12]ny v Jižní Africe. Nebojte se krátkodobých sankcí, nemáme se čeho obávat, budeme mít na našem trhu kvalitní zboží, které se v minulosti vyváželo, zvýší se pracovní příležitosti pro ty, kteří něco umí a chtějí pracovat. Slunce, které na nás denně svítí, žádné sankce z oblohy nesundají. Začněme se spoléhat sami na sebe, věřme sami sobě a za nějaký čas se Kruh přátel K—231 oznamuje Veselé veselí u Veselých Fundraising party Kruhu přátel K-231 mají už svou tradici. Na srpnový Labour Day víkend pořádali manželé Josef a Zuzanka Veselí dvoudenní piknik pro bývalé politické vězně a jejich přátele na jejich farmě v krásné kopcovité krajině. První příspěvek poslal sám sv. Petr. Krásné počasí. O ostatní se postarali vzorní hostitelé a jejich milé děti Štěpánek a Juditka. Nikdo se nenudil. Mládež i někteří dříve narození si zahráli ping-pong. Turisticky založení se vydali na pěší procházku, aby prozkoumali rozsáhlý pozemek hostitelů. Odvážně jsem se přidala k této skupině, ale vydržela jsem jen do dvou třetin příkrého stoupání. Petr, který asi tušil, že jeho pomoc bude zapotřebí, se přiřítil na tříkolové Hondě, kterou Pepek Veselý dal k dispozici pro ty pohodlnější. Vrátila jsem se domů na zadním sedadle terénního motocyklu po cestě, kde hrůzou vstávaly vlasy, protože lesní cesty nebývají v kopcích upravené. K velkému pobavení Petra jsem zoufale cestou volala, že se převrátíme. Ten zachoval klid a utrousil, že to nevadí. Když se převrhneme, tak skončíme dole právě v malinovišti a uděláme si malinové hody. Zdeněk Otruba si z této expedice dokonce přinesl pěkné houby. Sedaví sportovci se drželi prutů a chytali v krásném jezírku ryby. Každý si nesl pstruha domů. Horská průtoková jezírka v této už pokročilé době bývají dost chladná, ale dětem to nevadilo, plavaly a skotačily ve vodě. Edulka Ottová, Zuzanka Veselá a Zdeněk Otruba, aby zachránili čest dospělých, skočili také do studené vody a sklidili obdiv ostatních. budeme smát těm všem, kteří nás dnes chtějí sankcemi uvrhnout do otroctví. Krátkodobé sankce nám neublíží, dlouhodobé sice neprospějí vývoji země, ale rozhodně nás nesrazí na kolena, jak se někteří domnívají. Eventuelní snížení životní úrovně některé skupiny obyvatelstva v Jižní Africe nepadne na naše hlavy, ale na ty, kteří tyto sankce vyhlásili a podporovali. Ještě jsme nepřestali jíst, když Pepek a Zuzanka začali připravovat dobrou večeři na rožni. Potom byl slíbený tanec pod hvězdami. Zářily tak krásně, že chladnější večer ani nevadil. Tanec v půvabném altánku všechny rozehřál. Mládež přihlížela a jejich šibalské pohledy říkaly: ať se stáří vydoVádí! Nebylo daleko do hodiny duchů, když jsme se rozcházeli. Někteří jeli domů, někteří nalezli přístřeší u hostitelů. Ottovi se hrdinně uložili ve stanu, Štěpánek vylezl do treehousu a Karel Palát si udělal ložnici v altánku. Ráno jsme se zalíbením pozorovali východ slunce a krásnou kopcovitou krajinu. Štěkot naší Shirley probudil hostitele. Zuzanka musela mít v ruce kouzelný proutek, protože v deseti minutách byla připravena výborná snídaně. Štěkot psa Ottovy nevzbudil, ale vůně kávy je magicky vytáhla ze stanu. Karla Paláta jsme museli z té hromady dek přímo vydolovat. Bartůňkovi a jejich maminka, která je zde na návštěvě z Československa, ráno opět přijeli zpět na farmu. Maminka, kromě přírody, oceňovala upřímné přátelství přítomných, které v jejích očích tolik kontrastovalo s dnešními poměry v jejím domově. Ten druhý den byl klidnější. Posedávali jsme kolem jezírka nebo u stolu hojnosti. Někteří chytali ryby, ale hlavně se hovořilo o krásném, bratrském a sesterském prostředí, které se utvořilo kolem Kruhu přátel K-231. Naše řady se stále množí. Velkou radost máme z těch nejmladších. Mnozí z nich se narodili už na tomto kontinentě a cítí se mezi námi dobře. Budou pokračovatelé těch ideálů, které jsme si přinesli sem do exilu. Naše rozjímání přerušil Pepek Veselý pozváním na oběd, který se protáhl do čtvrté hodiny odpolední, kdy jsme se, jaksi neradi, vraceli do svých domovů. Byly to krásné dva dny. Dík nás všech patří manželům Veselým a jejich dětem za vše krásné a dobré, co nám tak štědře připravili. Drahomíra Časopis REPORTÉR vydá v prosinci 1986, nejpozději v lednu 1987, samostatně prodejnou ročenku (lepenou brožuru formátu A5), o jejíž náplň se postaral známý Ota ULČ tématem pro čs. exil obzvláště zajímavým. Název: MY A ONI ... O podrobný obsah si napište na adresu: REPORTÉR, Postfach 1737, 8048 ZURICH (Schweiz/Switzerland). Všem zájemcům bude zaslán zdarma. Odběratelé Reportéra jej dostanou automaticky. 13 [pageend13]Zdeněk Otruba Pohádka o dvouhlavé unii Daleko-předaleko, za sedmerým mořem a devaterými horami, leží pohádkové království zvané Exil. A v tom exilovém království nad poddanými exulanty vládne dobrý král Mojmír První, pro svou mírnost zvaný též Povolný. Obyvatelé exilového království jsou svou povahou dobrosrdeční a mírumilovní: na jaře zasejí, na podzim sklidí, na zimu zalezou za pec a povídají si hrůzostrašné historky o jiných, cizích královstvích, kde nemají hodného krále Mojmíra Prvního, zvaného Povolného, a kde zlí králové své poddané všelijak sužují, na robotu honí, ba i do hladomoren zavírají. A tak si všichni žili spokojeně v pohádkovém království Exil, až tu jednoho dne přišla zlá novina: rozšířila se pověst, že v kraji se usídlila zlá dvouhla- vá saň, zvaná Česká světová unie. Nikdo nevěděl, odkud saň přišla, ale všichni věděli, že je to saň zlostná, žárlivá a závistivá, a že dokonce i její dvě hlavy se tak nenávidí, že ani nemohou žít pospolu. Říkalo se, že jedna hlava žije v pohádkovém městě Hartford v pohádkovém kraji Connecticut, kde bydlí na místním pohádkovém vysokém učení. Snad že se ta hlava pohybuje ve společnosti samých philosophiae doctorandů a jiných svobodných umění bakalářů, byla to hlava tak vzdělaná, že nepronesla jedinou větu, aby se v ní nevyskytovalo aspoň pět historiků, básníků či jiných buditelů. Ale to nebylo nic proti druhé hlavě. Ta druhá hlava prý bydlela za hlubokým, přehlubokým pohádkovým jezerem Ontario v pohádkovém městě Toronto. Bydlela tam v pekárně v podhradí, kde měla hnízdo mezi škatulemi se starými rohlíky. To nebylo důstojné bydlo pro saní hlavu, a proto — říkalo se po pohádkovém království Exil — to tu hlavu tak zlobilo, že mlela hubou po celý den. A toho prý využívala lakomá pekařka, která strkala do té huby neprodané rohlíky a rozemletou strouhanku pak prodávala nic netušícím poddaným. I nebylo divu, že staré rohlíky sezlésani Unii brzo přejedly Dala proto rozhlásit mezi poddanými exulanty, že od nynějška vyžaduje, aby jí každý druhý týden byla předhozena jedna exilová organizace k roztrhání, jinak že se celému království zle povede. Nastalo veliké zděšení po exilovém království a král Mojmír První nařídil, aby na znamení smutku celé království bylo potaženo černým suknem. Ale když zlá saň Unie nedostala po dvou týdnech žádnou organizaci k roztrhání, velice se rozzlobila a začala dštít rezoluce a provolání, výzvy a proklamace a všeliká jiná komplementa. Ze všeho toho papíru šířil se takový puch sírový pekelnický, že v krátku zamořil celé exilové království. A tu dobrý král Mojmír První, zvaný též Povolný, nevida jiné pomoci, rychle rozeslal posly po celém království a ti všude bubnovali a oznamovali, že kdo zbaví exilové království zlé saně Unie, ať rytíř nebo kmán, dostane za odměnu půl království a k tomu ruku nejmilejší královské dcery, krásné princezny Oťul- ky. Na to se ovšem přihlásilo mnoho švarných junáků, že budou bojovat se zlou saní Unií, neboť princezna Oťulka byla lepého zjevu, a půl království nakonec taky není k zahození. Ale sotva vstoupili na loďku, aby přepluli pohádkové jezero Ontario, jako by se voda nad nimi zavřela a už je nikdy nikdo nespatřil. Tím vším zlá saň Unie velmi zpyšněla, a dala rozhlásit po exilovém království, že se nyní nespokojí ničím jiným, než že poddaní jí musí přivézt krásnou princeznu Oťulku k roztrhání. Velký smutek se rozhostil po exilovém království. Princezna Oťulka byla mezi poddanými oblíbena nejen pro svou krásu, ale hlavně pro dobrotu svého srdce, a nikdo jí nepřál, aby ji zlá saň Unie roztrhala. Ale žádní švarní junáci se už nehrnuli do bojování s Unií, a tak to vypadalo s krásnou princeznou Oťulkou bledě. V ten čas znenadání přivandroval do exilového království Hloupý Honza. Tedy, Hloupý Honza vlastně patří do úplně jiné pohádky, a tak si o něm musíme něco povědět. To bylo tak, že v jednom pohádkovém království (ale ne v království Mojmíra, zvaného Povolného, nýbrž v království cizího, zlého krále) žil jeden sedlák a ten měl tři syny. Dva chytré, a pak ještě Hloupého Honzu. Jednoho dne se dostavili k sedlákovi královští biřici a oznámili mu, že jeho statek se znárodňuje, a že on se má i s rodinou odstěhovat do obecní pastoušky. Sedlák byl velmi smutný, ale co mu zbývalo? Odstěhoval se tedy do pastoušky. Ostatně jeden ze synů se dal na černokněžnictví a ač byl chromý na těle i na duchu, soustředil kolem sebe skupinku křiklounů. Ve své pýše se nazval Mojmír Nultý — Zlovolný. Začal prodával falešné anglické libry a brzy se mu vedlo lépe než na statku. Druhý chytrý syn vstoupil do královské strany a stal se obchodním atašé v pohádkovém městě Bruselu. Jenom Hloupý Honza se dal do protistátní skupiny a brzy se do pastoušky znovu dostavili biřici, Honzu odvedli a uvrhli do hladomorny. Když ho pak odtamtud za deset let zase vytáhli, řekli mu, že to byl vlastně všechno omyl, ale že se mu nyní dává příležitost, aby s ostatními poddanými budoval nové a lepší království s lidskou tváří. Hloupý Honza se poškrábal za uchem, zamyslel se a řekl: “Tak heleďte, tak hloupej zas přece jenom nejsem,” a vydal se do světa. Máma mu chtěla upéct ranec makových buchet na cestu, ale mák nebyl k dostání, tak Honza šel jen tak. A šel a šel, až došel do exilového království. A když tam přišel, tak se velice podivil, neboť všechny domy byly potaženy černým suknem. I ptal se lidí, proč jsou všichni tak smutní, a oni mu řekli, že jsou smut- 14 [pageend14]ní, protože příští den musí být krásná princezna Oťulka předhozena zlé sani Unii k roztrhání. “No, tak já se na to teda podívám,” pravil Honza a vyrazil do pekárny v podhradí, kde zlá saň Unie měla svou sluj mezi starými rohlíky. Poddaní exulanti šli s nim, ale drželi se opatrně v pozadí, neb měli na paměti, kolik švarných junáků už zlá dvouhlavá saň Unie roztrhala. Pak Honza vstoupil do sluje, a všichni čekali, kdy Unie začne dštít své rezoluce-proklamace, usnesení- provolání (mnohé opatřené kulatým razítkem), ale místo toho se ze sluje ozýval jen Honzův bohatýrský smích. Potom Honza vyšel, chvíli se ještě za boky popadal a slzy si utíral, a potom promluvil ke shromážděným exulantům: “I vy hlupáčci,” řekl Honza, “kdopak vám napovídal všechny ty pohádky o nějaké zlé dvouhlavé sani Unii? Vždyť tady v té pekárně na tom regále s tvrdými rohlíky nesedí nic než dvouhlavé tele.” I bylo velké jásání po celém exilovém království, Honzu v průvodu odvedli na dvůr krále Mojmíra, zvaného Povolného, tam hned začali strojit slavnou veselku. A byla svatba Oťulky s Honzou, a trvala celý týden. A po té svatbě si všichni žili šťastně a spokojeně v tom exilovém království, na jaře zašili, na podzim sklidili a na zimu zalezli za pec a povídali si hrůzostrašné historky o cizích královstvích, kde panují zlí králové, kteří sužují své poddané. No, a jestli neumřeli, tak tam žijí dodnes. Ukradená mazurka Kdo nebyl letos v červenci ve švýcarském Cury- chu, přišel o mnohou legraci. Co tam bylo? No přece Sokolský slet, “k němuž se přilepila kdekterá existující i neexistující exilová organizace, včetně organizace bývalých politických vězňů”, jak píše Lumír Salivar. V Curychu byla také delegace Káčka, která se setkávala s bývalými politickými vězni na oficiálních i neoficiálních schůzkách. Výbor švýcarského Sdružení slíbil vydat o těchto setkáních souhrnnou, oficiální zprávu. Ta zatím nevyšla, ale místo ní koluje u nás v Torontě, zřejmě dřív než ve Švýcarech, v zasvěcených kruzích humorný velespis pod názvem “ROZKLAD”. Humor se vyskytuje v literatuře v mnoha podobách. “ROZKLAD” patří do kategorie humoru nechtěného. Rádi bychom to otiskli celé, ale sedm stránek blábolů je jen pro silné nervy a příliš legrace také škodí. Mimoto se to stejně objeví v příštím čísle torontského humoristického časopisu "MUKL” a nemůžeme zas “redaktorovi” Komínkovi ukrást všechen materiál, co by tam chudáček pak tiskl? Ale jednu ukázku si přece jen nemůžeme odpustit. Týká se podivuhodné historky ze sokolské tancovačky, kde spolu tančili mazurku naše předsedkyně Ottová a jeden švýcarský výbor. Podle podání “LA- MENTA č. II” spolu odtančili několik úvodních taktů, když — kde se vzal, tu se vzal bratr Salivar, o němž je známo, že nemá žádné vychování. A pokud nějaké snad má a tají ho, tak je to vychování řeznického psa. A mýrnyx týrnyx, bratrovi výboroví tanečnici sebral. A teď si poslechneme tutéž historku v podání anonymního spisovatele “ROZKLADU”. “K prvnímu z žalostného minima kontaktů mezi členy našeho švýcarského Sdružení a členy delegace K-231 došlo naprosto soukromě u příležitosti sokolského kulturně-společenského pořadu v curyš- ském kongresním domě, kde se čirou náhodou spolu setkali sestra Ottová s br. Bímem z Curychu, členem švýcarského Sdruženi, kteří se předtím osobně neznali. Dík osobním vlastnostem, které jsou oběma společné, t.j. upřímné otevřenosti a srdečnosti, požádala sestra Ottová v nelíčené radosti z tohoto nečekaného setkání br. Bíma o tanec, kterémuž přání on se stejně nelíčenou radostí vyhověl. Sotva však spolu v kole vyměnili několik málo slov, přistoupil k nim br. Salivar, který zcela autoritativně sestru Ottovou uchopil za paži a bez jediného slova omluvy či vysvětlení ji odvedl z tanečního parketu. Od tohoto okamžiku se sestra Ottová nesetkala se žádným členem našeho Sdružení v přímém, necenzurovaném rozhovoru.” A dále: “Zde se nám přímo vnucují dvě otázky, a to: 1. Kdo anebo co je ona autorita, která dává br. Sa- livarovi pravomoc libovolně omezovat osobní svobodná rozhodnutí předsedkyně K-231 v jejích nejsoukromějších záležitostech, jako je na př. volba tanečního partnera při veřejné zábavě? 2. Kdo anebo co je ona autorita, která nedovolí předsedkyni K-231 protestovat proti podobnému hrubému znásilnění jedné z jejích nezadatelných osobních svobod a která ji současně rozkazuje ve společenských vztazích se bezpodmínečně podřídit diktátu br. Salivara?” To je ale — co? A to zdaleka není všechno. Teď teprve přijde závěr, poslouchejte: “Je proto naprosto pochopitelné, že tato okolnost právem zavdala podnět k všeobecnému přesvědčeni, že členové K-231 v poslední chvíli ztratili odvahu se setkat se svými odpůrci tváří v tvář před soudem nejširší muklovské veřejnosti.” 15 [pageend15]Když jsme si to přečetli, ihned jsme si předvolali oba provinilce k přísnému vyšetřování. To by tak bylo, aby se vyhýbali soudu nejširší muklovské veřejnosti — odštěpenci jedni voškliví. Nejdříve byla vyslechnuta sestra Ottová. Na otázku, zda vyzvala br. Bíma k tanci, zatvrzele tvrdila, že se nepamatuje. To jsme ovšem odmítli. Známe to — před Státním soudem jsme to říkali přece všichni. Ke konci vyšetřování a pod tíhou důkazů, t.j. “ROZKLADU” prohlásila sestra Ottová s pláčem, že už to nikdy neudělá. To předseda soudu nejširší muklovské veřejnosti přijal jako účinnou lítost a zbavil sestru Ottovou viny, s přihlédnutím k jejímu “velice sympatickému a nelíčené srdečnému zjevu”. Případ br. Salivara se ukázal být složitějším. Na obžalobu uvedenou v “ROZKLADU” br. Salivar zatvrzele namítal, že sestru Ottovou odvedl z kola, aby ji představil bratru Mrázovi Zdeňkovi, který se na tancovačku právě na půl hodiny dostavil. Mimo to tvrdil br. Salivar, že sestru Ottovou neodvedl “bez jediného slova”, nýbrž že pravil: "... tak přišlas sem tancovat nebo ouřadovat?” Kromě toho uvedl br. Salivar, že pochází z venkova a u nich na vesnici se to smělo. Dále se obviněný snažil zlehčit vážnost obžaloby v “ROZKLADU” tvrzením, že už třikrát před soudem stál a to vždy pro rozkladnou činnost. Předseda soudu nejširší muklovské veřejnosti poté zhodnotil výpověď bratra Salivara. Uvedl jako polehčující okolnosti trestní činnosti zmíněného bratra jeho přiznání, avšak odmítl odvolání se na původ. Naopak, jak bylo zjištěno, br. Salivar pochází z kapitalistické rodiny, čímž se také vysvětluje jeho zatvrzelost. Předseda soudu nejširší muklovské veřejnosti zakončil svůj “ROZKLAD” tím, že soud došel k přesvědčení, že v případě br. Salivara není náprava pravděpodobná a odsoudil ho k dvaceti pěti letům povinného čtení časopisu “MUKL”. Bratr Salivar byl rovněž vyloučen ze všech amnestií a jeho trest byl zostřen četbou občasníku "NAŠE HLASY”, který úředně vychází čtrnáctidenně. Pokud “JEJICH HLASY” jako obvykle nevyjdou, musí si br. Salivar slabikovat v minulých ročnících. A “TEČKA”. Tak tolik jsme chtěli říci, aby se snad nemyslelo, že bereme všechny ty "ROZKLADY”, “STANOVISKA”, “COMPLEMENTA” či “LAMENTA” na lehkou váhu. Kdo se chce dozvědět více, aťsi přečte příští “NAŠE HLASY” či “MUKLA”. Tam to všechno bezesporu bude, možná už doplněné nějakým tím podpisem a třeba i kulatým magistrátním razítkem. Nebo si napište, a my vám kopii pošleme. Ten “ROZKLAD” dvojí cestou za oceán bude možná drobátko přikrášlen — ale co je platné — co je jednou v rozkladu, to vždycky smrdí. ža O. K. Literární kvíz V poslední době se v různých renomovaných novinách mluvilo o tečkách. Naše Hlasy přinesly článek “Tři tečky za Rambouskem”, Rudé právo a Mukl zase udělaly tečku na “takzvaným Klubem 231”. Vzhledem ke zvýšené publicitě rozhodla se redakce Káčka vypsat literární kvíz: Zde jsou otázky: 1. Kolik teček a jakého druhu byly tečky na obraze císaře pána v jednom našem klasickém románu? 2. Kolik fasoval provinilý šenkýř podle c.k. trestního zákona a kolik by dostal podle zákona 231/48? 3. Praha má nyní Bretschneiderů, více - stejně - nebo méně než v době výše uvedeného zločinu? První a jediná cena je celoroční předplatné Rudého práva a Našich hlasů. Správné odpovědi zasílejte na adresu Rudého práva, Praha 1, Na Poříčí 30, do dne výročí Osvobození Slavnou Rudou Armádou. -ork- K-231 is published bi-monthly by Club K-231 In exile. — K-231 je dvouměsíčník, který vydává K-231 v exilu — Klub bývalých politických vězňů se sídlem v Kanadě. Aídí redakční rada ve složení: František Otta, Zdeněk Otruba, Lumír Salivar. Redakce si vyhrazuje právo úpravy nebo zkrácení článků. Nevyžádané rukopisy a fotografie se nevracejí. Adresa Klubu je: Club K-231, P.O. Box 2323, Postal Station “B”, Scarborough, Ontario, M1N 2E9, Canada. Sazba, grafická úprava a tisk: Prague Typesetting, Inc., Toronto, On., Canada. [pageend16]