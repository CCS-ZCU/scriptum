10 október 1987 Spedizione in abbonamento postale - Gruppo III (70%) SLOVENSKÉ HLASY Z RÍMA časopis slovenských katolíkov Ročník XXXVI Program Mariánskeho roku 2 Všetci sme misionári, interview s Otcom kardinálom Tomko 3 Ajpy: História krásnej Veroniky 7 M. Pellegrino: Drobnička z kon- kláve 8 Mons. Giussani: My kresťania — nové stvorenia 9 O.R.: Radostne vítame prvé číslo oživeného časopisu Most 12 A. Jakubík: Zachytil som sa Krista, preto som nepodľahol 13 z.r.: Generálne zhromaždenie SKS v Torontě 15 Zo Slovenska: Levočská púť 16 Štatistické údaje o počte kňazov na Slovensku 17 Pre Cirkev nijaká glasnosť 18 J. Gunčaga: 25 rokov ÚSKI 19 Tábor slovenskej mládeže v Tor- vaianica 21 Teta Eva: Calambrone 22 Vydania SÚSCM v Ríme 23 F. Škoda: Vo svetle štatistických údajov 24 [pageend1]PROGRAM MARIÁNSKEHO ROKU 1987-1988 NA SLOVENSKU Angažované náboženské spoločenstvá navrhli veriacim na Slovensku, aby sa zaoberali v jednotlivých mesiacoch Mariánskeho roku týmito témami: 1987 jún: Mária a Duch Svätý. júl: Prehĺbme svoje zasvätenie Nepoškvrnenému Srdcu Panny Márie. august: Mária a Božie slovo (Písmo sväté). sept.: Sedembolestná Patrónka nášho národa, a najmä chorých. okt.: Ruženec — zdroj sily. nov.: Mária a obnova mládeže, dec.: Mária a obnova rodín. 1988 jan.: Mária — Matka jednoty (ekumenizmus). febr.: Mária a obnova rehôľ a sekulárnych inštitútov. marec: Mária a naša živá viera, apríl: Mária a obnova kňazov, máj: Mária — Matka misií, jún: Mária — Matka pápeža a biskupov, júl: Mária — Matka celej Cirkvi. august: Zavŕšenie časov: víťazstvo Márie. Bude vhodné, keď sa týmito témami budú zaoberať aj slovenskí veriaci v zahraničí, aby aj takto vyjadrili svoje spojenie s bratmi a sestrami vo vlasti. Modlitba svätého ruženca je mojou najobľúbenejšou modlitbou. Je to naozaj prekrásna modlitba. Prekrásna vo svojej jednoduchosti a vo svojej hĺbke. Počas ruženca opakujeme veľmi často slová, ktoré Panna Mária počula od archanjela Gabriela a od svojej príbuznej Alžbety. K týmto slovám sa dnes pridružuje celá Cirkev. Možno povedať, že svätý ruženec je v istom zmysle modlitbový komentár k poslednej hlave koncilovej konštitúcie « Svetlo národov », hlava, v ktorej sa hovorí o vznešenej prítomnosti Matky Božej v tajomstve Ježiša Krista a jeho Cirkvi. A vskutku na úzadí slov « Zdravas’, Mária » prechádzajú pred naším duševným zrakom najdôležitejšie udalosti zo života Ježiša Krista a dejín spásy. Keď sa modlíme ruženec a rozjímame o tajomstvách života, smrti a zmŕtvychvstania Ježiša Krista, pripojme sa s celým srdcom aj k Matke Božej, ktorá je prítomná v týchto tajomstvách. Buďme si však vedomí, že toto nás zaväzuje žiť ako verní učeníci Pána. 2 Ján Pavol II. [pageend2]OKTÓBER — MESIAC KATOLÍCKYCH MISIÍ VŠETCI SME MISIONÁRI Blatnický: Otec kardinál, ako sa vydaril podľa vašej mienky Tretí latinsko-americký misionársky kongres v Bogote? O. kardinál: Myslím, že stručne by sa to mohlo vyjadriť takto: Bol to kongres veľkolepý a historický. Bol veľkolepý už počtom účastníkov. Úradne sa ich prihlásilo 1500, no prišlo ich takmer Cirkev vo svete dvakrát toľko, takže sa ani nemohli zmestiť do obrovskej haly kongresu. Preto sa musel usporiadať druhý, paralelný kongres v inej blízkej sále, kde sa rokovalo o tých istých otázkach, ale prístupnejším spôsobom. Kongres bol veľkolepý aj svojím programom a nadšenou účasťou prítomných. Začal sa mojím otváracím prejavom 4. júla, v ktorom som sa snažil odôvodniť konkrétnymi argumentmi a štatistikami, že nadišla historická chvíľa, aby sa Latinská Amerika otvorila misijnej činnosti, teda evanjeli- zácii aj v iných svetadieloch. Počas štyroch dní odzneli potom na kongrese veľmi hodnotné prednášky a referáty biskupov, teológov i vzdelaných laikov o rozličných aspektoch tejto ústrednej myšlienky. Spomeniem iba niektoré témy, napríklad: Misionárska činnosť v Latinskej Amerike po päťsto rokoch od prijatia kresťanstva. Je známe, že roku 1992 sa bude sláviť päťsté výročie objavenia, a teda aj pokresťančenia Ameriky. Ďalšia téma: Inkulturácia viery a evanjelizácia kultúry, ďalej: Laickí misionári Latinskej Ameriky a nová evanjelizácia atď. Okrem toho účastníci kongresu sa snažili vytýčiť konkrétne smernice, podľa ktorých sa má Latinská Amerika zaangažovať v misionárskej činnosti mimo svojich hraníc, najmä v rozvojových krajinách. Blatnický: Spomenuli ste, ie tento Tretí latinsko-americký misionársky kongres bol historický. V akom zmysle? O. kardinál: Predovšetkým v tom zmysle, že sa na ňom odohral, povedal by som, historický zvrat. Účastníci si veľmi jasne uvedomili, že pre Latinskú Ameriku nadišla historická chvíľa, keď sa má povzniesť ponad vlastné starosti a ťažkosti a otvoriť sa svojou misionárskou činnosťou aj ostatným svetadielom. Toto je veľmi dôležité. Prečo? — Je pravda, že už na historickom zasadaní biskupskej konferencie Latinskej Ameriky roku 1979 v mexickom meste Puebla, biskupi vyslovili, a to aj v príslušnom dokumente, prorockú intuíciu, že Latinská Amerika má dať napriek svojej chudobe aj iným, a teda otvoriť sa misionárskej činnosti aj za svojimi hranicami. No odvtedy sa urobili iba nesmelé kroky v tomto smere. Je to pochopiteľné, keď uvážime, že aj sama Latinská Amerika potrebuje pomoc misionárov. Až na tomto kongrese si všetci jasne uvedomili, že treba konkrétne uskutočniť spomínanú intuíciu, a rozhodli sa urobiť rázne kroky v tomto smere. V tomto spočíva spomínaný historický zvrat. 3 Kardinál Jozef Tomko, prefekt Kongregácie pre evanjelizáciu národov, predsedal, ako osobitný legát pápeža Jána Pavla II., Tretiemu latinsko-americkému misionárskemu kongresu, ktorý sa konal v Bogote, hlavnom meste Kolumbie od 5. do 8. júla toho roku. Svätý Otec poslal účastníkom kongresu osobné posolstvo, v ktorom vyzdvihol hlavný cieľ kongresu: vzbudiť v Latinskej Amerike nové podnety k misionárskej činnosti, a to nielen doma, ale aj v iných svetadieloch. Ján Pavol II. vo svojom posolstve s osobitným dôrazom vyzýva: « Amerika, nadišla tvoja hodina, aby si išla ohlasovať evanjelium aj za svoje hranice. » Svoj precítený postoj k Latinskej Amerike, ktorú nazýva « svetadielom nádeje », vyjadril Svätý Otec takto: «Znakom môjho hlbokého spojenia sa s vami chce byť aj prítomnosť kardinála Jozefa Tomka, môjho osobitného legáta na tomto Treťom latinskoamerickom misionárskom kongrese. » O bližšie informácie, týkajúce sa tohto dôležitého kongresu, sme sa obrátili na najpovolanejšieho účastníka, Otca kardinála Jozefa Tomka, ktorého interviewoval Dr. R. Blatnický. [pageend3]Blatnický: Na prvý pohľad sa tu javí určité protirečenie. Na jednej strane sama Latinská Amerika potrebuje evanjelizáciu, čiže misionársku činnosť, a na druhej strane má hlásať evanjelium v iných svetadieloch. Ako vyriešil kongres toto zdanlivé protirečenie? O. kardinál: Na kongrese sa jasne vytýčili dva základné smery konkrétnej misionárskej činnosti. V prvom rade činnosť v rámci Latinskej Ameriky. Zdôraznilo sa, že sebestačné a dobre usporiadané diecézy majú pomáhať diecézam nesebestačným a chudobným, či už ide o personál, hmotnú pomoc a podobne. Ako veľmi vhodný spôsob sa odporúčala družba medzi takýmito dvoma druhmi diecéz. Po skončení kongresu som osobne navštívil štyri chudobné nesamostatné diecézy, čiže vikariáty, a presvedčil som sa, ako veľmi potrebujú pomoc po každej stránke. A takýchto nesebestač- ných vikariátov, ktoré závisia od našej Kongregácie pre evanjelizáciu národov, je v Latinskej Amerike 52. No misionárska činnosť Latinskej Ameriky sa má podľa rozhodnutí kongresu uberať aj druhým, oveľa širším smerom. Na kongrese sa prišlo k tomuto dôležitému uzáveru: Je pravda, že Latinská Amerika je vo všeobecnosti chudobná, ale má aj svoje bohatstvo, najmä bohatstvo náboženského cítenia, bohatstvo viery, kým v niektorých iných svetadieloch toto bohatstvo chýba. Preto nadišla chvíľa, aby Latinská Amerika dala zo svojho bohatstva tým, čo sú nábožensky chudobní, lebo nepoznajú Ježiša Krista. Vo svojom otváracom prejave na kongrese som uviedol v tomto ohľade veľmi výrečné štatistiky. Z päť miliárd ľudí, ktorí obývajú našu Zem, katolíkov je menej ako 18 percent a všetkých kresťanov je iba 32 percent. To značí, že tri a pol miliardy ľudí ešte nepozná Ježiša Krista. Zároveň som poukázal na to, že 40 percent katolíkov celého sveta žije v Latinskej Amerike. Z toho vychodí, že Latinská Amerika by mala dať 40 percent katolíckych misionárov a misionárok pre celosvetovú Cirkev. Potreba v tomto smere je dnes obrovská. Stačí spomenúť Afriku, ktorá je dnes ohrozená mohamedánstvom, alebo Áziu, kde je iba nepatrné percento kresťanov. Blatnický: Nezdá sa vám, Otec kardinál, že kresťania v Latinskej Amerike môžu namietať: Ako môžeme myslieť na misionársku činnosť v iných svetadieloch, keď sami ešte potrebujeme misionárov? O. kardinál: Na túto pálčivú otázku som dal veľmi jasnú odpoveď vo svojom otváracom prejave takto: Ak sa určitá miestna cirkev uzatvorí do seba, do svojich vlastných problémov, nikdy nebu- be bez problémov. Cirkev nemôže čakať, že sa vyriešia všetky jej vnútorné problémy, musí sa venovať aj iným, musí ohlasovať evanjelium aj iným. Zároveň som poukázal na viaceré veľmi mladé cirkvi, napríklad v Indii, v Kórei, v Japonsku, v Nigérii a v Tanzánii, ktoré, hoci sú malé a chudobné, predsa posielajú misionárov, do iných sesterských cirkví. Poukázal som tiež na to, že tu platí určitá nadprirodzená logika. Podľa tejto logiky ten, kto viacej dáva, viacej dostáva... Teda čím viac misionárov odchádza z miestnej cirkvi, tým viac povolaní tam Boh vzbudí. To nie je skok do tmy, to je krok urobený vo svetle viery v Ježiša Krista. Blatnický: Otec kardinál, pod misionármi treba chápať len kňazov, rehoľníkov a rehoľné sestry, alebo aj laikov? O. kardinál: Prirodzene, že aj laikov. Práve na misiách sa možno priam rukou dotknúť dôležitého poslania laikov v Cirkvi. Stačí spomenúť napríklad laických katechétov a katechétky v misijných územiach, ktorí tvoria podstatnú kategóriu misijných pracovníkov. Naša Kongregácia pre evanjelizáciu národov má na starosti okolo 280 tisíc misionárskych katechétov a katechétiek na celom svete. A sú aj iné výborné možnosti misionárskej činnosti pre kresťanských laikov. Celosvetová biskupská synoda, ktorá sa bude konať na jeseň toho roku, sa bude zaoberať aj týmto dôležitým problémom. Blatnický: Otec kardinál, dovoľte trocha chúlostivú otázku: Nehrozí nebezpečenstvo, že keď sa schladí nadšenie, ktoré vládlo na Treťom la- tinsko-americkom misionárskom kongrese, všetko zostane viac-menej ako predtým? O. kardinál: Nemyslím. Naopak. A mám na to oprávnené dôvody. Napríklad hneď po skončení kongresu sa mi predstavili viacerí kňazi z Latinskej Ameriky a žiadali ísť na misie do iných svetadielov. Ďalej, dva rehoľné latinsko-americké misionárske inštitúty sa hneď dali k dispozícii Svätej Stolici, aby ich poslala ta, kde je to najviac potrebné. Okrem toho predseda Latinsko-americkej biskupskej konferencie CELÁM sa zaručil, že čoskoro utvorí organizmus, ktorý sa bude starať o formáciu latinsko-amerického misionárskeho personálu, čiže o kňazov, rehoľníkov, rehoľné sestry a laikov, ktorí pôjdu pracovať do Afriky, Ázie a Oceánie. Teda smernice kongresu sa už začali realizovať. Blatnický: Otec kardinál, misionárske zaangažovanie sa Latinskej Ameriky, ako ste ho opísali, je bezpochyby čosi nové, priam revolučné. Spontánne sa však vynára otázka, ktorá sa týka vašej 4 [pageend4]rodnej vlasti. Podľa toho, čo ste povedali, každá miestna cirkev musí byť misionárska. Pýtam sa, akým spôsobom môže cirkev na Slovensku prejaviť svoj misionársky dynamizmus v súčasných pomeroch? O kardinál: Odpoveď by vyžadovala trocha viacej času. Iba naznačím niektoré body. V prvom rade netreba zabudnúť že v období, keď Európa ešte nebola rozdelená na dva bloky, Slovensko bolo na jednom z prvých miest, pokiaľ išlo o finančnú podporu zahraničných misií. A nezaostávali sme za inými národmi ani počtom misionárov a misionárok. Na svojich úradných cestách v misijných krajinách sa s niektorými z nich doteraz stretám. A chválabohu, sú tam už aj niektorí noví, mladí slovenskí misionári a misionárky. Pokiaľ ide o misijné úsilie Cirkvi v našej vlasti v súčasných pomeroch, netreba zabúdať, že kresťanský apoštolát, a teda evanjelizácia má tri základné podoby: činnosť, modlitbu a utrpenie, teda obetu, pričom posledné dve sú najdôležitejšie. Činnosť v prospech misií je dnes u nás veľmi obmedzená. No tým živšie sú — a mám o tom jasné dôkazy — modlitby a nesčíselné obety, ktoré prinášajú naši veriaci, najmä naši drahí chorí, za Cirkev, za Svätého Otca a za misie. A to je najvzácnejší prínos pre šírenie evanjelia, o ktorom vie často iba Pán Boh. Blatnický: A nakoniec, dovoľte, Otec kardinál, tak trocha osobnú otázku. Je známe, že vo vašich verejných prejavoch často predkladáte ako príklad uhádnutej misionárskej práce, — dielo našich slovanských vierozvestov svätého Cyrila a Metoda. Aký súvis vidíte medzi ich misionárskym poslaním a vaším poslaním ako prefekta Kongregácie pre evanjelizáciu národov? O. kardinál: Myslím, že veľmi vhodne to vyjadril sám Svätý Otec Ján Pavol II. pri príležitosti môjho ustanovenia za kardinála. Pred Slovákmi zhromaždenými vtedy na audiencii vyzdvihol, že menovanie slovenského kardinála v roku 1985, keď sa slávilo výročie smrti svätého Metoda, má osobitný význam. Povedal, že úloha, ktorú mi zveril ako prefektovi Kongregácie pre evanjelizáciu národov, je akoby pokračovaním poslania, ktoré vykonávali svätí solúnski bratia. Ja osobne som si plne vedomý, že ako vedúci Kongregácie, ktorá má na starosti evanjelizáciu národov, mám pokračovať v diele našich vierozvestov najmä v tom zmysle, že vieru v Kristovo evanjelium — ktorú oni priniesli slovanským národom a zvlášť slovenskému národu, z ktorého pochádzam -— že túto vieru mám, pod vedením Svätého Otca a za spolupráce celej Cirkvi, šíriť medzi všetkými národmi sveta, no najmä medzi tými spomínanými tri a pol miliardami ľudí, ktorí ešte nepoznajú Krista. V tejto neľahkej úlohe sa spolieham na pomoc Božiu, ale aj na pomoc svojich rodných bratov a sestier vo vlasti a v zahraničí. V dňoch 13. až 15. júla 1987 konala sa 23. konvencia najväčšej slovenskej fraternalistickej organizácie kanadských Slovákov v metropole Ontaria, v Torontě, v budove miestneho spolkového zboru. Na konvencii sa prerokovali všetky spolkové záležitosti. Po referátoch hlavných úradníkov sa pripravil program na budúce trojročné obdobie. Pripravili sa rezolúcie pre slovenské časopisy, ktorým tieto budú poslané na publikovanie. V nich je zachytený historický prehľad činnosti organizácie a jej plány pre budúcnosť. V prvý deň konvencie vo večerných hodinách sa konal slávnostný banket v budove zboru KSL v Torontě. Boli prítomní aj reprezentanti provinciálnej vlády Ontaria, ako aj viacerých iných slovenských spolkov. Program bol spestrený slávnostnými prejavmi hostí, tiež umeleckými číslami so spevmi a recitovaním národnej poézie. Všetky stoly boli obsadené delegátmi KSL a slovenskými vlastencami. V posledný deň konvencie sa previedli voľby do nového hlavného úradu organizácie. Za doživotného čestného predsedu Ligy bol jednohlasne zvolený Imrich Stolárik z Ottawy, ktorý v Ústrednej správe zastával za dobu 24 rokov všetky funkcie, okrem tajomníka. Za predsedu bol zvolený doterajší osvedčený predseda inž. Štefan Kovačič z Ingersoll, Ontario. Novým podpredsedom sa stal Milan Popik z Toronta, doterajší dozorca. Tajomníčkou ostáva naďalej Mária Klasová z Toronta, dobre zapracovaná organizátorka. Funkciu pokladníka prevzal Kornel Piaček z Montrealu, známy národovec a štedrý podporovateľ slovenských akcií. Novým zapisovateľom sa stal mladý Slovák Peter Repka zo St. Catharines, Ontario. Predsedníčkou oddielov mládeže ostáva naďalej známa pracovníčka Mary Raffay z Hamiltonu, Ontario. Okrem toho bolo vyvolených 5 dozorcov a to: dr. Matúš Stanek z Toronta; Ján Šebesta zo Thunder Bay, Ontario; Jozef Kiška z Winnipegu, Man.; Katka Šurinová z Hamiltonu, Ontario; Pavol Carnogurský z Montrealu. Noví hlavní úradníci prevezmú svoje funkcie v Lige od 1. jan. 1988. Mnoho Božieho požehnania v tejto národnej a kresťanskej práci želáme omladenému úradu v práci za Boha a slovenský národ! 5 NOVÝ HLAVNÝ ÚRAD KANADSKEJ SLOVENSKEJ LIGY I.S. Kysucký [pageend5]Veronika je pseudonym, za ktorým sa skrýva neobyčajne krásna žena, ktorú však choroba priamo zohavila. Keď mala Veronika tri roky, objavili sa jej na chrbte biele škvrny. Malomocenstvo! Po ďalších troch rokoch sa objavili ďalšie škvrny. Lekári nemohli nič proti tomuto druhu malomocenstva. « Ten deň — povedala neskoršie — som pocítila smrť vo svojej duši. Počas celého malomocenstva nespoznala som takú bolesť, ako v ten deň. » Veronika je veľmi inteligentná. Rada diskutuje. V istú nedeľu počas svätej omše rozmýšľa: « Pravdy, ktoré kňaz hlása, sú hlúposťou. Boh jednoducho neexistuje. A ak áno, tak potom bezohľadne šliape po našej slobode a po našom šťastí. » Neskoršie vyjaví príčinu svojej nevery. « Nikdy som nebola revolucionárkou. Príčinou straty mojej viery neboli hrozné bolesti, ktoré som přestála. Bola to falošná veda, ktorú som dobre nestrávila, čo ma priviedla k nevere. » Pane Bože, prišiel si ku mne a pýtal si odo mňa všetko, a ja som Ti dala všetko, ozaj všetko! Tak rada som čítala knihy, a hľa, som slepá. Rada som chodila po lesoch, a moje nohy sú teraz nehybné pahýle. Tak rada som trhala kvety na lúkach, a teraz som bez rúk. Ako každá žena rada som sa prehŕňala vo svojich krásnych vlasoch, obdivovala som svoje krásne modelované ruky, svoje svieže, harmonické údy tela, a hl a, som takmer plešivá, a namiesto mojich krásnych prstov ostali mi len tvrdé nehybné drievka. Pozri, Pane, aké je ohyzdné moje kedysi pôvabné telo! Ale neprotivím sa, nepreklínam, naopak, ďakujem za všetko. Cez celú večnosť Ti budem ďakovať, lebo ak zomriem túto noc, viem, že môj život bol nádherný, plný, lebo žitý v láske a pre Lásku. Bola som odmenená naviac, ako si len moje srdce mohlo zažiadať. Ó, Bože, aký si bol dobrý voči tvojej malej Veronike! Ó, moja Láska, dnes večer sa modlím za všetkých malomocných po celom svete. Modlím sa predovšetkým za tých, ktorých duchovné malomocenstvo vohnalo do zúfalstva, zničilo ich a zlomilo. Týchto milujem nadovšetko a za týchto sa v tichosti obetujem, lebo sú to moji bratia a moje sestry. Otče môj, som tvojím malým dievčatkom, veď ma za ruku, ako vedie matka svoje maličké. Pritisni ma na hruď, ako dobrý otec pritíska na svoju hruď synčeka alebo dcérušku. Ponor ma do priepasti svojho srdca, a daj, aby som tam prebývala po celú večnosť so všetkými tými, ktorých milujem. 6 Redaktor francúzskeho časopisu PRIER sa rozhodol vydať monografické číslo venované modlitbe. Vyzval čitateľov, aby mu napísali o tomto argumente. Do redakcie došlo veľa listov s veľmi peknými postrehmi. List istej Veroniky priamo otriasol redaktorom a vzbudil jeho zvedavosť: Kto je tá Veronika? Konečne sa podarilo nájsť autorku modlitby, ktorú vo Francúzsku recitujú mnohí, ba niektoré rehoľné komunity ju zaradili medzi svoje osobitné modlitby. HISTÓRIA KRÁSNEJ VERONIKY VERONIKINA MODLITBA [pageend6]Veronika chce študovať. Zapíše sa na niektoré kurzy na Sorbone v Paríži. Študuje filozofiu a dejiny náboženstiev. V dvadsiatom treťom roku života začína tratiť zrak. Po dvadsiatich rokoch spomína: Zo všetkých bolestí, ktoré som prežila, najhroznejšia bola strata zraku. Nenachádzam slov, ktorými by som vyjadrila svoje zúfalstvo. Myslela som, že stratím rozum. Moje oči očerveneli a stvrdli ako železo. Krk mi veľmi opuchol a hrozne ma pálil. Aj čeluste a celá hlava ma hrozne pálili. Z očí ako by mi blčal oheň. Každý dotyk tváre mi spôsoboval ukrutnú bolesť. Myslela som si, že zblázniem. Potom som úplne oslepla. Keď som mala 35 rokov, vstúpila som do istého kostola. Sama som nevedela prečo. Prečo ma akási nepremožiteľná sila prinútila vstúpiť do kostola a vyspovedať sa, keď som priamo nenávidela spoveď? Prečo? Ani po rokoch som nenašla primeranú odpoveď na túto otázku. Magdalénu, lebo pred svojím obrátením som bola ako oni: prenasledovatelia Cirkvi a pobehlica. Choroba ma okradla o telesnú krásu, ale mi nevyrvala spokojnosť. Áno, hovorím to z celej duše, môj život bol nádherný! Život plný! Neplačem za ničím. Pre mňa dni sú veľmi krátke. Chcela by som skrátiť svoje noci, aby som mala možnosť viacej sa modliť. Áno, Boh ma zahrnul svojimi dobrami nad všetko očakávanie. Z ľudského hľadiska som zažila mnoho radostných chvíľ pri počúvaní hudby, pri štúdiu francúzskej a svetovej literatúry, pri filozofovaní o veľkých ľudských problémoch. Z hľadiska nadprirodzeného Boh totálne naplnil môj život. Mnoho odomňa žiadal, ale mi aj dal veľmi, veľmi veľa. Nemôžem slovami vypovedať, akú radosť zakusujem pri pocite, že ma miluje BOH-LÁSKA. Moja sestra mi raz povedala: 'Nehovor mi o tom, čo ťa zaujíma, lebo je mnoho vecí, ktoré ťa zaujímajú. Radšej mi povedz, čo ťa nezaujíma.’ » Veronika vyrozprávala celý svoj život dvom priateľom v leprozóriu v Yaoundé, v Kamerune. Jej svedectvo je zhrnuté v knihe s názvom S NESMIERNOU NEŽNOSŤOU. Najkrajšia mariánska modlitba je modlitba svätého ruženca. Modlime sa ho podľa možnosti každý deň a jeden desiatok obetujme za zájumy slovenského národa. Tak oslávime dôstojne mesiac október Mariánskeho roku. 7 Preložil Ajpy Boh sa zachoval ako absolútny pán To, čo sa v nej odohralo, opisuje ona sama: « V ten deň sa Boh zachoval ku mne ako opravdivý absolútny pán. On sám, jedine on sám sa postavil ku kormidlu môjho života a začal so mnou svoju hru. A akú hru! Môžeš rozmýšľať dni a noci a nikdy neprídeš na koreň jedného obrátenia. Ach, keby si vedel, ako sa túžim dostať do neba. Neviem sa dočkať tej chvíle, keď budem môcť pochopiť všetko...! Páči sa mi čítať životopisy veľkých konvertitov. Zdá sa mi, že sa nachádzam v nich. Veľmi sa mi páči svätý Pavol a svätá Mária Magdaléna. Tí sú moji najdrahší, moji vyvolení. Aj ja som prežila čosi z toho, čo prežili oni. Samozrejme, pred ich obrátením. Svätý Pavol ma priamo fascinuje. Ako on, aj ja v čase keď som žila ako ateistka, som prenasledovala Cirkev a môjho Pána. Aj keď to netrvalo dlho, predsa som to urobila. A s veľkým nadšením. Keď čítam krásnu históriu o Pavlovi na ceste do Damašku, ver mi, to ako keby som čítala svoju vlastnú históriu. Mám odvahu prirovnať sa Pavlovi, tomu pred obrátením. Tomu po obrátení, nie, lebo Pavol bol svätý... A Mária Magdaléna! Ach, keby si vedel, ako ju mám rada! A ja som bola pred mojím obrátením, ako ona. Aj ja som hľadala pravú lásku vo falošných láskach. Zapamätaj si, že hriech tohto druhu, spáchaný s jednou osobou alebo s tisícami, pre mňa je to isté. Nehovorím tu o teologickej skutočnosti, ale skôr o priehľadnom povedomí, že hriechom som sa vzdialila od môjho Boha. Mám rada Pavla a [pageend7]10. októbra 1986 zomrel v Cottolengu v Turíne bývalý arcibiskup a kardinál Michal Pellegrino. Po odovzdaní úradu arcibiskupa mesta Turína arcibiskupovi Ballestrerovi, prijal pohostinstvo v dedinke Vallo Torinese na fare. Zdržal sa tu 50 mesiacov. Potom ho porážka položila na posteľ, akoby na drevo kríža, kde priniesol Pánovi svoju poslednú, dlhotrvajúcu obetu. Po jeho smrti vyšli viaceré publikácie, v ktorých autori pozbierali zaujímavé životné spomienky tohto veľkého učenca, biskupa a kardinála. V jednej spomienkovej knihe čítame úryvok z homílie, ktorú povedal kardinál Pellegrino jednoduchým farníkom vo Vallo Torinese po svojom návrate z konkláve, v ktorom bol zvolený za pápeža kardinál Karol Wojtyla. Prinášame túto časť ako spomienku na 9. výročie pápežskej voľby Jána Pavla II. Kardinál Pellegrino povedal: «Čo vám mám povedať, drahí moji farníci? V prvom rade poďakujme sa dobrotivému Pánu Bohu za veľký dar nového pápeža. Ja som poznal kardinála Wojtylu trochu lepšie ako vy, pretože som bol zvolený za kardinála spolu s ním v roku 1967 pápežom Pavlom VI. Častejšie sme sa stretali v rímskych kongregáciách vo Vatikáne, a najmä počas dvoch konkláv sme boli veľmi blízko seba. V prestávkach počas konkláve sme sa často spolu zhovárali. Veľmi často som videl kardinála Wojtylu modliť sa veľmi nábožne svätý ruženec. Vymieňali sme si svoje náhľady na situáciu v Cirkvi, svoje myšlienky a poznámky. Ja som sa vždy staval za neho, keď sme sa s volebným lístkom v ruke približovali v Sixtínskej kaplnke k oltáru a do veľkého kalicha sme spúšťali svoje hlasovacie lístky. Viete, že to, čo sa deje v konkláve, je tajomstvo..., iba novinári vždy « vedia » všetko, čo sa odohralo v konkláve..., ale sú to všetko vymyslené veci. Ja vám nemôžem povedať, ako sa veci odohrali, ale môžem vás všetkých uistiť, že všetko sa odohralo veľmi dobre a pekne. Keď už bolo celkom jasné na koho sa začali sústreďovať hlasy kardiná- iov-voličov a nebolo to už nijaké tajomstvo, ja sám som začal intenzívnejšie pozorovať krakovského kardinála. V jednej chvíli zatvoril knihu, ktorú čítal a pohrúžil sa do seba. Videl som ho veľmi zamysleného. Priznávam sa, že som pocítil veľkú radosť vo svojom srdci, ale aj veľký zármutok, keď som si predstavil zodpovednosť, ktorú mal zobrať na svoje plecia. Tie isté pocity som mal, keď som sa v predchádzajúcom konkláve pozeral na kardinála Lucianiho, ktorý bol na druhej strane Sixtíny, oproti mne, ale bola medzi nami určitá vzdialenosť, ako sa pripravoval prijať Božiu vôľu, vyjadrenú voľbou kardinálov. Keď kardinál Wojtyla prijímal voľbu za pápeža, prijímal ju s veľkým utrpením. Snažil som sa ho posmeliť a pošepol som mu: « Budeme sa za vás modliť.» Pozrel sa na mňa a usmial sa mi. Po voľbe prišiel na večeru medzi nás, oblečený už v bielom šate, aj keď mu tento pristával len tak-tak, lebo ho pripravili veľmi narýchlo, a sadol si na miesto, kde sedával ako kardinál počas konkláve. Ja som bol po jeho ľavej strane a na pravej strane bol kardinál z Filipín. Zbadal som, že Svätý Otec bol zhovorčivejší ako predtým. Nie že by to bol človek uzatvorený do seba, to nie, ale je trochu rezervovaný. Je to človek, ktorý nehovorí naprázdno. Počas tohto rozhovoru som sa dozvedel toľko vecí z jeho života, o jeho rodine, o jeho mladosti, o rokoch, keď pracoval v kameňolome a potom vo fabrike na chemické produkty, o jeho štúdiách v Poľsku a v Ríme a o jeho vyučovaní na univerzitách. Na konci večere si prial prejsť dvoma sálami, kde sme jedávali a s pohárom šampanského vína v ruke blahosklonne a milo si štrngol s každým kardinálom. Bolo to veľmi dojemné.» Svätý Otec sa zaiste usmial nad týmto veľmi jednoduchým opisom jeho voľby, ktorý zaznačil kardinál Pellegrino. Istotne sa usmial, lebo knižku, v ktorej je toto opísané, mu daroval farár z Vallo Torinese Don Vincent Chiarle, u ktorého turínsky arcibiskup strávil 50 mesiacov svojho života. Od 10. do 19. septembra 1987 Svätý Otec vykonal apoštolskú cestu po Spojených štátoch amerických. Bola to už 36. zahraničná cesta. Ján Pavol II. navštívil mestá Miami, Colombia, New Orleans, San Antonio, Phoenix, Los Angeles, Mon- terey, San Francisco a Detroit. Z Detroitu odletel do Kanady do Fort Simpson, kde stretol pôvodné obyvateľstvo, ktoré nemohol navštíviť počas svojej cesty v Kanade roku 1984. V meste Miami 10 septembra privítal na americkej pôde Svätého Otca prezident USA Ronald Reagan. Vo svojom prejave povedal, že Druhý vatikánsky koncil stanovil, aby Cirkev nadviazala úzky kontakt so svetom a Svätý Otec Ján Pavol II. to robí výborným spôsobom. Pri prvom prejave na americkej pôde neúnavný Pútnik povedal: « Prichádzam ohlasovať evanjelium Ježiša Krista všetkým tým, ktorí ho chcú slobodne počúvať. Prichádzam ako pútnik pokoja, spravodlivosti a ľudskej solidárnosti. Nech Boh žehná Ameriku! Čím je niektorý štát mocnejší a vyvinutejší, tým väčšiu zodpoveď má pred celým svetom. Prosím Všemohúceho, aby ste pokračovali v rozdeľovaní dobier, ktoré vlastníte, celému svetu.» DROBNIČKA Z KONKLÁVE - VOĽBA JÁNA PAVLA li. SVÄTÝ OTEC PO DRUHÝ RAZ V USA 8 [pageend8]Mons. Giussani, zakladateľ hnutia « Comunione e libera- zione » (Cl), bol vymenovaný od Svätého Otca medzi členov Biskupskej synody, ktorá bude diskutovať o téme Poslanie a povolanie laikov v Cirkvi. O tomto závažnom argumente vyslovil svoju mienku Mons. Giussani v rohovore, z ktorého vyberáme najdôležitejšie časti. MY KRESŤANIA - NOVÉ STVORENIA Otázka: Zdá sa mi, že otázka o postavení laika v Cirkvi nebola nikdy predmetom takého prehĺbeného štúdia v spoločenstve, ktoré ste vy založili (Comunione e Liberazione), ako teraz. A predsa však mnohí považujú vaše hnutie za najdynamickejšie medzi «laickými» hnutiami v posledných desaťročiach. Ako vysvetlíte tento paradox. Giussani: Je pravda, nikdy sme necítili potrebu tematizovať nad určitú mieru koncept « laika », pretože celá naša pozornosť bola sústredená na ideu « veriaceho », « pokrsteného ». Totiž na myšlienku novej ontológie, ktorú kresťanský FAKT, čiže príchod Krista na zem vnáša do sveta. Lebo čo je v skutočnosti kresťanstvo, ak nie UDALOSŤ nového človeka, ktorý sa pre svoju novú podstatu stáva novým činiteľom na scéne sveta? Zdá sa mi, a to nielen z hľadiska antropologického, ale aj z hľadiska « náboženského », že neexistuje ani nad ani pod nijaký iný element kresťanskej skutočnosti, ako toto posolstvo. Teda eminentnou otázkou nie je « laik » alebo « nelaik », ale skutočnosť, že kresťan je « nové stvorenie », o ktorom hovorí svätý Pavol, alebo « počiatok nového stvorenia », ako sa o ňom vyslovuje svätý Jakub, alebo «nové zrodenie», ako ho označuje svätý Augustín. Tomuto «novému človekovi » môžu byť zverené rozličné úlohy a funkcie, ale to je všetko druhoradý problém. Otázka: Zdá sa mi, že táto Vaša mienka odzrkadľuje medzi iným aj pozmenený postoj, do ktorého sa stavia Cirkev dnes. V spoločnosti, ktorá je silne sekularizovaná, kresťan je povolaný žiť v prvom rade svoju identitu a podávať ju ďalej. Giussani: Toto je natoľko pravdivé, že aj prítomnosť kňazov a rehoľníkov v Cirkvi, ak sa oni nevčlenia do postoja a do úlohy « misionárov », stanú sa ponajviac predmetom zvedavosti a obyčajne sa sami vylúčia zo spoločenského kontaktu. Táto skutočnosť privádza kresťanský FAKT nielen k jeho pochopeniu, ale priamo k jeho základu, pretože kresťanstvo je v prvom rade « svedectvo Kristovi ». A to úplne stačí. Je zaujímavé vidieť v toľkých ambientoch, ktoré sa vyhlasujú za angažované, to isté pomalé vysychanie a to isté pomalé umenšovanie spôsobilosti Cirkvi, ako to badať v celom západnom svete. A to sa stáva preto, lebo správanie sa « oficiálnych » zložiek Cirkvi napodobňuje aj tu podobu spoločnosti, ktorá je sociologicky strnulá, viazaná, teda byrokraticky založená, ako sa to stáva najmä v tej časti civilizovaného sveta, kde je Cirkev na ústupe. Otázka: Chápem, že treba lepšie umiestniť postavu laika v živote Cirkvi, vychádzajúc zo zjavenia a berúc do úvahy aj mentalitu moderného sveta. Vy ste veľa uvažovali o tomto probléme a najmä o tom, do akého ostrého súboja vyzýva kresťana dnešný svet. Giussani: Máte pravdu! Tento súboj, tento zápas je veľmi radikálny, akého v histórii ešte nebolo, lebo strhuje do seba samotnú podstatu kresťanskej existencie. V dnešnej modernej epoche človek sa považuje za najvyššiu mieru všetkých vecí a zdá sa mi, že sa kŕčovite zmieta medzi dvoma pólmi: namyslenosťou a cynizmom. Alebo si človek namýšľa, že má v sebe samom vykupiteľský pricíp a to absolútny a totálny, alebo sa nechá unášať domnienkou, že je cynicky gniavený a roz- štiepaný všemohúcnosťou hmoty: pripadá si ako malý prášok zmietaný vo všeobecnom vírení. Svätý Otec často hovorí o človeku, ktorý je zrazený byť « kúskom hmoty alebo anonymným občanom pozemského mesta ». Oproti tejto kultúrnej situácii kresťan musí ponajprv bojovať, aby si vydobyl svoje právo na existenciu a aby zdôraznil historickú « užitočnosť » svojho života v tomto svete, ktorý považuje jeho prítomnosť za absolútne bezvýznamnú a bezpodstatnú. 9 [pageend9]Tu možno vybadať spoločného menovateľa týchto dvoch ľudských postavení, ktoré sme teraz opísali, a ten je: dnešný človek, aby mohol žiť s tou najmenšou dávkou poriadku, prenáša na štát úžasne veľkú moc, povedal by som, moc priamo božskú. A štát, či ho už chápeme podľa vzoru Hegela, alebo vo forme radikálneho socializmu, si uzurpuje právo rozhodovať o všetkom: o živote, o počestnosti, o dobrote, o nádeji. A tak sa kresťan nachádza v situácii, že musí brániť svoje právo na existenciu a na možnosť niečo vo svete znamenať pred štátom, ktorý je voči nemu vonkoncom nepriateľský, azda ešte nepriateľskejší, než bolo kresťanom na začiatku nášho letopočtu rímske impérium. Ba možno opravdivo tvrdiť, že dnešný štát je priamo tyranský voči kresťanom. Otázka: Už niekoľko rokov hovoríte o tzv. « kríze náboženského svedomia moderného človeka ». Aké sú hlavné charakteristiky tejto krízy vo vašich prednáškach a myšlienkach? Giussani: Snažil som sa svojimi prednáškami vzbudiť záujem o svedomie človeka, ktoré má podľa mňa dva póly. Prvý pól je všeobecný pesimizmus voči kresťanskej náuke o človeku, a najmä čo sa týka všeobecného povedomia dedičného hriechu ľudí. Odstránenie poznatku dedičného hriechu v mysli moderného človeka spôsobilo, že tento občan « pozemského mesta » si dovoľuje všetko. Ide tu však o veľký klam, nech sa už pravda o dedičnom hriechu chápe hocijako. Niet nijakého lepšieho vysvetlenia ako to kresťanské, že totiž dedičný hriech rozštiepil ľudské srdce a vložil doň neustály nepokoj a rozorvanie. Na druhej strane je pól hlbokého životného optimizmu voči ľudskej histórii a voči ľudskej existencii, ku ktorému sa kresťan môže dopracovať silou viery vo zmŕtvychvstanie Ježiša Krista. Preto som vyzýval kresťanov, aby správne upravili svoju nádej v ľudský Pokrok a v Evolúciu a v Hodnoty človeka. Vyzývam všetkých kresťanov, aby založili svoju nádej na záruke konečného vzkriesenia, ktoré jediné môže zúrodniť ľudskú existenciu, aby priniesla « stonásobnú úrodu», ako to spomína Ježiš v evanjeliu. To znamená, že kresťan má s chuťou a s láskou pracovať na tomto svete, ktorý je ohraničený časom a priestorom. A hoci je tento náš život krátky a chudobný, môže byť prameňom spokojnosti, ktorú spokojnosť je ťažko očakávať, ak sa život vnesie do iných dimenzií. Otázka: Vráťme sa ešte ku kríze kresťanského svedomia. Môžeme zo strany Cirkvi badať dajakú involúciu, obrat dozadu? Ak áno, ktoré sú tie najhlavnejšie chyby? Giussani: Zdá sa mi, že na jednej strane redukujeme veľký kresťanský FAKT, ktorý vrcholí vo zmŕtvychvstaní Ježiša Krista, na slovo, na náuku, zakotvenú v dominujúcej kultúre. Z toho vyplýva istý triumf historicizmu, ktorý sa stal všedný a veľmi rozšírený aj u mnohých teológov po koncile. Na druhej strane kresťanskú' vieru (vernosť) občas redukujeme na moralizmus. Toto zúženie kresťanského FAKTU na moralizmus, je ešte mizernej šie ako predošlé, lebo ochudobňuje kresťanstvo o jeho vznešenosť a hodnosť. Kresťanská vernosť je vo svojej podstate láska, láska k osobe Ježiša Krista. Z tohto poklesnutia viery nevyhnutne vyplynulo, že idea Cirkvi zakotvila vo veľmi geografickom, miestnom ponímaní. Lenže podľa mňa niet nič horšieho, ako vynášať do výšky « miestnu » Cirkev na úkor Cirkvi všeobecnej. Pretože hodnota alebo je « všeobecná », alebo hodnotou vôbec nie je. Už aj preto, že keby nebola všeobecná, nemohla by závodit’ s prevládajúcou kultúrou, ktorá je « všeobecná ». Otázka: Chápem, že Cirkev sa nikdy nesmie zrieknuť integrálnosti a totálnosti, ktoré sú základné pre kresťanský FAKT. Čo sa stáva v kresťanstve, keď sa minimalizujú požiadavky viery? Giussani: Na jednej strane sa stráca realistická postať. Prenecháva sa miesto umelému nadúvaniu sa akéhosi dobrovoľníctva, alebo sa všetko zredukuje na banálne inštitutívne združovania sa. Na druhej strane je nebezpečie, že odumrie v zárodku každá dobrá chuť niečo dobrého vykonať, vybudovať. Prekáža sa kreatívnosti, tvorivosti, ktorá vyrastá z lásky. Láska, ako sa to analogicky stáva vo vzťahu medzi mužom a ženou, len vtedy bude plodnou, keď sa prežíva vo svojom prirodzenom a vhodnom prostredí, totiž medzi manželom a manželkou. Otázka: Môžeme tvrdiť, že tento minimaliz- mus zapríčiňuje dnes v Cirkvi nedostatok vhodnej výchovy k viere? Giussani: Tento minimalizmus zapríčiňuje dnes v Cirkvi takmer totálny nedostatok autentického posolstva, a to práve v pokoncilovom období a už po mnohé roky. Našťastie toto ohlasovanie posolstva ožilo v posledných rokoch pontifikátu Pavla VI. a veľmi krásne sa rozmohlo počas pontifikátu Jána Pavla II. Otázka: Ako sa predstavuje Váš spôsob ohlasovania Kristovho posolstva? Giussani: Srdcom našei ponuky modernému človeku je v prvom rade ohlasovanie veľkej udalosti, veľkého FAKTU, ktorv sa odohral a ktorý prekvapuje dnešných ľudí tak, ako prekvapilo takmer pred dvetisíc rokmi posolstvo anjelov chudobných betlehemských pastierov: « Sláva Bohu..., 10 [pageend10]pokoj ľuďom..., NARODIL SA VÁM SPASITEĽ! » Je to ohlasovanie skutočnosti, FAKTU, udalosti všetkým ľuďom bez ohľadu či sú nábožensky založení alebo nie. Pochopenie tejto radostnej udalosti zapríčiňuje a umocňuje ten základný zmysel závislosti na INOM a upozorňuje na ten stred originálnych evidencií, ktoré označujeme menom: náboženský zmysel. Otázka: Všetci v Cirkvi hovoria o kresťanských dogmách a o Kristových tajomstvách, a predsa sa mi zdá, že toto ohlasovanie vplýva veľmi slabo na ľudský život. Giussani: Dá sa to vysvetliť tým, že kresťan môže hovoriť o Kristovom živote a o jeho tajomstvách tak, ako môže rozprávať históriu o Bud- hovi. To znamená, že môžeme mať na jednej strane ohlasovanie, ktoré prináša so sebou silné posolstvo, nádhernú zvesť o veľmi reálnej a veľmi aktuálnej skutočnosti. Na druhej strane môžeme mať veľmi suché historické vyrozprávanie, o ktoré sa máloktorí zaujímajú, alebo vždv len tí istí. Povedať napríklad, že v dejinách Cirkvi sa odohrali zázraky, môže byť pre mnohých indiferentné, nazaujímavé... Ale povedať naopak, že už niekoľko rokov viaceré dievčatá a chlapci v Medžugorí prežívajú veľmi zaujímavú experienciu, o to sa ihneď zaujme tlač, televízia a rádio a pohýňa to svedomím mnohých. Chcem to povedať presnejšie: v Cirkvi nechýba dostatočné slovné ohlasovanie evanjeliového posolstva, ale máloktorí sa stretajú so silou tohto posolstva. Otázka: Možno s istotou tvrdiť, že v našej epoche sa dáva v teológii veľký dôraz na kristo- centrizmus — Ježiš Kristus stred všetkého. A predsa sa zdá, že život kresťanov nie je presiaknutý prítomnosťou Ježiša Krista. Kde a ako sa uskutočňuje stretnutie sa s Kristom? Giussani: Dostávame sa do stretnutia s veľkým kresťanským FAKTOM, keď sa stretáme s osobami, ktoré už zažili veľké stretnutie s Kristom a u ktorých toto stretnutie zapríčinilo zmenu celého ich života. Teda na otázku ako odpovedám: v stretnutí sa s ľuďmi, s jednotlivými osobami alebo aj so skupinami, alebo aj s dajakou historickou skutočnosťou. Kde? Hocikde, na hociktorom mieste. Pod týmto stretnutím nemyslím na prečítanie dajakej evanieliovej state alebo na vvpočutie dajakej prednášky o Ježišovi Kristovi. Tieto veci sa môžu často rovnať účasti na divadelnom predstavení. Stretnutie (súlad, impakt, zraz, náraz) je dajaká udalosť, dajaký dej, môže to bvť aj osoba, ktorá rozpráva, ale to, čo zarazí nie je tak slovo samo o sebe, ako zmena, ktorá sa pod vplyvom slov u osoby udiala. Otázka: V posledných rokoch sa veľa hovorí o tzv. «dominujúcej kultúre». Kedy sa kultúra stáva dominujúcou, prevládajúcou? Giussani: Stáva sa to vtedy, keď obsah určitej kultúry je tak systematicky propagovaný masovokomunikačnými prostriedkami, že čoskoro informuje a formuje takmer samočinne mentalitu mnohých ľudí. V určitom čase sa duchovný vzhľad jednotlivca a celej spoločnosti zredukuje na také obrazy a rozmery, ako ich predstavujú masovokomunikačné prostriedky. Aké je však odstrašujúce, ba priam odporné vidieť jednotlivca, ktorý sa nechal determinovať vo svojich úsudkoch a vo svojich činoch tým, čo « hovorí doba »! Otázka: Ako by ste opísali dnešnú panujúcu kultúru a jej vplyv na kresťanský život? Giussani: Veľmi jednoducho: «carpe diem» — užívaj! Snaž sa vyťažiť zo života najväčší možný pôžitok a nestaraj sa, lebo matéria vecí je takmer nevyčerpateľná. A výsledok? Veci veľmi kontrastné: samota, plač, samovraždy, neistota, zúfalstvo, prázdnota a mnohé iné negatívne skutočnosti, ktoré poznačujú život dnešných ľudí. V takomto životnom kontexte kresťanstvo sa zredukuje na akúsi « schému ». Nastáva niečo podobné, ako to, čo sa deje v niektorých východných krajinách: do kúta v dome sa postavia oltáriky predkov, ktoré však nijako nevplývajú na konkrétny pratický život. Aj kresťanstvo sa môže zredukovať na akýsi zhluk organizovaných pobožností, ktoré zodpovedajú « náboženskému citu », ale všetko to nevplýva na konkrétny život dnešných ľudí. Na biskupskej synode sa zúčastňujú biskupi, ktorých vyvolia na biskupských konferenciách v jednotlivých krajinách, ďalej kardináli z vatikánskej kúrie a tiež 30 biskupov alebo duchovných, ktorých menuje osobne Svätý Otec. Medzi 30 členmi, ktorých na synodu o laikoch osobne vymenoval Svätý Otec, je aj Monsignor Ján Hirka, ordinár prešovskej gréckokatolíckej diecézy. Je to veľká pozornosť zo strany Svätého Otca, ktorú si musíme s veľkou vďakou všimnúť. Je však otázka, či slovenské vládne komunistické orgány povolia Mons. Hirkovi vycestovať, aby sa zúčastnil na zasadaniach synody. Tu sa ukáže, ako to slovenskí politickí činitelia myslia s Cirkvou v našej vlasti. Máme nádej, že títo ľudia si uvedomia, aký nepriaznivý propagačný výsledok by dosiahli, keby odmietli Mons. Hirkovi vycestovať a zúčastniť sa na synode. Všetka svetová tlač by si to všimla. Musíme byť však pripravení na to najhoršie, lebo aj na predchádzajúcu synodu bol povolaný Mons. Hirka, ale povolenie vycestovať od úradov nedostal. 11 Z italiančiny preložil Paulus MONSIGNOR JÁN HIRKA POVOLANÝ NA SYNODU [pageend11]Na kultúrnom poli Koncom júna tohto roku mnohí záujemci o kultúrny život Slovákov v zahraničí boli zaiste veľmi milo prekvapení, keď dostali do rúk prvé číslo oživeného časopisu MOST (ročník XXXIII, dvojčíslo 3-4, 1986). Číslo zredigoval nový šéfredaktor Jozef M. Rydlo, graficky ho upravil akademický maliar Stano Dusík a jeho vytlačenie finančne umožnil Otec biskup Dominik Hrušovský. Po smrti Otca Mikuláša Šprinca sa utvoril « Výbor na zabezpečenie MOSTU », ktorý v posledných mesiacoch na stránkach slovenských časopisov v zahraničí burcoval krajanov, aby sa postarali o udržanie tejto slobodnej tribúny slovenskej kultúry a stali sa svojou štedrou finančnou podporou zakladajúcimi alebo podporujúcimi členmi MOSTU. Ešte pred uverejnením výzvy však Otec biskup Dominik Hrušovský sa rozhodol, že bude financovať vydanie jedného čísla MOSTU. Urobil to z úcty ku kňazovi Otcovi Šprincovi, ktorý patril v posledných rokoch svojho života pod jeho jurisdikciu a tiež, aby sa dokončil XXXIII. ročník - 1986 časopisu. Ďakujeme Otcovi biskupovi Dominikovi Hrušovskému, za jeho skvelý príklad mecenášstva, veď podporovanie slovenských literárnych a kultúrnych podujatí bolo vždy vecou srdca vysokých cirkevných slovenských hodnostárov, a pomohol svojím veľkodušným činom preklenúť most k oživeniu a pokračovanie časopisu, ktorý po dlhé roky s láskou redigoval a vydával básnik Otec Mikuláš Šprinc. Nože prelistujme číslo tohto oživeného časopisu. Prvá padne do očí grafická úprava, ktorú stvárnil akademický maliar Stano Dusík. Ide o úpravu, ktorá nesie na sebe pečať osobnosti nášho umelca. Obálka na prvý pohľad nezapôsobí veľmi « moderne» — hoci ide o ústrednú modernú kresbu, ktorá je však vsadená do trochu tradičného rámca, s tradičným rozvrstvením priestoru a výberom písma. Toto sú však len maličkosti, lebo obálka sa predstavuje vždy veľmi « dôstojne ». Výstižné sú perokresby jednotlivých čiastok časopisu, napodobňujúce iniciálky starých rukopisov. Na zvýraznenie jednotlivých hesiel vari by sa bolo žiadalo, aby boli vyznačené markantnejšie, s väčšími typografickými charaktermi v dolnej časti kresby. Teraz len máloktorí si všimnú, že ide o časti, o kapitoly, do ktorých redaktor rozdelil zozbieraný materiál. Šéfredaktor Jozef M. Rydlo nám po obsahovej stránke pripravil zaujímavé číslo. Inteligentne rozdelil materiál podľa viacerých hesiel: Most, úvodník ■ História - Literatúra - Mladá tvorba - Poézia - Próza - Preklady - Stanoviská - Ľudia, roky, udalosti ■ Zaznamenávame - Čo píšu iní - Knihy - Listáreň ■ SSSU (Spolok slovenských spisovateľov a umelcov). Mnohé články sú na vysokej úrovni a sú bezpochyby hodnotnou mincou do pokladnice slovenskej kultúry a literatúry. Iné články majú svoju dôstojnú vecnú i literárnu úroveň. Niektoré práce, dovolíme si posúdiť, vyzerajú menej vyzreté a čitateľ sa len ťažko ubráni dojmu, že dosť ľahko prešli «redaktorským svedomím ». Dozaista, číslo, aby mohlo pojať do okruhu prispievateľov mnohých, nemôže mať iba špičkové príspevky. Budúce čísla, ktoré dúfame budú pravidelne nasledovať po tomto vydarenom čísle, budú môcť hosťovať aj práce pripravené « na objednávku », v tom zmysle, že to budú práce na slovo vzatých odborníkov, ktoré obohatia čitateľa po každej stránke. Sme istí, že «reštaurovaný» Spolok slovenských spisovateľov a umelcov (SSSU), ktorý sa podujal na pokračovanie vydávania MOSTU a ktorý ho pokladá za svoj orgán, bude vedieť tento časopis udržať a zveľaďovať, aby bol konkrétnym prejavom kultúrne a literárne pracujúcich a mysliacich Slovákov v slobodnom svete. Gratulujeme šéfredaktorovi, umeleckému redaktorovi, prispievateľom ako aj všetkým spolupracovníkom, že pripravili záujemcom literatúry, kultúry a umenia toto milé prekvapenie vo forme reprezentačného čísla MOSTU. Spolu so šéfredaktorom aj my «veríme vo víťazstvo Ducha, lásky a krásy », a dúfame, že na tejto kultúrnej a literárnej tribúne sa stretnú mnohí « ktorí vedia pozitívne myslieť, činorodé konať a tvorivo písať » a tak šíriť, zveľadovať a povznášať slovenskú národnú kultúru. 12 O.R Kto sa zaujíma o číslo a o predplatné časopisu, adresa redakcie a administrácie je nasledovná: MOST, Box 80, 1010 Lausanne 10, Suisse. Bankové spojenie: Konto (0450) 107660-50 MOST, Quartely for Slovák Culture, 1003 LAUSANNE, SUISSE. Predplatné na rok: US 25.00. RADOSTNE VÍTAME PRVÉ ČÍSLO OŽIVENÉHO ČASOPISU MOST MOST ROČNÍK XXXIII • 1986 • DVOJČÍSLO 3-4 [pageend12]ARMANDO VALLADARES OPISUJE VO SVOJEJ KNIHE « PROTI VŠETKEJ NÁDEJI » TYRANIE POLITICKÝCH VÄZŇOV V CASTROVÝCH LÁGROCH NA KUBE Armando Valladares, kubánsky básnik, veriaci človek, je veľká osobnosť pre svoj duchovný rozmer. Podarilo sa mu priamo zázračne sa vyslobodiť z Castrových žalárov na Kube, aby mohol o nich vydať zdrcujúce svedectvo. Teraz má päťdesiatdva rokov a dvadsaťdva z nich prežil v kubánskych žalároch, podrobený najhroznejším fyzickým a psychickým tortúram. Do žalára ho dal vrhnúť « lider maximo », Castro, tri dni pred Vianocami roku 1960 jedine preto, že Armando Valladares sa netajil pred svojimi kolegmi svojou katolíckou vierou a presvedčením, že Castrova revolúcia skončí tyranstvom. Bol obžalovaný ako « kontrorevolucionár » a odsúdený na smrť bez najmenšieho dôkazu. « Svedectiev a dôkazov proti tebe nemáme, to je pravda, ale vieme, že si potenciálny kontrorevolucionár a to nám stačí, » povedal jeden z dozorcov. Zvláštnym Božím zásahom bol zachránený od smrti, ktorú podstúpili jeho priatelia s posledným zvolaním: « Nech žije Kristus Kráľ, preč s komunizmom! » Ako politického odsúdenca odvliekli ho do koncentračného tábora. Isteže, aj on by bol radšej volil smrť, ako pobyt na ostrove De Pinos, v La Cabaňa alebo v Boviato. Život v týchto koncentrákoch bol hrozný: nútené práce v kamenných doloch, kde odsúdenci museli pracovať roky a roky úplne nahí, špinaví, s úžasným nedostatkom jedla, s chrobákmi a odporným hmyzom na tele. Museli sa uspokojiť s každodennou žbrndou, trápila ich malária, nedostávalo sa im nijakej lekárskej opatery. Ponorenie odsúdencov do hnojovky na hodiny a hodiny až po samé ústa, to bol jeden z najľahších trestov. « Možno, že nezdochnete — povedal raz jeden dozorca odsúdencom — ale nebudete viac ľuďmi, budete zvery ». Valladares si nechcel nikdy obliecť modrú rovnošatu « politických rehabilitantov », ktorí nakoniec vyhlásili, že sa stávajú komunistami, len aby dostali nejaké to uvoľnenie od neľudského mučenia. « Zachytil som sa Ježiša Krista a preto som nikdy nepodľahol. » Pred piatimi rokmi sa dostal na slobodu vďaka organizovanému medzinárodnému tlaku, ktorý vyvinula jeho manželka Marta. Svoje skúsenosti opísal v knihe « Proti všetkej nádeji », ktorá odhalila svetu tragickú skutočnosť: na Kube je 200 trestaneckých lágrov so 24.000 politických väzňov, ktorí sú prinútení žiť pod ľudskú dôstojnosť. Kniha sa stala čoskoro best-sellerom nielen v Spojených štátoch amerických, ale aj v iných krajinách sveta. Pripravuje sa aj film podľa tohto otrasného svedectva, a možno sa staviť, že zapôsobí ešte hlbšie na svetovú verejnosť ako film « Papillon », natočený s Dustinom Hoffmanom a Steven Mc Quee- nom. Valladares poskytol rozhovor redaktorovi talianskeho časopisu « Litterae communionis», z ktorého vyberáme najzaujímavejšie state. Otázka: Pán Valladares, mučenia, ktoré opisujete vo svojej knihe sú také hrozné a hnusné, že som sa musel veľa namáhať, aby som vydržal prečítať knihu až do konca. Aký zmysel majú tie hrozné spôsoby mučenia? Valladares: Podľa mňa zmysel, lepšie povedané cieľ mučení je tento: zlomiť odolnosť odsúdeného. Prinútiť ho, aby priznal, že komunizmus je správny. Úplne zničiť duchovnosť človeka. Otázka: Počul som raz tvrdenie, že kto sa nachádza bezprávne a nespravodlivo odsúdený v koncentráku, má sa snažiť vyjsť z neho za každú cenu, aj za cenu zrady ideálov. Vy ste odvrhli možnosť « politickej rehabilitácie ». Prečo? Valladares: « Politická rehabilitácia » znamená, že uväznený zavrhne svoje osobné presvedčenie a pripustí, že komunizmus je jediná náprava pre svet, že je priam šťastím. Musí odvrhnúť Boha, ktorý « neexistuje ». Boh ie vraj « výmyslom zadubených ľudí ». A keď už človek zaprel svoje vnútro, svoju minulosť, svoju česť, svoju vieru v Boha, po13 Zachytil som sa Krista, preto som nepodľahol... [pageend13]tom žiada, aby bol integrovaný do novej komunistickej spoločnosti. Moji mnohí spoločníci sa radšej nechali zabiť, ako prijať toto poníženie. A ja si myslím, že je lepšie zomrieť, ako poprieť princípy, ktoré ma definujú ako človeka. Pretože je omnoho horšia duchovná smrť, ako smrť telesná. Otázka: Pre materialisticky založeného človeka odpor, aký ste vy vyvinuli v žalári, je celkom nepochopiteľný. Vraj, načo odporovať; lepšie je podvoliť sa určitým príkazom a mať sa lepšie, byť na pokoji. Valladares: Vskutku, mnoho ľudí tak zmýšľa. V jednom rozhovore istý novinár sa ma pýtal, či má zmysel znášať také prenasledovanie a mučenie pre hájenie určitých presvedčení a myšlienok. Či vraj nebolo vhodnejšie ukázať navonok priklonenie sa ku komunizmu, ale vo vnútri ostať verným svojmu presvedčeniu. Tomuto novinárovi som vtedy začal hovoriť o prvých kresťanoch, ktorí sa nechali roztrhať šelmami na aréne v cirkuse, než by zapreli svoju vieru. Mnohým sa táto mučenícka smrť zdá absurdná, mali vraj navonok zaprieť vieru, ale vo vnútri mali ostať verní Kristovi. Lenže tento novinár si neuvedomoval, že to bolo práve mučeníctvo kresťanov, čo dalo hodnosť kresťanstvu. Na tomto vernom svedectve Kristovi a jeho viere vyrástla najkrajšia civilizácia, totiž civilizácia kresťanská. Otázka: Čo pre vás znamená sloboda? Valladares: Žiť v dokonalej harmónii a s nadšením so svojimi vnútornými princípmi. Nezáleží na tom, že telo je týrané..., to, čo nemôže byť prebodnuté, je duša. Otázka: Necítili ste sa nikdy otrokom? Valladares: Nikdy! Vždy som sa cítil slobodný. Pretože sloboda nie je priestor, v ktorom sa môžem pohybovať. Mnohí ľudia na Kube kráčajú ulicami, ale istotne nie sú slobodní. Ja aj v tom najtmavšom kúte žalárenskej cely som sa vždy cítil slobodný, slobodný spôsobom, ktorým sa niekto môže cítiť slobodný v žalári, totiž v myšlienke, v duši a vo svojom srdci. Otázka: Ako ste dosiahli túto vnútornú slobodu? Valladares: Takúto slobodu dáva jedine Boh. V hociktorom ľudskom skutku, aby sa mohol kvalifikovať ako ľudský, je potrebná určitá miera viery. Otázka: Povedali ste, že cieľom Castrových koncentračných táborov je zničiť vnútro človeka. Nezdá sa vám, že aj na Západe je často ohrozené vnútro človeka? Valladares: Istotne, aj tu na Západe existujú faktory, ktoré ohrozujú vnútro človeka. Prežívame krízu základných ľudských hodnôt. Predsa však veľmi veľa závisí od postoja, ktorý človek osobne zaujme voči samotnému zmyslu života. Na Kube však existuje skutočná a opravdivá vládna organizácia, ktorá je namierená zničiť ducha človeka, a to nielen u tých, čo sú väznení v žalároch, ale vo všetkých občanoch Kuby. V tejto krajine vládne systém, ktorý sa snaží od útleho detstva vychovať človeka ateistu a materialistu a zničiť v ňom myšlienku na Boha. Toto je perfídne premyslený pokus dosiahnuť úplné zničenie identity človeka. Otázka: Ako si vysvetlíte, že na Západe sa nájdu tí, čo ešte bránia obraz Castra a pokladajú ho za záchrancu Kuby? Valladares: Nie je to nič nového v dejinách: za časov Stalina sa stalo to isté. Keď sa na Západe denuncovali Stalinove zločiny, tí, čo sympatizovali s komunizmom hovorili, že je to špinavá propaganda Ameriky a západných kapitalistických štátov proti Sovietskemu zväzu. Celá táto propaganda je vraj falošná, lebo v Sovietskom zväze neexistujú nijaké koncentračné tábory, nie sú tam politickí zločinci a väzni, nikto nie je prenasledovaný pre svoje politické presvedčenie. Stalin je dobrý a pokojami- lovný človek, ktorý chce každému len dobre a veľmi múdro vedie svoju vlasť napred. S Castrom na Kube je to isté. Keď však raz ľudia spoznajú Castrove zločiny, budú sa hroziť, ako sa zhrozili nad zločinmi « baťuška Stalina ». Otázka: Prečo sme museli čakať 25 rokov, aby sme sa dozvedeli pravdu o Kube a o Castrovi? Valladares: Pretože medzi politikmi a vo svetovej tlači jestvuje tzv. « výberová citlivosť », ktorá sa zdvihne len vtedy, keď treba odsúdiť zločiny diktátorov orientovaných doprava. Politici a svetová tlač mlčia, keď ide o zločiny ľavicových diktatúr a diktátorov. Táto « výberová citlivosť» je nemravná. Ľudské práva by mali byť nad všetky ideologické hrádze, hodnosť človeka by mala byť dôležitejšia, než to, či je on liberál, konzervatívec, pravičiar alebo ľavičiar. Otázka: Co by ste po tomto všetkom chceli odkázať mladým ľuďom? Valladares: Učte sa milovať vnútornú slobodu ducha! Túto vnútornú slobodu získavajú iba tí, ktorí sa otvoria Kristovmu evanjeliu. Buďte slobodní vo svojom vnútri, lebo len takto sa stanete schopní bojovať za slobodu sveta. Z talianskeho originálu preložil A. Jakubík 14 Z italianskeho originálu preložil A. Jakubík [pageend14]Svetový kongres Slovákov — SKS — združuje slovenské organizácie a jednotlivých členov, ktorí chcú v zahraničí pracovať na udržaní nášho duchovného dedičstva s úsilím, aby náš národ a naša vlasť mohli jedného dňa slobodne rozhodnúť o svojich osudoch. Kanadské mesto Toronto bolo od 30. júna do 5. júla 1987 dejiskom ôsmeho generálneho zhromaždenia Kongresu. Je to vždy vzácna príležitosť postretať starých známych, spoznať význačnejšie osobnosti slovenského verejného života v zahraničí, povzbudiť sa príkladom horlivých pracovníkov na rôznych poliach a oboznámiť sa s podujatiami pre dobro Slovákov vo vlasti a za jej hranicami. Ako to už život prináša, každé generálne zhromaždenie má svoje nové problémy, čo kladie čas a s ktorými sa treba vyrovnávať. Práce preto prebiehajú na viacerých rovinách. Je to na prvom mieste rokovanie o úlohách jednotlivých zložiek Kongresu, o ich plnení a o plánoch do budúcnosti. Ide ďalej o spoločenské programy, ktoré dopĺňajú pracovnú časť. Veľký význam mávajú i pridružené stretnutia rôznych spolkov alebo záujemcov o vymedzenú problematiku na niektorom poli. Náboženské vložky dávajú celému stretnutiu akoby ideový a mravný podklad. Torontské generálne zhromaždenie malo pred sebou niekoľko závažných otázok. V prvom rade sa muselo trochu zahľadieť do samých radov Kongresu, porátať sily a zamyslieť sa nad obnovou a omladením vedúcich. To vykonali v rámci možností voľby, pri ktorých vystúpili do popredia a do vedenia viacerí mladší pracovníci a pracovníčky. — Kongres ďalej cítil potrebu, a to aj pod tlakom zvonku, zaujať postoj k židovskej otázke, ktorá zohrala takú dôležitú úlohu vo vojnových rokoch v celom svete. Zhromaždenie to vykonalo osobitnou rezolúciou: zaujíma v tejto záležitosti zmierne stanovisko v nádeji, že takto sa otvoria niektoré dvere, čo boli Kongresu doteraz vždy zatvorené. — Zdravý pohľad do budúcnosti ukladá Kongresu i potrebu predvídať nové okolnosti národného jestvovania, keď národ bude môcť slobodne, bez nátlakov zvonku a bez násilia zvnútra, voliť svoje konečné právne usporiadanie. Svetový kongres Slovákov sa vyslovuje za princíp sebaurčenia, a to až do posledných dôsledkov, teda do osobitnej a samostatnej štátnej formy. — Vo svojom vnútri Kongres sa musel zaoberať napätím, čo sa rodí z dvojakého druhu členstva, inštitucionálneho a individuálneho. SKS pôvodne vznikol ako střechová ustanovizeň už jestvujúcich slovenských organizácií. Keď boli za individuálnych členov pripustení viacerí jednotlivci, ukázala sa ťažkosť, ako dať do súladu osobnú a hromadnú reprezentáciu, ako potom voliť. Zhromaždenie hľadalo riešenie, ale problém zostal.. Kultúrny program, čiastočne i zábavného rázu, býval každý večer. V utorok 30. júna sa oň postarali členovia Kanadsko-slovenskej národnej rady. V stredu bol večer slovenskej poézie, piesní a tancov. Vo štvrtok boli na programe ľudové piesne, ktoré pekne zarámovali prejav predsedu Štefana Romana. Piatok bol venovaný áriám z opery Gejzu Dusíka « Modrá ruža ». V sobotu, na záver, bol slávnostný banket, pri ktorom bol hosťom a slávnostným rečníkom kanadský ministerský predseda Brian Malroney. — V rámci generálneho zhromaždenia SKS sa konalo aj zasadnutie Spolku slovenských spisovateľov a umelcov. Počas banketu boli slávnostne odovzdané i národné, ceny, čo SKS udeľuje význačným osobnostiam. Tohto roku najväčší záujem vzbudila cena, ktorú dal Kongres Pavlovi Čar- nogurskému na Slovensku za jeho celoživotnú činnosť. Cenu prevzala manželka, ktorá bola práve v Kanade na návšteve u syna. Poďakovala sa dojímavým príhovorom. Náboženské ovzdušie prinášala na začiatku a na konci každej pracovnej časti modlitba. Denne bývala v jednej miestnosti, upravenej na kaplnku, rímskokatolícka svätá omša. Záverečné bohoslužby sa konali v novej ešte nedokončenej gréckokatolíckej katedrále neďaleko Toronta. Svätú omšu vo východnom obrade slúžil Otec biskup Michal Rusnák, diecézny biskup slovenských gréckokatolíkov v Kanade. Koncelebrovali Otcovia biskupi Jozef Adamec a Dominik Hrušovský i viacerí prítomní kňazi. V nedeľu 5. júla boli ešte gréckokatolícke bohoslužby v Unionville, evanjelické v Luteránskej farnosti svätého Pavla, rímskokatolícke vo farskom chráme osady svätého Cyrila a Metoda v Torontě. Celý náboženský program vyvrcholil v nedeľu 5. júla púťou do Midlandu, na miesto, kde položili život za vieru prví kanadskí misionári. Tu viedol koncelebráciu Otec biskup Hrušovský, krásnu homíliu o Panne Márii povedal Otec biskup Rusnák, krížovú cestu sa predmodlie- val predstavený slovenských jezuitov z Cambridge Otec Čierny a na záver povedal primerané myšlienky pri kríži Otec Ján Loydl. Celkový dojem, ktorý si iste každý účastník z Toronta odnášal, bolo povedomie, že slovenský duch nezomiera, ale žije, a môže hľadieť do budúcnosti s oprávnenou nádejou. 15 GENERÁLNE ZHROMAŽDENIE SKS V TORONTĚ z.r. [pageend15]Zo Slovenska Sme skupina veriacich z Milana, ktorá sa zúčastnila 4. a 5. júla na tradičnej púti do mariánskej svätyne v Levoči, mestečku na východnom Slovensku blízko poľských hraníc. Bol to pre nás ozaj mimoriadny zážitok: bolo nás 230.000 pútnikov, poväčšine mladých. Mnohí slovenskí pútnici prišli do Levoče peši, putujúc aj niekoľko dní, aby takýmto spôsobom prejavili úctu k Matke Božej. Počas putovania striedali piesne s modlitbami, uzobrané ticho s recitovaním svätého ruženca. Ak cestou postretli dajaký kostol alebo kaplnku, zastavili sa v nich, aby si odpočinuli. Už od soboty ráno vrch, na ktorom stojí mariánska svätyňa, hemžil sa pútnikmi. Väčšia časť pútnikov prenocovala zo soboty na nedeľu pod holým nebom. Cez celú noc sa slúžili vo svätyni sväté omše. V nedeľu 5. júla o desiatej hodine slúžil slávnostnú svätú omšu ordinár spišskej diecézy Mons. Štefan Garaj. Na konci bohoslužieb Otec ordinár, priamo s pohnutím, udelil prítomným požehnanie v mene Svätého Otca Jána Pavla II., s ktorým mal šťastie sa stretnúť v Poľsku pri pápežovej návšteve. Požehnanie Svätého Otca prijali veriaci dlhým a srdečným potleskom. Na púti sa zúčastnil aj tajne vysvätený biskup Otec Ján Chryzostom Korec, ktorý sa dlho rozprával s rozličnými skupinami, modlil sa s nimi a oduševňoval ich horlivo sláviť Mariánsky rok. Politické orgány tohto roku verejne neprekážali púti, ale bolo možno pozorovať policajtov v civili, ako sa pohybovali medzi pútnikmi, fotografovali ľudí a držali pod kontrolou najmä mladých ľudí. « Pravda » orgán Slovenskej komunistickej strany, štyri dni po púti ostro napadol púť a napísal, že na Slovensku sa vraciame k «politickému klerikalizmu ». Denník tiež informoval, že tzv. « tajná Cirkev » vyvíja veľkú činnosť, ktorá sa vymyká spod kontroly štátnej moci a že to treba čím skorej prekaziť. Veľmi hanebná sa nám zdala očer- ňujúca kampaň, ktorú narafičila oficiálna komunistická tlač, keď v niektorých článkoch časopisov a novín pred púťou vyzývala rodičov, aby nedovolili svojim deťom putovať do Levoče, « lebo v týchto kúžkoch mladých veľmi ľahko môže kolovať droga a vyskytnú sa často tepistické výčiny nespratných elementov ». Boli sme priamo nadšení, keď sme videli tú veľkú a nádhernú vieru slovenského ľudu a jeho živú úctu k Panne Márii. Je to viera hlboká, nie bigotná, živená predovšetkým nadšeným duchom prinášať obety za ňu, viera veľmi dôstojná. Veľmi nás prekvapila pokojná trpezlivosť, s akou ľudia aj celé hodiny vedeli stáť v rade pred spovedelnicami, aby mohli prijať sviatosť zmierenia. Videli sme aj veľkú solidárnosť obyvateľov mestečka Levoče, ktorí pripravili pred svojimi domami nádoby s vodou a s občerstevním pre pútnikov, pretože verejné úrady sa nepostarali o primerané stánky. Toto všetko ukázalo, aká je veľká viera slovenských veriacich, ktorí sa nedajú ničím zastrašiť. Začiatkom júna toho roku prechádzala Slovenskom na ceste po Poľska známa rehoľníčka Matka Tereza. Navštívila aj baziliku Panny Márie Sedembolestnej v šaštíne. Na fotografii ju vidíme, ako sa jednoducho a pokorne modlí medzi ostatnými pútnikmi v našej národnej svätyni. Po svätej omši sa prihovorila prítomným pútnikom po chorvátsky. Povzbudila ich, aby si vždy uctievali Matku Božiu a zvlášť v tomto Mariánskom roku. Navštívila aj Otca biskupa Gábriša v Piešťanoch. 16 LEVOČSKÁ PÚŤ 1987 Skupina italianskych veriacich z Milána navštívila cez leto Slovensko a zúčastnila sa aj na tohoročnej púti v Levoči. V časopise IL SABATO opísali takto svoje dojmy z púte. [pageend16]V celkovej situácii počtu katolíckych kňazov v pastorácii v slovenských diecézach pokračuje negatívny trend. Ročne u nás zomiera priemerne 50 kňazov, kým vysvätených býva okolo 30. O konkrétnej situácii úbytku kňazov v pastorácii svedčí nasledujúca tabuľka: Z tabuľky jasne vysvitá, že od roku 1979 do 1. januára 1987 sa počet kňazov v pastoračnej službe snížil o 377 jednotiek. Mnohí kňazi pomreli, niekoľkí odišli do penzie a viacerým bol odňatý nešťastný štátny súhlas. Súčasný drastický úbytok kňazov a narastanie počtu neobsadených farností sa stále zvyšuje. Ďalším dôležitým aspektom pri určovaní situácie je aj zarážajúci vysoký vek kňazov. V roku 1980 bol priemerný vek kňaza 59,83 roka, k 1. januáru 1987 je to už takmer 62 rokov. Najvyšší priemer má diecéza prešovská — 63,7 roka, relatívne « najmladšia » je košická diecéza — 56,9 roka. V praxi vysoký vek znamená, že napríklad spišská diecéza má 192 kňazov v pastorácii, z ktorých 96 je v dôchodkovom veku nad 60 rokov, ba dokonca 49 kňazov má nad 70 rokov. Často sa opakuje výrok, že národ má takých a toľko kňazov, koľko si ich dokáže vymodliť. Náš národ podľa uvedenej štatistiky tvorí 80,2 percent katolíkov. Je to počet, ktorý napriek všetkým negatívnym danostiam jasne hovorí, že sme národ katolícky a taký aj chceme naďalej zostať. Vieme, že nám chýba cirkevná hierarchia, veď od zriadenia samostatnej slovenskej cirkevnej provincie (1977) nám chýba arcibiskup a aj mnohé biskupské miesta sú už desaťročia neobsadené. Uvedomujeme si však silu modlitby, ktorá môže premôcť všetky nástrahy zlého ducha, ktorý i takým spôsobom chce v nás udusiť plameň viery. Preto v tomto Mariánskom roku zapojme sa do modlitieb za kňazské a rehoľné povolania, prosme za dobrých pastierov pre naše osirelé diecézy v duchu Kristových slov: «Proste Pána žatvy aby poslal robotníkov na svoju žatvu! •• (Lk 10,2). S veľkou radosťou uverejňujeme fotografiu tabla novovysvätených kňazov na Slovesku, ktorú nám poslala jedna dobrá osoba. Novokňa- zov je 36. Je to pekné číslo, ale pre potreby Slovenska nedostatu- čujúce. Prichádzajú správy, že tohto roku bolo prijatých do bratislavského seminára okolo 70 seminaristov. Je to radostná správa a veľmi sa jej tešíme. Všetci naši veriaci, tí vo vlasti ako aj tí v cudzine by si mali pokladať na svätú povinnosť modliť sa bohoslovcov, čo sa pripravujú na kňazstvo a modliť sa za všetkých kňazov a biskupov, aby sväto vykonávali svoj služobný kňazský úrad. 17 NIEKOĽKO ŠTATISTICKÝCH ÚDAJOV O POČTE KŇAZOV NA SLOVENSKU ÚBYTOK KŇAZOV V ROKOCH 1979-1986 V JEDNOTLIVÝCH DIECÉZACH Rok Trnava Nitra Banská Bystrica Košice Spiš Rožňava Prešov Spolu Novokň. Rozdiel 1979 24 6 5 6 2 2 2 47 23 — 24 1980 23 10 7 5 5 2 6 58 19 — 39 1981 28 9 2 4 1 3 5 52 20 — 32 1982 15 4 6 8 6 6 4 49 24 — 25 1983 18 14 8 9 8 4 3 64 23 — 41 1984 18 13 8 6 5 6 4 60 31 — 29 1985 16 9 1 8 6 1 2 43 38 — 5 1986 15 6 7 5 11 2 3 49 31 — 17 SPOLU 157 71 44 51 44 26 29 422 219 —203 CELKOVÝ POČET KŇAZOV V PASTORAČNEJ SLUŽBE Rok Trnava Nitra Banská Bystrica Košice Spiš Rožňava Prešov Spolu Výsledok 1979 626 240 145 244 212 85 221 1773 1. január —377 1987 402 187 118 227 192 64 206 1396 [pageend17]PRE CIRKEV NIJAKÁ GLASNOSŤ • Dávame pozor na to, kto káže tam, kde kostol navštevujú intelektuáli. Mali sme pred zopár rokmi taký prípad v Bratislave, že sa duchovný s nami púšťal do polemiky, citoval tlač a také nehoráznosti. Vyťahoval argumenty. My s nikým, kto je proti nám, nebudeme diskutovať. Už nemá štátny súhlas. • Biskupa Feranca pozvali do Juhoslávie. My sme zistili, že by tam mohol byť vystavený nátlaku klérofašistickej emigrácie. Pre jeho morálno-psy- chické vlastnosti nemali sme záruku, že by sa nedopustil výrokov, aké by neboli súhlasné s nami. Cestu sme zmarili. Chceli Feranca z tajnej cirkvi odviesť od nášho postoja, ale sme im dali takú príučku, že si to nabudúce rozmyslia. • V Lutine majú súdruhovia za úlohu podporovať pravoslávie. To je dôležitá politická úloha. Súdruhovia majú pokyny zúčastňovať sa pravoslávnych obradov. • My sa staráme, aby sa medzi veriacimi nešírili tie veci okolo Lúrd. Sú tam fakty, ktoré zatiaľ veda nevie vysvetliť, a sú tam aj protikomunistické snahy. My radšej nechávame rozširovať to okolo Medžugorja z Juhoslávie. Nech sa modlia trebárs aj sedem ružencov denne a postia do vyschnutia. Máme správy, že to tam aj hierarchia kriticky berie, a tak sa nám bude hodiť, keď to im tam narobí blamáž. • Zabezpečujeme kontakty aj s tajnou cirkvou. Máme tam našich ľudí, od ktorých nežiadame informácie, aby nevyvolali ostražitosť, ale pomocou nich rozširujeme informácie podporujúce naše zámery. • Do vysokých cirkevných funkcií pripustíme len takého, v ktorom máme záruku, že sa nepostaví proti našim cieľom. My nevyžadujeme, aby s nami ideologicky a politicky súhlasil. Môžu s nami diskutovať tam, kde im my dáme podmienky. Máme na to dosť času a ľudí. Môžu si trebárs aj zanadávať, keď neplníme ich požiadavky. Ale nesmú proti nám vystúpiť... • Kňaza, ktorý je atraktívny pre mládež, s bojovnými vlastnosťami, nedáme kázať tam, kde sa sústreďuje mládež. Pri výbere tém kázní a ich vypracovaní spolupracujú s nami pokrokoví duchovní. • Keď máme otázku na študentské krúžky, to sedí, že vznikol istý počet krúžkov medzi študen- tami stredných a vysokých škôl. Tak tomu nie je v učilištiach. Stalo sa to v dôsledku chýb v ideologickej práci, keď sme sa usilovali vytvoriť dobrú členskú základňu Pacem in teris a nevenovali sme pozornosť činnosti tajnej cirkvi, ktorá viedla aj k tomuto. My sa ale staráme, aby v krúžkoch bol obmedzený vplyv bojových kňazov, jezuitov, františkánov a iných. Podarilo sa nám zamedziť ovplyvňovanie vatikánskym rádiom týchto členov krúžkov. To nebolo zložité, lebo pri vyjednávaniach a pomocou našich pák sme zariadili, aby Vatikán nevysielal tak, aby to strhlo mládež. Maríme prenikanie reakčnej literatúry do týchto krúžkov, ostražití sme ku knihám od kanadských slovenských jezuitov, českej akadémie a niektoré zo Slovenského ústavu Cyrila a Metoda v Ríme. Prihrávame do tých krúžkov knižky iných náboženských spoločností vydaných v zahraničí, ktoré nemajú také bojové razenie. Také krúžky sú dávno a na dôležité spoločenské otázky to vplyv nemá. Keď sme vydali nový zákon o umelom prerušení tehotenstva, tajná cirkev robila akcie, ale zákon bez rušivých momentov bol odhlasovaný. Opakujem, také krúžky sú už známe ponad tridsať rokov, ale na vývin spoločnosti to nemá dôležitý vplyv. Darí sa nám zásobovať tie krúžky vtipmi a pesničkami. • Co sa týka štvania Hlinku z Hlasu Ameriky a Slobodnej Európy. Nedá sa, nepodarí sa zabrániť odoslanie niektorých tých ohováračiek. Niekedy im aj my prihráme. • Tie krúžky stredoškolákov a vysokoškolákov, opakujem, dávame pozor, aby sa nešírili reči o boji za Krista, o mučeníctve a tak, aby neboli fanatici. Spievajú si dosť aj to, čo zložili naši umelci a čo sa dáva do televízie. Vieme im « ilegálne » dodať Biblie, a inú takzvanú podzemnú literatúru, ale nie takú, ktorá by mohla vyvolať fanatizmus, aký by nám robil politické ťažkosti. Ich činnosti držíme v medziach takých zábavných stretnutí. A nech si niečo prečítajú aj z Bliblie. Staráme sa, aby Biblie nemali politické komentáre. • Na tých väčších stretnutiach, ku príkladu v Šaštíne, nám čosi ubehlo. Boli tam také klérofašistické provokácie podľa Andreja Hlinku: Za 18 V Košiciach bol dňa 19. novembra 1986 aktív o otázkach súčasnej náboženskej politiky. Na ňom súdruh dr. Máčovský odpovedal na otázky a zaujal stanoviská. Dr. Vincent Máčovský je námestník ministra kultúry SSR a generálny riaditeľ sekretariátu pre veci cirkevné pri Ministerstve kultúry SSR. Niektoré jeho výroky tu uvádzame (v doslovnom znení a bez štylistickej úpravy): [pageend18]Boha život, za národ slobodu! Tomu musíme nabudúce zabrániť. ® Chystáme pre tú nábožensky zaťaženú mládež aj koncert s takými zdanlivo náboženskými pesničkami... Dôležité je, aby náboženská mládež nebola politicky zneužitá. • Nemôžeme proti prejavom náboženského myslenia a prejavom energickejšie zasahovať pre zahranično-politické súvislosti. Treba urobiť i viac na poli ateistickej výchovy. Robíme opatrenia, aby sa redukovalo vyučovanie náboženstva, úspechy na tomto poli hmotne stimulujeme. Našu ideologickú prácu musíme urobiť príťažlivejšou. V tom očakávame zvýšený podiel mládežníckej organizácie. • Do biskupských funkcií nedovolíme takým, ktorí by presadzovali iné formy náboženského života, ako dosiaľ pripúšťame. Nepripustíme laický apoštolát, rehole, ani iné spôsoby politického klerikalizmu. V tých, ktorých pustíme do vysokých cirkevných funkcií, musíme mať v tomto záruku. A my si tých ľudí dobre preveríme. Poviem príklad. Taký biskup Gábriš. Súhlasili sme, aby bol arcibiskup, ale využil pobyt na synode v Ríme pre útoky na náš systém vedeckej svetonázorovej výchovy na školách. Sklamal nás a robí nám aj iné problémy. Jeho povýšenie do funkcie arcibiskupa nepripustíme. Prosíme Otcov biskupov na Slovensku, aby odpustili, že zverejňujeme ich mená v takejto súvislosti. Pobime to preto, aby sa pomocou autentického textu ukázala svojvoľná manipulácia cirkevnými činiteľmi u nás a beztaktnost’ slovných formulácií, aké používal vysoký štátny a politický predstaviteľ, keď hovoril o cirkevnýah veciach okresným cirkevným tajomníkom, pracovníkom štátnej bezpečnosti a lektorom ateizmu. 25 ROKOV ÚSKI Ústredie slovenských katolíckych intelektuálov (ÚSKI) slávi 7. augusta 1987 svoje štvrťstoročné jubileum. ÚSKI je slovenská zložka celosvetového hnutia katolíckych študentov a intelektuálov PAX ROMANA, ktoré má sídlo vo švajčiarskom Fribourgu. S radosťou si plním svoju povinnosť podať bilanciu práce a života našej organizácie od roku 1962. Hneď na začiatku podčiarkujem, že sa sústredím prevažne na popis a nie na hodnotenie. Chronologicky uvediem naše hlavné podujatia. Predstavím vonkajšiu, kvantitatívnu stránku. Vnútorné, kvalitatívne posúdenie prenechávam jednak účastníkom našich podujatí, jednak kompetentným historikom v budúcnosti. Viem, že najdokonalejšie zhodnotí naše úsilie vševediaci Boh. On skúma, ako hovorí žalmista, srdce i obličky (Zjv 2,23) a posudzuje naše úmysly! Vo svojom referáte heslovité rozvediem: 1. históriu; 2. činnosť; 3. poslanie ÚSKI. ÚSKŠ bolo v roku 1921 jedným zo zakladajúcich národných členov medzinárodného hnutia katolíckych študentov Pax Romana. Až do konca II. svetovej vojny (1945) bolo ohniskom kresťanského i národného ducha. V jeho radoch vyrástli poprední slovenskí národovci. V roku 1945 bolo ÚSKŠ jednou z prvých obetí nového, cudzieho režimu, ktorý činnosť ÚSKŠ zakázal. V prvej vlne politických utečencov bolo aj veľa členov a funkcionárov ÚSKŠ. Tí už v roku 1947 obnovili organizáciu v zahraničí. Pokračovaním ÚSKŠ bolo do roku 1962 Združenie slovenských katolíckych študentov v zahraničí (ZSKŠvZ). Na základe nových okolností plenárne zhromaždenie ZSKŠvZ 7. augusta 1962 v Ríme zmenilo názov organizácie na terajšie ÚSKI. V ÚSKI sa združili študenti i vyštudovaní. V roku 1964 Pax Romana prijala ÚSKI za právneho pokračovateľa ÚSKŠ. 19 1. STRUČNÁ HISTÓRIA ÚSKI ÚSKI vzniklo z pôvodného Ústredia slovenských katolíckych študentov (ÚSKŠ), ktoré má svoje korene na zjazde slovenského študentstva 4. augusta 1919 v Ružomberku. Oficiálne bolo ÚSKŠ ustanovené 8. augusta 1920 v Ružomberku. Prvým predsedom ÚSKŠ sa stal Karol Sidor. 1.1. Generálne zhromaždenia ÚSKI Od vzniku ÚSKI bolo doteraz sedem generálnych zhromaždení: 1. zakladajúce, 7, augusta 1962 v Ríme; 2. mimoriadne, oslavné, pri príležitosti 1.100-roč- ného jubilea príchodu Konštantína a Metoda k našim predkom, 12. septembra 1963 v Ríme; 3. 3. júla 1966 v Ríme; 4. 4. júla 1971 v SÚSCM v Ríme; 5. 30. júla 1977 v Kônigsteine, BRD; 6. 6. júna 1981 v Dullikene, Švajčiarsko a 7. 5. októbra 1985 v Múnstertale, BRD. 1.2. Členovia výboru ÚSKI V období 1962-1971 bol predsedom Prof. Dr. Ing. Anton Bugan, od roku 1971 vykonáva túto funkciu Dr. Ján Gunčaga. Funkciu tajomníka zastávali: 1962-1971 Prof. Dr. Milan Ďurica; 1971-1973 Dr. A. Peschaková; 1973-1977 Dr. Ján Krkoška; 1977-1985 Prof. Dr. Vlado Perichta, od roku 1985 je tajomníkom Lic. iur. Štefan Kučera. [pageend19]Vo funkcii podpredsedov sa vystriedali: Prof. Gustav Bakoš, Juraj Ďurčanský, Dr. Ján Miklo- vič, Prof. Dr. Jozef Kirschbaum, Prof. František Vnuk, Dr. Alojz Kvasnička (od r. 1981 doteraz), Prof. Stanislav Kirschbaum (od r. 1985 doteraz). Úlohu pokladníka plnili: Dr. Anton Sabol, Dr. František Škoda, Viola Motý- ľová (1971-1975), Dr. Ján Bernadič (1975-1985); terajší pokladník je Dr. Kamil Braxátor. Na XI. sympóziu ÚSKI v Dullikene (7. júna 1987) udelili Cyrilometodskú medailu Mons. Prof. Dr. Vojtechovi Buckovi. O udalosti sme písali už v predchádzajúcom čísle. Laureát ceny Mons. Bucko nás však prosil, aby sme opravili správu, podľa ktorej on by mal byť zakladateľom fundácie pre seminaristov z nitrianskej diecézy a tým, ktorý dal zhotoviť Cyrilometodskú medailu. Obidve správy nezodpovedajú plne pravde. Kvasnička, O.Š. Labo, Prof. M. Lacko, Lic. theol. I. Lehotský, Prof. F. Litva, O.M. Mazák, Prof. Dr. J. Mikuš, M. Molnárová, Prof. A. Pauliny, Prof. Dr. V. Perichta, Prof. E. Plešková, Prof. Dr. Š. Polakovič, Prof. Dr. J. Prívozník, Dr. J. Rydlo, O.J. Strečanský, O.A. Šándor, Prof. Dr. V. Šatura, Dr. J. Šrámek, kardinál J. Tomko, Dr. Vavrovič, Prof. F. Vnuk. Správy o stretnutiach uverejnila zahraničná slovenská tlač, prípadne rozhlas. Prednášky publikoval časopis ECHO. 2. ČINNOSŤ ÚSKI Aktivitu našej organizácie možno celkove zadeliť do 5 vývojových fáz: 1. fáza zachovania prítomnosti mena slovenskej organizácie na medzinárodnom fóre Pax Romana (obdobie 1962-1971); 2. fáza mobilizácie členstva a oživovania činnosti (1971-1977); 3. fáza stúpajúcej aktivity na širšej základni (1977- 1981); 4. fáza rozšírenej činnosti v spoločenstve zahraničných Slovákov (1981-1985); 5. fáza zintenzívnenia medzinárodných kontaktov (od 1985). 2.1.1. Sympóziá ÚSKI Od roku 1976 usporiada ÚSKI každý rok na Turíce v Dullikene, Švajčiarsko, dvojdňové sympózium, na ktorom sa stretávajú Slováci nielen z Európy, ale aj zo zámoria. Stretnutia majú pracovný, duchovný a spolo- čensko-rekreačný charakter. Útredné témy sympózií boli: NAŠ ŽIVOT V EXILE z hľadiska psychologicko-zdra- votného, sociologicko-ekonomického a duchovného (1976), FORMY DUCHOVNÉHO ŽIVOTA (1977), KRESŤAN V DNEŠNOM SVETE (1979), ZODPOVEDNOSŤ KRESŤANA V SPOLOČNOSTI (1980), KRESŤAN V POLITIKE (1981), MIER A SLOBODA (1982), MANŽELSTVO A JEHO VÝZNAM (1983), MEDZIĽUDSKÉ VZŤAHY (1984), SVÄTÝ METOD A NAŠE DUCHOVNÉ DEDIČSTVO (1985), SILA NÁŠHO DUCHA (1986). V roku 1978 usporiadalo ÚSKI výnimočne namiesto sympózia « Stretnutie členov ÚSKI z Európy i Zámoria » spojené s rekolekciami 30. septembra a 1. októbra v Dullikene. Ústredná téma tohoročného 3-dňového sympózia je NAŠA NÁRODNÁ IDENTITA V SÚČASNOSTI. Prednášateľmi a kazateľmi počas sympózií boli: O.A. Baník, Dr. J. Bernadič, Ján Bernadič, Jozef Bernadič, Dr. F. Braxátor, Dr. Kamil Braxátor, Prof. Dr. Mons. V. Bucko, Prof. Dr. M. Ďurica, S. Dusík, akad. maliar, Mons. J. Gašparík, Dr. J. Gunčaga, Dr. A. Hlinka, Dr. J.Hnilica, Dr. Ing. A. Hrabovec, Mag. Ph. A. Hrabovcová, biskup D. Hrušovský, O.J. Javorka, biskup D. Kaľata, Prof. Dr. J. Kirschbaum, Prof. S. Kirschbaum, O.J. Krivý, Dr. I. Kružliak, Lic. iur. Š. Kučera, Dr. A. 2.1.2. Duchovno — pracovné stretnutia Od roku 1982 usporiada ÚSKI pre členov ako aj pre záujemcov najmä z Európy každoročne (v septem- bri-októbri) v Múnstertale, BRD, dvojdňové stretnutie. Doteraz boli tieto exercičné témy: PLANÉTA ZEM — DAR LÁSKY ČLOVEKU, NEKONEČNO — ZDROJ RADOSTI, HOVORY S BOHOM, VIERA A ŽIVOT, Tohoročná téma bude VÝCHOVA DETÍ V KRESŤANSKOM DUCHU. Koordinátor stretnutí: Dr. J. Gunčaga; doterajší ani- mátori: Dr. F. Braxátor, Dr. A. Kvasnička, M. Oscitý, akad. maliar. Duchovnú službu mali: biskup Dr. D. Kaľata, O.A. Šándor, Prof. Dr. V. Šatura. Hlinkov pokál (HP) V roku 1924 ho darovalo ÚSKŠ Mons. Andrejovi Hlinkoví k jeho šesťdesiatke. Mons. A. Hlinka si prial, aby touto cenou poctilo ÚSKŠ každý rok zaslúžilú osobnosť slovenského národa. Od roku 1944 Hlinkov pokál opatruje Prof. Dr. J. Kirschbaum, ktorý v roku 1950 oživil tradíciu odovzdávania HP v USA, a to v mene 2.1.3. Vyznamenávanie zaslúžilých osobností ÚSKI udeľuje zaslúžilým osobnostiam slovenského verejného života v zahraničí dva druhy putovných cien: strieborný Hlinkov pokál a veľkú zlatú Cyrilometodskú medailu so záslužným diplomom. 2.1. Činnosť ÚSKI v slovenskom spoločenstve Podujatia ÚSKI boli jednak systematické, jednak sporadické. K systematickým patria 1. sympóziá na aktuálne témy pre širšiu verejnosť; 2. duchovno-pra- covné stretnutia a 3. vyznamenávanie zaslúžilých osobností. 20 [pageend20]seniorátu ÚSKŠ. Od roku 1982 ho odovzdáva v mene ÚSKI. V galérii vyznamenaných Hlinkovým pokálom sa od roku 1950 vystriedali: Filip Hrobák, Teodor Kojiš, Mons. Mlynarovič, Dr. Peter Hletko, Mons. František Duboš, Ján Sabol, Štefan Roman, predseda SKS, O. biskup Grutka, Prof. Dr. J. Kirschbaum, Prof. Dr. J. Mikuš, O. Mikuláš Šprinc, O. Andrej Pír. vydanie finančne umožnil Prof. Dr. V. Bucko a za umelecké zhotovenie vďačíme majstrovi Viliamovi Schiffe- rovi. Toto najvyššie vyznamenanie udeľuje ÚSKI osobám slovenskej národnej príslušnosti, ktoré sa vynikajúcim spôsobom zaslúžili o zachovanie a zveľadenie dedičstva svätého Cyrila a Metoda v slovenskom národe na poli vedy, umenia a výchovy. Ako po iné roky i tento rok Slovenská katolícka misia v Nemecku zorganizovala tábor pre mládež pri mori v Torvaianica, blízko Ríma. Zdá sa, že predošlé tábory boli úspešné, pretože viacerí prišli i tento rok a pribudli i mnohí noví. Bolo nás vyše štyridsať. Bolo vidieť, že Otec Zeman i teta Marcela, ktorí nás mali po dva týždne na starosti, už dávno dopredu mysleli na to, aby bol tábor čo najlepší. Veľmi k tomu prispeli sestričky, ktoré výbornú stravu z minulého roku ešte vylepšili. Tento rok sme urobili výlet (púť) do Mentorelly a do Ríma. Navštívili sme Slovenský ústav svätého Cyrila a Metoda, kde nás privítal Otec biskup Hrušovský, náš hlavný dobrodinec. Sestričky pripravili veľmi chutný obed, a veru viacerí chlapci začali rozmýšľať o tom, či nemajú povolanie do malého seminára, ktorý je v ústave. Našu vďaku všetkým v ústave sme prejavili potleskom a tým, že sme im zaspievali. Spev bol tento rok veľmi obľúbený. Zozbieralo sa pár dobrovoľníkov, ktorí na úkor « siesty » nacvičovali pod vedením Aničky Gospel. Potom pri svätých omšiach, hlavne však keď nás navštívil Otec biskup, ukázali čo vedia. Dobré počasie, ktoré sme mali, len prispelo k dobrej nálade a kamarátstvam, ktoré sa rýchlo utvárali. Utužovala ich starosť o « tajného priateľa » — novinka tety Marcely, či potápanie v mori, alebo spoločná návšteva lunaparku a « Geisterbahnu ». Nechýbali ani tento rok súťaže v stavaní hradov z piesku, bodovanie úprav postelí, volenie « Miss tábora », diskotéky a záverečná akadémia. Dlho budeme spomínať na všetko to krásne, čo sme zažili, ale určite nikto nezabudne na ten najkrajší zážitok, ktorý nám pripravil Otec biskup. Boli sme totiž v Castelgandolfo na svätej omši Svätý Otec v srdečnom rozhovore so slovenskými deťmi po svätej omši v Castel Gandolfo. u Svätého Otca. Koncelebrovali dvaja slovenskí biskupi. Hoci svätá omša bola v španielčine, cítili sme sa okolo Svätého Otca ako doma. Zaspievali sme mu pesničku a on sa po svätej omši s nami stretol a odfotografoval. Ktovie, či sa nám ešte niekedy podarí dostať sa tak blízko k Svätému Otcovi, a tak sme si radi odpustili nejakú tú zmrzlinu a objednali si radšej peknú fotku so Svätým Otcom. No ak sa bude dať, chceme prísť i o rok do Torvaianica, a tak všetkým i Svätému Otcovi hovoríme :« Dovidenia! » 21 J.M.K. TÁBOR SLOVENSKEJ MLÁDEŽE TORVAIANICA ’87 Cyrilometodská medaila (CM) Cyrilometodskú medailu dalo USKI zhotovit v roku 1963 pri príležitosti jedenásťstoročného jubilea príchodu Konštantína a Metoda k našim predkom. Ideu CM ako putovnej ceny ÚSKI dal Prof. Dr. M. Ďurica, jej (Pokračovanie v nasledujúcom čísle] [pageend21]Pred dvoma rokmi som si vzala za ústrednú tému hru s farbami a Františkovu pieseň stvorenia. Toho roku sa mi podarilo rozviesť s deťmi tému VODA DÁVA ŽIVOT. Samozrejme, že sme sa snažili dostať sa k «Vode života», k prameňu všetkej milosti, k Ježišovi Kristovi, ku ktorému sme začlenení krstom. Začali sme tým, že každé dieťa si zhotovilo papierovú loďku a na tú si zboku napísalo meno a na vnútornú časť nejaké želanie. Ja som zhotovila veľkú loďku, aby sa do nej vmestili všetky ostatné. Večer pred svätou omšou sme pripravili pred oltár stolík s modrou prikrývkou (voda) a na ňu som položila veľkú loďku. Potom deti prinášali svoje loďky a prečítali želania, ktoré sa takto stali * modlitbami veriacich». Zabudovali sme svoju rekreáciu do svätej omše. Čítali sme v omši evanjelium o spiacom Ježišovi v loďke. Poučenie? Aj nám sa neraz zdá, že sme na rozbúrenom mori života odkázaní sami na seba, že nám Boh nepomáha. Nie je to tak, Boh je vždy medzi nami. Nám sa zdá, že On spí, lebo my si Ho nevšímame. Ale On je medzi nami a keď Ho prosíme o pomoc, je ochotný nám pomôcť. Báno sme hovorili o tom, že loď znázorňuje Cirkev, v ktorej má každý z nás miesto. Pripravila som farebné šatky 80 x 80 cm, a každý dostal jednu. Na šatku mohol z materiálu, ktorý mal k dispozícii, (drevené kolečká, prstence, paličky, mušle a iné) urobiť obrazec, ktorý mal vyjadriť radosť dieťaťa nad tým, že tu spolu trávime prázdniny. Niektoré deti s veľkou fantáziou urobili more, slnko, domček, kostolík, celé krajinky... Všetko, čo robíme, je zapojené do výstavby krajšieho sveta. Ako kresťania sme povolaní urobiť svet krajším a lepším. Každý robí podľa svojho nadania a svojich schopnosti, lebo Pán Boh každého z nás urobil svojským. Preto sme urobili rôzne obrázky a nie všetci to isté. Takí sme: každý iný a predsa nás spája niečo: kresťanské korene. Ďalej sme mali možnosť vziať do rúk obilné zrnká a zblízka si ich pozrieť. Nakoniec sme zrnká «zasadili », totiž vložili do malej misky s vodou a mali sme možnosť vidieť, ako vo vlhkom teple za dva dni vyklíčili a potom rástli po celé dni pred našimi očami. Voda a slnko dali vyklíčiť zelenej rastlinke. O tom, že život bez vody nie je možný, sme sa presvedčili aj iným spôsobom: ráno sme mohli okúsiť vodu vo veľkej nádobe a každý prišiel k nej, aby do vody niečo prstom « napísal ». Nakoniec som ja napísala do vody kríž a povedala som, že takto svätí kňaz svätenú vodu, ktorú nám pri svätom krste lial na hlavu a krstil nás v mene Otca, Syna a Ducha Svätého. Voda sa stala symbolom rastu v duchovnom živote. Voda slúži tiež na to, aby sme v nej vyprali veci a seba. Voda je vo sviatosti krstu aj symbolom odpúšťania hriechov, očistí nás od zla a hriechu, lebo len čistí sa smieme objaviť pred Pánom Bohom. Na omšu som priniesla tzv. « Jerichovskú ružu », rastlinu, ktorá je len suchou guličkou, nemá skoro nijaké korienky a keď je na púšti sucho, skrúti sa do klbka. Keď ale poprší, otvorí sa. Obliala som ju teplou vodou a do konca omše sa nám « ruža » otvorila, ozelenela a obdivovali sme ju na stolčeku až do konca tábora. Keď sme nemali na svätú omšu zvláštne čítania, hovorila som o svätej omši ako takej, aby sme vnikli do jej tajomstva. Tak ako pre človeka, ktorého milujeme, máme viac mien, aj pre svätú omšu, ktorá je pre nás najdôležitejšou udalosťou dňa alebo týždňa máme viac mien: omša, lámanie chleba, liturgia, Eucharistia, večera Pánova a každý z týchto pojmov sme si vysvetlili. Inokedy sme si jednotlivé časti svätej omše spísali do rámca, ktorý tvoril kostolné okno a jeho stredom bol kalich s hostiou, premenenie. Ako pokrstení kresťania mali by sme byť svedkami Krista Ježiša pred svetom. Ako to robíme? Deti si doniesli na vyučovanie kamienky. Niektoré doniesli celú kopu. Poklád- li sme ich do košíka. Potom som povedala, že ja sa hrám s «bábikou ». Začala som rozbaľovať « bábiku », zakrútenú do bielej jemnej šatôčky a každý si myslel, že teta Eva je veľká a už sa predsa nemôže hrať s bábikami. Medzitým sa objavila moja «bábika»: bolo to malé Jezuliatko a to som uložila na kamene v košíku ako do jasieľ. Veľké zhrozenie! Deti sa bránili, že to nemám robiť, že to sa nesmie. Vtedy som povedala, že takto my zachádzame s Ježišom. On nás miluje a my svojimi zlými skutkami a hriechmi Mu ustielame na kamene, ktoré Ho tlačia a zraňujú. Aby sme na to nezabudli, aj « malý Ježiško » na večernú omšu poputoval na náš stolček, kde bolo už v nádobe suché zrno — my sme zrno —, vyklíčené obilie, otvorená ruža z Jericha a teraz aj košík s Ježiškom. Keďže sme sa chystali na púť do Montenero, hovorili sme o putovaní, o pútiach. Používali sme pritom našu knižočku, ktorú nám pripravil Otec A. Pauliny a v rannom vyučovaní sme nacvičovali « pútnický krok »: dva dopredu, jeden dozadu a aj « rituálny » krok, keď so zbožným tancom môžeme tiež vyjadriť svoju úctu Pánu Bohu. Prečítala som deťom príhodu o svätom Tarziciusovi, ktorý zomrel, keď niesol sviatosť Oltárnu tým, ktorí čakali na smrť v rímskej aréne. Tak isto ako pri Krištofovi, aj tu, ako aj pri rozprávke o perle bolo hrobové ticho. O Tarzíciovi sme hovorili v kázni: akú úžasnú hodnotu mal svätý Chlieb pre prvých kresťanov a pri perle o tom, že si musíme vážiť dedičstvo otcov. 22 REKREAČNÁ KOLÓNIA SLOVENSKÝCH DETI a r o dín od 5 . do 1 9 . j úla 1 987 CALAMBRONE Našu tohoročnú správu o rekreačnej kolónii slovenských detí a rodín v Caiambrone venujeme katechetickej činnosti Tety EVY PLEŠKOVEJ. Ona sama nám vyrozpráva, čo všetko podnikla, aby pomocou vhodných symbolov prehĺbila v našich deťoch dôležité náboženské pravdy. Ostatná rekreačná a kultúrna činnosť prebiehala ako po iné roky, pod vedením Otca Ondrejku, Otca Štefana Turan- ského a spolupracovníkov. CALAMBRONE [pageend22]Na «plakáte» sme si pred svätou omšou spočítali aj naše dobré skutky z toho dňa a všetko som ohodnotila ako nula. Nakoniec som dala pred nuly jedničku a vysvetlila som, že takáto je Božia matematika. Naše skutky, ani tie najlepšie, by nemali nijakú hodnotu bez zásluh Ježiša Krista, ktorý dostal jednotku. Skúsili sme v sebe pestovať aj schopnosť byť ticho, sústrediť sa, počúvať na hlas srdca — • zvon * v nás, hlas svedomia, hlas Boží a pri rannom cvičení v troch skupinách preniesť zvonček bez toho, aby zazvonil, sviečku bez zhasnutia a vodu v krčiažku bez vyliatia. Na záver sme sa pokúsili všetko sústrediť do jedinej scény: dievčatká stáli ako zvädnuté kvietky v strede « arény ». Chlapci po dvoch sedeli alebo ležali okolo ich nožičiek ako korienky. V strede na veľkej deke sedela Petra pri xylofóne a na kraji bubnoval Tonko do rytmu. V určenej chvíli sa vynorili mali účastnici, ktorí zvonili zvončekmi a prestupovali korienky. Boli to kvapôčky vody, ktoré zavlažili celé « územie ». Na melódiu jemnej hudby sa začali prebúdzať kvietky, ktoré dvíhali svoje hlavičky a ramienka hore, k slnku — k Bohu. Tak sme aj my — bez modlitby a sviatostného života, ako vysušené zvädnuté kvetinky, ako tá schúlená « jerichovská ruža ». Ale keď sa modlime, keď dvíhame svoje ruky a srdcia k Bohu, obnovuje sa v nás krstná voda a účinky prijatej sviatosti, ktorá sa zveľaďuje v nás len tak, keď ju pestujeme. 1/ rámci týchto dní bol sviatok svätého Cyrila a Metoda a aj sviatok Panny Márie Škapuliarskej. Nezabudli sme ani na to, ba ani na modlitbu svätého ruženca, o ktorom sme nielen hovorili ale aj sme sa ho po večeroch modlili. Denné kúpanie pri mori, výlet na trh do Tyrhénie, do Pisy a do Mon- tenero spestrili náš prázdninový život tak isto, ako mnoho slávených narodenín a menín. Deti sa tešili zmrzline a dospeli gratulovali s pohármi tekutin, ktoré mali trocha viac • grádov » ako melóny. Teta Eva Slovenskí veriaci dostávajú touto objemnou knižkou vreckového formátu výborného sprievodcu pre rozjímanie o evanjeliových statiach. Vieme, že viacerí sú proti takýmto predlohám. Podľa autora tieto predlohy nechcú zväzovať rozjímajúceho, ale ho len usmerňovať. Návod na každé rozjímanie sa rozdeľuje na štyri časti. V prvej časti je vecný komentár na evanjeliovú stať. Cieľom týchto komentárov je vykresliť postupne pred duchovným zrakom rozjímajúceho obraz Ježiša Krista, Otcovho Syna, ktorého môže milovať ten, kto sa naňho dôkladnejšie zadíva. V druhej časti nájde veriaci podčiarknuté Božie slovo ako Božie oslovenie pre osobný život. Tretia časť predlohy chce byť prípravou osobnej odpovede na Pánovo volanie. Štvrtú časť predlohy tvorí tichá prestávka, v ktorej si rozjímajúci zhodnotí svoje stretnutie s Bohom, pripomenie si poznanie, ktoré v ňom získal, vráti sa k citom, ktoré sa v ňom vzbudili, predloží Bohu svoje rozhodnutie a poprosí ho, aby mu ho pomohol uskutočniť. Uvedená krátka modlitba má byť pri tom praktickou pomôckou. Autor potvrdzuje, že podané predlohy boli overené viacročnou skúsenosťou v osobných i spoločných rozjímaniach. Ide o dielo, ktoré zaiste prospeje všetkým tým, čo sa zaujímajú o denné rozjímanie. So zjaveniami Panny Márie vo Fatime úzko súvisí pobožnosť prvých piatich sobôt v mesiaci. Keďže Panna Mária spojila s touto pobožnosťou svoje « veľké prisľúbenie » a keďže nie všetci veriaci sú presne informovaní o podmienkach potrebných na vykonanie tejto pobožnosti, autor vysvetľuje všetko trochu podrobnejšie. Najprv objasňuje historické pozadie vzniku pobožnosti piatich prvých sobôt a potom jej jednotlivé zložky. Knižočka môže poslúžiť všetkým tým, čo chcú byť verní láske nebeskej Matky Panny Márie a jej veľkému prisľúbeniu: « Všetkým tým, ktorí sa cez päť mesiacov vyspovedajú, pristúpia k svätému prijímaniu, pomodlia sa tretiu časť ruženca a strávia so mnou 15 minúť v rozjímaní o pätnástich tajomstvách ruženca s úmyslom odčiniť urážky proti mne, sľubujem, že budem pri nich v hodine smrti so všetkými milosťami potrebnými na spásu ich duše. » Naozaj « veľké prisľúbenie », lebo obsahuje záruku nesmierneho daru — večnej spásy. Bude veľmi chvalitebné, keď si mnohí veriaci vykonajú túto pobožnosť. Tak sa účinne zapoja do slávenia Mariánskeho roku. 23 Silvester Bajan, HOVOR, PANE, TVOJ SLUHA POČÚVA. Rozjímania. I. diel: Evanjeliá. Obálku a ilustrácie navrhol Andrej Pauliny SDB. Vydal Slovenský ústav svätého Cyrila a Metoda v Ríme roku 1987. Strán 1334. Výrobná cena 12 dolárov USA. HOVOR, PANE, SILVESTER BAJAN TVOJ SLUHA POČÚVA Pobožnosť PRVÝCH PIATICH SOBÔT Rudolf Blatnický SDB, POBOŽNOSŤ PRVÝCH PIATICH SOBÔT. Vydal Slovenský ústav svätého Cyrila a Metoda v Rime v Mariánskom roku 1987. Strán 54. Výrobná cena 1 dolár USA. Teta Eva [pageend23]VO SVETLE ŠTATISTICKÝCH ÚDAJOV Americký časopis RELIGION IN COMMU- NIST DOMINATED AREAS priniesol pred pár týždňami niekoľko úryvkov z reči Karola Hrúzu, bývalého predsedu pražského Úradu pre cirkevné veci, ktorú predniesol na Ministerstve kultúry. V prejave uviedol dôležité štatistické údaje o náboženskom živote v Č-SSR. Vybrali sme niekoľko čísiel, ktoré z komunistického hľadiska osvetľujú náboženský život v Čechách, na Morave a na Slovensku. Je známe, že jedine vláda má možnosť a prostriedky robiť ankety a výskumy a dosiahnuť aj pomocou policajnej kontroly globálny prehľad o vonkajších náboženských prejavoch. Podľa údajov Hrúzu v Č-SSR je 17 kresťanských cirkví. Katolícka cirkev je najpočetnejšia. Pravoslávna a Gréckokatolícka sú živé najmä na východnom Slovensku. Z celkového počtu 8.200 kostolov a kultových budov 5.085 je katolíckych. Duchovných všetkých vyznaní je vo federatívnej republike 4.860. Všetci majú univerzitné vzdelanie a sú presvedčení o pravdách vlastného náboženstva. Všetci títo duchovní sú bojovní a stavajú sa na odpor materialistickému svetonázoru. Podľa štátneho súpisu v roku 1950 — 94,6 percent celkového obyvateľstva v Č-SSR a 99,6 percent slovenského obyvateľstva sa hlásilo k nejakému vierovyznaniu. 70 percent všetkých veriacich v Č-SSR sa hlási ku Katolíckej cirkvi. Náboženský život je menej intenzívnejší v Čechách a najintenzívnejší je v Slovenskej socialistickej republike. Štatistika z roku 1984 ukazuje, že v celej federatívnej republike 51,2 percent z počtu narodených, bolo pokrstených. Z toho na Slovensku 71,6 percent a v Čechách 31,2 percent. Z celkového počtu uzavretých manželstiev v celej federatívnej republike 34,18 percent bolo aj cirkevne uzavretých. Z toho na Slovensku 53 percent a v Čechách 15,8 percent. Karol Hrúza tvrdil, že sú mnohí rodičia, ktorí dávajú tajne krstiť svoje deti a sú mnohí mladí, ktorí sa tajne cirkevne sobášia, a to aj z radov učiteľov a z radov členov Štátnej bezpečnosti. Okrem toho sa vie, že ročne sa okolo 50 mladých ľudí z Čiech tajne cirkevne zosobáši najmä v Tatrách a v slovenských horách. Podľa Hrúzu vraj trnavský biskup Otec Gábriš vyhlásil, že 97 percent cirkevne zosobášených zachovalo manželskú vernosť, kým jedna tretina (33 percent) civilne zosobášených sa v prvých rokoch rozvádza. Z celkového počtu pohrabov v celej Č-SSR 61 percent bolo cirkevných. Z toho 80,5 percent na Slovensku, 40,6 percent v Čechách. Za posledných dvadsať rokov počet účastníkov na cirkevných obradoch vo všeobecnosti klesol o 20 percent. Hrúza to pripisuje vylepšeniu civilných obradov. Veľa kňazov z Pacem in terris aktívne podporuje — podľa Hrúzu — socializmus. Preto pápež odsúdil túto organizáciu a kardinál Tomášek sa horlivo snaží previesť toto pápežovo rozhodnutie, ale bez úspechu. Podľa Hrúzu, pápež používa svoje rečové schopnosti nie v prospech socializmu, ale v prospech Cirkvi, ktorá v Č-SSR bola vždy proti pokroku, proti národu a proti vede ». (Aká otrepaná fráza! — pozn. redakcie). V roku 1968 vyše tisíc a jedno sto mladých dievčat vystúpilo do rehoľných kongregácií, ale teraz rehole nesmú mať novicky. Sú aj tajné sestry, ktoré nosia civilné šaty, ale žijú podľa rehoľných pravidiel. « Je nám ich ľúto» — povedal Hrúza — « a je hanba, že sa zriekli všetkého, čo je v živote pekné. » Z článku M. Formáčkovej, uverejnenom v týždenníku JEDNOTA ŽIEN (1986, str. 13) sa dozvedáme, že v Č-SSR zo 100 manželstiev 30 sa rozvádza veľmi skoro. V prvej ČSR (1918-1939) každé 25. manželstvo končilo rozvodom — dnes každé tretie. Na Slovensku sa rozvádza 17,8 percent manželstiev, no v samotnej Bratislave 37,6 percent. Štatistické údaje ozaj na uváženie ! SLOVENSKÉ HLASY Z RÍMA SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunále di Roma n. 17112 del 3 Febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podp'oru na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo Švajčiarsku a vo Švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseel- sorge, Graben 13-1-49, 1010 Wien. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Šanti Cirillo e Metodio — Roma. Korešpondenciu a príspevky posielajte na adresu: Istituto Slovacco dei Šanti Cirillo e Metodio, via Cassia 1415, 00123 Roma - La Storta, Italia. ROČNÍK XXXVI - 1987 Tlačí Typografia Ugo Detti, Via Girolamo Savonarola, 1 - 00195 Roma. F. Škoda [pageend24]