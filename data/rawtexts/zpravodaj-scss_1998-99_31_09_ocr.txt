časopis Čechů a Slováků ve Švýcarsku časopis Čechov a Slovákov vo švajčiarsku ročník 31 /1998 zpravodaj 9 Banská Bystrica ohnisko Slovenského národného povstania 1944 [pageend1]REISEBÜRO C-TOURS Effi-Märt, Märtplatz 5, CH-8307 Effretikon Telefon ++41(0)52 - 343 70 70 Telefax ++41(0)52-343 47 00 Uteklo to jako voda, z prázdnin už jste zase doma. Běžný život - škola práce a to všechno bez legrace. Proto přijďte zase k nám mi nabídku dáme Vám. Po nějaké pěkné cestičce na hory a nebo k vodičce!!! POJEĎTE S NÁMI! 2. listopadu okružní cesta Java a týden koupání na Báli: první týden polopenze a druhý týden snídaně - bufet za Fr. 1745.— + 29.- letecké poplatky. Doufáme na dobrou partu a proto se k nám přidejte! Karibik Kreuzfahrt. 1 týden nádhernou lodí, plná penze a potom 1 týden koupání "alles inkl." 4* hotel Punta Cana, týdně do 28. 10. 1998. Fantastická cena podle kat. kabiny od Fr. 2190.- do 2590.-. Indie. 2 týdny okružní cesta, vše co je v Indii nejkrásnější s polopenzí za Fr. 2990.— Peking. 1 týden od Fr. 890.—, možnost výletů. Můžeme Vám nabídnout i levnější ubytování v Praze, osvědčený penzión Krokodýl. Fr. 40.— se snídaní. Naše perlička Zlatá studna od Fr. 110.— se snídaní - bufet. U klenotníka Fr. 95.— se snídaní. Vše absolutně v centru. Domek na Malvazinkách s možností parkování Fr. 30.— za osobu. Naší C-TOURS kancelář by měl navštívit každý ď Vás. Vaše Eva Roštíková a Maruška Kadlecová. Pro Vaše švýcarské přátelé paní Franziska Schmid a slečna Susanne Kuhn. IKBWIľ raaaara für Versicherungs-, Finanz-, Unternehmens- und Rechtsberafung; Treuhandbüro sowie Handel mit und Vermittlung von Immobilien ❖ Čtyř a vícenásobné zvětšení kapitálu. ❖ Neutrální expertízy, ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody "třetího sloupce jistoty"? ❖ Chtěli byste vědět, co je nezbytné a co více či méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? <* Překlady z němčiny, italštiny, češtiny a slovenštiny. Švýcarské, bankovnictví a pojištovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. raaaara Naše firma Je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, © 01 - 932 32 22, Fax 01 - 932 52 03 [pageend2]zpravodaj 9/98 Tolik hor, tolik řek polanky k mlhám šplhající, den, jenž se do modrává svlek vysoko v skalách nad silnicí, a jenom zvonky' tichých stád, nad nimiž stál jsem, bodlák stíně. Viděl jsem po něm kolébat se kapky rosy v pavučině. Stříbrná koruno snů mých, v nichž zpěv slovenské země žije, zpěv sladkých úst, z mlh spředených, odlétlý oblak poezie. Josef Hora Od Nízkých k Vysokým Tatrám Báseň a obrázek z knihy Vilém Heckel Má vlast, Orbis 1973 Z obsahu Strana Jakou demokracii? R. Němeček 2 Na vlastní triko V. Pinkava 3 Prosadí se exil L. Hrubant 3 Žádoucnost výběru lepších vzorů O. Ulč 5 O rasismu a rákosnících L. Frýbort 6 Politický mariáš na české prázdninové scéně D. Sedlová 9 Letom slovenským svetom O. Košický 10 Vláda ČR 13 Kulturní a kongresové centrum v Lucernu, projev prezidenta V. Havla 15 Týden zahraničních Čechů - referáty, projevy, ohlasy v domácím i zahraničním tisku 18 Volby na Slovensku. Tajný dokument HZDS, mediálna bomba 21 Přehlídka českých filmů L. Křivánek 23 Mnichov, září 38 24 Vojsko v Slovenskom národnom povstaní I. V. Nábělek 26 Okupace, srpen 68 29 Poděkování za přijetí uprchlíků z Československa. Svaz spolků prezidentovi Flavio Cottimu 33 I. Sokolské telovýchovné slávnosti, Košice H. Springisfeld 31 Krajanské spolky ve Švýcarsku po vzniku ČSR M. Trap! 33 Poslední pocta. Otto Wichterle 1913 - 1998 34. Proč se lidé postili S. Popelka 36 Krade se i jinde 37 Černí čápi na českém Internetu 3 8 Medicína od bílé ženy, V. pokračování S. Kubešová 39 Titulný obrázok: Banská Bystrica, obklopená vencom hôr, miesto vyhlásenia Slovenského národného povstania 29. augusta 1944. Tým sa slovenský národ zaradil medzi národy bojujúce proti fašistickým mocnostiam. 1 [pageend3]Jakou demokracii ? Rudolf Němeček Slovo demokracie se skloňuje ve všech pádech, značný počet politických stran je má ve svém názvu. Jaký je ale obsah tohoto slova, jak může jednotlivý občan do dění zasahovat, je ovlivňovat? V ČR je občan pozván občas k volbám, při nich volí strany, jen při volbách do senátu má možnost volit osobnosti, potom jeho účast prakticky končí. Zájem o voliče před volbami po volbách většinou opadne. Je správné se s tímto stavem spokojit a nic víc nedělat? Je současný stav v ČR, kdy má vláda za sebou jen třetinu voličů - tedy ani ne obvyklou polovinu, v pořádku? Při složitosti a množství problémů, které se za minulého režimu navršily a které polistopadovou transformací zdaleka nebyly odstraněny, je zapotřebí každé hlavy a každých rukou, které jsou schopny přispět k jejich řešení. Naprostá většina občanů je do značné míry v postavení statistů, bez skutečného vlivu na dění, které se jich bezprostředně dotýká v každodenním životě. Při tom Češi a Slováci prokázali vícekrát v minulosti v kritických dobách velkou vynalézavost, obětavost a netušené schopnosti. Připomeňme dny po okupaci v srpnu 68, statečnost mnohých za války, kdy šlo o bytí a nebytí, odpor proti komunistické diktatuře po únoru 48, neopakovatelnou atmosféru v listopadu 89 a angažovanost v prvních měsících v Občanském fóru a Verejnosti proti násiliu. Lze říci, že pro nepochopení skutečné podstaty a smyslu těchto nových útvarů, bylo mnoho ztraceno, co už nelze dohnat. Československo bylo jedinou zemí, která zažila rozvinutou parlamentní demokracii i totalitní socialismus, s obojím získala zkušenosti. Mohlo v mnohém přispět k dalšímu rozvoji. Současné politické strany s malým až nepatrným počtem členů nejsou schopny vlastními členy ani obsadit všechna místa v komunálních volbách, jak mají stačit na solidní zvládnutí stávajících problémů? Proč se lidé víc neangažují v politických stranách? Je to způsobeno nechutí, kterou v nich byla v minulosti vypěstována nebo jim lépe vyhovuje, že mohou jen kritizovat, ale sami ruku k dílu nepřiloží? Bez aktivnější účasti to však nejde. Stojí za to si povšimnout jaká je situace v různých zemích. Pro švýcarské občany je přímé rozhodování na všech úrovních již vžité. V jiných evropských zemích se účast omezuje na volby, v mezidobí se občané snaží ovlivnit dění různými občanskými iniciativami i demonstracemi. Vzniká řada hnutí, které se zabývají různými záležitostmi jako ochranou prostředí, místními starostmi a pod. Ačkoliv byli iniciátoři považování zpočátku až za extremisty, postupem času převzaly politické strany přece mnohé z jejich úsilí. Snahy o větší účast občanů na dění kolem nás, o zvýšení jejich aktivity a angažovanosti ve věcech veřejných se ve světě šíří. Výrazem toho jsou nové ideje a programy Přehled o stavu tohoto snažení podal I. Mezinárodní kongres o přímé demokracii. Konal se koncem srpna po 3 dny v Příbrami z iniciativy českých pracovníků z Hnutí za přímou demokracii (Movement for Direct Demokracy MDD) zejména Jiřího Poláka ve spolupráci s dalšími zahraničními pracovníky. Referáty a diskuse téměř 50 účastníků z celého světa pomohly k vzájemné informovanosti o různých akcích v jednotlivých zemích i o teoretických úvahách na téma přímé demokracie. Zastoupeny byly evropské země, zejména skandinávské, početná byla účast z USA, přijeli i účastníci z Japonska, Jižní Koreje. Současné rasantní rozšíření technických prostředků jako je internet, které umožňují komunikovat a vyjádřit svůj názor, hraje v úvahách i v projektech o spolupůsobení občanů roli, některé zkoušené systémy veřejné správy jsou na tom založeny. Při tom se však nesmí ztratit osobní styk a možnost přímé konfrontace názorů. Tímto článkem chci zatím na toto dění upozornit. Chtěl bych se k němu vrátit v dalších příspěvcích v přesvědčení, že bez širší účasti většího počtu občanů nelze současné natož budoucí problémy zvládnout. 2 [pageend4]zpravodaj 9/98 Úvahy a komentáře Na vlastní triko Václav Pinkava Na vlastní triko Václav Pinkava Na jednom starobylém domě v Krušovicích je prý možné spatřit zajímavý sgrafitový nápis. Představím vám jej, jako by byl napsán na tričku. Na tričku vidíte zepředu: Patří nám, co si necháme... Začnete se zlobit, jak je to nemravné prohlášení. Pak se pohoršené otočíte a vidíte na zádech pokračování, poslední slovo: ... líbit. Patří nám, co si necháme líbit. Od toho ta poslední slova jsou. Aby nás něčím překvapila a přivedla k náhledu, k novému zamyšlení. Angličané říkají punchline, přeložme řádek pěstí do nosu. Eleanor Rooseveltová řekla: No one can make you feel inferior without your consent - Nikdo vás neponíží bez vašeho souhlasu. To by taky bylo docela pěkné na tričko. A do třetice ještě další citát, snad od Karla Havlíčka Borovského: Kdo snáší ta červená vajíčka, ptá zvědavé se děcko - ach dítě, to bude nějaký Čech, ten snáší všecko. Jsou věci, které se nemají snášet. Nemá se snášet nezodpovědnost a beztrestnost. Obzvlášť ne v politice. Třeba korupce má být určitě podnětem k politikově demisi. I naprostý cynik by uznal, že když už nestačí k demisi prokázaná korupce, tak by měla stačit alespoň prokázaná manažerská neschopnost vzniklou situaci ututlat. Není divu, že naši politici to tak nevnímají, když jdou do politiky za vidinou poslanecké imunity a jiných prebend. Přitom poslanecká imunita má být od toho, aby poslanec nebyl omezován ve svém vyjadřování na parlamentní půdě, či dokonce za svá slova pronásledován protivníkem u moci. Představa, že poslanec může jezdit autem na červenou nebo být za volantem podnapilý, nabourat se či někoho zranit a nenést za to žádné následky, je absurdní a groteskní. Být ochoten nadále předsedat zpoza falešného kufříku je trapné. Šéfovat straně s falešným sponzorem za zády je trapné neméně. Nesmírně záleží na tom, jací lidé ve sněmovně vůbec sedí, jaké mají morální krédo. Měli jsme dát svůj voličský hlas tomu, kdo chce jít této společnosti příkladem vstříc, kdo si bude klást náročná morální pravidla a bude schopen unést svou osobní zodpovědnost. Tomu, kdo prokázal, že si nehájí poslaneckou imunitu, nekroutí se a nevyvléká z osobní odpovědnosti za svá rozhodnutí, kdo je ochoten vyřadit sám sebe z kola ven a když selže, je ochoten předat žezlo. Kdo volil nedostatek sebekritičnosti, zaslepené elitářství, nafoukanou hroší kůži, ať se podívá do zrcadla. Možná mu to prospěje. Pokud se nám naše politická scéna nelíbí, měli bychom se nad sebou zamyslet. Zvolili jsme šiji sami, na vlastní triko. Prosadí se exil? Ladislav Hrubant Provolání Čechů žijících v zahraničí oceňuji jako velice potřebné a užitečné. Samo o sobě však ási těžko ovlivní postoje nynější české vlády, parlamentu či senátu. Proto si dovoluji vznést uctivý dotaz: "Jaké kroky budou následovat po provolání?" Za nejúčinnější pokládám postup, který uvádí v úvaze Neponížená suplika, na stranách 4 až 7 téhož Zpravodaje 7/8 pan Luděk Frýbort. Přiznám, že mě také silně vadí vybírat při volbách partaj podle množství mentálního humusu léty v ní nahromaděného a při tom vážit, zda vůbec má naději získat nezbytných 5% hlasů. Na příklad hlas pro Demokratickou unii, jejíž program i postoj k bolševikům jsou mi sympatické, tu zatím vždy znamenal odevzdání hlasu ostatním partajím, jejichž vedení do Prosadí se exil? Ladislav Hrubant Provolání Čechů žijících v zahraničí oceňuji jako velice potřebné a užitečné. Samo o sobě však ási těžko ovlivní postoje nynější české vlády, parlamentu či senátu. Proto si dovoluji vznést uctivý dotaz: "Jaké kroky budou následovat po provolání?" Za nejúčinnější pokládám postup, který uvádí v úvaze Neponížená suplika, na stranách 4 až 7 téhož Zpravodaje 7/8 pan Luděk Frýbort. Přiznám, že mě také silně vadí vybírat při volbách partaj podle množství mentálního humusu léty v ní nahromaděného a při tom vážit, zda vůbec má naději získat nezbytných 5% hlasů. Na příklad hlas pro Demokratickou unii, jejíž program i postoj k bolševikům jsou mi sympatické, tu zatím vždy znamenal odevzdání hlasu ostatním partajím, jejichž vedení do 3 [pageend5]____________________________zpravodaj 9 / 98____________________________ značné míry ovládají bývalí komunisté spolu s komunistickými prominenty typu Václava Klause a jemu podobnými, neboť jinému, než svým prominentům bolševici neudělovali vědecké hodnosti ve společenských vědách. Uzavřením "opoziční smlouvy" ukázali představitelé ODS a ČSSD, jak absolutně nadřazují mocenské postavení nad své volební programy, prohlášení i sliby. Po zvážení povolební situace tvořivě použili známou Leninovu poučku: "Morální je vše, co slouží vítězství komunismu", a modifikovali ji na: "Morální je vše, co zajistí největší politickou moc našim partajím, vedeným komunisty a komunistickými prominenty." Smutné je, že ODS i ČSSD vychází kalkulace s omezeností voličů, protože mnozí z nich si dnes libují, jak lídři jimi volených partají mazaně slepili pravolevou koalici, pod firmou "smluvní opozice", což svět zatím neznal a vytvořili si podmínky k výraznému omezení až likvidaci menších politických stran. Tyto málo demokratické přístupy se dají obtížně pochopit, je však třeba vzít je na vědomí spolu s příčinami. Mentalita obyvatel staré vlasti je totiž stále viditelně poznamenána čtyřiceti lety totalitního psychického tlaku. Ten vytřídil národ na "totalitě nepřizpůsobivé" kteří většinou emigrovali nebo přešli do disentu a na ty, kteří se totalitě přizpůsobili. Z České republiky odešlo těch "totalitě nepřizpůsobivých" 500 000, možná i víc, a žel, byli to většinou ti charakterově ňejpevnější, profesně i jazykově nejzdatnější. Tím ovšem získali ti "totalitě přizpůsobiví" drtivou většinu. Kdo to sám nezažil, nepředstaví si, jak nepříjemně se zvýšila přizpůsobivost pracovního kolektivu, po emigraci mého přítele a spolupracovníka. Proč vůbec komunisté, tak nesmiřitelní vůči demokracii, připustili bez odporu návrat k ní? Těžko říci. Ukazuje se však, že po čtyřiceti letech své diktatury si to mohli dovolit, protože v jejich diktaturách nabyli drtivou převahu lidé diktaturou mentálně deformovatelní a proto zdeformovaní. Logickým důsledkem čtyřicetileté komunistické totality je, že ti, kdo diktovali v politice a hospodářství za totality, z podstatné části diktují i v "posttotalitní demokracii": - charakterově nejotrlejší a nejmazanější komunisté a jejich prominenti v listopadu 1989 názorově otočili o 180°, začali hlásat tržní ekonomiku s totální privatizací, včetně železnic a utvořili dvě údajně "občanské demokratické" partaje, jednu nazvali "strana", druhou "aliance", při čemž sponzorské aféry obou proklamativně pravicových partají ukázaly přesvědčivě jejich nepřiznaný hlavní záměr, vytřískat z toho všeho co nejvíce peněz, - ideově méně otrlí bolševici se stali sociálními demokraty, - bolševici, kterým stačí rozhodovat o osudech nepartajních spoluobčanů, zůstali komunisty i podle jména. Proto česká postbolševická politika i zákonodárství mají tolik znaků politiky a zákonodárství bolševického. Svoboda je stále chápána jako právo chovat se nemorálně, přinese-li to dotyčnému prospěch. A nejde jen o zákony. I někteří státní úředníci si "svobodně" počínají jako na divokém východě. Na příklad, podnikatel z exilu, který přinesl do Čech značnou investici, si postěžoval týdeníku EKONOM, že na Ministerstvu financí od něho byl vyžadován úplatek. Nic se však nestalo. Nebo nynější senátor Václav Benda (ODS) vyprávěl ve veřejnoprávní televizi pražskému primátorovi Koukalovi (ODS) kterak pracovnice soudu převzala před pěti lidmi dvacetitisícový úplatek za zápis do obchodního rejstříku a po okamžitém přepočítání prohlásila, že "sazba" je o pět tisíc vyšší. Dostala je. Ani zde se dál nic nedělo. Z těchto základů vyrůstá bezohlednost a arogance politiků. Pan Frýbort si zřejmě dobře uvědomuje, jakou sílu může mít hlas zahraničních krajanů, slyšený v Bruselu, Londýně, Bonnu i Washingtonu a jak účinný to může být nástroj 4 [pageend6]zpravodaj 9 / 98 k donucení českých politiků, aby se konečne přestali přetvařovat a začali se chovat slušně, protože jinak by pro ně v evropských strukturách nemuselo být místo. Právě nynější čeští politici tomuto ihned a velice dobře porozumí. V jejích hantýrce se tomu říká "kádrování" a "prověrka" a na obojí mají vypěstované spolehlivé reflexy, jako ti Pavlovovi pejsci, takže nepochybně udělají vše pro to, aby jejich "poměr k zřízení" "jednotně evropskému" či "severoatlanticky obrannému" byl hodnocen jako bezvýhradně "kladný". Otázka zní: Jakým způsobem zde účelně spojit síly exilu a staré vlasti? Najde na ni někdo z čtenářů či přispěvatelů Zpravodaje účinnou odpověJ, s jejíž realizací by se dalo začít? Praha, 7. 8. 98 Žádoucnost výběru lepších vzorů Ota Ulč Sovětský svaz náš vzor - to se dřív muselo a ochotní mouřeníni se snažili národu vnucovat i gorodky jako politicky uvědomělé rekreační počínání. Dotáhli to ovšem ke kontraproduktivním výsledkům, s dopadem, že po mnohaleté školní výuce ruštiny se ji nikdo pořádně nenaučil. Amerikanizovat se teď nemusíme, ale přesto se tak činí. Kdyby jenom macdonaldiza- ce a baseballové čepice s otočeným kšiltem nazad! Daleko víc mi vadí prznění češtiny, programy českých biografů bez českých filmů či přemíra hollywoodských krváků a slaďáků, zkrátka škvárů, téměř monopolizujících komerční televizi. Ocenil bych přejímaní jiných vlivů - například víc tolerance a míň závisti. To ale bude vyžadovat čas, hodně času, vymýtit tak důkladné dědictví věků. Nic by ale nemělo bránit v převzetí užitečných novinek ze zdárně fungujících demokratických států - byla-li by vůle tak učinit. Vůle ale zas tak moc není. Pár příkladů: Only conflicts of interesst, střety zájmů. Zubař Macek, významný představitel vládnoucí strany ODS, se beztrestně obohatí při transformaci (a zničení) knižního velkoobchodu. Ministři - včetně dlouholetého předsedy vlády - nastrkají své příbuzné do dozorčích rad podniků, na státu nikoliv nezávislých. Porovnávám se zprávou New York Times (z 23. 7. 98, dne když zrovna píšu tyto řádky) o šesticiferné dolarové pokutě vinařské firmě Mondavi, poněvadž jeden z jejích činitelů věnoval basu vína bývalému ministru zemědělství Mike Espymu. Espy tam přijel na inspekci hmyzem způsobené škody a poněvadž přijal něco darů i z jiných zdrojů, byl donucen k rezignaci a čeká ho trestní soud. Netvrdím, že americký systém dělby moci (checks and balances), zakazující členu zákonodárného sboru být rovněž členem výkonné moci, by byl pro Českou republiku vhodnější, než britský systém, který naopak vyžaduje, aby každý člen kabinetu měl své místo i ve sněmovně a odpovídal se za své počínání. V Praze poslanec, pověřený ministerskou funkcí, si může, ale nemusí, své poslanecké křeslo (a plat) podržet. Ale ani britská či americká či jakákoliv jiná verze fůngující demokracie by nedovolila české praktiky nehorázného zneužívání poslanecké imunity. Zákonodárci čerpají (čili kradou) benzin do služebních vozů pro extra spotřebu svých rodin. Ze zahraničí pašují zboží a se zamáváním poslaneckého průkazu se odmítají podrobit celní prohlídce. V opilosti působí za volantem nehody, ale policie je na ně krátká, poněvadž mají imunitu. Doporučuji seznámit se s americkou ústavou (čl. 1, odst. 6), kolik málo imunity mají zákonodárci, bez možnosti jejího zneužívání. Opilému Janu Kavanovi se podařilo při odstartování nabourat tři vozy najednou. Odmítl podstoupit zkoušku krve - proč ne. Jak víme z tisku, dotyčný má přehodně másla na své předčasně lysé hlavě: estébácká konexe v Londýně, nepříliš pravdy v záležitosti pašování exilových tiskovin, angažování v kauze západního, hodně levicového boje za mír, opo5 [pageend7]zpravodaj 9/98 zice proti NATO tehdy a faux pas s generálním tajemníkem Solanou teď. Otevřený dopis osmi signatářů, obracejících se k dezignovanému premiéru Miloši Zemanovi, aby si Kavana, proboha nevybral jako ministra zahraničních věcí, uveřejnily Lidové noviny (11. 7.). V témže zdroji (21. 7.) vyšlo sedm článků na téma tohoto prapodivného jmenování. Tereza Brdečková tam Kavana několikrát nazvala lhářem. Že by tolik oslňoval osobním šarmem nového premiéra, prokázavšího v jiných situacích pragmatickou přizpůsobivost? Můj zde nejmenovaný přítel sloužil dva roky ve federálním parlamentě za stejnou stranu jako hned vedle sedící Kavan, který na něj celou tu dobu ani jednou nepromluvil. Dostalo se mi ujištění, že tak chladný, nepříjemný člověk se zřídkakdy potká. Ve zmíněných Lidovkách jeho bývalý spolupracovník Vilém Prečan označil Kavana za bezcharakterního člověka, trpícího megalománií, velikášstvím. Tvrdí, že ruku by mu nepodal a lituje prezidenta, že tak bude muset při jeho jmenování učinit. Ivan Mašek, bývalý poslanec (ODA) říká: "Miloš Zeman ukazuje, že mu jde v první řadě o mocenské záležitosti, že se snaží dokázat, jak umí prosadit svůj vliv za každou cenu." Mohl by si tedy za ministra vybrat i vandráka z ulice, jemuž by musel prezident pogratulovat. Ústava ČR zřejmě nezná proceduru, již se v USA říká confirmation. Důkladné rentgenování a senátní vyslýchání kandidátů, nominovaných do rolí ministrů, podministrů, šéfů armádních složek a zastupitelských úřadů. Mnohaletý senátor John G. Tower neuspěl jako Bushův kandidát vést ministerstvo obrany. V dnešních novinách je zpráva o podobném neúspěchu Daryla L. Jonese stát se sekretářem letectva. Někdy se přezkoumávání kandidáta může zvrhnout v ošklivou politickou bitku, jak tomu bylo v případě vynikajícího juristy Roberta Borka, jehož se nepodařilo prosadit k Nejvyššímu soudu. Notný to kontrast v porovnání s Havlovým náhlým, nějakým prozkoumáváním nezatíženým jmenováním bývalé exulantky předsedat českému Nejvyššímu soudu. Poněvadž máme co dělat s rodnou zemí Franze Kafky, premiér Zeman bude prosazovat prověrku (drogy, špionážní konexe, nesrovnalosti v osobním životě, prý i alkohol) členů svého kabinetu po jejich jmenování prezidentem do úřadu. Logika stejně úchvatná jako, řekněme, požadavek složit letecké zkoušky až poté, co kandidát dostal možnost prokázat svůj um pilota letadla, napěchovaného pasažéry. Ex-exulant a nový místopředseda vlády Egon Lánský ale ujišťuje, že "k prověrkám nelze nikoho nutit." (LN, 23. 7.). Tedy závěr: méně pozornosti a brak tzv. pop culture, více zájmu o zkušenosti fungujících demokracií, čemu se vyhnout, jak si pak lépe počínat. O rasismu a rákosnících Luděk Frýbort Čím dál častěji se snáší na stav země české oheň tuzemské i mezinárodní kritiky. Kdo býval ještě před nějakými dvěma, třemi lety ten nejvzornější žáček z celé postkomunistické Evropy, ba dával s oblibou sám sebe za příklad i celému zbytku světa, dostává najednou známky nevelmi chvalitebné. Nuže, je tomu už jednou tak, že bez velmi silných růžových brýlí je těžko takové chlupy hledat, ale přece jen. Chtěl bych vzít zemi českou v ochranu 6 O rasismu a rákosnících Luděk Frýbort Čím dál častěji se snáší na stav země české oheň tuzemské i mezinárodní kritiky. Kdo býval ještě před nějakými dvěma, třemi lety ten nejvzornější žáček z celé postkomunistické iEvropy, ba dával s oblibou sám sebe za příklad i celému zbytku světa, dostává najednou známky nevelmi chvalitebné. Nuže, je tomu už jednou tak, že bez velmi silných růžových brýlí je těžko takové chlupy hledat, ale přece jen. Chtěl bych vzít zemi českou v ochranu [pageend8]____________ _____________ zpravodaj 9/98_______________________ ■ před jedním tuze zlým nařčením, totiž nařčením z rasismu. I na stránkách našich exilových časopisů se už ten nedobrý chlup nejednou vyskytl. Odložme tedy brýle takové i onaké a pohleďme, nakolik je tato kritika oprávněná. Než počnu někoho z čehosi vinit, měl bych vědět, z čeho. Neboť náš věk vynalezl mnoho zapovězených slov, jež jest nemravno vyslovovat, i kdyby na nich náhodou něco bylo. Rovněž vynalezl mnohá slova zcela prázdná, nálepky k připlesknutí, jichž je užíváno velmi vydatně. Zdravý rozum přitom zůstává opomenut stranou. Je třeba bedlivě zkoumat každé příliš často užívané slovo, nepatří-li k jedné z řečených dvou kategorií. Tudíž: co je rasismus? Vyskytuje se vůbec? Definujme jej. Ano. Rasismus existuje. Je to forma xenofóbie, obracející se vůči lidem jiných ras či cizích kulturních okruhů nedůvěrou, pohrdáním, podezíravostí i holou nenávistí, aniž by k tomu bylo jiného důvodu nežli právě jen ta jinost. Rasismus je soud, který se nenamáhá hledat důkaz, ale nahradí jej předsudkem, aniž by se pokusil podrobit jej zkoušce zkušeností. Nekryje-li tato definice celý rozsah problému nebo potřebuje-li doplnění, prosím o laskavé upozornění. Nyní dál: vyskytuje se takto definovaný rasismus v zemích českých? Také ano. Porůznu se potloukají hošíci s oholenými lebkami, ozdobení tetováním a vojenskými křuskami, vykřikují nenávistná hesla a jsou ochotní rozbít lebku každému, jejž nikdy neviděli a neznají ho, jen že má nos odlišně zbarvený než oni. Ne že by to byl tak endemický český jev, zejména východoevropské země, v nichž se všechno ještě před nedávném mohlo přetrhnout samým internacionalismem, jsou jej plné, ale poukaz na cizí špinavý podolek nikterak ne- smývá špínu vlastní. Až potud bychom mohli být s přísnými kritiky zajedno, na nedobrý chlup prstem ukazovat. Je ale takto se projevující rasismus v českých zemích názor a postoj většinový? Zde už je nutno se s názorem kritiků rozejít a říci s veškerým důrazem: ne, není tomu tak. Holohlaví pitomečkové netvoří většinu ani českého, ani žádného jiného národa, dávají o sobě sice hlučně vědět, menšina je to však stejně mizivá jako každé jiné gaunerstvo. Čítáme a slýchá- me-li, že jedem rasismu je zasažena většina českého obyvatelstva, jde o povrchnost, neznalost, nebo - což ani na Západě není jev nijak vzácný - o snahu ješitů připevnit si svatozář heslovitým poukazem na obecnou špatnost. Lze k tomu účelu buď okrajový společenský jev mocně nafouknout, aby z uvedeného důvodu vypadal jako jev většinový, nebo se ani tak dalece nenamáhat a prostě jen použit nálepky rasismu k bezmyšlenkovitému připlesknutí. Doporučil bych kritikům českého rasismu, aby své spravedlivé rozezlení mírnili a do trub odsudků neduli aspoň do té doby, než se podívají na stav věcí zblízka, ale odbočím teď na chvíli a zavzpomínám si. Pamatujete se, dobří lidé, na ten čas před osmi, devíti lety, kdy jsme začali do své staré vlasti znovu jezdit a shledávat, co dobrého i nedobrého se v ní za ten čas urodilo? Bylo tehdy dost nevraživosti mezi lidem a obracela se proti těm, jimž se dostalo přízviska "Rákosníci.'" Lid český přímo kvasil hněvem. Šikmoocí vrazi, žlutí zloději, potměšilá asiat- ská pakáž, ať si jdou, odkud přitáhli... Chtěl jsem tehdy vědět, co tak hrozného Vietnamci provádějí, ale kloudné odpovědi se mi nedostalo. Ano, to byla ničím neodůvodněná nedůvěra a tedy rasismus. Nevím, zda většinový, ale daleko do toho neměl. Čechové, po dlouhý čas oddělení od zbytku světa, se najednou střetli s čímsi cizím, nezvyklým a nesrozumitelným a jako každý nezkušenec pojali k takovému jevu nedůvěru. Nyní... jaksi vyčpěla tato odrůda xenofóbie. Vietnamci nikam neodtáhli, je jich stále stejně a nejsou k přehlédnutí, ale hněv lidu českého je už nestíhá. Ukázalo se, že není proč. Hledí si svých obchodů a obchůdků, naučili se slušně česky, jsou uctiví a nehluční. Nikoho nepřepadají, nikoho neobtěžují, někdy 7 [pageend9]zpravodaj 9/98 se mezi sebou pomelou kvůli svým obchodním záležitostem, ale zůstává to mezi nimi, český člověk nemá příčiny se jimi cítit ohrožen a také se necítí. Dokonce se vůči nim vyvinula jakási náklonnost, ještě stále se užívá názvu "Rákosník", ale zní už bezmála láskyplně. Zvlášť starší a nemajetní lidé jsou jim vděční, že jim svým skromným způsobem obchodu umožňuji se aspoň obléci, i když samozřejmě ne nejnovějšími modely pařížských salonů. Rákosníci se prostě začlenili do české společnosti, byli jí přijati a možná s ní v několika generacích splynou. Nesplynou-li, také voda ve Vltavě zpátky nepoteče. Je to jiná společenská skupina, vůči níž se obrací obecná, zcela určitě většinová nevraživost. Roste a utvrzuje se, nezdá se, že by českého Roma lidé časem chtěli přijmout s touž blahovůlí jako kdysi neoblíbené Rákosníky. Sáhněme tomuto jevu na nos a vyřkněme soud: jde o totéž jako v rákosnickém případě před devíti lety? O týž bezdůvodný rasismus? O ničím neodůvodněný předsudek? A je tedy naděje, že jak čas půjde a zlá podezření se nepotvrdí, rasistický předsudek vyčpí? Obávám se, že ne. Kéž by v rómském případě opravdu šlo o rasistický předsudek! Bylo by aspoň celkem snadné se jej přirozenou cestou zbavit. Ale ono jde o něco jiného, mnohem závažnějšího. Ušetřme si vypočítávání příkladů ze života, všichni je známe. Ani já nenastoupím do vozu pražského metra, vidím li, že se v jeho vchodu umístila rómská rodina. Třeba tam jen tak stojí, ale třeba i ne. Zpozoruji-li kde přílišné snědé hemžení, učiním opatrný oblouk. Do jistých pražských končin, zejména v čase nočním, nelezu vůbec. Ať mě nařkne z rasismu, kdo to nedělá. Vsadil bych se, že v takových případech činí stejně i ti, kteří se po novinách mračně o českém rasismu rozepisuji, a nečiní-li tak, prosil bych o statistický údaj, jak často přijdou o peněženku. Konají-li stejná opatření jako já, přitom však pozvedají káravý ukazovák nad českým rasismem, musejí si nechat líbit nařčení ne sice z tohoto hříchu, jistě však z pokrytectví. Je jistý bezpodmínečný předpoklad zlovolné xenofóbie: házení veškerých příslušníků daného etnika do téhož pytle. Toho se sice dopouští pan doktor Sládek, ne však většina českých lidí. Naopak. Běžný český občan pozoruje a rozlišuje. "To je pořádnej Cikán," bere v ochranu svého bližního pleti sice tmavší, který se však živí příjmem z pravidelné práce, nerámusí, neničí, nesahá do cizích kapes, bydlí, ale nevybydluje. Pojem rasismu v sobě obsahuje i jakési temné potěšení ze zadupávání rasově méněcenného hmyzu, ani té zvlčilosti se český člověk nedopouští. Nemá žádnou radost z toho, že nemůže po sousedsku vyjít se svým tmavším spoluobčanstvem. Nikoliv, předpoklad zlomyslnosti a slaboduché domýšlivosti, tak příznačný pro skutečný rasismus, český člověk nenaplňuje. Rovněž netrvá na své opatrnosti děj se co děj, ochotně ji odloží, jakmile se jeho zkušenost začne měnit, stejně jako odložil někdejší nevraživé podezírání Rákosníků. Ovšem proměnu zlé zkušenosti v dobrou si nelze nařídit. Ani ji nelze přivodit tím, že si zakážeme o určitých jevech mluvit a vyvozovat z nich své osobní chování. Že děláme, jako by špatné zkušenosti nebylo, že pro ni vynalézáme ušlechtilá, skutečnost zakrývající slovíčka. O svou vlastní slušnou pověst se každý musí přičinit sám. Rákosníci, ač živel v české zemi značně cizí, mnohem cizejší než starousedlí Romové, to dokázali. Přesvědčili své okolí, že mu nejsou nebezpeční ani obtížní. Je v rukou Romů - a jen jich samých, nepomůže jim v tom nikdo - dokázat totéž. Nestrojme koně od ocasu, nedělejme z následků příčinu. To, co se rozrůstá do jednoho z nejtěžších problémů už tak osudem utýrané české země, nevyplývá z bezdůvodného rasismu české společnosti, nýbrž z převážně špatné zkušenosti s velmi svérázným chápáním pravidel občanského spolužití se strany rómského etnika. Můžeme bádat nad příčinami toho jevu, můžeme se snažit mu porozumět, ale dělat nemůžeme víc než se postarat o naprostou rovnost všech občanů české země před zákonem, o stejnou příležitost k vzdělání a k pra8 [pageend10]____________________________ zpravodaj 9 / 98____________________________ covní kvalifikaci. A samozřejmě též o stejný postih těch, kdož se ustanovením zákona i pravidlům slušnosti zprotivili, af je barva jejich nosu jakákoliv. Tyto předpoklady ale vcelku splněny jsou, že jich není využíváno, je jiná věc. Splněn spíš není požadavek mnoha ušlechtilých duchů, zejména těch, jež rómský problém osobně nepostihuje: vytvořit pravidla a zákony dvojí, lehčí a všechno omlouvající pro Romy, přísné a neomlouvající pro ty ostatní. To ovšem, drazí karatelé a nabadatelé, to teprve by byl rasismus. Rasismus je měření dvojím metrem. Věc nejen zlá, ale i hloupá a zbytečná. Můžete si všimnout, že například Rákosníci už v Čechách dávno dvojího metru nepotřebují. Hannover, 4. 8. 1998 Politický mariáš na české politické scéně Dana Seidlová Jakkoli se zdálo, že výsledek červnových voleb se podobá kvadratuře kruhu, Zemanovi se podařilo sestavit vládu. Menšinovou, růžovou, sociálně demokratickou. Pomohl mu k tomu úhlavní nepřítel Klaus, když mu před tím jiný nepřítel, Jan Ruml, dal košem. Zeman nabízel Rumlovi čtyři ministerská křesla, což je velkorysá nabídka nebo politická korupce (vyberte si), a Ruml je bud zatvrzelý a pošetilý nešika a nebo se nechtěl dopustit politické prostituce a zrady na voličích - jak chcete. A tu přispěchal Klaus, ochotný menšinovou vládu tolerovat a zavázal se k tomu opoziční smlouvou. (Ta zaručuje pro ODS místa předsedů obou komor parlamentu, křeslo šéfa komise pro kontrolu BIS, předsedy rozpočtového výboru, prezidenta nezávislého kontrolního úřadu.) Tím se dopustil zrady na voličích podle jedněch a projevil se jako státotvorný pragmatik podle jiných. Programy obou stran jsou neslučitelné, ale tak tomu musí být, neboť vládnutí, jak tušíme, bude se podobat fotbalovému zápasu a program je tím míčem, o který se vede rvačka. Lux s Rumlem vyšli naprázdno a to je sblížilo. Nebo snad společné nepřátelství s Klausem? Vědí ovšem, že jim hrozí záhuba: přes veškerý antagonismus Klause a Zemana je tu jeden společný zájem a tím je snaha po zavedení většinového volebního systému. Až se jim podaří prosadit změnu Ústavy, ocitnou se v ringu sami dva - pravice versus levice - a ostatní strany se v nich rozplynou. Ale tak daleko ještě nejsme. Máme zbrusu nové ministry, ti dosavadní už vyklidili zásuvky a odjeli na dovolenou, ti noví si vybírají kamarilu, kterou se hodlají obklopit. Někteří ministři už jsou veřejnosti známí, hlavně pokud mají na kontě nějakou tu aféru. Tak např. Pavel Dostál, ministr kultury, se zviditelnil několika spory, v jednom z nich dostal dokonce facku. Jinou facku, slavnější, utržil ministr vnitra Grulich v Podsedicích od svého stranického kolegy Josefa Wágnera. Také ministr zahraničí má za sebou několik politických pří a soudních sporů (na protest proti jeho jmenování držel chartista Tomis v Anglii desetidenní hladovku) a třebaže z nich vyšel očištěn, namočil se opět při nedávné epizodě "parkovací". V alkoholizo- vaném stavu pocuchal několik zaparkovaných aut a s odvoláním, na poslaneckou imunitu odmítl přivolané policii fouknout do balónku. Ministr zdravotnictví je ve při s prezidentem lékařské komory (nechce platit členský příspěvek), ministr průmyslu Grégr se dostal do křížku s ministrem životního prostředí Kužvartem. Předmětem sporu je dostavba 9 [pageend11]____________________________ zpravodaj 9 / 98____________________________ Temelína, o níž má rozhodnout nezávislá expertiza, tak jak to navrhl Kužvartův předchůdce Buršík. Grégr je rozhodným zastáncem dostavby elektrárny a tak z komise vypadli zástupci ministerstev Francie, Velké Británie, Švédska a ovšem Rakouska a v zadání není klíčová otázka zhodnocení vývoje trhu energií a celkové energetické politiky státu. Tím přiblížil Grégr konečný verdikt svým představám. Na pořádnou aféru zadělal novopečený premiér, když srovnával české extrémisty se sudetskými Němci. Šlo o personální obsazení diskusního fóra českoněmeckého. Sociální demokraté trucují, svou židli nechávají neobsazenou, dokud prý na německé straně bude pan Neubauer. Němci ovšem Neubauera neodvolali, avšak se pohoršili a Zeman jim "s velkou dávkou humoru a tolerance" - prostřednictvím médií - odpustil. Němci se vydráždili, volby jsou přede dveřmi, kancléř Kohl se rozčilením neznal, Antje Volmerová ho chlácholila, Havel to tišil, no, bouře ve sklenici vody! Miloši Zemana, státnický počin to věru nebyl! Nová vláda sestavila programové prohlášení a předložila sněmovně ke schválení. Bylo to odbyté nebo to lépe neumějí? Klaus je podrobil zdrcující kritice. On to má ovšem v popisu práce, ale zároveň své ovečky vyhnal na kafe, neboť to má taky v popisu práce, resp. v opoziční smlouvě, že nebude bránit schválení programového prohlášení vlády. Takže podle vyjádření jednoho poslance, vláda si do svého posvátného dokumentu mohla opsat telefonní seznam, schválením si byla předem jistá. Panebože, copak se služba veřejnosti, zvaná politika, neobejde bez takových rituálních tanečků. Připomeňme, kolikrát se na důležitá místa ve státní správě dostali lidé schopní a váženi (příklad za všechny - prezident NKÚ Voleník) a museli svá místa uvolnit jen proto, že se změnil politický vítr. A to je český politický mariáš. Na závěr něco radostného: pan prezident, který se koncem července podrobil břišní operaci, překonal šťastně dramatický pooperační průběh a má dobrou vyhlídku na brzké domácí ošetření. Pane prezidente, už abyste našemu vládnímu mančaftu začal pískat fauly! Letom slovenským svetom Ondrej Košický Ďalší piati noví veľvyslanci SR prevzali v polovici augusta poverovacie listiny od predsedu vlády V. Mečiara, pričom podľa dobre informovaných zdrojov to pred volbami nie je zďaleka konečné číslo. Štátny tajomník ministerstva školstva Ondrej Nemčok obsadí post veľvyslanca v Poľsku, o ktorý vraj stratil záujem popredný "právny expert" HZDS Ján Cuper. Na post vedúcej stálej misie pri Rade Európy v Štrasburgu nastupuje poslankyňa za HZDS Eva Garajová, ktorá vystrieda V. Strážnickú. Vedúcou Stálej misie pri OSN vo Viedni sa stala Ľubomíra Ďurčová, doterajšia vedúca úradu na Ministerstve zahraničných vecí. Štátna tajomníčka ministerstva práce, sociálnych vecí a rodiny Milica Suchánková sa stala vedúcou stálej misie pri OSN v Ženeve. Mikuláš Sedlák obsadzuje veľvyslanecký post v Japonsku. Do Indie odchádza veľvyslanec za HZDS Ladislav Lysák. Na veľvyslanecký post vo Vatikáne prevzal poverovacie listiny Marián Servátka, ktorý síce neovláda taliančinu, ale kvalifikovaný je dostatočne - jeho meno, priezvisko i dátum narodenia si možno prečítať v Necenzurovaných novinách i na internete (heslo Slovenská indiskrétna služba) na zozname spolupracovníkov ŠtB pod evidenčnými číslami 34218 a 32345 a krycím menom Síra. Dôležité miesto v Číne prevzal Peter Pavlen, ktorý bol v období novembrovej revolúcie 1989 v Taliansku identifikovaný ako agent, kvôli čomu musel opustiť MZV ČSFR. Jeho riadne i krycie meno (Igor) je v citovaných prameňoch uvedené v kategórii tajný spolupracovník ŠtB pod evidenčným číslom 36994. V čase našej uzávierky sa ešte len hovorilo o ďalšej poslankyni HZDS Irene Belohorskej, ktorá by mala nastúpiť vo [pageend12]zpravodaj 9/98 Washingtone. Podfa ministerky zahraničných vecí Zdenky Kramplovej do volieb budú obsadené všetky veľvyslanecké miesta uvoľnené počas marcového masového odvolávania veľvyslancov. o o o V parlamentných volbách, ktoré, ak sa nič nestane (alebo po uzávierke tohto čísla už nestalo), budú na Slovensku 25. a 26. septembra. O priazeň voličov sa bude uchádzať oproti 18 zaregistrovaným len 17 politických strán a hnutí. Ústredná volebná komisia totiž odmietla zaregistrovať Reálnu sociálnodemokratickú stranu Slovenska a Najvyšší súd SR jej rozhodnutie potvrdil. Doslova škandál vyvolalo podanie HZDS podpísané V. Mečiarom, ktorým sa vládne hnutie domáhalo na Najvyššom súde zrušenia registrácie Slovenskej demokratickej koalície a jej nepripustenie do volieb ako volebnej strany. Skutočnosť, že Mečiar neváhal použiť aj takýto spôsob na zbavenie sa svojho najväčšieho súpera v boji o volebné víťazstvo, vyvolala na Slovensku i v zahraničí zdesenie. Najvyšší súd síce návrhu jeho hnutia nevyhovel, SDK sa teda volieb môže zúčastniť, ale oslavovať víťazstvo práva nad bezprávím (ako to predvádzali volební lídri SDK priamo v pojednávacej miestnosti) by bolo prinajmenšom predčasné. Najvyšší súd môže totiž rozhodovať o volebných veciach aj po volbách a môže tak zmeniť dosiahnuté volebné výsledky na nepoznanie. Vzhľadom na personálne obsadenie Najvyššieho súdu i dvojhodinovú, naoko neúčinnú osobnú návštevu Mečiara v budove NS deň pred vynesením jeho rozhodnutia, treba rátať s možnosťou, že bezprecedentné a právne úplne nezmyselné podanie HZDS proti účasti SDK vo volbách bolo len divadielkom, ktoré malo za cieľ podať dôkaz objektívnosti rozhodovania Najvyššieho súdu. Na ten sa potom bude HZDS odvolávať po volbách, keď tento orgán inému, možno ďaleko nezmyselnejšiemu, zato však dôsledkami pre Slovensko priam apokalyptickému návrhu HZDS (napríklad na zrušenie volebného víťazstva SDK) bez velkých rečí a bez možnosti odvolania sa vyhovie. ooo Pri vzniku samostatnej Slovenskej republiky V. Mečiar Slovákom sľuboval, že Slovensko bude Švajčiarskom strednej Európy. Po rokoch túžobných očakávaní sa premiér konečne, dva mesiace pred volbami, odhodlal k činu. Pravda, zobral to trošku skratkou. Jeho HZDS poverilo agentúru Donar výrobou bilboardov. Tá v duchu Mečiarovho projektu vypracovala nádherné velkoplošné volebné plagáty s výrazným heslom "Slovensko - krajina tvojho srdca" a s vyobrazením Kriváňa pod ktorým sa rozliehajú zelené polia - švajčiarskej podhorskej krajiny neďaleko Bernu. Nuž, pravdupovediac, švajčiarska poľnohospodárska pôda býva predsa len estetickejšie upravená ako slovenská. Preto sa kúzelníci z HZDS rozhodli vsugerovať voličovi, že krajinou jeho srdca je Slovensko, ako mu ho počítačovou kolážou namaľujú oni... Riaditeľ agentúry na otázky novinárov, ktorí podvod odhalili, najskôr sebavedome tvrdil, že je to hlúposť a že ide jednoznačne o slovenské polia, ba že ak chcú, ukáže im, z ktorého miesta jeho agentúra Kriváň aj s poliami fotografovala. Keď však novinári zverejnili intemetovú adresu, pod ktorou si každý môže v databáze komerčných fotografií z celého sveta nájsť aj tú so švajčiarskym poľom, zmenil argumentáciu v tom zmysle, že sa to tak dnes bežne robí. Ako napísal novinár Peter Tóth: Mečiar sa nemôže nechať odfotografovať na volebný plagát pod zástavami Európskej únie a NATO, ako pod symboly svojich integračných úspechov, nemôže vo svojej volebnej agende používať symboly blahobytu, pretože počas jeho vládnutia zbohatli iba niekoľkí, nemá k dispozícii žiadne rukolapné dôkazy o úspechoch svojej vlády, ktoré by mohol použiť vo svojej kampani. Preto jeho ideológovia a propagandisti musia narábať iba s ilúziami". ooo 11 [pageend13]zpravodaj 9/98 Zatiaľ čo HZDS má značné problémy s prilákaním osobností kultúrneho a športového života na svoje predvolebné mítingy, a to napriek miliónovým ponukám (najbritkejšie odmietla propagovať Mečiara česká speváčka Lucie Bílá, ale aj mnohí ďalší speváci a skupiny), SDK takéto ťažkosti nemá. Jeden z najlepších hokejistov svetovej histórie Peter Šťastný priletel domov dokonca sám z vlastného rozhodnutia, aby opozičné zoskupenie osobne podporil. "Nekandidujem za SDK a ani za jej podporu nič neberiem. Prišiel som, aby som vyslovil svoj názor a presvedčenie, pretože Slovensko potrebuje zmenu, potrebuje dostať sa z izolácie," povedal P. Štastný. o o o Přituhuje. Súkromná televízia Markíza, ktorej generálnym riaditeľom je podpredseda Schusterovej SOP P. Rusko a ktorá aj vďaka objektívnemu spravodajstvu v sledovanosti už dávnejšie predstihla Mečiarovu Slovenskú televíziu, dostala 18. augusta nečakanú návštevu v podobe skupiny vystřihaných a dobre vyzbrojených mládencov z istej súkromnej bezpečnostnej služby. P. Ruska nevpustila do budovy a zamestnancom predstavila "nového majiteľa Markízy Mariána Kočnera". Vysvitlo, že išlo o dôsledok staršieho majetkového sporu medzi P. Ruskom a jeho niekdajším priateľom S. Pohankom, ktorý vyústil až do dražby zariadenia Markízy a jeho následným odkúpením M. Kočnerom a S. Ághom. Právne vyzerá byť situácia zrozumiteľná, pozorovatelia sa však prikláňajú k politickým motívom udalostí v Markíze, známej otvorenou kritičnosťou vládneho hnutia. Vedú ich k tomu skutočnosti, že súd rozhodol o návrhu neuveriteľne expresne, do 24 hodín od podania, pričom na ďalší pracovný deň prebehla dražba a o pár hodín už mala Markíza nového majiteľa. Najpodozrivejšia je však okolnosť, že všetko sa udialo týždeň pred začiatkom volebnej kampane, hoci, ako vysvitlo, spor uvedených mužov trvá už vyše dvoch rokov. o o o Mečiarovo HZDS chce toho do volieb stihnúť čo najviac. Najlukratívnejšia inštitúcia na Slovensku - Slovenská poisťovňa, s odhadovanou hodnotou 100 miliárd korún, je zaradená medzi strategické podniky a teda nemožno ju sprivatizovať. Podľa HZDS sú však zákony na to, aby sa obchádzali. Za pomoci Fondu národného majetku, ktorý najprv dal súhlas s navyšováním základného imania a potom sa úmyselne navyšovania nezúčastnil, stratil štát väčšinový podiel a teda aj kontrolu nad touto zlatou baňou slovenského peňažníctva. Nie je žiadnym prekvapením, že týmto, podľa opozície najväčším privatizačným podvodom v dejinách Mečiarovho vládnutia, prišli k rozprávkovému majetku ľudia jemu najbližší - Režeš, Smerek a spol. z vedenia Východoslovenských železiarní, prepojení najrozličnejšími kanálmi na HZDS. ooo Podpredseda vlády a HZDS Sergej Kozlík vyhlásil, že všetky prieskumy verejnej mienky (podľa nich získa HZDS vo volbách 24 - 25 percent hlasov) sú lživé a hnutie voľby s prevahou vyhrá so 40 percentami. Vzápätí mu zrejme došlo, že tým verejne naznačil, čo asi chystá HZDS s voľbami urobiť, aby vykázalo 40-percentný zisk. V dôsledku prudkého zvýšenia krvného tlaku musel byť krátko nato hospitalizovaný. Nasledoval tak šéfa volebného štábu HZDS A. Rezeša, ktorý bol prijatý do nemocnice s poruchami srdcového rytmu. ooo Všetky znaky vojenského puču, ktorý nepochybne súvisí s volbami, má podľa viacerých opozičných politikov odvolanie náčelníka generalného štábu armády a okamžité vymenovanie nového, ktoré sa v réžii predsedu vlády Mečiara a predsedu parlamentu Gašparoviča udialo za chrbtom ministra národnej obrany Siteka. Ten jediný má podľa 12 [pageend14]_ ______________________ zpravodaj 9 / 98 ____________________ _ zákona právo podávať návrh na odvolanie a menovanie náčelníka GŠ ASR. Sitek pred odchodom na zahraničnú dovolenku odovzdal Gašparovičovi návrh na menovanie generála Vestenického. Návrh však skončil v koši a Mečiar s Gašparovičom si našli loajálnejšiu osobu - plukovníka Mariána Mikluša. Doterajší náčelník J, Tuchyňa vzápätí vyhlásil, že bol porušený zákon a že sa naďalej cíti byť náčelníkom, to isté však o sebe tvrdí aj Mikluš. Zostáva len dúfať, že Slovensko nepôjde v stopách Konga či Zaire. Z parlamentů, ministerstev a velvyslanectví Vláda České republiky Složení vlády ČR, která byla jmenována prezidentem republiky 22. července 1998. U jména je uveden rok narození. • Ing. Miloš Zeman - předseda vlády ČR, 1945 • PhDr. Vladimír Špidla - místopředseda vlády a ministr práce a sociálních věcí, 1951 • Ing. Pavel Mertlík, CSc. - místopředseda vlády, 1961 • JUDr. Pavel Rychetský - místopředseda vlády, 1943 • Egon T. Lánský - místopředseda vlády, 1934 • Jan Kavan - ministr zahraničních věcí, 1946 • Mgr. Ivo Svoboda - ministr financí, 1948 • RNDr. Vladimír Vetchý, CSc. - ministr obrany, 1949 • PhDr. Václav Grulich - ministr vnitra, 1932 • Doc. Ing. Miroslav Grégr - ministr průmyslu a obchodu, 1929 • JUDr. Otakar Motejl - ministr spravedlnosti, 1932 • Doc. Ing. Antonín Peltrám, CSc. - ministr dopravy a spojů, 1930 • Ing. Jan Fencl - ministr zemědělství, 1942 • MUDr. Ivan David, CSc. - ministr zdravotnictví, 1952 • Mgr. Eduard Zeman - ministr školství, mládeže a tělovýchovy, 1948 • RNDr. Miloš Kužvart - ministr životního prostředí, 1960 • Pavel Dostál - ministr kultury, 1943 • Prof. Ing. Jaromír Císař, CSc. - ministr pro místní rozvoj, 1929 • Jaroslav Bašta - ministr bez portfeje, 1948 Vláda má 19 členů, dřívější měla 16 členů. Nové je, že 4 místopředsedové mají každý na starosti koordinaci několika ministerstev. Zasedací síň senátu je dokončena Nákladem asi 350 miliónů korun byla provedena renovace Valdštejnského paláce. Zájemci si mohli prohlédnout prostory paláce s novou 'zasedací síň senátu během týdne otevřených dveří koncem srpna. V podlouhlém, pečlivě restaurovaném prostoru bývalé jízdárny barokního paláce se stylovým vybavením a moderní technikou pro hlasování a komunikaci je ve střední části místo pro členy senátu s předsednictvem, po levé straně je místo pro členy vlády a po pravé straně pro hosty. 13 [pageend15]zpravodaj 9/98 Komunální volby a volby do senátu Ve dnech 13. A 14. listopadu se budou konat komunální volby a první kolo senátních voleb, při nichž bude volena 1/3 senátorů, druhé kolo voleb do senátu bude následovat o týden později. Kandidátní listiny pro komunální volby je třeba odevzdat do 8. září, pro senátni volby do 14. září. Dodatek k anketě Zpravodaje - Volby 98 Po uzávěrce č. 7- 8 došly ještě další hlasovací lístky, počet hlasujících se zvýšil na 272, pořadí stran zůstalo stejné. Rovněž vyhodnocení účasti ve volbách zůstalo s malými změnami jak je uvedeno v předchozím čísle. Nemnoho těch, kteří zaslali hlasovací lístek, vyjádřilo také své mínění k účasti ve volbách, ke Zpravodaji či k situaci ve vlasti. Nepodepsané příspěvky neuvádíme. Několik respondentů bylo proti účasti zahraničních Čechů volbách a nehlasovalo. Naprostá většina hlasovala a voleb se chce účastnit. Některé kritické hlasy tlumočíme. A. R. Domnívám se, že tak malý stát nepotřebuje 18 různých stran a přitom ještě dvě strany důchodců. V takovém salátu není divu, že žádná nemůže jednoznačně vyhrát takovou většinou, aby byla přesvědčivá. Výsledek voleb to potvrdil. (Příspěvek byl psán po volbách). Strana pana Zemana "utrpěla" výhru. Mohou-li Spojené státy při volbách vždy vyjít přesvědčivě se dvěma stranami, je náš pojem demokracie s 18 stranami velmi pochybný a zabraňuje jakoukoliv rozhodnou a zodpovědnou činnost stranickou i vedení státu. V. H. S hořkostí třikrát ne (volit). Mohli by mi jednou vyčíst: "do kormidlování jsi kecal, ale na palubu jsi nelez!" Ale když vidím kdo všechno (!) volit smí, tak neslibuji, že u mého "ne" zůstanu. A. P. V Čechách bych nevolila, neshledávám správné ovlivnit výsledek voleb mým hlasem, když žiji zde ve Švýcarsku a mám málo informací. Podle mého názoru by měli volit lidé, kteří v zemi žijí a prožívají problémy na vlastní kůži a vědí, co mohou od jednotlivých stran očekávat. J. H. Myslím, že momentálně není skutečně z čeho volit, jak říká L. Frýbort v článku "Jarní úvaha" (č. 6/98). Pan Frýbort zřejmě od tohoto státu nic nechtěl. Pak by zřejmě poznal tu méně hezkou stránku tohoto státu se zkaženou slupkou. F. V. Morální právo volit v původní domovině mám jen tehdy pokud tam žiji a mám z první ruky kontakt s národem. Když to dobře dopadne, tak je to dobré, když ne, tak tam nejsem, ono se mě to netýká. M. H. V minulosti poskytoval Zpravodaj více "prostoru" pro odlišná mínění, než která vyhovují současné redakci. Věřím, že Zpravodaj má zájem zastupovat všechny krajany v zahraničí a nejen ty z jednoho politického směru. Citát: "Cesty mohou být rozličné, ale vůli mějme všichni rovnou!" Zprávy z České republiky a Slovenska Východní Čechy a východní Slovensko postiženy povodněmi Ještě se nezacelily rány po loňských povodních a opět došlo k záplavám, velkým škodám a zejména ke ztrátám na životech. K tomu zprávy z tisku: Stav ohrožení v povodněmi zasažených oblastech trvá. Tři týdny trvá stav ohrožení, který vyhlásil přednosta OÚ Rychnov nad Kněžnou ve více než třiceti zaplavených ob14 [pageend16]____________________________ zpravodaj 9 / 98____________________________ cích. O jeho pokračování rozhodne krizový štáb OÚ. Obcím stále pomáhá armáda i CO. Na odstraňování následků ničivých záplav se na Rychnovsku už třetí týden podílejí vojáci armády i civilní ochrany. V obcích nyní pracuje 343 vojáků CO s 93 kusy techniky. Na místě je 444 vojáků armády a 44 kusů techniky. Vojáci pomáhají s odklízením a odvozem naplaveného bahna, s čištěním jímek a kanalizace a s úpravami komunikací a terénu, pravidelnou dodávkou pitné vody do obcí Kounov, Rovné, Hlinné a Dobré a provoz mobilní úpravny vody v Semechnicích. ČTK, 13. 8. 98 Původce pohromy na Slovensku má jméno supercela. Katastrofální bouře, která dokázala v pondělí večer ve východoslovenském okrese Sabinov "vylít" v průběhu jedné hodiny až sto litrů vody na jeden metr čtvereční, nese v jazyce meteorologů název "supercela". Bouře trvala hodinu a půl, zasáhla asi čtyři kilometry čtvereční, což znamená, že na toto území spadlo více než čtyři sta milionů litrů vody. Ta následně zatopila údolí, kudy teče řeka Svinka, smetla čtyři vesnice a zahubila desítky jejich obyvatel. "Příroda řádila. Podobné bouře jsou obvyklé jen v tropickém a subtropickém pásmu. V našich zeměpisných šířkách se takřka nevyskytují. Mračno, z něhož se valila voda, mělo hloubku třináct kilometrů, a to je unikátní úkaz," říká popradský meteorolog Pavol Záhoranský. Supercela vzniká v místech, kde dojde k nestabilnímu rozvrstvení atmosféry, panují tam velké tepelné rozdíly a je tam členitý terén. Všechny tyto podmínky v pondělí večer na povodí řeky Svinka platily. Sama bouře má i ve svém epicentru několik zcela odlišných podob. Zatímco někde padají malé nebo naopak obrovské kapky vody, hned vedle se mohou z oblohy řítit kroupy o velikosti slepičího vejce. Hromady krup této velikosti nalezly záchranné týmy ještě v úterý dopoledne v lesích kolem horské vesnice Renčišov. "Bylo deset hodin ráno a už začínalo být horko. Najednou jsme už na dálku pocítili chlad a uviděli oblaky páry. Pak se před námi objevily ty ohromné hromady krup. Některé byly veliké jako slepičí vejce," říká svědek tohoto nevídaného přírodního úkazu, hasič Jozef Pyrpák. K. Wolf, MFD 25.7.98 Letošní povodně už nevyvolaly takovou vlnu solidarity jako loňské. Ke katastrofálním povodním dochází ve světě asi častěji než dříve. Záplavy v Číně si vyžádaly nesrovnatelně více obětí než v Evropě. * * * V centru Prahy vzniknou podzemní garáže. Rada hlavního města rozhodla o tom, jakým způsobem vzniknou na čtyřech místech městské památkové rezervace podzemní velkokapacitní garáže. Parkovací místa pod zemí mají být pod horní částí Václavského náměstí, Senovážným náměstím, Klárovem a Jiráskovým náměstím. MFD 9. 7. 98 Zprávy ze Švýcarska a ostatních států Otevření Kulturního a kongresového centra v Lucernu Koncertem Berlínských filharmoniků, sólistů a dvou švédských sborů pod taktovkou Claudia Abbado byla otevřena 18. srpna první část Kongresového a kulturního centra v Lucernu (KKL) - koncertní sál. Městu přibyla nová dominanta na okraji jezera. Přítomní byli pozvaní prominentní hosté, mezi nimi prezident konfederace Flavio Cotti. Pozvaný prezident V. Havel se pro nemoc nemohl zúčastnit, jeho projev byl promítán z videozáznamu. Následující den byly se stejným programem zahájeny Mezinárodní hudební týdny a v sobotu 22. srpna byl sál zpřístupněn veřejnosti při dni otevřených dveří. 15 [pageend17]zpravodaj 9/98 Architektem KKL je Francouz Jean Nouvel, akustické řešení sálu převzal Američan Russell Johnson. O výsledku je možno se vyjadřovat jen v superlativech. Koncertní sál, v němž je místo pro 1850 návštěvníků nemá snad ve světě obdoby. Koncem r. 1999 má být dokončena střední budova s městským sálem a trakt s muzeem umění a kongresové prostory. Stavba byla zahájena r. 1994, náklady mají dosáhnout 205 mil. Fr. Historie vzniku této rozsáhlé stavby je zároveň historií iucemské kulturní politiky. Aby se takové stavba uskutečnila při demokratickém schvalovaní jednotlivých kroků občany města a jeho institucemi, bylo zapotřebí mnoho jednání a veliké snahy dosáhnout shody. Pro město jako Lucem se 60.000 obyvateli jsou náklady ohromnou zátěží, podílí se na nich dvě sousední obce, zatím ne další, i když jejich obyvatelé kulturních institucí města využívají. Naštěstí prokázaly podniky ve středním Švýcarsku svými dary nezbytnou solidaritu. Projev prezidenta V. Havla k otevření Kulturního a kongresového centra města Lucem, 18. 8. 98 Vážený pane spolkový prezidente, vážený pane starosto, vážené dámy a pánové, přátelé, je mi nesmírně líto, že se dnešního otevření Kulturního a kongresového centra ve Vašem krásném městě — díla mého oblíbeného architekta Nouvela — nemohu ze zdravotních důvodů účastnit. Na návštěvu Lucernu jsem se velmi těšil. Věděl jsem totiž, že mě zde čeká setkání s přáteli. V tomto městě a v tomto kantónu se právě před 30 lety po invazi okupačních armád do Československé republiky projevila velká vlna solidarity a pomoci našim uprchlíkům. Podobně jako i v dalších částech Švýcarska. V předvečer smutného třicátého výročí rozdrcení Pražského jara v r. 1968 ozbrojenou silou bych Vám a Vašim spoluobčanům chtěl za Vaši tehdejší obětavou pomoc ze srdce poděkovat. Právě město Lucem jev této souvislosti zapsáno do české paměti a do dějin české kultury zvlášť významným způsobem: ani po ochabnutí zájmu o okupované Československo nepřestávali zdejší kulturní pracovníci organizovat pomoc našemu exilu, i ve vlasti pronásledované opozici. Ve zdejších nakladatelských domech vycházely české knihy — mnohé z nich si právě přes Lucem našly cestu ke čtenářům v německé jazykové oblasti, i ve světě. Vím, že mnozí z nich jsou dnes přítomni na dnešní slavnosti: autoři i jejich vydavatelé, štědří a obětaví pomocníci, jakož i příjemci jejich pomoci a zprostředkování. I jim bych velmi rád poděkoval za tento významný přínos pro naše vzájemné vztahy, pro tradiční a letité přátelství mezi Švýcary a národy bývalého Československa. Ačkoliv je právě letošní rok bohatě naplněn významnými historickými výročími a událostmi roku 1968 v Evropě i v Americe, letos poprávu doznávají všestranného hodnocení na nejrůznějších konferencích, nemáme jenom důvody ke vzpomínkám — naše vztahy mají svoji zřetelnou dynamiku i dnes. Ba dokonce právě dnes. Na jaře letošního roku jsem navštívil Ženevu, kde jsem měl projev k 50. Výročí přijetí všeobecné deklarace lidských práv. Tehdy jsem si zvlášť naléhavě uvědomoval, že to byli Švýcaři a Švýcarsko, kteří právě před 150 lety přijetím své moderní ústavy spoluotevřeli cestu k pozdějším kodifikacím základních lidských a občanských práv a svobod. Švýcarsko je státem spolkovým, federativním, s velmi přesně definovanými kompetencemi mezi ústředím a jednotlivými kantóny. Se zájmem u nás sledujeme vývoj vztahu švýcarských občanů k vlastnímu státu a k jeho evropskému rámci - dnes prakticky totožnému s Evropskou unií. Vždyť diskuse o současné tváři Evropy je diskusí ve vztahu k jejím institucím, o subsidiaritě a solidaritě. S potěšením zjišťujeme, že otázky evropské integrace 16 [pageend18]__________________ ________ zpravodaj 9 / 98___________________________ jsou ve Vaší zemi stále a pečlivě probírány a zvažovány. Není divu, vždyť země, která sama mezi prvními dokázala vytvořit funkční a autentický federatívni model, má a bude mít k těmto otázkám jistě vždy co říci. Česká republika prožívá dnes svým způsobem paradoxní proces. Vrací se tam, kam od věků patřila a patří: do Evropy. Do Evropy definované společným kulturním a historickým dědictvím a společně sdílenými demokratickými principy. Náš pohled na Evropu, na její současné palčivé problémy i na způsoby jejich řešení se jistě mohou v mnohém lišit. Evropané potřebují hlouběji prožívat své společné kořeny. A k tomu jim může napomoci výsostným způsobem právě kultura. Dnes otevírané Kulturní a kongresové centrum v Lucernu symbolizuje kulturu jako pramen, ba dokonce jako velmoc porozumění. Stačí se podívat na 60-letou bilanci mezinárodního hudebního festivalu v Lucernu, který bude v této impozantní budově zítra zahájen. Nejde jenom o pestrou škálu slavných jmen autorů a jejich interpretů, ale o tradici setkávání. Tu Vaše město má a toto nové Kulturní a kongresové centrum přichází do předem již připravených struktur a tradic. Věřím tedy, že vlastně žilo již dávno před tím, než bylo tak nákladným a impozantním způsobem dobudováno. Tomuto sálu přeji dobrou akustiku, jeho návštěvníkům pak prožitek setkání s lidmi a s kulturními hodnotami, které je spojují. Vám všem zde přítomným pak přeji krásný a příjemná večer. Děkuji Vám. Projev byl natočen švýcarskou televizí zač. července v Praze pro případ, že by V. Havel nemohl přijít. Ve velkém sále Kulturního a kongresového centra byl projev promítán z videozáznamu. *** Péči o dialog s Němci Evropa dobře zná. Kultivace společného dialogu s Němci je v poválečné Evropě dobře zaběhlou záležitostí, o kterou se stará řada institucí a nadací, založených většinou již v padesátých letech. Němečtí politici, historici, novináři, podnikatelé, ale i obyčejní mladí lidé se přes tyto organizace seznamují a oťukávají se svými protějšky z Francie, Holandska, Izraele, Británie, Spojených států a od nedávna i z Polska. Že jde o místa, kde lze diskutovat bez zbytečného politizování, se ukázalo před několika lety v Holandsku. Z průzkumu veřejného mínění vyplynulo, že si podstatná část mladých Holanďanů myslí, že Němci jsou stejně arogantní, jako byli nacisté za okupace. Společné německo-holandské fórum promptně odstartovalo celou řadu projektů zaměřených na odbourání vzájemných předsudků. "Vtip je v tom, že setkávání na těchto fórech mají šarm neoficiality. Lidé mohou mluvit otevřeně, je tam obvykle velká míra vzájemné důvěry. Mluví se o nekonvenčních postupech," řekl ředitel českoněmeckého Fondu budoucnosti Tomáš Kafka. Největší věhlas má německo-britská konference Königswinter, z níž se během let vyklubala prestižní každoroční akce, o kterou je oovykle velký zájem. Začátky této konference, naložené v roce 1950, byly přitom krušné: americké vojenské úřady tehdy teprve přestávaly zakazovat svým vojákům bavit se s německým obyvatelstvem. Königswin- terská konference však hned zpočátku navodila atmosféru rovnocennosti. Stala se místem, kde se neoficiálně, ale velmi intenzívně připravovala půda pro členství bundeswehru v Severoatlantické alianci - za což se Němci Britům v pozdějších letech odvděčili tím, že se zasadili o jejich vstup do EHS. "Königswinter" bude pro českoněmecké Diskusní fórum pochopitelně vzorem. Jenom nesmíme být tak prestižní. Podněty pro českoněmecké aktivity by měly přicházet zejména zdola, od lidí samotných," řekl místopředseda Sudetoněmeckého krajanského sdružení Bernd Posselt. Th. Marjanovič, MFD 7. 7. 98 17 [pageend19]zpravodaj 9/98 Týden zahraničních Čechů Týden zahraničních Čechů se uskutečnil v Praze ve dnech 28. 6. - 4. 7. 98 v rámci jubilejních oslav 650. výročí založení Univerzity Karlovy a pod záštitou ministra zahraničních věcí ČR a rektora UK. Přípravou byl pověřen koordinační výbor: Oldřich Černý, Švýcarsko, předseda, Karel Kánský, USA, tajemník, Severin Daun, SRN, místopředseda. Týden pozůstával ze tří separátních částí podle podrobného programu: - Češi za hranicemi na přelomu 20. a 21. století, Sympozium. - Panely: Významní čeští podnikatelé v zahraničí. Čeští ekonomové v zahraničí. Čeští lékaři v zahraničí. - Konference na téma "Přítomnost a budoucnost českých komunit v zahraničí", prezentace českých spolků a organizací v zahraničí, předání ceny ministra zahr. věcí Gratias agit. Na Týden přijelo na 350 účastníků z více než 30 zemí. Uvádíme některé postřehy a příspěvky, další bychom chtěli uveřejnit později. Z Týdne bude vydán sborník. Byly představeny spolky a organizace z celého světa. Ze Švýcarska prezentoval Fr. Chládek v zastoupení za onemocnělého předsedu Zd. Bidlo Svaz spolků Čechů a Slováků ve Švýcarsku a převzal cenu Gratias agit, J. Kalivodová - Stäheli podala přehled o Československém sokolstvu v zahraničí, J. Sochor promluvil za Konfederaci politických vězňů - západoevropskou pobočku a K. Kukal představil Český a Slovenský skaut v zahraničí. Z dalších byly prezentovány: Společnosst pto vědy a umění SVU, Čs. národní rada v Americe, Čs. přistěhovalci v Izraeli, Polští pobělohorští exulanti, Výbor dobré vůle nadace Olgy Havlové, spolky v Kanadě, Český spolek na Slovensku, Češi na Ukrajině. Podle I. Dubovického z odboru kulturních a krajanských vztahů při MZV je v cizině na 280 krajanských spolků. Z příspěvků o průběhu Týdne, které došly redakci: Miroslav Rostek: V úterní diskusi kritizoval Jaroslav Anděl, že ČR vypadá navenek jako demokratický stát, ale uvnitř tomu tak není, neplní závazky vyplývající z Evropské úmluvy o ochraně lidských práv, která vstoupila v platnost v r. 1992. Zabavené majetky, ať movité nebo nemovité, se nevracejí, jsou stále v rukách bývalých komunistů, celkem asi 35.000 případů. Taková kritika se ovšem nelíbí vládním kruhům, mluví se o přítomnosti a budoucnosti a za minulostí má udělat tlustá čára. Ve středu vystoupili v panelu významní čeští podnikatelé v zahraničí: T. J. Baťa - Kanada, T. G. Gibian - USA, V. M. Kavan - Kanada, J. Mladota - Švýcarsko, M. Ondruš - USA, M- Platovský - Chile, K- Schick - Velká Británie, M. Vyhnálek - Austrálie/Tasmánie. Začínali od píky, prošli nejrůznějšími zaměstnáními. Působení Tomáše Bati je známé, se 150 spolupracovníky založil před vypuknutím 2. světové války firmu v Kanadě, dnes je to světový koncem se závody po celém světě. Platovský přežil koncentrák, 1948 uprchl do Francie, potom byl v Chile, Argentině, Mexiku, zpět v Chile, kde má dnes 8 podniků a 14 obchodních domů. Karel Schick uvedl, jak justice v ČR pokulhává za záp. Evropou, zmizela spravedlnost, poctivost je třeba hledat se svíčkou v ruce, zodpovědnost je neznámý pojem. Milan Vyhnálek z Lanškrouna, v republice nakomandován jako černý baron, uprchl vr. 1949 do Německa, potom do Austrálie, v Tasmánii provozuje sýrámu, konkuruje Holanďanům a Dánům, člověk s velkou dávkou humoru. (Poznamenáváme, že se tohoto podnětného panelu neúčastnil žádný český podnikatel.) 18 [pageend20]__________________________ zpravodaj 9/98______________________ __ Při prezentaci spolků promluvili také zástupci Čechů z Rumunska, kam odešli Češi v r. 1826, z Bulharska, tam přišli v r. 1878, v Sofii mají Národní dům a z Chorvatska, kde žije na 15.000 Čechů, vystěhovali se od r. 1780, jejich Svaz sdružuje řadu spolků. Všude tam dokázali po několik generací udržet český jazyk, snad je to hlavně díky tomu, že se převážně zabývají zemědělstvím a žijí v uzavřených osadách. V průmyslových zemích se řeč tak dlouho udržet nedokáže. Projev prezidenta V. Havla přednesl ředitel prezidentské kanceláře Ivan Medek. K účastníkům promluvil dále náměstek min. zahraničí Prof. Dr. O Piek. S těmito projevy a dalšími příspěvky bychom chtěli seznámit čtenáře později. Ohlasy na Týden zahraničních Čechů v tisku Přinášíme ohlasy z českého a zahraničního tisku. V českém tisku byl ohlas nevalný. Neví se, kolik krajanů žije v cizině Libuše Paukertová Oficiální údaje o počtu exulantů neexistují Celý lidský život by zřejmě trvalo zvědavci, který by se pídil po tom, kolik krajanů přesně žije v zahraničí. Při pátrání po krajanech v cizině by člověk musel objet celý svět, putovat od města k městu a zapisovat si, kolik lidí se hlásí ke svým kořenům v někdejším Československu. Oficiální údaje o českém poválečném vystěhovalectví totiž neexistují. Pouhé odhady hovoří o tom, že za komunistického režimu odešlo do emigrace zhruba půl milionu lidí. Neví se ani, kolik Čechů se po změně režimu v roce 1989 vrátilo do vlasti. Na sympoziu o českém vystěhovalectví, uspořádaném v rámci Týdne zahraničních Čechů, to včera řekla místopředsedkyně švýcarského Spolku pro vědu a umění Libuše Paukertová. Ilegálních exulantů je asi desetkrát více než legálních, míní Paukertová, která již v exilu zpracovala studii o ěeské emigraci. Vycházela při tom z výsledků sčítání lidu a z demografického vývoje. Její výsledky se podle ní shodují s podobnou studií Milana Kučery, která vznikla teprve v 90. letech. Podle obou odešlo z Československa za dvacet let po komunistickém puči v roce 1948 ilegálně asi 255 tisíc lidí. Z toho 60 tisíc opustilo vlast hned po únoru 1948. Dalších přibližně 245 tisíc Čechů emigrovalo v letech 1968 až 1989. Nejčastěji směřovali do Německa a Rakouska, ale jejich kroky vedly také do zámoří, především do Kanady či USA. Frekventovanou tranzitní zemí byla Jugoslávie. Po roce 1968 se cílem exulantů stalo i Švýcarsko a Švédsko, Austrálie a Nový Zéland, řekla Libuše Paukertová. Podle ní poúnorové exulanty vedly k emigraci politické důvody, zatímco v době první republiky převažovaly důvody ekonomické. V 70. a 80. letech se podle ní tyto důvody k trvalému odchodu do ciziny mísí. Paukertová se zmínila také o legálních vystěhovalcích. Především v 60. letech se mnohým exulantům podařilo legálně vystěhovat do zahraničí jejich rodiče. Aby však získali povolení k pobytu v zahraničí, zpravidla se museli zříci nároku na starobní důchod. Sympozia o českých exulantech, o jejich adaptaci a komunikaci s domovem se včerá v Karolinu zúčastnilo na dvě stě krajanů žijících v zahraničí. Podle Stanislava Broučka z Ústavu pro etnografii a folkloristiku Akademie věd ČR by sympozium i Týden zahraničních Čechů měly přispět ke zlepšení komunikace mezi Českou republikou a zahraničními krajany.. M ČTK LN30.6. 19 [pageend21]zpravodaj 9/98 Kde domov můj? Katarina Holländer O českém exilu - také ve Švýcarsku Podle článku Wo ist meine Heimat? NZZ 21. 6. 98 Před 650 lety založil Karel IV. v Praze první univerzitu ve střední Evropě. V rámci oslav tohoto jubilea měla univerzita dost důvodů vzpomenout také na Cechy a Slováky v cizině. Na 300 z nich ze 30 zemí následovalo pozvání na sympozium, mezi nimi byli nadměrně zastoupeni účastníci ze Švýcarska. Česká hymna nekráčí pochodovým krokem ani nezní vítězně fanfárami, zní těžkomy- slně, mysleli bychom, že tak zní píseň vystěhovalců, kteří nikde nemohou zakotvit. A skutečně - český exil má pozoruhodnou tradici, významnými osobnostmi se jen hemží. Z prvních byl Jan Amos Komenský, "Učitel národů", předchůdce Pestalozziho, jehož ideje dodnes málo ztratily na aktuálnosti. Byl jedním z protestantských exulantů z Čech, kteří po r. 1620 museli opustit zemi. Emigrační vlny Částečně v exilu připravil profesor filozofie a pozdější prezident Tomáš G. Masaryk československý stát, který byl po první světové válce založen. Za druhé světové války byla exilová vláda s Edvardem Benešem v čele v Londýně a plánovala znovuvybudování Československa po konci německého Protektorátu. Po válce však byla nadvláda komunistické strany stále zřetelnější, 600-leté oslavy KU spadly již do doby komunistického převzetí moci. Na ctihodné Alma mater proběhly "čistky", znovu opustili mnozí zemi, mezi nimi takoví, kteří se právě vrátili. I když filozof Jan Patočka po 20 letech za Pražského jara 1968 pokračoval ve svých přednáškách přesně tam, kde je při svém propuštění přerušil - jako kdyby byla mezitím totální odmlka a nyní byla znovu obnovena kontinuita - trvala obleva v této totalitně zledovatělé oblasti tentokrát ještě kratší dobu: další vlna emigrantů opustila ČSSR po okupaci státy Varšavské smlouvy. Patočka se stal jedním z prvních tří mluvčích Charty v r. 1977 a zemřel ještě toho roku na následky policejních výslechů. Československá emigrace netvoří jen kapitolu v dějinách Čechů a Slováků, zapsala se také do švýcarských dějin. Po r. 1956, kdy přijalo Švýcarsko maďarské uprchlíky, otevřelo demonstrativně podruhé v r. 1968 své brány také Čechoslovákům na určitou dobu. Ale ve Švýcarsku jsou Češi a Slováci nepřetržitě usazeni - a to je možná méně známé - po více než 100 let. Proto je hostitelská země Švýcarsko dnes zvlášť zajímavá pro výzkum. V Týdnu zahraničních Čechů představili Lenka Kosová, Miloš Kouřil a Antonín (pozn.: správně Arnošt) Skoupý výsledky svého bádání o adaptaci, integraci a asimilaci českých a slovenských emigrantů ve Švýcarsku. Dosud nebyly k dispozici přesné údaje o počtu emigrantů z r. 68. Z nejnovějších výzkumů plyne, že v prvních letech po Pražském jaru přišlo do Švýcarska přes 12.000 Čechů a celkem jich požádalo o politický azyl asi 14.500. Od r. 1980 do 1989 dostalo 10.355 Čechoslováků švýcarské občanství. Velmi mnoho uprchlíků byli vysokoškoláci, kteří jsou zčásti dodnes činní na místech, která našli často během několika týdnů. Po zhroucení komunistického režimu uvažoval o návratu jen zlomek z nich. V různých exilových zemích byly zakládány spolky, časopisy, nakladatelství, rozhlasové stanice, které - i když s různým politickým či náboženským zaměřením - měly společný cíl: udržovat spojení s vlastí a navíc podporovat tamější politický a kulturní vývoj. K prvním exilovým nakladatelstvím patřilo v ranných 70. letech Sixty-Eight Publishers v Torontu, Index ve Frankfurtu n. Mohanem a Konfrontace v Curychu. Ve Švýcarsku bylo více časopi20 20 [pageend22]zpravodaj 9 / 98 sů exilových Čechoslováků, galerie, jejichž programovým těžištěm bylo české a slovenské umění, mimoto existovaly mnohé menší i větší iniciativy. Jedním z prominentních řečníků na pražském sympoziu byl Jan Milic Lochman, který studoval ve Švýcarsku u Karla Bartha a Karla Jasperse a mohl po r. 1968 navázat na tyto kontakty. Rektor (emeritus) basilejské univerzity považoval a považuje sebe, jak se vyjádřil, také za "kulturního vyslance", který je si vědom, že současné západní evropské "povědomí" pořád ještě silně kulhá na svou východní nohu. Vždy znovu vykrvácela 1989 došlo ke zhroucení komunistického světa vlastně nečekaně. Dnešní prezident V. Havel se výjimečně nevrátil z ciziny, vydržel desetiletí a to uvážlivě. O tom svědčí mj. jeho dosud neuveřejněná kniha, kterou nazval "Kniha o exilu" a ve které jsou zpracovány dokumenty jeho cesty, která - když to pootevření hranic umožnilo - vedla v r.1968 k významným osobnostem emigrace po r. 48. Chtěl zjistit, za jakých podmínek by byli ochotni vrátit se do Československa, (což sám potom učinil). K tomu jak známo vůbec nedošlo. Přesto se dnes někteří zase v (mezitím zmenšené) zemi stali ministry, vyslanci, řediteli nebo vedoucí prezidentské kanceláře. Avšak i když by se dalo očekávat, že země, která takto vždy znovu krvácí a ztratí velkou část své inteligence, učiní leccos, aby získala tento potenciál zpět, platí pro Českou republiku pravý opak. Češi nemají možnost se účastnit v cizině voleb, jejich restituční nároky často uváznou v písku, i se znovunabytím občanství jsou problémy. To přispívá k poměru vyznačeném hořkostí a odmítáním mezi těmi, kteří byli vykázání, či odešli a těmi, kteří zůstali doma. To nemůže beze zbytku zaretušovat ani nějaký "Týden zahraničních Čechů ", NZZ21. 6. 98 Volby na Slovensku Referendum - kampaň za štátne peniaze Marián Leško Máloktorý ústavný inštitút na Slovensku má taký pohnutý osud ako referendum. Hoci s parlamentnou demokraciou to na Slovensku vôbec nevyzerá dobre, s prihliadnutím na to, čo s referendom robili a robia politické strany a hnutia, možno povedať, že priama demokracia je na tom ešte oveľa horšie... Ako prvý si na referendum v samostatnom štáte spomenul predseda HZDS. Keď sa mu nepodarilo presadiť zákon, ktorým by slobodný mandát poslanca premenil na imperatívny, na jar roku 1994 rozbehol petičnú akciu na podporu referenda. Jedna z jeho otázok znela, či sa má odchod poslanca z jeho parlamentného klubu považovať za vzdanie sa poslaneckého mandátu. Námietky, že by sa tým zasiahlo do ústavy, Vladimír Mečiar odmietol tvrdením, že referendum je práve na to, aby sa ním menila ústava... Kedze petičný výbor HZDS nenazbieral dostatočný počet podpisov, prezident ho nevyhlásil. Zato krátko pred volbami v roku 1994 parlament odhlasoval plebiscit s najobľúbenejšou otázkou Jána Ľuptáka - pýtala sa, či má NR SR prijať zákon, ktorý by prikázal preveriť pôvod peňazí použitých v privatizácii. Ako keby poslanci bez odporúčania ľudu nevedeli, či si taký zákon želajú, alebo nie. Žiadny div, že toto zjavne účelové podujatie voliči ignorovali a historicky prvé referendum sa skončilo fiaskom. Historicky druhé, ktoré sa týkalo vstupu do NATO a priamej voľby prezidenta, malo ešte horší osud. Zmaril ho minister, ktorý ho mal organizačne zabezpečiť a urobil to tak zjavne a nepokryte, že mu premiér musel dvakrát udeliť amnestiu. Ak sa pred štyrmi rokmi konalo prázdne a falošné referendum z iniciatívy Jána Ľuptáka, teraz sa 21 [pageend23]zpravodaj 9 / 98 má konať z rozhodnutia HZDS. Ich zmysel je však rovnaký - za stovky miliónov korún žiada od ľudu odporúčanie, ktoré poslanci môžu, ale ani nemusia vziať na vedomie... Z dikcie ústavy vyplýva, že referendum je inštitút, ktorým občania rozhodujú o dôležitých otázkach verejného záujmu. To, čo prichystalo HZDS, je niečo iné. Hnutie totiž za občanov rozhodlo, že je vo verejnom záujme, aby si za štátne peniaze zorganizovalo predvolebnú podpornú akciu. Mimochodom, za petíciu, ktorú na verejnosti takmer nik nepodpisoval, zozbierali vyše 600 tisíc podpisov. Ťažko povedať, kolko by ich mali, keby ju boli ľudia aj podpisovali. SME 18.8. 1998 (POZNÁMKA: Autor asi trošku pozabudol do výpočtu spackaných referend zahrnúť to naj- prvšie a najdôležitejšie. Podľa Mečiarových sľubov, ktoré dal verejne občanom v roku 1992, hned ako si s Klausom medzi štyrmi očami rozdelili sféry vplyvu, sa malo ľudové hlasovanie konať o tom, či si občania želajú zachovať spoločný štát Cechov a Slovákov alebo nie. Kedže ale následné výsledky prieskumov verejnej mienky opakovane jednoznačne ukazovali na vôľu jasnej väčšiny zachovať spoločný štát, referendum sa nekonalo so zdôvodnením, že by to bol príliš drahý špás (okolo 60 miliónov korún). Zarytý federalista Mečiar, ktorý chcel pôvodne Cechov "dokopať do federácie", v dojemnom súzvuku so Slotovými separatistami a nacionalistami potom roky opakoval a až dodnes opakuje ďalší primitívny nezmysel, že "referendum by bolo zbytočné, lebo väčšina národa jednoznačne chcela samostatný štát"). Tajný dokument HZDS Mediálna bomba Denníku Pravda sa podarilo získať prísne utajovaný dokument o volebnej stratégii HZDS. Aj keď materiál pochádza zo septembra 1997 a medzitým mohol prejsť viacerými korekciami, jeho podstatné myšlienky zrejme ostávajú v platnosti. Napokon, rukopisné pripomienky (Vlád. Mečiara?) na rube listov nie sú zase takého zásadného charakteru, aby to vylučovali. Dokument má záhlavie Dôvodová správa a dátum 1. IX. 1997. Výtlačok, kópiou ktorého disponuje redakcia Pravdy, bol s najväčšou pravdepodobnosťou určený pre Alexandra Rezeša. Svedčí o tom rukou dopísané meno šéfa volebnej kampane HZDS na titulnej strane materiálu. O autenticite dokumentu ťažko pochybovať. Presviedčajú nás o nej mnohé skutočnosti a vari najviac to, že viaceré strategické úvahy aj konkrétne návrhy obsiahnuté v dokumente sa už realizovali, alebo práve realizujú v priebehu volebnej agitácie a v nastupujúcej volebnej kampani HZDS. Napokon, čitateľ si môže o tom urobiť úsudok sám. Redakcia si zatiaľ nie je stopercentne istá autorstvom rukopisných poznámok (podľa niektorých nemenovaných zdrojov ide o predsedu HZDS) a ešte si to overuje. V úvode dokumentu jeho autori charakterizujú volby '98 ako "neobyčajný tvrdý politický boj". HZDS chce uhrať lepší volebný výsledok ako pred štyrmi rokmi, autori volebnej stratégie si však uvedomujú, že ďalšie hlasy môžu u tzv. konzervatívnej časti voličstva získať "len za cenu určitých politických krokov (napr. smerom k cirkvi)". Preto radšej upriamujú pozornosť na možnosti lovenia hlasov vo vodách ľavice. Za "spôsob, ako siahnuť dovnútra" voličskej základne SDĽ, považujú založenie novej strany "ľavicového typu". Na jej čelo odporúčajú postaviť "veľmi praktických a výkonných bývalých komunistov". Pôjde o to, ako stojí v Dôvodovej správe, vyraziť "klin klinom". Vo vzťahu k ZRS sa núkajú dve alternatívy (citujeme): "Zobrať túto stranu jej vodcom alebo rozbiť ju". Podľa nemenovaných stratégov má vládne hnutie určité rezervy aj inde, a tak navrhujú "dôsledne preveriť ďalšie etnické a profesné skupiny obyvateľstva" (špeciálne južné Slovensko), ako sú maďarská menšina či Rómovia a ponúknuť im príťažlivý program. 22 [pageend24]zpravodaj 9 / 98 Dobyť nové pozície Už pred rokom navrhovali títo stratégovia vyhlásiť na počiatku predvolebného boja "mobilizáciou" vo všetkých štruktúrach HZDS. Jej heslom sa mali stať slová: "Toto víťazstvo bude rozhodujúce a najťažšie." Ďalej sa v dokumente uvádza: "Politický subjekt musí byť predchnutý víťaznou psychológiou, teda nie udržať pozície, ale dobyť nové." Autori zároveň upozorňujú na nebezpečenstvo chýb "vo vlastných radoch", ktoré podľa ich slov "spôsobujú stratu cenných percent". Medzi hlavné riziká zaradili tieto faktory: "Revolučné zlenivenie, vlažnosť nasýtených, hru na dve strany, prílišnú suverenitu, podceňovanie situácie, spoliehanie sa na druhých, volebnú korupciu". Vysokopostavený autor pripomienok dopísal rukou na okraj tohto výpočtu ďalší rizikový faktor: "Prekročenie správnej miery". Posledných 48 hodín Osobitnú pozornosť treba však venovať posledným 48 hodinám. "Musí byť urobený špeciálny scenár", uvádza sa v materiáli, "reagujúci na momentálny stav monitoringu. Musia byť vymodelované najrozličnejšie varianty pôsobiace na psychológiu obyvateľstva, a to tzv. mediálna bomba, nečakaná správa, škandál, odhalenie, blasfémia" (podľa slovníka cudzích slov urážanie, znevažovanie, tupenie, rúhanie - pozn. red.) V nadväznosti na tieto strategické úvahy mal byť rozpracovaný podrobný scenár celej kampane. Hlavný ideológ HZDS Augustín Marián Húska na otázku redakcie Pravdy pravosť dokumentu nepoprel, ba nepriamo ju potvrdil, keď jeho obsah začal obhajovať tým, že ide o celkom normálne zásady vedenia volebnej kampane, ktoré sú bežné a legitímne u všetkých subjektov pripravujúcich sa na volby. My len dodajme, že napriek hrozbám mediálnymi bombami a blasfemickými šokmi existencia tohto dokumentu potvrdzuje, že v čase jeho vzniku - v septembri 1997 - čelní funkcionári HZDS ešte nerezignovali na spravodlivú a slobodnú volebnú súťaž. Udalosti posledných mesiacov a najmä posledných týždňov (o niektorých sa možno dočítať v ďalších predvolebných príspevkoch v tomto ale aj v predchádzajúcich číslach Zpravodajů) však dokazujú, že zoči - voči nelichotivým volebným preferenciám Mečiarovo vládne hnutie stratilo všetky zábrany a črtajúcej sa volebnej katastrofe hodlá zabrániť akýmikoľvek prostriedkami. (pk) Kultura Přehlídka českých filmů Velvyslanectví České republiky v Bernu, osobné pan velvyslanec R. Belcredi a kulturní referentka A. Mžyková (bohužel už na odchodu) připravili k 30. výročí 21. srpna přehlídku významných českých filmů. Promítání se konala v promítacím sále KUNSTMUSEUM v Bernu v dobé od 30. června do 3 í. srpna a byly zde uvedeny tyto filmy: - Rozmarné léto (podle VI. Vančury, režie J. Menzel, 1968) - Až přijde Kocour ( režie V. Jasný, 1964) - Černý Petr (režie M. Forman, 1964) - Lásky jedné plavovlásky (M. Forman, 1965) - Hoří, má panenko (M. Forman, 1968) - Ostře sledované vlaky (podle B. Hrabala, režie J. Menzel, 1966) - O slavnosti a hostech(režie J. Němec, 1966) - Sedmikrásky (režie V. Chytilová, 1966) - Žert (režie J. Jireš, 1968) - Skřivánci na niti (námět B. Hrabal, režie J. Menzel 1969) - Valerie a týden divů (režie J. Jireš, 1969) - Obchod na korze (režie J. Kadár, 1965). 23 [pageend25]zpravodaj 9 / 98 Každému filmu byly věnovány tři večery. Jak z přehledu vysvítá, šlo o filmy takzvané "nové české vlny", kdy tvůrci dostali více prostoru a předznamenali tak příchod Pražského jara 68. Zvláštní představení připadlo právě na 21. srpen, kdy byly promítány české filmové týdeníky, dokumentárně zachycující brutální přepadení republiky "spřátelenými" armádami. Pět po sobě jdoucích týdnů stačilo ovšem k tomu, aby se postupně změnil přístup redakce filmového týdeníku k dramatické látce. Zatímco záznam prvých dní po okupaci hovoří jasnou, necenzurovanou řečí, v dalších týdenících jsou už autoři opatrnější a natáčejí spíše zasedání vlády a Ústředního výboru KSČ nebo projevy politiků, nabádající ke klidu a smířlivosti. Na závěr byl promítnut dokument o smrti Jana Palacha, natáčený zřejmě většinou skrytou kamerou, jak o tom svědčí neklidné záběry. Film sám utíká ovšem svým básnickým a dokonce zpívaným doprovodem od reality k málo srozumitelného patosu. I to je třeba chápat jako obranný manévr proti zvyšovanému tlaku cenzury. Celý cyklus proběhl v době prázdnin, což nebylo příliš příznivé pro podnik tohoto druhu. Jedině na promítáni 21. srpna přišlo tolik návštěvníků zblízka i daleka, že zaplnili celý sál a později přišlí se museli spokojit místy na zemi. Na rozdíl od celkem vlažných vzpomínkových akcí v ČR je to další důkaz, že emigranti mají k těmto osudových datům, která j ako právě 21. srpen radikálně změnila j ej ich život, hluboký vztah. Ladislav Křivánek _________________Abychom nezapomněli_________________ Dalšími příspěvky připomínáme mnichovský diktát v září 1938, Slovenské národní povstání v srpnu 1944 a okupaci Československa v srpnu 1968. Tyto události v dějinách Čechů a Slováků zřetelně demonstrují, jak byl rozdrobený středoevropský prostor - mocenské vakuum - podřízen agresivní politice Velkoněmecké říše a Sovětského svazu, postoj vzdálenějších západních mocností byl určován hájením vlastních zájmů vzhledem k této agresivní politice. Na opravdovou samostatnou politiku Československa nezbylo téměř místo. Mnichovský diktát, září 38. Z knihy V. Olivová: Zápas o Československo Usnesení konference nebyla vázána na stanovisko československé vlády. Zástupci evropských velmocí rozhodovali o Československu suverénně, bez jeho účasti a bez ohledu na jeho stanoviska. ... Ve smyslu Hitlerových požadavků měla československá vláda vyslovit svůj souhlas s usnesením mnichovské konference čtyř mocností. Na vyslovení souhlasu jí bylo ponecháno jen několik hodin. ... V okamžiku podepsání mnichovské dohody se Československo ocitlo v naprosté mezinárodní izolaci. Izolovaná československá obrana nemohla mít naději na úspěch. ... Likvidace Československa byla přímou předehrou k nové světové válce. V jejím průběhu byla nakonec vytvořena obdobná spojenecká aliance, o níž usiloval Beneš ve svém boji na záchranu Československa. Byla jí Atlantická charta spojující Velkou Británii, Spojené státy a Sovětský svaz. Než však k tomu došlo, byl celý svět vtažen do válečného víru a zaplaven potoky krve. V říjnu 1938 však Evropa jásala nad šalebným mnichovským mírem. ... 30. září 1938 zaslal československý ministr zahraničních věcí Kamil Krofta československým velvyslanectvím v Londýně a Paříži tento telegram: "Upozorněte vládu, hlavní štáb, že mnichovským rozhodnutím nás přinutili vydat pevnosti neporušené a vyzbrojené. Upozorněte, že se svým rozhodnutím tudíž postarali o další vyzbrojení Hitlera proti sobě, neboť v pevnostech, které jsme přinuceni vydat do 10. října je za dvě miliardy kanónů, kulometů a munice." 24 [pageend26]zpravodaj 9 / 98 M. Jesenská Nad naše síly (Češi, Židé, Němci 1937-39) Kniha k historické orientaci, zejména před výročím Mnichova Knižní vydání 35 kapitol s texty uveřejňovanými autorkou v Peroutkově týdeníku "Přítomnost" zůstane nesmírně záslužným činem uvedeného nakladatelství. Dlužno poznamenat, že několik posledních čísel redigovala autorka po předchozím zatčení Peroutkově sama. Jesenská, k jejímuž intelektu patřila jak schopnost diferencovaného pozorování, tak umění žurnalistického záznamu pronikla během svého pobytu na severu a na západě Čech do všech detailů tamní sociální, hospodářské a kulturní problematiky a to za politických podmínek, které se téměř měsíc od měsíce zhoršovaly. Kontakt s německy mluvícím obyvatelstvem všech vrstev jí umožňovala skvěle jejich popravdě literární úroveň německého jazyka (viz korespondence s Kafkou). - Postavy sudetských Němců a židů tvoří také většinu postav jejího 260 - stránek čítajícího raportu. Tvoří jej prohitlerovsky smýšlející občané, lidé svedení, či donucení, jsou to však také pročeskoslovensky smýšlející němečtí "aktivisté", k nimž patří především sociální demokraté. Právě osudy posledních byly později komplikované nebo i tragické. Zůstávají pro každého čtenáře knihy neodložitelným faktem historickým a zároveň lidskou inspiraci. Zajímavé je číst politicky rozbor sociální problematiky a jak tato byla Henleinem zneužívána a dovedně manipulována. Spolupráce s podnikatelskými kruhy v jeho straně a za neustálých kontaktů s říšskými místy se tak mění práce SdP v dokonalou a systematickou hospodářskou subversi. Připočteme-li, že rozhodovali ve fungujícím tandemu - partaj- podnikaíel-henleinovské odbory, můžeme si představit jakou moc měli nad lidmi, zejména lidmi svého jazyka a krve. Všudypřítomné pozorování, šikana ve společnosti i ve škole, propouštění z práce i bytu byly prováděny u nepohodlných zcela systematicky. Trudno je číst o tom, jak se změnilo německé školství v pohraničí za posledních pět let republiky. Jesenská prokazuje propad nacistické ideologii ve smyslu Herrenvolku, nenávist, samozřejmě ke všemu českému, levicovému a židovskému. Z řádků Jesenské lze vyčíst (a my staří to pamatujeme), že německá škola této doby byla promořena nacistickou ideologii a to od hodin dějepisu, přes ostatní předměty až po militantnost školního či mimoškolního tělocviku včetně onoho pozdravu se zvednutou pravici na začátku, či na konci hodiny nebo i na ulici. - Patří ke smutné skutečnosti, zaznamenané Jesenskou, že proti této jasně protistátní činnosti činily oficiální úřady málo a nechávaly nebo vystavovaly napospas henleinovské zvůli a teroru právě demokratické němce, jejich rodiny a děti. O nic méně hrůzně nevyznívá líčení diskriminace židovského obyvatelstva. Zde promlouvá Jesenská přímo prorocky (.. .kdo tohle j eště zastaví?). K úplné informaci o raportu Jesenské patří i její nemilosrdné účtování s KSČ, jejiž členkou-byla několik let, podobně jako Seifert, Kalandra a jiní. Žena vysoké inteligence, často i infant terible pražských žurnalistických a kumštýřských kruhů, ale i žena často v životě zkoušená nemohla podřídit osobní svobodu, výměnou za stranickou disciplínu a ideologii. Na příkladě vystoupení Litvínova v Ženevě ve Spojených národech dokonale odhaluje podřízení pravdy a skutečnosti stranickým potřebám. Ochrana lidí pronásledovaných zaručena ústavou neplatila, když se již v roce 1934 SSSR rozhodnul emigranty nepřijímat a Litvínov jako jediný hlasoval ve Spojených národech proti prodloužení činnosti Nan- senova úřadu - mezinárodní společnosti na ochranu uprchlíku. Samozřejmě činil tak na příkaz strany. 25 [pageend27]zpravodaj 9/98 Jesenská se vrhla do boje proti okupantům od samého počátku a to nekompromisně a bez jakékoliv vypočítavosti (viz Václav Černý: Paměti). Pracovala ve známe organisaci Obrana národa, spoluvydávala časopis "V boj". Prozrazená, lépe řečeno byla udána donašečem původně českým, pak německým policistou. Dotáhl to až na Gestapo. Měl na svědomí kolem dvou set lidí, za úspěch v akci při zatýkání plukovníka Balabána dostal vysoké vyznamenání. Jesenská byla zatčená v listopadu 1939, zemřela v Ravensbriicku v květnu 1944. Onen gestapák, syn české matky a sudet- ského Němce válku přežil. Po několikaletých životních peripetiích v Rusku docílil návratu do republiky zpět (v šedesátých letech) a dočkal se i vystěhování do Bavor (1974). Zde zemřel 2. května 1995, dožil se vysokého věku. Jaroslav Olšanský Vojsko v Slovenskom národnom povstaní - trocha histórie Igor V. Nábělek K 54. výročiu povstania by som rád prispel niektorými informáciami, ktoré pravdepodobne budú pre niektorých našich čitateľov nové. Tieto informácie sa zakladajú na mojich vlastných prežitiach, na rozhovoroch s mnohými účastníkmi povstania, na správach vtedajšej dennej tlače a na niektorých knihách (M. Kvetko a M. J. Ličko, Zborník úvah o Slovenskom národnom povstaní, Nový Domov, Toronto, 1976; V. Ryšavý, Žilina a Slovenské národné povstanie, Univ. Sokol Publ., New York, 1981; L. Takáč, Sága rodu Veselovcov, rukopis; M. Vesel, Vojenská príprava a vyhlásenie Povstania, Slov. Acad. Press, Bratislava, 1994; Výzva k Slovenskému národnému povstaniu - Dokumenty, Záp. Slov. Tlač., Partizánske, 1968). Slovenské vojsko Po rozdelení Československa v r. 1939 zostalo v Slovenskej armáde mnoho dôstojníkov a vojakov (podľa niektorých odhadov 80%), ktorí boli proti nacistickému Nemecku a ktorí boli proti rozdeleniu Československa. Niektorí ušli do Poľska pred jeho napadnutím Nemcami alebo rôznymi cestami na západ, iní pomáhali v podobnom úteku dôstojníkom z Čiech. Po útoku Hitlera na Sovietsky zväz a nasadenia slovenskej armády na východnom fronte mnohí spolupracovali s tamojšími sovietskymi partizánskymi skupinami, mnohí prebehli na stranu spojencov a prispeli k vytvoreniu jadra československého armádneho zboru v Sovietskom zväze. Velký počet dôstojníkov zostal v slovenskej armáde v presvedčení, že príde chvíľa, keď budú pre víťazstvo nad Nemeckom oveľa užitočnejší na Slovensku než v zahraničí. Je isté, že niektorí dôstojníci slovenskej armády boli pronemeckí a podporovali vtedajšiu vládu Slovenského štátu. Tí, ktorí zmýšľali opačne, vytvárali v rámci slovenskej armády podzemné, odbojové skupiny, z ktorých vznikla vojenská organizácia na čele s vojenským revolučným veliteľstvom (VRV). VRV (počiatky jeho vývoja siahajú do r. 1939 a jeho konkretizácia do polovice r. 1943) postupne pripravovalo povstanie na obranu Slovenska pred nemeckou okupáciou, ktorej sa bolo treba v budúcnosti obávať. Členovia VRV mali "čistý štít", nepoškvrnený akoukoľvek podporou Nemecka. Neboli to ľudia, ktorí by si boli museli získavať alibi za kolaboráciu s Nemcami. Preto, aby povstanie bolo a zostalo "čisté", VRV odmietla, napríklad, snahy ministra obrany Slovenského štátu generála Čatloša, keď sa chcel do pripravovaného povstania zapojiť. 26 [pageend28]zpravodaj 9 / 98 Ciele povstania Ústrednou postavou VRV bol pplk. Mirko Vesel. Vesel vypracoval jeho programový dokument, podľa ktorého povstaním chceli dosiahnuť viac cieľov. Boli to obnovenie Československej republiky s dvoma rovnocennými národmi, prispetie k víťazstvu spojencov nad nacistickým Nemeckom, uchránenie Slovenska od frontových útrap a na základe vlastného oslobodenia zaistenie Československu možnosť rozhodnutia o politickom zriadení v oslobodenej republike. Keďže slovenská armáda mala karpatské priesmyky na Dukle a Lupkové obsadené dvoma divíziami, VRV verilo, že zaistí ľahký prechod sovietskeho vojska cez Duklu a Slovensko do blízkosti Viedne, umožní tak odrezanie nemeckého vojska na podkarpatskom a rumunskom fronte a pomôže tým urýchliť spojenecké víťazstvo. Podzemie Okrem vojenského podzemia existovalo na Slovensku podzemie civilno-politické, tvorené najmä ilegálnymi politickými stranami a hnutie partizánske. Prvé dve boli, prirodzene, v slovenských rukách, to posledné bolo prevažne kontrolované partizánskym velením v Kyjeve, v Sovietskom zväze. Tieto tri zložky boli na sebe nezávislé i keď boli snahy, najmä z VRV, ich aktivity skoordinovať. VRV sa snažilo spolupracovať so všetkými významnými politickými a občianskymi zoskupeniami, predovšetkým so skupinami Flóra, Demec, Viktória, skupinou Dr. Šrobára, vedením komunistov a ilegálnou Slovenskou národnou radou. VRV bolo rozhodnuté rokovať len s takým revolučným politickým vedením, ktoré by reprezentovalo zjednotené všetky politické zložky. VRV dbalo o to, aby sa armáda nestala nástrojom jednotlivcov alebo niektorých politických skupín na dosiahnutie ich politických cieľov. Bolo jasné, že podpora politického vedenia bola žiadúca, že bolo treba, aby politické vedenie zabezpečilo prevzatie administratívy, zásobovania, atď, na ktoré vojsko nemalo priamy vplyv. Avšak povstanie mohla vykonať jedine armáda. VRV trvalo na svojej nezávislosti, keďže zasahovanie politických organizácií do príprav vojenských akcií považovalo za škodlivé. Po istých personálnych zmenách vo VRV koncom apríla 1944 sa politickému vedeniu podarilo nanútiť VRV niektoré rozhodnutia. Jedným z nich bolo nešťastné poverenie plukovníka Talského velením dvoch divízií na Dukle a Lupkové (členovia VRV ho považovali za kolaboranta) a ich zabezpečením pre povstanie. Tieto divízie mali udržať priesmyky proti Nemcom do príchodu červenej (sovietskej) armády. V jarných a letných mesiacoch r. 1944 partizánske skupiny na strednom a východnom Slovensku rástli prílevom dobrovoľníkov zo slovenského obyvateľstva, utečencov z vojska, pracovných a zajateckých táborov a parašutistov zo Sovietskeho zväzu. Tieto skupiny mali nedostatok zbraní, i tak však podnikali rôznu činnosť. VRV malo obavu, že väčšie protine- mecké partizánske akcie by mohli vyprovokovať predčasný nemecký zásah a vyraziť tak z rúk povstaleckého vedenia rozhodnutie, kedy povstanie začať. Preto sa VRV dohovorilo s partizánskymi veliteľmi, že zatiaľ čo vojsko ich postupne vyzbrojí a finančne zaistí, partizánske jednotky sa budú vytvárať podľa vojenskej organizácie, zastavia ďalšie akcie a budú pripravovať spoločnú akciu s armádou. Koordinovanie so Sovietmi Nakolko bolo zrejmé, že Slovensko bolo v operačnej oblasti sovietskeho vojska, VRV chcelo skoordinovať vyhlásenie povstania s postupom sovietskej armády. Za tým účelom vedenie podzemia vyslalo 4. augusta 1944 do Sovietskeho zväzu delegáciu, v ktorej vojsko zastupoval generál (vtedajší pplk.) dr. Mikuláš Ferjenčík a civilnú zložku komunista Karol 27 [pageend29]zpravodaj 9 / 98 Šmidke (ukázalo sa, že tento bol sovietskym agentom). Ferjenčík bol jedným z hlavných organizátorov povstania. Po pristaní na Ukrajine delegáciu dopravili do Moskvy, kde bol Šmidke oddelený od ostatných členov delegácie. Napriek opakovaným žiadostiam Sovieti s delegátmi nejednali. Až po vyhlásení povstania 30. augusta 1944 Sovieti umožnili stretnutie Ferjenčíka s čsl. vojenskou misiou v Moskve, generálmi Pikom, Hasalom a Viestom. Pika (neskôr komunistami popravený) Ferjenčíkovi oznámil, že čsl. vláda v Londýne sa rozhodla poslať na Slovensko jeden pluk stíhacích lietadiel, okolo desiatich batérií delostrelectva a jednu paradesantnú brigádu. Bolo to však viazané na súhlas Moskvy. Až do odletu delegácie 3. sept. späť na Slovensko Sovieti priamo s ňou nejednali a vlastne žiadnu pomoc nesľúbili. Leto 1944 na Slovensku V lete 1944, viac týždňov pred odletom Ferjenčíkovej skupiny na rokovania do Sovietskeho zväzu, sa situácia na strednom a východnom Slovensku rýchlo zostrovala. Partizánske skupiny nedodržali dohodu s armádou a pravdepodobne na rozkaz hlavného partizánskeho štábu v Kijeve zintenzívňovali svoju separátnu činnosť, neohliadajúc sa na prípravy a plány vojakov. Dňa 24. augusta zavalili strečniansky a krafoviansky železničný tunel; 26. augusta prepadli Vrútky a zlikvidovali v hoteloch nemeckých poľných žandárov; ráno 28. augusta, pod nátlakom partizánov, vojenská jednotka vedená nadporučíkom Kuchtom postrieľala v Turčianskom Sv. Martine vojensko-civilnú skupinu Nemcov na čele s plk. Ot- tom. Slovenská vláda vydala zostrené nariadenia, zatykače na niektorých dôstojníkov a proněmecký generál Turanec, vtedajší veliteľ armády, začal vydávať rozkazy na ovládnutie situácie. Bolo zrejmé, že lavína odboja sa zastaviť nedá a že treba očakávať nemecký zákrok. Vzniknutá situácia viedla k tomu, že ešte pred vyhlásením povstania posádky v niektorých mestách (napr. Ružomberok, veliteľ major Miloš Vesel a Turč. Sv. Martin, veliteľ plukovník Emil Perko) považovali za nutné spojiť sa s partizánmi alebo v spolupráci s odbojovými pracovníkmi (napr. Žilina, veliteľ major Jozef Dobrovodský, s Dr. Róbertom Kubišom a Vavrom Ryšavým) začať samostatný odboj. Skutočne, Nemecko vyhlásilo, že slovenská vláda nie je schopná zvládnuť situáciu a že nemecká armáda je nútená Slovensko obsadiť. Generál Čatloš večer 29. 8. 1944 rozhlasom vyzval obyvateľstvo, aby nemecké vojská priateľsky privítalo. Povstanie bolo treba neodkladne vyhlásiť. (pokračovanie) Dr. Igor Nábělek je profesor emeritus Univerzity of Tennessee, je bývalým predsedom Spoločnosti pre vedu a umenie, žije v USA. Za 2. svetovej vojny bojoval ve SNP, bol zajatý, odovzdaný Gestapu a vězněný v Báňské Bystrici. Bol jedným z desiatich obyvateľov B. Bystrice, ktorí mali byt Nemcami 31. decembra 1944 verejne popravení. (Vďaka intervenciám cirkevných a vládných hodnostárov vtedajšieho štátu poprava vykonaná nebola.) * * * Z rozhovoru Viléma Prečana se Soňou Čechovou, Mosty 34/98 Mosty: Patrím k tým, ktorí pokladajú Slovenské národné povstanie za náš najväčší počin a ťažko chápem tých, ktorí sa k nemu dnes obracajú chrbtom. Prečan: Jistě. Srovnejme to s ostatními evropskými národy. Jsou Francouzi pyšní na minulost fašistické Francie? Jsou pyšní na kolaboraci s nacistickým Německem? Francouzi dnes se zpožděním objevují svůj vlastní podíl na vyhubení francouzských Židů, jsou v tomto 28 [pageend30]zpravodaj 9 / 98 ohledu takřka poslední z velkých evropských společenství, ale už na to konečně přišli. A Švýcarsko? Cožpak nesledujeme ty skandály kolem švýcarských bank a obchodování se zlatém, které nacisté ukradli Židům, ať už v podobě zlata a peněz v hotovosti, anebo zlatých zubů z koncentračních táborů? A tradice slovenského státu? Na vznik státu měly bezpochyby mezinárodní okolnosti hlavní vliv: nacistický tlak, vydírání za pomoci maďarského nebezpečí a tak dál. To všechno uznám. Ale byl to stát mírně řečeno autoritativní, ve kterém nebyla demokracie a základní občanské svobody, byl to režim vůdcovského typu navíc zatížený genocidou na slovenských Židech, to se nedá odepsat. Takže na tuto minulost navazovat a pyšnit se jí naprosto nelze. To je neudržitelné v Evropě a ve světě. Ať už byly motivy, které přivedly lidi do povstání jakékoli, jisté je, že povstalečtí Slováci byli na správné straně. Projevili velkou odvahu a něco vydrželi. Vždyť přece mohli čekat, jak válka dopadne. Ti, co do toho šli, nechtěli nečinně čekat. Zůstat pasivní, to by bylo znamenalo, že o Slovensku rozhoduje zase někdo jiný. Zůstat na straně Německa znamenalo být s Němci poražení. Lidé, kteří bojovali proti hitlerovskému Německu a jeho spojencům, by to považovali za hanbu pro Slovensko a pro Slováky. Povstání se jednoznačně řadí k velkým činům evropské rezistence, po bok varšavského povstání, po bok francouzského odboje, také vedle odboje českého. Okupace, srpen 68 Před třiceti lety, v noci z 20. na 21. srpna, vstoupila do Československa vojska pěti států Varšavské smlouvy jako internacionální pomoc proti "kontrarevoluci" v ČSSR. Do 28. září 1968 bylo v důsledku invaze usmrceno 82 čs. občanů a dalších téměř 300 zraněno těžce a přes 500 lehce. Přehled událostí prvních dnů okupace: 20. srpna - kolem 23:00 vojska SSSR, Polska, NDR, Maďarska a Bulharska překročila hranice Československa a obsadila většinu důležitých měst. Invázni vojska, která tvořilo v prvním sledu 100.000 vojáků, 2300 tanků a 700 letadel, se postupně rozrostla na 750.000 cizích vojáků a 6000 tanků. 21. srpna - ministr obrany Martin Dzúr vydal rozkaz, aby armáda nekladla odpor (vztahoval se i na SNB a Lidové milice). - kolem jedné hodiny ranní přijalo předsednictvo ÚV KSČ provolání, že vojska přišla bez vědomí čs. představitelů, intervenci označilo za akt odporující mezinárodnímu právu a vyzvalo občany ke klidu; proti hlasovali Vasil Biíak, Drahomír Kolder, Oldřich Švestka a Emil Rigo; - přes noc obsadili sovětští vojáci budovu ÚV KSČ, rozhlasu i pražské studio televize; před rozhlasem zemřelo 15 lidí. - sovětští důstojníci za asistence StB zatkli v budově ÚV KSČ prvního tajemníka ÚV KSČ Alexandra Dubčeka, předsedu Národního shromáždění Josefa Smrkovského, předsedu ÚV Národní fronty Františka Kriegela a člena předsednictva a tajemníka ÚV KSČ Josefa Špačka. Večer byli spolu s Oldřichem Černíkem eskortováni na území SSSR; - přesně v poledne zastavila dvouminutová protestní stávka veškerý pohyb v ulicích Prahy; - velitel spojeneckých vojsk v Praze generál Veličko vydal zákaz nočního vycházení a veřejných shromáždění; 22. srpna - krátce po 11:00 začal v Praze-Vysočanech zasedat mimořádný 14. sjezd KSČ; zvolil nový ÚV a Dubčeka prvním tajemníkem. Odmítl porušení suverenity ČSSR a žádal okamžité stažení cizích vojsk; 29 [pageend31]zpravodaj 9/98 23. srpna - vyvrcholením lidového odporu proti intervenci byla protestní generální stávka od 12:00 do 13:00. Na výzvu rozhlasu lidé strhávali názvy ulic a čísla domů a přemalovávali orientační tabule na silnicích i v obcích; 24. srpna - v Radě bezpečnosti OSN odsoudil ministr zahraničí Jiří Hájek vojenskou okupaci Československa; 31. srpna - zasedání ÚV KSČ přijalo moskevský protokol a provedlo četné kádrové změny a postavilo se za program normalizace. ČTK. 17.8.98 * * * U příležitosti 30.výročí přijetí první vlny posrpnových uprchlíků z Československa ve Švýcarsku zaslalo předsednictvo Svazu spolků Čechů a Slováků ve Švýcarsku prezidentovi Švýcarské konfederace p. Flavio Cottimu dopis, který otiskujeme v originále: Herm Bundespräsident Flavio Cotti Bundeshaus West, 3003 Bern Reinach, 31.August 1998 Sehr geehrter Herr Bundespräsident, Vor 30 Jahren wurde die keimende und leise Hoffnung der meisten Tschechen und Slowaken von einem würdigen Leben in Freiheit und Wahrheit unter den Rädern der sowjetischen Panzer jäh begraben. Diese Okkupation führte zu einer grossen Emigrationswelle der Gefährdeten und Desillusionierten, die ihre Rettung und ihre neue Heimat in der Feme suchten. Geme wollen wir daran erinnern, dass diejenigen von uns, die in der Schweiz um Asyl nachgesucht haben, hier mit ungeahnten Sympathien von der ganzen Bevölkerung empfangen und mit warmem Entgegenkommen von den Behörden aufgenommen worden sind. Für beides wollen wir uns heute, nach 30 Jahren, noch einmal sehr herzlich bedanken. Die meisten von uns sind längst Schweizer Bürger und Bürgerinnen geworden, aber wir erinnern uns an unsere ersten Schritte in unserer neuen Heimat, wo unbekannte Leute mit uns ihr Hab und Gut geteilt haben und uns mit Rat und Tat zur Seite standen - damals wurden Freundschaften geschlossen, die bis heute ihren Bestand behalten haben. Nur wer dasselbe unheilvolle Los erfahren hat, kann begreifen, was diese freundschaftliche Hilfe und moralische Stütze des schweizerischen Volkes und der schweizerischen Behörden für uns bedeutet haben. Empfangen Sie also, sehr geehrter Herr Bundespräsident, stellvertretend noch einmal unseren allerherzlichsten Dank für alles, was die Schweiz und die schweizerische Bevölkerung damals für uns getan haben. Wir werden uns bemühen, unserer Dankbarkeit am 25. November d.J. an unserem Gedenkabend in Bern angemessen Ausdruck zu verleihen. Prof.L.Král Sekretär Hochachtungsvoll Dr.Z.Bidlo Präsident [pageend32]zpravodaj 9/98 MCä NA,2S SS- MELY- TEM KRA r V SRPNU WATŘfV VŠECHNY TANKY NA Q.ÔS0VO A ř>YU BY BEJ VAL POKOJ !? 21. Srpen 1968 a my Letošní třicáté výročí okupace naší vlasti bylo na celém světě vzpomenuto v rozsahu, který daleko překročil rámec našeho očekávání. Jistě, nebylo možno souhlasit se všemi argumenty a hodnocením redaktorů, ale mile potěšila skutečnost, že této historické události bylo věnováno v zahraničních médiích relativně více pozornosti než ve vlasti. Aniž bych chtěl jakkoliv přeceňovat význam této vzpoury národa, přece jen byl srpen 1968 významným mezníkem nejen pro světovou veřejnost, pro nás exulanty, i pro ty kteří nenalezli dosti odvahy zbavit se bolševických okovů, ale také pro další politický vývoj na celém světě. Bez Pražského jara bychom na Gorbačova a sametovou revoluci museli bezpochyby ještě pár roků počkat. Pro mnohé z nás byl srpen koncem jedné etapy života a začátkem velmi nejisté budoucnosti. To, že většina z nás se přece jen dokázala se ctí v novém prostředí prosadit a zajistit relativné spokojené stáří, je nejen naší zásluhou, ale také zásluhou pozitivního a přátelského přístupu hostitelské země k nám exulantům. Bez její počáteční pomoci (nejen morální) by náš krok do nového života by. poznamenán problémy, které nelze ani domyslet. J. N. Činnost Svazu spolků a ostatních organizací Návštěva Sokolek a Sokolů župy švýcarské na sSetě zvaném I. sokolské telovýchovné slávnosti, Košice 30. 6. - 5. 7. 1998 Helena Springisfe/d, náčelnice Sokolské župy Švýcarské Na slete, který mi zůstane v paměti jako slet protikladů. Začalo to spoustou telefonů, dopisů a faxů už půl roku předtím, než se nás "Švýcarů” sletěl rovný tucet - po sokolském způsobu z různých světových stran - do Košic, abychom svou přítomností podpořili sestry a bratry a vůbec sokolskou myšlenku na Slovensku. První překvapení nás čekalo už na letišti, kde taxikář o nějakém sletu neměl ani ponětí. Přesto jsme šťastně dorazili k hlavnímu stanu na kolejích TU, kde nás pozdravil velký transparent a hlavně pak sestry Mariana Kuhloffelová a Renata Suchonová. Jejich přivítání a jejich práce byla typická pro všechny zodpovědné pracovnice a pracovníky, se kterými jsme se během našeho pobytu setkali: byly ve službě prakticky 24 hodin denně a ochotně a trpělivě odpovídaly třeba i po sté na stejnou otázku a pomáhaly shánět lidi, lístky, autobusy, .... Vůbec k nám všichni na Slovensku byli vždy velmi srdeční a přívětiví. Po seznámení s ubytovnou, která není zrovna vizitkou pro své obyvatele - studenty nastávající inteligenci národa, bylo seznámení s Košicemi dalším překvapením. Nově reno 31 [pageend33]zpravodaj 9 / 98 vovaný střed města se nemusí bát srovnání s kterýmkoliv historickým městem na světě. Celá hlavní třída je pěší zóna plná kaváren a parčíků, s nádhernou zpívající kašnou, restaurovanými budovami, a i okolní ulice už jsou bud hotové nebo se blíží dokončení. Samozřejmě, socialistická výstavba satelitních čtvrtí se nezapře, ale s tím se asi tady i jinde nedá tak rychle něco dělat. Ale nějaké plakáty nebo reklamy na slet nikde a dotázané prodavačky a kolemjdoucí také o ničem nevěděli. Zato na kolejích čilý ruch: slovenština, čeština, americko-angličtina, polština a slovinský jazyk, od žáků až po prababičky s berličkou se na chodbách setkávali všichni. A jako vždy na sletech, každou chvíli to známé " Jé, nazdar, ty jsi tu taky? A co dělá..." Ve čtvrtek byl na programu výlet. Kromě nás dvanácti se nepřihlásil nikdo, ale když pak na parkovišti stál sokolský autobus, objevili se ještě "Kanadani" a skupina slovinských gymnastů, žactva s vedoucími. Sesedli jsme se, a přes nepřízeň počasí bylo cestou veselo. "Vlevo byste viděli..., vpravo byste viděli..." Viděli jsme mlhu, ale aspoň když jsme se škrábali po kluzkém chodníčku vzhůru, na prohlídku hradu, který svému jménu (Krásná Horka) dělá všechnu čest, a ani potom, při procházce zahradou betliarského kláštera, jsme nezmokli. Mezitím byla na kolejích připravena vernisáž výstavky o slovenském Sokole s celou řadou zajímavých, historicky hodnotných exponátů. Na schůzi Světového svazu sokolstva byl novým starostou zvolen br. Stanislav Doutlík, jednatelem br. Vratislav Zbuzek, 1. mís- tostarostou br. Slavík z Americké obce sokolské, 2. místostarostou br. Julián Lukáček ze Sokola na Slovensku. Těšili jsme se na slavnostní zahájení sletu spojené s moderní divadelní hrou. Od návštěvy nás však odradil přežitek z dob minulých, kdy hosté ze zahraničí bývali jakýmisi občany druhé třídy a za trest museli za vše platit několikanásobnou cenu. Také na banket jsme se z tohoto důvodu vydali jen tři. Kromě výborné večeře (na jídle jsme si tam ostatně pochutnávali neustále!) nás čekal pěkný večer s proslovy ve snesitelné délce, s lidovou muzikou a s folkloristickými vložkami, příjemné posezení s rozhovory s milými starými známými a se zpěvem a tancem. Za vstupenky na akademii a hlavní vystoupení jsme sice zaplatili 200 Sk místo sedmdesáti, ale přece jsme se jich zúčastnili všichni. A stálo to za to! Akademie "Takí sme" byla jedním z dalších překvapení. V sále nebyla žádná sokolská výzdoba a program začal z neznámých důvodů s hodinovým zpožděním. Ale pak to šlo ráz na ráz. Co jsme viděli, byl sportovní a kulturní program vysoké úrovně, jenže jsme už po chvilce byli všichni hluší. Starší ročníky se začaly vytrácet a ani většina těch mladších to nevydržela do konce. Věčná škoda pro všechny ty výborně připravené účinkující... Jedna sestra se pozastavovala nad "tou opicí, co tam skákala s těma modrýma vlasama". Mládeži se ale tato dívka líbila, a že se dřív něco takového na akademiích nevyskytovalo? Svět se mění - takí sme. Hlavní vystoupení: stojíme ve sváteční náladě na seřadišti za branou borců a čekáme na nástup. Po kolikáté že už jsme na sletě, doma či v cizině, u milých přátel? Dnešní organizace je výborná, všechno klape, dokonce i černé mraky, které se začaly řadit jakoby spolu s námi, se rozletěly neznámo kam. A my chvíli po nich také. Poslední nazdar na všechny strany, slzička v oku "děkujeme, bylo to krásné" a "sejdeme se v Praze 2000!" Členové Sokola Bern V KoŠicíCh.Vo oslavách - Sokolská Plzeň 1995 a Sokolské Brno 1997 - neporušily sokolky z Bernu tradici a účastnily se Sokolských Košic v roce 1998, aby podpořily Sokoly na Slovensku. 32 [pageend34]zpravodaj 9/98 Sokolské slavnosti v Košicích se nám líbily; pořadatelé se snažili po více jak půl století navázat na sokolskou myšlenku. Mnohé bylo v duchu doby v moderním pojetí aerobiku a technomuziky podle hesla "Takí sme - my mladí”. Velice mile nás překvapilo město Košice - krásná katedrála, krásné divadlo a s uměleckým vkusem renovovaný střed města, který může soutěžit s kouskem staré Prahy. Již se těšíme na další setkání se slovenskými Sokoly na sletě v Praze v roce 2000. R. Dusilová, Sokol Bern Z historie krajanských spolků Krajanské spolky ve Švýcarsku po vzniku Československa míl o š Trapl Zahraniční prolog vzniku Československé republiky se shodou okolností odehrál ve Švýcarsku. Do Ženevy přijela delegace pražského Národního výboru vedená jeho předsedou dr. Karlem Kramářem a dalšími předními představiteli, Václavem Klofáčem, Gustavem Habrmanem, Františkem Staříkem aj., s předsedou „Mafie“ dr. Přemyslem Šámalem a dalšími českými politiky, která zahájila 28. října 1918 jednání s představiteli protirakouského zahraničního odboje - pařížskou Československou Národní radou v čele s dr. Edvardem Benešem a dr. Lvem Sychravou. Účastníci této schůzky nevěděli pochopitelně nic o současných událostech a o vyhlášení československé samostatnosti. Jednání skončila 31. října a bylo na něm rozhodnuto, že Československo bude republikou, prezidentem T. G. Masaryk a předsedou vlády dr. K. Kramář. Delegáti Národního výboru byli v častých kontaktech s našimi krajany, především z řad ženevského spolku „Slovan“ a na zpáteční cestě jednali také s krajany v Curychu. Vznik samostatného státu ovlivnil výrazně i české krajanské hnutí. Řada českých vy- stěhovalců se vrátila do nové Československé republiky. Byl mezi nimi např. i basilejský lékárník Josef K. Vítek a někteří další známí krajané. Dosavadní ústředí českých spolků se přejmenovalo na Sdružení československých spolků ve Švýcarsku. Předsedou Sdružení zůstal zpočátku Čeněk Chudoba, do popředí se však dostávaly především curyšské spolky v čele s „Besedou Svatopluk Čech“ a významné místo v celém hnutí zaujal tehdy curyšský továrník Arnošt Jokl. O práci v krajanských spolcích byl dočasně větší zájem, a proto počet členů spolků, přes zmíněné návraty do staré vlasti, zpočátku příliš neklesal. Do českých spolků, přejmenovaných většinou na československé, začali také vstupovat Slováci. Na konferenci delegátů krajanských spolků v lednu 1921 v Curychu bylo rozhodnuto vydávat spolkový časopis, který byl nazván „Věstník československých spolků ve Švýcarsku“. V roce 1925 byl přejmenován na „Věstník československé kolonie ve Švýcarsku“. Pro kontakt krajanů s Československem mělo velký význam zřízení našeho vyslanectví v Bernu, které zahájilo činnost 1. září 1919. Později vznikly i konzuláty v Curychu a v Basileji. V Ženevě byl zřízen úřad stálého československého delegáta při Společnosti národů v Ženevě a při Mezinárodním úřadu práce. V Ženevě byla také zřízena Československá tisková kancelář vedená známým krajanem Josefem Linhartem. Pracovníci československých zastupitelských úřadů se zúčastňovali akcí československých spolků, organizovali zájezdy krajanů do republiky, prázdninové pobyty českých a slovenských dětí u českých 33 [pageend35]zpravodaj 9/98 rodin ve Švýcarsku apod. Pro naše obchodní kontakty se Švýcarskem vznikla v Curychu Československá obchodní komora v čele s A. Joklem. Po první světové válce vyvíjely činnost tyto spolky: „Československá Beseda Svatopluk Čech“, „Sokol“ a „Československý dělník“ (tento spolek vznikl krátce po 1. světové válce a byl zpočátku velmi levicový) v Curychu, „Československá Beseda Slovan“ v Žene- vě, „Český Domov“ v Basileji, „Československý spolek Hus“ v Schaffhausenu, „Československý spolek Pokrok“ v Lausanne, „Československá Beseda v Bernu“, Československý spolek Komenský“ v St. Gallenu, „Československý spolek Palacký“ v Luzemu a „Československý spolek Havlíček v Bielu. Bylo to období největšího počtu našich krajanských spolků ve Švýcarsku až do konce šedesátých let našeho století. Také činnost spoLkového života byla bohatší než před válkou. Vedle přednáškové činnosti, častěji obohacované řečníky z ČSR, se konaly kurzy českého jazyka. Některé spolky pořádaly divadelní ochotnická představení, konaly se vedle zábav a večírků i plesy. Ke společným zájezdům do Kostnice, které organizoval schaffhausenský spolek „Hus“ (pořizoval také věnec, na nějž mu ostatní spolky přispívaly), přibyly i oslavy vzniku republiky 28. října a oslavy narozenin prezidenta T. G. Masaryka, k jehož 80. narozeninám byl založen při Čs. obchodní komoře v Curychu Masarykův podpůrný fond. Již před tím, roku 1927, byl vytvořen Úmrtní fond československých spolků ve Švýcarsku se sídlem v Lausanne, který přispíval na pohřby našich krajanů. Spolky odbíraly také řadu novin a časopisů z Československa, nejvíce periodika „Krajan“ a „Vystěhovalec“. Prvotní nadšení krajanských komunit po vzniku Československa pomalu opadalo, ve Švýcarsku se zhoršovala hospodářská situace, klesal počet nových přistěhovalců z republiky. To vedlo k poklesu členů spolků i jejich aktivity. Vedlo to dokonce k zániku některých spolků. Jako první zanikl již krátce po první světové válce spolek „Havlíček“ v Bielu, ve dvacátých letech jej následoval i spolek „Palacký“ v Lucernu. Některé ze spolků, např. „Domov“ v Basileji vystoupily ze Sdružení a staly se členy pražského ústředí pro zahraniční krajany. (pokračování) Poslední pocta Zemřel Otto Wichterle 1913 -1998 Prosté oznámení uvádí jméno tohoto českého vědce světové pověsti bez jakýchkoliv titulů a sděluje, že podle svého přání byl zpopelněn bez obřadů a proslovů. Nebylo toho ani potřebí - snad není tak důležité, že to byl vynálezce Silonu a měkkých kontaktních čoček, který získal řadu čestných doktorátů uznaných univerzit a další četná vyznamenání a ceny. Co je důležité je, že tento Čech jako jeden z mála po celý život bojoval za pravdu a poctivou vědu, ať už to bylo za německé okupace nebo za vlády bolševické byrokracie. Protože pode- psal dokument 2000 slov a odmítl svůj podpis odvolat, bylo mu znemožněno vychovávat mladou generaci chemiků na vysokých školách. Uchýlil se na půdu Akademie věd a vybudoval tam renomovaný Ústav makromolekulámí chemie. I zde byl nakonec zbaven místa ředitele a nahrazen neschopných partajníkem. Wikov, jak mu přátelé říkali, se ani potom nevzdal a bojoval za právo vědecky pracovat a účastnit se mezinárodního vědeckého dění. Partaj si s ním nakonec nevěděla rady, protože jeho vynálezy přinášely republice milionové zisky v licenčních poplatcích. Všechny 34 [pageend36]zpravodaj 9 / 98 tyto zákulisní boje popsal O. W. ve svých Vzpomínkách (1992) a nikoho přitom nešetřil. Protože všechny tyto spory měl dobře dokumentovány, nikdo se ani neozval, ba ani ten český lékař, který byl před americkým soudem usvědčen z křivého svědectví. I když byly O. W. nabídnuty možnosti pracovat na Západě, odmítl je a zůstal věren své vlasti, své práci. Podal tím důkaz mimořádné české nepoddajnosti a českého realismu, důkaz, že silný duch může přežít za všech situací a všech okupací. Bud čest jeho památce! Ik Zemřela paní Marta Zajícové, maminka Jana Zajíce Paní Marta Zajícová byla povoláním učitelka, provdaná za Jaroslava Zajíce, který pracoval v obchodě. Paní Zajícová učila nejprve na Měšťanské škoie ve Vítkově na Moravě, později, kdy měla již aprobaci odborné učitelky, vyučovala na odborném učilišti tamtéž. Za obětavou práci ve škole byla v r. 1968 vy znamenána. Vychovala tři děti: Jaroslava, Jana a Martu. Mladší syn Jan, v době svého studia ve čtvrtém ročníku Střední železniční školy v Šumperku, v období r. 1968-69, velmi těžce nesl okupaci Československa vojsky Varšavské smlouvy a následoval příkladu Jana Palacha. Upálil se 25. února 1969, také v Praze na Václavském náměstí. Tato událost rozhodujícím způsobem ovlivnila celý další život paní Marty Zajícové. Dostala od Školského úřadu v Opavě výpověd s odůvodněním, že když neuměla vychovat vlastního syna, nemůže vychovávat děti svých spoluobčanů. Ona však, přes tyto těžké rány, statečně pomáhala celé rodině snášet zlé období "normalizace". Velmi si vážila těch svých žáků a přátel, kteří na ni v této době nezapomněli, hlásili se k ní a navštěvovali ji. Paní Zajícová byla v posledních létech svého života stíhána nemocemi a úrazy, ale odešla ze života nečekaně, dne 24. dubna 1998 ve věku 82 let, v okamžiku vytouženého návratu z nemocnice, na prahu svého domova ve Vítkově. Další zpráva: k nedožitým padesátým narozeninám Jana Palacha (nar. 11.8. 1948) se konalo 9. srpna 1998 ve Všetatech upomínkové odpoledne k jeho poctě all. Srpna 1998 položení květin na Václavském náměstí a na jeho hrob na Olšanském hřbitově. Pořadatelem byla Společnost Jana Palacha ve Všetatech. M. Nenadálová Drazí přátelé, často se touláte po naší krásné vlasti a těšíte se z její kouzelné poutavé krajiny. Pojedete-li po silnici z Hradce Králové - Chlumec nad Cidlinou - Poděbrady, neopomeňte se zastavit v Lověicích a ptejte se na hájovnu Boreckých, která stojí asi 300 m od silnice a lze k ním zajet autem. Tam postavil dlouholetý vězeň, mukl, nezmar Jarda Borecký na vlastní náklady, vlastní pílí s pomocí rodiny a muklovské osmičky, za předsednictví Mirka Rosůlka kříž a pomníček s nápisem obětem komunistického teroru 1948 -1989. Za pomníčkem symbolizuje kus oplocení s ostře- lovacím pásmem neblaze proslulé jáchymovské tábory. Ostnatý drát, mříže a kolejnice, které byly použity pro postavení památníku, dovezl Jarda 35 [pageend37]zpravodaj 9/98 Borecký sám ze zbylých pozůstatků jáchymovských táborů a dolů. Děkujeme vám chlapci za vaše úsilí uchovat památku těch, kteří už mezi námi nejsou a s nimiž jsme po více jak deset let sdíleli společný osud v úsilí o návrat svobody a obnovení demokracie v naší vlasti. Josef Kanda, Curych Čtení pro zdraví Proč se lidé postili? Slávek Popelka Po dlouhá staletí se naši předkové v určitých obdobích roku postili. Jaký smysl mělo toto počínání a co bylo jeho obsahem? Půst znamenal především omezení v přísunu jídla, dále omezení některých (většinou příjemných) činností a naopak rozšířené vykonávání toho, co vyžadovalo určitý sebezápor. Hlavní postní období (tzv. masopust) začínalo 40 dní před Velikonocemi a půst trval přes celý březen až do začátku dubna. Nesmělo se jíst nejen žádné maso, ale ani zvířecí tuky (sádlo) a také některé další potraviny živočišného původu. Moderní věda zjišťuje, že právě v tomto období se organismy živých tvorů čistí, zbavují se nemocných a oslabených buněk, všech usazenin a toxinů. Pokud tělu nedáme možnost se alespoň jednou za rok vyčistit, zre- generovat, je pak náchylnější ke vzniku různých chorob, rychleji se vyčerpává a stárne. Na prudkém růstu počtu civilizačních chorob se vedle jiných faktorů podílí i vymizení postních období ze života dnešního člověka. Zásady pro postní období: - co nejvíce omezit (nejlépe úplně vyloučit konzumaci masa, sádla, živočišných bílkovin, - jíst méně než v jiných obdobích, méně mastit, kořenit - zařazovat do jídelníčku hodně luštěnin, kořenové zeleniny, syrové kysané zelí, houby, celozrnné obilniny, - pečivo a chléb v tomto období jíst raději starší, nebo vyrobené bez přísady kvasnic, - omezit také množství cukru, sladkostí, kávy, - pít dostatek tekutin (neslazené bylinné čaje, minerálky). Pokud těžce pracujeme, nebo máme pocit, že se bez masa nedokážeme obejít, je možné ho nahradit chuťové velmi podobným Klasem (maso vyrobené z obilného lepku, zeleniny, sóji). Tuto postní úvahu doplňujeme současnou realitou v ČR výňatkem z článku Češi začínají více přemýšlet o tom co každý den jedí Spotřeba masa na osobu v ČR dosáhla maxima v r. 1989 - 97,4 kg/rok, v r. 1991 už klesla na 88,4 kg/rok a v r. 1994 činila pouze 81,2 kg/rok. Pokles spotřeby se dotkl nejvíce masa hovězího, kterého se konzumovalo v r. 1989 30 kg/rok, v r. 1994 už jen 18,4 kg/rok, odhad spotřeby za r. 1997 je jen 16 kg/rok. Množství spotřebovaných ryb není nijak závratné. V r. 1989 to představovalo 6 kg/rok, pak klesalo na 4,9 kg/rok a od r. 1995 spotřeba zase stoupá. Nejvíce ryb spotřebují důchodci. Masa se v ČR konzumuje stále ještě aspoň o 10 kg/rok více než by bylo žádoucí. Ve spotřebě vajec má ČR republika jedno z čelných míst v mezinárodním srovnání. Za r. 1997 se odhaduje spotřeba asi na 314 ks/rok, tj. asi 17 kg/rok. To lze vysvětlit cenovou výhodností a vysokým podílem samozásobitelů. Nejvíce spotřebovávají domácnosti důchodců, nejméně samostatně výděleční, rozdíl je přes 110 ks/rok. Přestože se škodlivost 36 [pageend38]zpravodaj 9 / 98 vajec v poslední době již nedémonizuje, bylo by záhodno spotřebu snížit. Spotřeba mléka klesla proti r. 1989 o 25%. Trend ve spotřebě zeleniny je příznivý, proti r. 1989 se spotřebuje o 13kg více. Spotřeba cukruje vysoká, neměla by přesahovat 18 kg/rok. I spotřeba obilovin je ve srovnání jedna z nejvyšších, podle prognózy by měla klesat. Pro porovnání uvádíme spotřebu některých potravin v kg/os/rok v několika státech: Stát tuky rostlinné živočišné maso vejce mléko sýiy ovoce zelenina cukr obiloviny ČR 26 15 11 81,2 17,1 66 6,4 56,7 75,2 32,9 115 SRN 22,6 17,8 5,3 88,7 13 92,3 19,1 66,6 80 35 71 Francie 22,4 12,6 6,6 97,8 15 94 22,8 - 124 34 80,4 Itálie 31,9 24,4 5,8 90 11 74 16,9 75,5 175,4 27,3 120 Řecko 33,7 32,7 1 77,6 11 31 19,4 84,2 246,9 29,8 105 Španělsko 33 30 3 107 15 126 8,5 56 156 29,7 93 Podle LN 4.8.98 Dopisy čtenářů Krade se i jinde Karel Lavička líčí ve svém příspěvku "Nebát se a nekrást" svou příhodu s krádeží a vykrádáním cizích aut v Praze. Chci popsat opačný případ - vykrádání českých aut ve Švýcarsku. Jeli jsme loni s přáteli z Čech do Wallisu. My ve Wohnmobilu, oni s Passatem kombi. Do postranních údolí jsme vyjížděli kvůli lepší mobilitě pouze s Passatem. Tak i k přehradě Grand Dixence. Na parkovišti jsme ještě něco pojedli při otevřených zadních dveřích, takže byl celý obsah auta krásně vidět a vydali se vzhůru. Po návratu bylo podezřelé, že klíč nev- klouznul do zámku lehce - příčina nenechala na sebe dlouho čekat. Všechny cenné věci zmizely a s nimi i kabelka naší přítelkyně s cca 6000 korunami, různé kreditkarty, osobní doklady, členské karty různých grémií, klíče od bytu a podniku atd. Další kabeiku s cca 5000 DM, která byla mimo dosah vpředu vozu, loupežníci nenašli. Bylo po dovolené, naši přátelé kvapně odjeli, protože se obávali, že při návratu najdou i vykradený dům. V blízkosti totiž parkovaly dva další české vozy, které při našem návratu tam už nebyly. Na policii se sepsal protokol. A teď přijde pointa: Asi za měsíc mě volala tamní policie, ať si přijdu pro lup. Vydali jsme se tedy do Wallisu a na policejní stanici byl na stole pěkně seřazený obsah kabelky. Člověk žasne, co všechno v takové dámské kabelce najde místo: od hřebenu pojízdní průkazy dalších vozů, proč se vůbec tyto věci tahají na dovolenou? Ženská logika je nevyzpytatelná. Zmizelo pouze těch 6000 korun a samozřejmě lupiči nevrátili také kameru a ostatní cenné věci. Kabelka byla nalezena v potoce pod přehradou. Je otázkou, proč se zloději tak kvapně zbavovali kompromitujících dokladů? Tedy pozor, ve Švýcarsku se krade také. V. Kukla Díky panu Lavičkoví za článek v č. 7-8/98 "Autem do ČR" a hlavně za následující "Desatero ke krádežím aut" od N. N. Příhoda pana Lavičky je spíš prkotina. Já znám lidi, kterým tam ukradli celé jmění. Chci ale vylíčit případ můj: Jeden šikovný polistopadový podnikavec a privatizátor nás připravil o veškeré úspory. Samozřejmě jsme ío už zadali soudu. Při té příležitosti se přiživily dvě "soužky" právničky a za pouhé "šublatizování" si vyžádaly pohádkové honoráře. 37 [pageend39]zpravodaj .9 / 98 Skoro náhodou, ale zase za velké peníze, se přeci alespoň část této podlé krádeže dostala k soudu. K procesu se žalovaný český podnikavec ani nedostavil. Vyprávěl ve svém okolí, že mu to není zapotřebí, má to prý podchycené. Rozsudek zněl: "Řízení se zastavuje, žalovatel má bydliště v zahraničí". A hotovo! Ten, který nás okrad, se směje do pěstiček a žije si na velké noze za naše peníze, místo aby seděl za mřížemi a ukradené bylo vráceno. Neporadí mi někdo z krajanů co s tím? Máme to napsat do Bernu našemu Bundesratu? Má sem přeci přijet V. Havel. Ať mu řeknou nejvyšší švýcarská místa co to tam má (samozřejmě ojediněle) za švejko-komouše podnikavce. Nebo si raději najmout tovaryše z Ukrajiny, aby tomu panu, dříve soudruhovi, zlodějíčkovi připomněli speciálním způsobem vrácení ukradených peněz? M. Brabec, Neuenkirch, 10. 8. 1998 Člověk, technika a příroda Černí čápi na českém internetu Přímý přenos z hnízda černých čápů Kristýny a Davida v brdských lesích skončí po šestaosmdesáti dnech 15. srpna. Prostřednictvím Internetu nahlédlo do čapího hnízda tři čtvrtě milionu lidí z 90 zemí světa. Projekt Africká odysea bude nyní pokračovat sledováním Kristýny, Davida a jejich tří mládat na cestě z brdských lesů do Afriky. Čápi budou mít malý baťůžek s vysílači, které odborníkům umožní jejich sledování na dálku. Pravidelné informace o osudech čapí rodinky se nadále budou objevovat ve vysílání Českého rozhlasu 2 - Praha a na internetové adrese http://capi.intemet.cz. čtk 13. 8. 98 Přinášíme výtah z informaci, získaných prostřednictvím internetu. • Čáp černý je výlučně tažným druhem. Evropské populace zimují v Africe mezi jižním okrajem Sahary a rovníkem; kroužkovací centrály však dosud shromáždily jen asi deset zpětných hlášení o nálezu kroužkovaných jedinců. • Naše území leží v tahovém rozmezí, kdy ptáci ze západních oblastí republiky (ale ještě i např. z Jeseníků nebo dokonce ze slovenských Malých Karpat) táhnou do afrických zimo- višť častěji jihozápadním směrem, tedy přes Španělsko a Gibraltar. Ostatní u nás hnízdící páry migrují tradiční jihovýchodní cestou přes Balkán a Blízký východ. V rámci projektu Africká odysea sledujeme společně s posluchači Českého rozhlasu 2 - PRAHA život a daleké cesty čápů černých (Ciconia nigra). Počátečních podnětů vedoucích v roce 1994 k zahájení tohoto rozsáhlého projektu bylo hned několik; nej důležitější z nich je možné shrnout do stručných hesel, která ostatně platí i nyní. • o každoročním stěhování ptáků do Afriky máme dosud jen málo podrobných informací - a o čápu černém to platí dvojnásob; • tažní ptáci, které v Evropě chráníme, stráví polovinu života na cestách a v zimovištích - i tam potřebují ochranu, nejprve se však musíme dozvědět kudy a kam létají; • chceme posluchačům Českého rozhlasu přiblížit jeden z nejzajímavějších přírodních jevů, získat jgyo myšlenky ochrany přírody, seznámit je s možnostmi moderních technologií a infóňH^at o zemích, které jsou nám vzdálené geograficky i kulturně; • chceme dokázat, že náročné nekomerční projekty lze realizovat i v měnící se ekonomice. 38 [pageend40]zpravodaj 9/98 Jedním z nosných pilířů celého projektu je využívání nejmodemějších technologií, Pomoci satelitních vysílačů (PTT - Platform Trasmitter Terminal) upevněných ve formě "batůžku" na zádech čápů a monitorovaných systémem Argos máme možnost získat podrobné údaje o celé trase tahu mezi hnízdištěm a africkým zimovištěm. Pouhý rok před začátkem Africké odyseje byl vyvinut systém rychlého zpracování dat, který za optimálních okolností dovoluje získat informaci o poloze vysílače kdekoliv na Zemi během dvaceti minut. Právě díky této technické novince (v kombinaci s konvenční telemetrií a využitím systémů Inmarsat M a GPS) jsme mohli vůbec poprvé v historii studia ptačí migrace doprovázet doslova "krok za krokem" jednoho z našich čápů během celé jeho pouti ze střední Evropy do západní Afriky. Pro projekt Africká odysea je charakteristická jeho široká publicita. Pravidelné informace o průběhu migrace čápů přináší nejen Český rozhlas 2 - PRAHA, ale také celá řada dalších médií. Český rozhlas 2 - PRAHA se navíc stal organizátorem výzkumných expedic do Afriky, ze kterých několikrát týdně vysílal přímé vstupy a reportáže. (pokračováni) "Zvířata se nikdy nemají líbat", varuje učitel, "je to nebezpečné kvůli přenášení nemocí. Může mi někdo jmenovat příklad?" "Ano, pane učiteli, moje teta vždycky líbala papouška". "A?" "Papoušek zahynul". Lékaři na naší zubní klinice musí někdy ošetřovat vězně. Jednou seděla matka s dcerkou v čekárně, když dva dozorci přivedli vězně s náramky na rukou. "Mami, ten musí mít ze zubaře hrozný strach", řekla ta malá nahlas. Čtení na volnou chvíli Medicína od bílé ženy Susanne Kubešová-Merz (V. pokračování) Máme za sebou celkem 14.000 km. Nepočítáme-li všelijaké nesnáze, jde všechno jako po másle. Trochu nás znepokojují zprávy o agresivitě v Etiopii, ale chceme pokračovat v cestě a prozkoumat tuhle zemi sami a na vlastní pěst. Debark je vesnice vysoko v horách. Ve výšce 3.100 m se nám náhle rozvírá pohled na jehličnatý les se šťavnatou loukou v popředí, na níž se pase stádo krav a především koní. Znovu se cítíme trochu jako ve Švýcarsku. Jenom lidé a kulaté chýše ze slámy do našich představ nějak nezapadají. Ve chvíli, co objevujeme nuzný hotýlek, jsme obklopeni lidmi. Jsou to většinou mísiní zvědavci nebo také nosiči a průvodci, kteří nám ovšem ihned nabízejí vycházky do hor. Jsme vyhládlí a dáváme přednost řádné večeři. Po dlouhé době hladovění a injery vidíme zase přírodní řízek a skutečné pomfrity! Jíme hltavě a nevěříme očím. Mnozí' nás považují za misionáře. Bílí a k tomu s vlastním autem, to se tu hned tak nevidí! Jsme unaveni a rádi bychom si odpočinuli, ale nedaří se nám zbavit se kroužku ze- vlounů. Za ruku se mě chytne sotva desetiletý chlapec. Nemluví anglicky, ale k tomu, abych poznala, že potřebuje naši pomoc, nemusím mít překladatele. Znovu a znovu ukazuje na svoji do krvava rozbitou nohu. Chodidlo, teď už řádně oteklé, rozdrtil padající balvan, zranění vypadá ošklivě. "Bílá žena má medicínu. Bílá žena mě určitě vyléčí", tlumočí o mále starší přítel. Pokouším se chlapce přemluvit, aby šel k lékaři, ale tvrdohlavě trvá na svém. Prohlížím pozor39 [pageend41]zpravodaj 9 / 98 ně zranění. Musí být aspoň několik dnů staré a je na něm silná vrstva hlíny a špíny. Snažím se chlapci vysvětlit, že musí nohu nejdřív přinejmenším očistit a pak přikládat studené obklady. Odchází zaražený a smutný, že nedostal "zázračnou medicínu". K mému překvapení se objevuje za nějakou dobu znovu s kbelíkem vlažné čisté vody. Posazuji si ho na schody a opatrně omývám chodidlo. Chlapcova tvář září. Můj muž Emil zatím objevil mast na rány a nějaká obinadla. Kousek po kousku sundávám tlustý tvrdý škraloup bláta. Konečně mohu ránu vydesinfikovat a zavázat. Teprve teď vidím, že se kolem nás soustředil pořádný hlouček zvědavců. Všichni soustředěně sledují počínání "bílé tváře" a náš malý pacient se očividně cítí hrdinou dne. Ujeli jsme Etiopií celkem 2.700 km. Nikde jsme se nesetkali s agresivitou. Naopak. Naši černí přátelé byli milí a přátelští, a velice, ale velice zvědaví. Tohle bylo snad jediné, co trochu unavovalo. Nikdy jsme se neocitli bez kroužku čumilů a nikdy jsme nemohli být sami. Skoro mám pocit, že v Etiopii neexistuje místečko, na kterém by nebyly děti. Není divu, vždyť rodina, která má dvacet, ale dokonce prý i třicet dětí, tam není výjimkou. Děti malují dojmy z prázdnin Redakce St. Galler Tagblatt vyzvala děti, aby se účastnily malířské soutěže. Přes 200 dětí i ze vzdálenějšího okolí města poslalo své výtvory z prázdnin, mezi nimi byly i děti z jiných zemí, které trávily prázdniny u příbuzných nebo známých. Malby byly vystaveny ve výkladní skříni ve městě a setkaly se s velikým zájmem. Ať to byly dojmy ze skautského tábora, z pobytu umoře, ze země faraónů, či z bližšího okolí, kde Zuzanka Poslová z České Třebové, která byla na návštěvě u rodiny Holdener, dováděla se psem na loukách. To docela pěkně vystihla, jak ukazuje vedlejší obrázek. L.K. ____________________Oznámení________________ v Slavnostní soirée k 80. výročí vzniku Československa pořádají pod záštitou Svazu spolků Čechů a Slováků ve Švýcarsku spolky Beseda Slovan v Ženevě, Amitié Lausanne a Lvíčata Lausanne v sobotu 24. října 1998 od 17,00 hod. v Palais de ľAthénée v Ženevě Promluví rektor emeritus UK Radim Palouš, v kulturním pořadu vystoupí Akademické klavírní trio z Prahy se skladbami Dvořáka, Nováka, Janáčka a dalších. Stanovili jsme brzký začátek, aby se slavnosti mohli účastnit i vzdálenější krajané. Pořad potrvá max. 2 hodiny, následuje přátelské setkání při víně a občerstvení v saloncích paláce. Těšíme se na Vaši účast. Pořádající spolky a Svaz. Případné dotazy odpoví předseda Besedy Slovan MUDr. F. Chládek, tel. 022 - 752 25 97, fax 022 - 346 49 56. 40 [pageend42]zpravodaj 9/98 Foto Masha Rozkošný ADLISWING JAZZMEN * Dixieland * Swing * Evergreens * opět v Praze, tentokrát po třiceti letech! - Tak je titul pozvánky na tři vystoupení v polovině tohoto měsíce v pražských jazz klubech. Adliswing Jazzmeni letos dosáhli jednadvaceti let svého trvání. Ivan Kubias, Vladimír Matějka, František Petrus,, Jan Rozkošný, Jano Tuři Nagy a Walter Ackermann. Jména pro zasvěcené již známá. Koncerty v Praze jsou již vyprodány. Nemusíte litovat a ani tak daleko jezdit. Kapela ADLISWING JAZZMEN s * Dixieland * Swing * Evergreens * bude hrát k poslechu i tanci v ARAM IS CLUBu ve čtvrtek 24. září 1998 od 20.15 hod. na Badenerstrasse 698 v Curychu. Vstupné Fr. 10.—, konsumace bez přirážky. Adresa se vám může zdát známá. Nemýlíte se. Aramis je u vchodu do "Cimburkovy pasáže", na jejím nádvoří má Milan Cimburek svoji tiskárnu s prodejnou českých knih a videokazet. Na vaší návštěvu se těší ADLISWING JAZZMEN. Vysílání Rádia Praha V č. 7 - 8 jsme vypsali vysílací doby a kmitočty českého vysílání Rádia Praha. Časy byly uvedeny v UTC, pro nás při letním čase to znamená přidat 2 hodiny. Pro pásmo 49m doplňujeme ještě další kmitočet 5930 kHz. Rádio Praha vysílá v 5 řečech na 5 kontinentů. Adresa: Radio Praha, Vinohradská 12, CZ 120 99 Praha 2. Sekretariát tel.: +420-2-24 22 21 53, Fax: +420-2-24 21 82 39, e-mail: cr@radio.cz. ooo Pan Z. Valeš nám napsal o svých zkušenostech s kvalitou příjmu, bydlí v oblasti Bernu. Z jeho sdělení uvádíme začátek půlhodinové relace / kmitočet, hodiny jsou v místním čase: České vysíláni, velmi dobrý příjem: 10,30 h /11600 kHz - 17,30 / 5930 - 21.30 / 5930, slabší, přijatelný příjem 11,30 /17485 - 14,30 / 7345 - 19,30 / 5930. Německé vysílání, velmi dobrý příjem: 8,30 / 5930, 7345 - 12,00 / 7345 - 14,00 / 7345 - 17,00/5930. Francouzské vysílání, velmi dobrý příjem: 8,00 / 5930, 7345 - 10,00 / 9505,11600 - 16,30 /11600, 13580 - 18,30 / 5930 - 20,30 / 5930. Na dlouhých vlnách 270 kHz se vysílají zprávy každou hodinu, příjem velmi závisí na denní době a meteorogických podmínkách - od nuly až k bezvadnému příjmu. Česko-slovensko-švýcarská zdravotnická společnost pořádá 9. slavnostní ples v sobotu 14. listopadu 1998 od 20 hod. ve velkém sále "Kongresshaus” v Curychu. Hrají a účinkují Eva Pilarová se skupinou Víta Fialy, taneční orchestr Metroklub Č. Budějovice. Vstupné SFr. 50.-, studenti a důchodci SFr. 30.- Rezervace vstupenek tel. 01 - 950 30 66, koupit možno i v Galerii Krause, Pfáffikon 41 [pageend43]zpravodaj 9/98 Saving Our Heritage - švýcarský spolek pro záchranu kulturně-historických památek v ČR, ve spolupráci s SRG - Schweizerische Radiogesellschaft, Espace 2 a OCL (Orchestre de Chabre de Lausanne) pořádá v rámci řady abonentních koncertů OCL první a mimořádný koncert sezóny 1998-99 ve středu 7. října 1998 ve 20 hod. v nově restaurovaném sále Metropole-Bel Air v Lausanne. Na pořadu je méně známé operní dílo Ant. Dvořáka "Svatební košile" v podání OCL, sólistů a smíšeného sboru Mottet za řízení p. G. Tournaire. Výbor SOH pozval velyslance p. Beicredi- ho. Výtěžek z koncertu je určen na obnovu gotických nástěnných maleb v kostele sv. Jakuba v Libiši a na konzervační a restaurační práce v kostele Sv. Václava v Deštné naa Českolipsku. Lístek v ceně 50.- Fr. Možno objednat na adr.: SOH, case postale, 478, 1814 La Tour-de- Peilz, a po zaplacení na č. účtu SOH 9E-323,845.0 UBS 3400 Burgdorf BE jej obdržíte před začátkem koncertu, nejpozději však do 19.45 hod. o o o Saving Our Heritage - navazuje na tuto hudební událost o týden později a pořádá 2. benefiční koncert v Praze 15. října 1998 ve 20 hod. v Betlémské kapli na Betlémském nám. v Praze 1. Koncert je pořádán v rámci Švýcarsko-českého týdne u příležitosti 150. výročí švýcarské konfederace pod záštitou švýcarského velvyslance v Praze p. W. Fetscherina. V podání českého noneta jsou na pořadu tato díla: J. Mysliveček - Divertimento pro 9 nástrojů, W. A. Mozart - kvarteto - flétna a smyčcové trio KV 275, A. Dvořák - Serenáda d-moll op. 44. Lístky v ceně 500.- Kč možno objednat na tel. v Praze: 8-14 hod. sl. Pěčová 22 25 21 80, nebo mobil 0603 26 36 19, pí Lásková, tel./fax 83 92 03 16, 8 - 22 hod. 0603 45 69 85. Výtěžek koncertu je určen rovněž pro restauraci v kostele Sv. Jakuba v Libiši. Doufáme, že ti z našich příznivců, kteři jezdí do Prahy podpoří tuto akci. Ve vlastní věci Svaz spolků Čechů a Slováků ve Švýcarsku se obrací na krajany, kteří by chtěli spolupracovat na vydávání Zpravodaje: podle letos schváleného Organizačního řádu Zpravodaje se podílí na vydávání časopisu kromě redaktora a administrátora také zástupce redaktora a zástupce administrátora. Zatím tyto funkce nejsou obsazeny. Kdo máte o tuto činnost zájem, ________ obraťte se prosím na redaktora, který Vám sdělí podrobnější informace._________ U perokreseb s ptáky v č. 6 a 7/8 nebylo uvedeno jméno autorky, uvádíme ho nyní: Serie obrázků nese název Ptákoviny autorkou pod pseudonymem Black je Naděžda Musílková. K č. 7/8: U obrázku na titulní straně k 21. srpnu 68 doplňujeme, že záběr byl pořízen před budovou rozhlasu v Praze. Připomínáme, že pořád pokračuje akce Získání nových předplatitelů: Za získání nového předplatitele, který zaplatí plné předplatné, Vám připíšeme k dobru 20.- Fr., které si odečtete při placení dalšího předplatného. Redakce Zpravodaje uvítá další zájemce, kteří by jako přispívatelé chtěli zpestřit obsah našeho časopisu. Spojte se prosím telefonicky nebo písemně s redaktorem (adresa, telefon a E-mail na zadní straně obálky). 42 [pageend44]zpravodaj 9/98 Inzerce ŠPANĚLSKO - ČESKÝ KROUŽEK COSTA BLANCA: Setkání každou první neděli v měsíci od 10.00 do 14.00 hod. v "Casa Šárka!". Návrhy na rozvoj kulturní, společenské a sportovní činnosti mezi krajany na Bílém pobřeží vítány. Kontakt: Tel. +34 919 41 31 56, fax +34 96 642 22 78. Divadlo THE ATRIUM (vedení Karel Vrba / Kamil Krejčí) hledá sponzory. Staňte se členem: budete pravidelně informováni - máte volný vstup na představení - podpoříte kulturní, kreativní a kritickou práci. V příštím projektu se bude hrát "PAD". Autor: Albert Camus Premiéra: 25.11 1998 Roční členský příspěvek: Fr. 100.— Postkonto 87 - 525 388 - 2 Informace: THEATRIUM, Postfach 4134, 8022 Zürich. Tel. 01 / 383 81 71 Byty v secesním domě v Praze na prodej - velkolepá stavba z přelomu století v památkové zóně nedaleko Náměstí Míru - ideální poloha v blízkosti parku - byty od 1+1 až 6+1,38 až 208 m2 - byty s arkýři nebo balkóny - cena od 1.690.000.- Kč - některé byty již po rekonstrukci a ihned k' nastěhování - garáž možná Další informace: Tel.: 00420 / 2 / 67 200 666 Fax: 00420/2/67 200 604 43 [pageend45]zpravodaj 9/98 Chcete se cítit opravdu doma? NAVATYP a.s., palác Vltava, Revoluční 25,110 00 Praha 1, tel.: 21 86 45 01 - 212, fax: 24 81 11 11, E-mail: Navatyp@PHA.PVTNET.CZ, Http:WWW.NAVATYP.CZ nabízí bydlení a podnikání v perspektivní části Prahy, ideální dopravní poloha, veškerá občanská vybavenost, ekologicky čisté prostředí, Praha 13, Nové Butovice, přímo u stanice metra Hůrka. Byty 1+1 až 6+kk - cena 1,1 až 4,5 mil Kč, garážová stání, boxy, obchodní plochy, kancelářské plochy. Vše do vlastnictví, k nastěhování 9 / 98 a 12 / 98. Sokol Bern zve srdečně krajany k posezení v rámci Václavského posvícení v sobotu 26. září v 17,30 hod. do "Treffpunkt" v Bernu, Wittigkofen, Jupiterstr. 15. Hudbu pro dobrou náladu obstará THEO. Vstupné - včetně večeře - která se podává od 18 do 19. hod. činí 15.-- Fr. na osobu. Sál má 50 míst, prosíme o předběžnou přihlášku na tel. 031 - 331 10 30 (V. Bäumeltová). Malý oznamovatel Praha - kvalitní ubytováni - M. Libichová. Tel/Fax:00420/2/ 74 92 57 nebo 994 23 95 Hiedám ve Švýcarsku muzikanty, kteří by si rádi zahráli starou českou lidovou hudbu. Zn. "Zpěvačka 9/98" do adm. Zpr.______________ Třeboň - kvaiitní ubytování v klidné čtvrti, 10 min. chůze od lázní pro léčení pohybového aparátu. Marie Dvořáková, Jablonského 478/III, tel. 00420 - 333 - 32 65.____________ Praha: prodám družstevní byt 2+kk (42 m2) komora, koup., WC zvi., balkon jih, 3 p., volný k I/99, tichá poloha blíže letiště. Tel. 004202 (Praha) / 301 99 47 byt nebo / 20 11 33 39 zam., ev. (Curych) 01 / 341 26 02)._________ Prodám nový rodinný domek na Třebíčsku. Ohrazený pozemek 4,600 m2. Cena 200,000 CHF. Informace: 00420 / 618 / 888 293, nebo 041/71218 27 Pro přítelkyni žijící v České republice hledám staršího přítele k občasným schůzkám. Zn. "Vysokoškoláčka 9/98" do adm Zpr. Hledám práci v rodině s dětmi nebo jako společnice starší dámě. Mám 47 roků .Vlasta Zavřelová, Křičkova 415, 530 09 Pardubice. Chceme Vás upozornit na představení divadla THE ATRIUM uvádí se Schweizer Erstaufführung "Der SITZGOTT" autor: Christoph Keller Premiéra: 17. září 1998 ve 20,30 hodin Rezervace: pod číslem 01 / 225 60 60 Hraje se: Čt., Pá., So., 20,30 hod. Ne., 17,00 hod. Regie: Karel Vrba v divadle 62, na Rämistrasse 62 v Zürichu 44 [pageend46]zpravodaj /98 ŠPANĚLSKO - DENIA začínáme s výstavbou II. vesničky klubového rázu "KOROUHVIČKA" (La Giralda) Charakteristické znaky: rozloha pozemku 50.000 m2, 500 m od nádherných písečných pláží. Členění zástavby do několika autonomních částí zaručuje plnou intimitu bydlení. Klidné prostředí s krásným výhledem. Vhodné jak na rekreaci tak k dlouhodobému pobytu. Na výběr jsou: letní byty, radové domky, rodinné vilky. (Poznámka: I. vesnička s českým zázemím "La Pedrera II" byla realizována vletech 1986- 1988). Informace o této a dalších možnostech podá: Věra Divoká C./Cop 14, E-03700 Denia (Alicante) Tel. a fax kancelář: +34 - 96 578 58 38 Fax a telefon: +34 - 96 642 22 78 Mobilní telefon: +34 - 919 41 31 56 Pension Sokolský dům 22 pokojů, sprcha, WC, TV, radio, telefon restaurace, pivnice, mezinárodní kuchyně, zvěřina v zimním období, speciality na rožni otevřena po celý týden od 8 do 22 hod., pátek do 23. hod., sobota do 24 hod. Slavkov u Brna (Austerlitz) 20 km od Brna, 10 km Mohyla míru, 30 km od rak hrariice Jaroslav IVAN, Palackého nám. 75 CZ - 634 01 Slavkov u Brna tel. / fax 00420 5/44221103 PRODEJNO GSKfgi Kllltl PŮJČOVNO čtSKftlO VIDEA Drobné tiskoviny privátní i obchodní: dopisní papíry, obálky a vizitky, svatební oznámení, oznámení narození dítěte, úmrtní oznámení, sázené a graficky upravené nejmodernějším počítačem. Milan Cimburek Badenerstrasse 698, CH - 8048 Zürich Telefon 01 / 431 68 78 Fax 01 7432 9592 PŘEKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého lie. phíí. I. Markéta KARASOVÁ Höfliweg 7, 8055 Zürich telefon 01 7463 96 10 Výhodné ubytování ve Vídni Vám poskytne Miroslav Seďa A - 1070 Wien, Westbahnhofstrasse 18 Telefon ze Švýcarska: 0043-1-524 38 73 nebo 617 27 06 AUTODOPRAVA ČR - CH nákladů (až 1,6 tun) rychle, spolehlivě, levně informace tel. 026 / 402 74 10 [pageend47]AZB 8048 ZÜRICH PP / Journal CH - 8048 ZÜRICH zpravodaj Vydavatel: Svaz spolků Čechů a Slováků ve Švýcarsku. Zväz spolkov Čechov a Slovákov vo Švajčiarsku. Redakce a administrace: Adresa: Zpravodaj, Postfach 12, CH-5233 Stilli Telefon: 056/284 2515 E-mail: zpravodaj@pop.agri.ch Redaktor: Rudolf Němeček Administrátor: Jarmila Schifferle-Bačová Tiskárna: Druckerei Milan Cimburek Badenerstrasse 698, CH - 8048 Zürich telefon 01 / 43168 78, fax 01 /432 95 92 mobilní telefon 079 446 40 51 Postcheck-Konto: Zpravodaj, 80 - 70357 -1 Bankovní konto: Credit Suisse, CH - 8022 Zürich - Rathausplatz, Zpravodaj 634699 - 71. Podepsané články nemusí vždy vyjadřovat názor redakce. Nevyžádané rukopisy se nevracejí. Postretouren an: ZPRAVODAJ, Postfach 12, CH - 5233 STILLI, Switzerland Časopis Čechů a Slováků ve Švýcarsku. Časopis Čechov a Slovákov vo Švajčiarsku. Vychází měsíčně. Vychádza mesačne. Zeitschrift der Tschechen und Slowaken in der Schweiz. Monatszeitschrift. Celoroční předplatné: ve Švýcarsku SFr. 42.- v Evropě SFr. 45.- zámoří (letecky) SFr. 50.- Česká republika, Slovensko: SFr. 20.- pň placení z ciziny příbuzným, známým v ČR, SR. Objednávky přímo z ČR a SR: Možnost placení v Kč, výše předplatného v dohodě s administrací. Ceny inserátů: celá strana SFr. 380- 1/2 strany SFr. 190- 1/3 strany SFr. 130.- 1/4strany SFr. 100- 1/6 strany SFr. 70.- 1/8 strany SFr. 55- Malý oznamovatel 1 řádek SFr. 7.- Texty inserátů nejpozději do 20. v měsíci na adresu administrace. Slevy při opakování. Objednávky Zpravodaje a inseráty zasílejte na adresu: Zpravodaj, Postfach 12, CH 5233 Stilli Naše firma je Vám denně k dispozici již po dvě desetiletí na adrese: Kreuzplatz 20ľ8008 Zürich, Schweiz, © 01 - 932 32 22, Fax of- 932 52 03 Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny [pageend48]