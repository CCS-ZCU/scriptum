ZPRÁVY svu ROČNÍK VI. Podle příslibu z min. čísla Zpráv uveřejňujeme dnes řadu praktických poznámek a pokynů pro účastníky Druhého vědeckého sjezdu SVU, jak nám je dodal referent Sjezdu pro organizační věci, dr. Hanuš Lexa. Doporučujeme čtenářům, aby těmto pokynům věnovali značnou pozornost, zvláště pokud jde o časové termíny v článku uvedené, které z technických důvodů nebude možno prodloužit. Veškeré podniky sjezdové se budou konat ve Ferris Booth Hall na jihozápadní straně kampusu Kolumbijské university (vchod Broadway a 116. ulice), a to valné shromáždění v pátek, 11. září, ráno, literární a umělecký večírek v pátek večer, vědecké přednášky, v sobotu a v neděli, a banket v sobotu večer. Po dobu sjezdu bude účastníkům k disposici sjezdová informační služba u registračního stolu v přízemí Ferris Booth Hall. Telefonní číslo sjezdové registrační a informační služby po dobu sjezdu bude oznámeno v zářijovém čísle ‘‘Zpráv SVU”, které bude rozesláno v polovině srpna. Účastníci, kteří mají zájem o ubytování v době sjezdu a dosud se nepřihlásili, se žádají, aby tak učinili neprodleně. Nemůžeme zaručit ubytování účastníků, kteří se nepřihlásí nejpozději do konce července. Upozorňujeme, že je v New Yorku velmi těžké najít ubytování v hotelích a motelech po dobu světové výstavy, protože jsou na měsíce předem obsazeny. Ubytování v New Residence Hall na kampusu university, 545 West 114th Street, New York 27, přímo vedle Ferris Booth Hall, je k disposici účastníkům i několik dní před zahájením sjezdu, nikoli však po 14. září, protože musíme uvolnit místo pro studenty, kteří se vrátí v pondělí na začátku podzimního semestru. Sazby za ubytování v New Residence Hall jsou tyto: Pokoj pro 1 osobu, se zvláštní koupelnou $8.00. Pokoj pro 1 osobu, se společnou koupelnou $6.00. Pokoj pro 2 osoby, se zvláštní koupelnou $6.00 za osobu. Pokoj pro 2 osoby, se společnou koupelnou $4.00 za osobu. Přihlášky zašlete OBRATEM na adresu John G. Lexa, 47-16 Austel Place, Long Island City, N.Y. 11101. Účastníci sjezdu se také žádají, aby zapravili nejpozději do 4. září 1964 sjezdové poplatky, buďto šekem nebo poštovní poukázkou znějící na jméno ‘‘Czechoslovak Society of Arts and Sciences in America”, a to rovněž na adresu dra. Lexy v Long Island City: a) registrační poplatek sjezdový: $5.00 za účastníka $4.00 za každého dalšího člena rodiny, účastníka. b) vstupné na banket v sobotu, 12. září (banket i koncert): $10.00 za osobu ČÍSLO 6. ČERVEN 1964 SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. ÚČASTNÍKŮM II. VĚDECKÉHO SJEZDU SVU [pageend1]c) poplatek za ubytovaní v New Residence Hall, podle druhu pokoje $8 po př. $6 po př. S4 za osobu. Při poukazu uveďte přesná jména a adresy účastníků i jejich členů rodiny a specifikujte jednotlivé položky a druh ubytování. Včasnou registrací a poukazem poplatků zabráníte průtahům v pátek ráno před zahájením valného shromáždění a zajistíte si místo na; banketě, na němž známé Newyorské komorní sdružení, Kohonovo kvarteto, zahraje české komorní skladby. Součástí Druhého vědeckého sjezdu SVU bude výstava knih, časopisů a hudebnin. Omezíme se na publikace vydané mimo Československo v jakémkoli jazy_ ku, které representují naši publikační činnost ve svobodném světě od konce 2. světové války do dnešního dne. Organizací výstavy byla pověřena dr. Zdenka Můnzerová, bývalá knihovnice Spojených Národů a nyní knihovnice Rockefellerova ústavu v New Yorku. Žádáme autory a majitele publikací, aby je poslali NEJPOZDÉJI DO 15. SRPNA na adresu: dr. Zdenka Munzer, 208 East 28th Street, New York 16, N.Y. Bude též vydán Katalog výstavy: knihy, časopisy a hudebniny došlé po 15. srpnu nebudou moci být do katalogu zařazeny. Pošlete vše, co myslíte, že zapadá do rámce letošního sjezdu a representuje literární, uměleckou a vědeckou činnost všech nás, kteří žijeme, pracujeme a publikujeme od r. 1945 mimo Československo. Pokud jde o časopisy, zašlete jenom po jednom čísle, nikoli celé ročníky. Výstavu čs. výtvarného umění ve svobodném světě připravuje dr. Jarmila Dvořáková, 89 Argyle Avenue, Uniondale, N. Y. 11553, která již zaslala velikému počtu malířů a sochařů informace a přihlášky na tuto výstavu. Obě výstavy se budou konat v prvním patře Ferris Booth Hall. Pozvánka na valné shromáždění a ostatní sjezdové podniky je připojena k tomuto číslu. HARVARDSKÉ SYMPOSIUM O CYRILU A METODĚJOVI Ve dnech 7. - 9. května konalo se v krásném prostředí Dumbarton Oaks ve Washingtonu, pod vedením profesorů Františka Dvorníka a Romana Jakob- sona Symposium o byzantské misi sv. Cyrila a Metoděje k Slovanům. Deset přednášek význačných slavistů a by- zantologů ukázalo dalekosáhlý vliv těchto dvou velkých Byzantinců na dějiny, písemnictví, hudbu a výtvarné umění celého tehdejšího i pozdějšího slovanského světa. Pro nás byl zvláště zajímavý historický úvod profesora Dvorníka, i jeho přednáška o jihomoravských vykopáv- kách za posledních 15 let. Profesor Karlovy University v Praze a host Dumbarton Oaks, Antonín Dostál, mluvil s překvapivou objektivností o začátcích slovanské liturgie. Prof. Roman Jakob- son, mluvě o staroslovanské poezii, a uzavíraje symposium, vyzdvihl vysokou úroveň a objektivnost všech projev i a upozornil na nové i svoje vlastní objevy v tomto oboru. Kritisoval skepsi a nedostatek sebevědomí československých vědců, kteří dnes, stejně jako před válkou, často podceňují význam archae- logických objevů na jižní Moravě; ty v záplavě současných vykopávek náležejí k nejzajímavějším. Pořadatelé Symposia konstatovali s politováním, že prof. Dvorník odchází do pense jako profesor Harvardské university. Tento náš velký vědec zůstane však nadále v Dumbarton Oaks a během symposia citoval několikrát ze svých dvou nových knih, které vyjdou v příštím roce. Doufejme, že další budou následovat. 42 D.Z.M. [pageend2]PROF. VÁCLAV HLAVATÝ NA ODPOČINEK Spoluzakladatel SVU a její první předseda, profesor dr. Václav Hlavatý opustil minulý měsíc katedru matematiky na universitě státu Indiana, aby ve svých sedmdesáti letech odešel na odpočinek. Prof. Hlavatý bude však i nadále na universitě pracovat jako vědec a badatel. Americký deník Daily Herald, který vychází v Bloomingtonu, přinesl půlstránkový článek o prof. Hlavatém, v němž ocenil vysoce jeho profesorskou a vědeckou činnost na tamní universitě. Pisatel článku, šéfredaktor zmíněného deníku, zvláště vyzvedl skutečnost, že prof. Hlavatý v roce 1953 rozluštil a matematicky prokázal správnost Einsteinových teorií o relativitě a o jednotném magnetickém poli ve vesmíru, čímž se zařadil mezi deset nej významnějších světových vědců. Universita státu Indiana, která uspořádala na rozloučenou s prof. Hlavatým slavnostní banket, připravuje nyní společně s SVU obsáhlý Sborník k oslavě jeho sedmdesátky. Do Sborníku přispěje svými články asi padesát světových vědců v oboru matematiky, a to nejen ze Spojených států, ale také z Japonska, Indie, Izraele, Anglie, Itálie, Francie, Belgie a z celé řady dalších států, kde všude prof. Hlavatý má své bývalé žáky. Do dnešního dne prof. Hlavatý napsal 144 odborných vědeckých knih nebo studií. Za poslední dvě leta vyšly tiskem tyto jeho studie: ‘‘Infinitesimal Deformation Applied to a Congruence of Minimal Curves’’, “Contribution to the Theory of General Geometrodynamics”, “Infinitesimal Deformation Applied to a Single Minimal Curve”, “Metric Null Parameter and Conformal Null Parameter of a Minimal Geodesic”, ‘‘Classification of Space-time Curvature Tensor, I. Tensor”, ‘‘Classification of Space-time Curvature tensor: General Theory of H-Classifica- tion”, “Reduction of Unknowns in Einstein-Maxwell Field Equations”. Společnost pro Vědy a Umění, která vděčí za tolikeré svému prvnímu předsedovi, prof. Hlavatému, přeje mu, aby nyní, zbaven profesorských závazků, mohl se ještě po dlouhá a dlouhá léta věnovat v pevném zdraví své další vědecké, badatelské a spisovatelské činnosti. Dne 27. května se dožil v Tel Avivu svých osmdesátých narozenin, pražský rodák dr. Max Brod. SVU poslalo oslavenci telegraficky zdravici, jež zní ve volném překladu takto: K Vašim osmdesátým narozeninám přejí Vám všichni věrní občané města Prahy a my s nimi hodně zdraví a štěstí. S obdivem a vděčností vzpomínáme Vašeho vykladačského díla Franze Kafky, Vašich překladů oper Leoše Janáčka1, Vaší dramatizace “Dobrého vojáka Švejka”. Vzpomínáme Vašich básní, románů a povídek a děl filozofických. Váš životopisec nazval Vás už před léty: Dichter, Denker, Helfer. Zdravíme Vás dnes v této trojnásobné úloze a posíláme Vám nejupřímnější pozdravy. Prof. dr. René Wellek, předseda Prof. dr. Rudolf Sturm, gen. tajemník 43 SVU MAX BRODOVI [pageend3]KAREL B. JIRÁK, profesor Rooseveltovy university v Chicagu a člen SVU, byl jmenován dirigentem universitního orchestru a v příštím akademickém roce převezme dirigentskou třídu. Nová skladba prof. Jiráka ‘‘Pilgrim’s Songs, op. 85” na slova amerického básníka Roberta Frosta měla premiéru na letošním jarním koncertu Mezinárodní společnosti pro soudobou hudbu v Chicagu a kritika se o ní vyslovila velmi příznivě. JÁN PAPÁNEK, který byl československým velvyslancem u Spojených národů až do komunistického puče, byl právě zvolen na rok předsedou Ligy pro lidská práva, jež je poradním orgánem Spojených národů. Dr. Papánek je po dlouhá léta ředitelem Amerického fondu pro podporu československých politických uprchlíků a místopředsedou celo- americké pomocné organisace CARE. Okolnost, že dr. Papánek, byl zvolen na funkci, kterou po řadu let zastávala paní Eleanor Rooseveltové, je nejen jeho velkým osobním vyznamenáním a oceněním jeho dosavadní práce, ale je to také zadostiučinění pro celý československý exil. ANTONÍN L. VANĚK, docent moderní ruštiny a staroslovanštiny na universitě státu Arizona, člen SVU, dokončil nedávno anglický překlad knihy S. K. Samjanova “Problémy teoretičeskoj fo- nologii”. Tento anglický překlad vyjde na podzim v holandském nakladatelství Mouton and Co. v sérii Janua Linguarum. Dr. Vaněk, český exulant, vysloužilec z korejské války, se věnuje speciálnímu fonetickému studiu, rozebírajícímu fonologické slabiky. O svých výsledcích v tomto studiu, pokud jde o češtinu, bude dr. Vaněk přednášet na Druhém vědeckém sjezdu SVU. Nyní dr. Vaněk obdržel stipendium na obdobné fonetické studium ostatních řečí indo-evropské jazykové skupiny. R. A. GORMAN (vlastním jménem Oldřich Gingsburg), básník a překladatel, člen SVU, jenž se přistěhoval do Spojených států počátkem tohoto století ze svých rodných Poděbrad v Čechách, dokončuje anglický překlad básnického eposu Jaroslava Vrchlického ‘‘Bar Kochba”. Básník Gorman, jenž po celá desítiletí zaujímal přední místo v kulturním krajanském životě ve Spojených státech, přeložil do angličtiny vedle Máchova Máje, sbírky básní Svatopluka Čecha, Jaroslava Vrchlického, Julia Zeyera, Jana Nerudy, Otakara Březiny, Františka Gellnera a jiných. JIŘÍ HORÁK, profesor politických věd na Manhattanské koleji v New Yorku a člen SVU se zúčastní v červenci a srpnu mezinárodního semináře o Středním Východě, který se bude konat v Egyptě a v Lebanonu. Nedávno prof. Horák se zúčastnil semináře o sovětsko- čínském sporu a přednášel na thema “Komunistické frontové organizace”. Mimo to dr. Horák přednášel na newyorské Lincolnově střední škole o mezinárodním komunismu. Prof. Horák, který dosáhl doktorátu filozofie na Columbijské universitě, náleží k mladé exilové generaci, které komunistický puč znemožnil dokončit studia v Československu. F. S. HOFFMEISTER, přednosta oddělení pro plastickou chirurgii v Roswell Park Memorial Institutu v Buffalo (N. Y.), nový člen SVU, redigoval výroční zprávu tohoto ústavu za minulé dva roky. Z výroční zprávy vysvítá, že dr. Hoffmeister za uplynulá dvě léta provedl úspěšně několik set složitých plastických operací hlavy. Mimo to na44 NÁŠ KULTURNÍ PŘÍNOS: [pageend4]lezl si ještě čas na vědecké přednášky a studie, jichž sepsal a přednesl nebo otiskl šestnáct, jako autor nebo spoluautor. Dr. Hoffmeister vystudoval medicínu na Karlově universitě v Praze a další odborná studia konal na universitě v Bostonu. Je dalším příkladem naší mladé exilové generace, která se výborně uplatňuje v odborném americkém prostředí. KAREL HUSA, hudební skladatel a profesor hudby na Comellově universitě v Ithace (N.Y.), člen SVU, byl nedávno jmenován členem Mezinárodního ústavu pro umění, jehož sídlo je v Ženeve. Minulý měsíc profesor Husa dirigoval pohostinsky orchestr Kanadského rozhlasu a to společně s velkým pěveckým sborem. Na koncertě v kanadském dvojměstí Kitchener-Berlin provedl s oběma tělesy řadu Bachových a Haendlových skladeb, k nímž se hudební kritika vyjádřila velmi pochvalně. Na universitě v Ithace dirigoval skládá, tel Husa náročný koncert moderních skladeb; mimo jiné také svou novou skladbu “Vzpomínka na Slovensko”. JOSEF PAUL HODIN, pražský rodák, doktor Karlovy niversity a nový člen SVU, žije již od roku 1939 na Západě, hlavně v Anglii, kde se zabývá uměleckou kritikou. V přítomné době dr. Hodin pracuje na d vous vážkovém životopise malíře Oskara Kokoschky. Z jeho dřívějších literárních prací je známa především jeho studie o Janu A. Komenském, Edvardu Munchovi a j. Minulý měsíc dr. Hodin přednášel ve Florencii na “XXVII-o Maggio Musicale” v rámci Mezinárodního sjezdu o expresionismu na thema “Oskar Kokoschka a Praha’’. KAREL VRÁNA, profesor z Beneventa v Itálii, uveřejnil nedávno v revui “Fi- losofia e vita’’ italsky psanou studii o vědě, filozofii a peozeii Teiharda de Chardina. Zmíněná studie dr. Vrány vyšla rovněž jako zvláštní výtisk u “Societa editrice internazionale’’, jež je vydavatelkou revue ‘íFilosofia e vita”. VÁCLAV MUDROCH, profesor historie na Carletonově universitě v Kanadě, připravuje do tisku vědecký slovník o všech středověkých kacířích a o kacířství vůbec. Dr. Mudroch je dalším příkladem toho, jak se naše mladá exilová generace uplatnila v cizině. Svá vysokoškloská studia započal v kanadském Vancouveru, kde dosáhl prvního akademického titulu s nejlepším prospěchem a dostal stipendium na universitě v Torontu. Tam dosáhl titulu mistra historických věd a obdržel stipendium na dokončení doktorského studia v Anglii. Svou doktorskou práci napsal na thema “Husův předchůdce John Wyclif.” VOJEN CECH COĽINI, malíř českého původu, narozený v Kolíně, jenž vtělil své rodné město do svého italisovaného uměleckého jména, měl před nedávném samostatnou výstavu 20 nevelkých, ale obsahem i formou bohatých maleb v Ballin Gallery v Hempsteadu na Long Islandu (Ne'w York). Cech Colini se orientoval na surrealismu George de Chirico i ranných renesančních mistrech, hledal výtvarnou inspiraci ve skutečné italské krajině i v civilisač- čním prostředí současného městského člověka. Symbolicky obsah jeho obrazů vyslovuje hromadné utrpení člověka dvacátého století i soukromé rozčarování lidskými city a vztahy. HARRY HANÁK, dosavadní docent politických věd na University of Leicester, byl nyní jmenován docentem Londýnské university v oboru mezinárodních vztahů se speciálním zaměřením k Sovět45 [pageend5]ské zahraniční politice. Dr. Hanák, jenž se nedávno stal členem SVU, je rodákem z Československa, studoval na universitě v Dublinu, v Londýně a v Heidelbergu a je znám v odborných kruzích svou knihou “Great Britain and Austria-Hungary during the First World War”, která vyšla roku 1961 v Oxford University Press. JARO HILBERT, akademický malíř - krajinář a člen SVU, měl minulý měsíc výstavu svých 47 obrazů ve svém atelieru ve Ville d’Avray nedaleko Paříže. Odborná pařížská kritika vysoce ocenila mistrnou hru barev jeho obrazů, zvláště pak nostalgii jeho obrazové serie “Podzim”, “Zima’’, a ‘‘Boulognský lesík”. Jaro Hilbert se narodil na Slovensku z českých rodičů. Vystudoval Uměleckou akademii v Praze a první soubornou výstavu svých obrazů měl v Lublani v roce 1925. Od té doby vystavoval mnohokráte v Paříži, v Římě, v Dijonu, v Alexandrii, v Jeruzalémě, v Torontu a v mnoha jiných městech. Je nositelem řady mezinárodních cen a vyznamenání. JAROSLAV A. BOUČEK, nový člen SVU, byl právě jmenován lektorem východo-evropských dějin na Carleto- nově universitě v Ottawě, v Kanadě. DUŠAN BŘESKÝ, profesor na kanadské universitě v provincii Alberta, člen SVU, vydá v krátké době nákladem university v Torontu knihu s názvem “Umění Anatola France.” JOSEF F. ŽÁČEK, rodem ze Stickney, Illinois, docent dějin Střední a Východní Evropy na Occidental College v Los Angeles, další nový člen SVU, obdržel stipendium z Hayne Foundation na sepsání knihy o Františku Palackém. Studie k této vědecké práci bude autor konat též v Československu. Disertační doktorská práce prof Žáčka na the- ma “František Palacký and the Founding of Modern Czech Historiography” bude vydána knižně holandským nakladatelstvím Mouton and Co. OLDŘICH ŠEBEK, vedoucí výzkumného oddělení farmaceutické firmy Upjon v Kalamazoo, Mich., člen SVU přednášel na schůzi Americké společnosti pro mikrobiologii v Clevelandu. Mimo to dr. Šebek řídil také polodenní diskusi o biosyntéze antibiotik a vitaminů. Na této výroční schůzi byl dr. Šebek zvolen tajemníkem sekce pro průmyslovou a zemědělskou mikrobiologii. MARTIN ANDIC, syn Vojtěcha Andice, profesora na universitě v Albany, New York, byl právě jmenován profesorem na Reed College v Portland, Oregon. Profesor Martin Andic, jenž je filosofem, obdržel před nějakou dobou Rho- desovo stipendium a právě dokončil úspěšně své doplňovací studie na anglické universitě v Oxfordu. JAN JENÍČEK, podplukovník lékařské služby americké armády a syn českých rodičů z Chicaga, je lékařem amerických kosmonautů, kteří procházejí praktickým tréninkem v Kosmickém městě v Texasu. Dr. Jeníček byl před tím šéfem jednoho oddělení vojenské nemocnice ve Washingtoně. JOZEF LENICKÝ, řeholním jménem bratr Gabriel, ředitel pedagogického ústavu Notre Dame ve Furn-el-Cha- bak v Libanonu, byl vyznamenán libanonskou vládou medailí za občanské zásluhy na poli pedagogickém. Vyznamenání mu odevzdal na slavnosti libanonský ministerský předseda. JERONÝM ZAJÍČEK, mladý česko- americký skladatel, absolvent mistrovské třídy prof. K. B. Jiráka na Roose46 [pageend6]veltově universitě v Chicagu obdržel první cenu za svou “Sonátu pro housle a klavír, op. 8.”, jež byla uznána za nejlepší skladbu mladší skladatelské generace provedené v uplynulé sezóně Mezinárodní společností pro soudobou hudbu v Chicagu. Před dvěma lety tutéž cenu obdržela jiná žákyně prof. Jiráka, slečna Jane Wade, za ‘‘Klavírní suitu ve čtvrttónovém systému.” ZDENĚK SALZMANN, ředitel Verde Valley School v Arizoně, člen SVU, byl zvolen předsedou antropologické sekce Arizonské akademie věd. Poslední číslo časopisu Word, vydávaného Lingui- stickým kroužkem v New Yorku, uveřejnilo jeho obsáhlou a velmi příznivou recensi Kučerovy knihy “The Phonology of Czech”. PAVEL MACHOTKA, syn sociologa profesora Otakara Machotky a člen SVU, se stal jedním z nejmladších profesorů na Harvardské universitě. Dr. Pavel Machotka vystudoval vysokou školu ve Spojených státech a náleží k nejmladší české exulantské generaci. V přítomné době má v tisku francouzskou studii pro časopis “Ehfance” s názvem “Vývoj estetických měřítek u dětí”. JIŘÍ PISTORIUS, člen SVU, jenž získal svůj první doktorát na Karlově universitě v Praze, dokončil nedávno svá doktorská studia na universitě státu Pennsylvania. Nyní byl dr. Pistorius jmenován mimořádným profesorem románských jazyků na universitě ve Williamstown ve státě Massachusetts. PÍ. LÍDA BRODENOVÁ, operní pěvkyně a učitelka zpěvu ve Washingtonu, členka SVU, nastudovala s americkými pěvci české představení Blodkovy opery “V studni”. Předvedení opery, jež paní Brodenová režírovala a doprovázela na klavír, dosáhlo mimořádných úspěchů SVU vydala už řadu studií a úvah. Některé z nich má stále ještě na skladě a zájemci si je mohou objednat u pokladníka SVU: Mr. Oldřich Černý, 1826 Harvard Street, N.W., Washington 9, D.C. Objednat možno tyto brožury a knihy: René Wellek: Essays on Czech Literature. Vázaná kniha. Khihkupecká cena $6.45, pro členy SVU $3.90. Abstracts. The first Congress of the Czechoslovak Society of Arts and Sciences in America, Inc. Washington, D.C. April 20-22, 1962. Tištěná brožura $1.00. F. C. Štěrba: Češi a Slováci v Latinské Americe (Přehled jejich kulturního přínosu). Cyklostilovaná brožura. $1.20. A. Heidrich: International Political Causes of the Czechoslovak Tragedies of 1938 and 1948. Part I. Cyklostilovaná brožura. $0.75. Karel Boleslav Jirák: Antonín Dvořák 1841-1961. Anglická tištěná brožura. Cena $1.00 Alice G. Masaryková: Hudba ve Spillville. Tištěná brožura o Antonínu Dvořákovi. Cena $0.50. Ceny jsou vesměs včetně poštovného. K objednávce připojte laskavě příslušnou částku. Šek vystavte na: Czechoslovak Society of Arts and Sciences in Ameirca, Inc. nejen ve Washingtonu, ale také v New Yorku. Washingtonská Howardova universita požádala paní Brodenovu, aby na tamním hudebně-pěveckém oddělení nastudovala režijně Pucciniho operu Madama Butterfly ve zkrácené versi. Toto představení se uskutečnilo v novém sále university počátkem tohoto měsíce a svým provedením převýšilo veškeré očekávání. 47 KNIHY A PUBLIKACE SVU: [pageend7]Kandidátní komise SVU. Předseda SVU prof. dr. René Wellek jmenoval k blížícímu se valnému shromáždění SVU tříčlennou kadidátní komisi, jejímž ů- kolem bude připravit kandidátní listinu funkcionářů SVU na nové funkční období 1964-65. Předsedou kandidátní komise byl jmenován dr. Rudolf Šturm a jejími členy dr. Bohuslav Dérer ia dr. Jaroslav Němec. Na valném shromáždění se budou volit všichni funkcionáři do předsednictva, do výboru, jakož i revizoři účtů, členové smírčí komise a rozhodčí komise. Kandidátní komise bude povděčna za přípravné návrhy a podněty od řádných i přispívajících členů SVU. Informační brožura SVU s adresářem členů. Vydání této brožury, jež bylo připraveno na září t.r. musilo být odloženo na dobu pozdější, poněvadž stále ještě nebyly vráceny mnohé dotazníky, zaslané členům k vyplnění před několika měsíci. Žádáme znovu členy, aby dotazníky urychleně vrátili na adresu: O. Černý, 1826 Harvard Street, N.W., Washington 9, D.C. V případě, že si některý člen nepřeje být uveden v adresáři, nechť to rovněž oznámí na stejnou adresu. Současně děkujeme všem těm členům, jichž je převážná většina, kteří dotazníky včas vrátili. Pracovní skupina SVU ve Washing- toně uspořádala v dubnu další úspěšný přednáškový večer, na němž promluvil spisovatel a literární kritik, člen SVU, dr. Ladislav Radimský z New Yorku na thema ‘‘Máchův Máj”. Dr. Radimský hovořil velmi poutavě o významu a básnických hodnotách této Máchovy básně a vyzvedl okolnost, že báseň, napsaná před více než sto lety, je stále literárním klenotem, který září na cestu novým generacím básníků, a že Máchův pomník v Praze přitahuje k sobě stovky studentské mládeže demonstrující proti útlaku dnešní komunistické vlády. Letošní sezónu ukončila washingtonská pracovní skupina společnou večeří v Army-Navy Clubu, na kterou si pozvala jako řečníka zakládajícího člena SVU Ivana Herbena na rozloučenou před jeho přesídlením do Kalifornie. Redaktor Herben předvedl ze své soukromé sbírky zvukových záznamů přednášku s názvem ‘‘Čeští muzikanti v exilu, aneb hudba, kterou nikde jinde nemůžete slyšet.” Mimo jiné předvedl neznámé skladby Jaroslava Ježka (v provedení Rudolfa Firkušného), K. B. Jiráka, Karla Husy a jiných. Slavnostnímu večeru předsedal dr. Milíč Kybal, předseda washingtonské pracovní skupiny SVU. Pracovní skupina SVU v New Yorku konala 3. června svou výroční schůzi. Dosavadní výbor (předseda dr. Hanuš Lexa, jednatel inž. Zdeněk Čapek, pokladník inž. Václav Kalouš) byl znovu zvolen na nové období 1964/65. Na programu večera byly české, moravské a slovenské písně, a to jihočeské písně ze sbírky Karla Weise, slovenské lidové písně upravené Vítězslavem Novákem, a Dvořákovy Moravské dvojzpě- vy; písně zazpívaly s velikým úspěchem paní Lada Hůlková a paní Konstance Šeflová za klavírního doprovodu dra Lexy. Po programu se newyorská pracovní skupina rozloučila s dlouholetým oblastním jednatelem a zakladatelem této skupiny, redaktorem Ivanem Herbenem, který se stěhuje do Kalifornie. Pracovní skupina jej bude v New Yorku velmi postrádat, ale přeje mu ze srdce lepší kalifornské podnebí a newyorští členové SVU nepochybují o tom, že redaktor Herben bude zakládat nové pracovní skupiny SVU v Kalifornii všude, kudy bude chodit. Zá- 48 ZÁZNAMY: [pageend8]TŘI JUBILANTI SVU V měsíci červnu se dožívají tři členové SVU významných životních jubi- lejí. První mezi nimi je MUDr. Karel Steinbach, rodák ze Střebska u Příbramě. Doktor Steinbach byl za Masarykovy republiky vynikající gynekolog a věrný přítel všech umělců, s Karlem Čapkem v čele. Z.a druhé války byl majorem československé armády na gen. konzulátě v New Yorku, konal odvody čs. dobrovolníků a účastnil se horlivě protinacistického boje. Po krátkém pobytu v Praze se vrátil do New Yorku, kde je od roku 1948 jediným civilním lékařem americké armády na Governors Island a byl již třikrát vyznamenán armádou za vynikající služby. Sedmdesátky se dožil v plné práci (jak v armádě tak v soukromé ordinaci) dne 8. června. Dne 13. června oslavil osmdesátku dr. Petr Zenkl, rodák z Tábora, bývalý primátor hl. města Prahy, budovatel Masarykových domovů, politický vězeň koncentračního tábora v Buchenwaldu, po válce první náměstek ministerského předsedy. Dr. Zenkl žije trvale se svou chotí Pavlou ve Washingto- ně, kde zastává funkci předsedy Výkonného výboru Rady svobodného Československa. V nedávných měsících mu umožnili jeho vynikající američtí přátelé, aby se mohl plně věnovat psaní politických pamětí. Osmdesátky se dožil přímo neuvěřitelné fyzické i duševní svěžesti a činorodosti. Nejmladší z červnových jubilantů je místopředseda SVU, Rafael Kubelik, rodák z Býchor. Dne 28. června oslavuje padesátku. Bylo by nošením dříví do lesa, kdybychom připomínali Kubelíko- vy zásluhy o Českou filharmonii. (V Praze nedávno vydal dr. Holzknecht velké historické dílo o České filharmonii, bez jediné zmínky o Kubelíkovi!) V exilu působil Kubelik jako ředitel symfonického orchestru v Chicagu, po té byl tři roky ředitelem Royal Covent Garden Opery v Londýně a nyní je hudebním ředitelem Jihoněmeckého rozhlasu v Mnichově. Při tom ovšem je stálým hostem nejčelnějších evropských orchestrů, zejména Concertgebow, Vídeňské filharmonie a Berlínské filharmonie. V Mnichově v krátké době vytvořil z rozhlasového orchestru jedno z nejlepších hudebních těles Evropy. Jeho nesmlouvavý postoj ke spolupráci s komunisty je znám a vzorem pro členy SVU. věrem schůze inž. Kalous, aby zmírnil smutný dojem loučení, pobavil přítomné zpěvem veselých “bájek” Eduarda Basse z Červené Sedmy. Newyorská pracovní skupina zahájí novou sezónu 1964/65 po sjezdu SVU v září. v Charlottetown. Z členů SVU přednášel dr. Ivo Moravčík, docent university v Albertě, o stycích mezi Kanadou a Sovětským svazem a dr. Jiří Škvor, docent L’Universitě de Montréal, o české literatuře zabývající se problémy první světové války. Další přednášky byly věnovány Tarasu Ševčenkovi, ranným stykům mezi Slovany a Araby, současné ruské literatuře, otázkám mírového soužití a pod. 49 Sdružení profesorů slavistiky v Kanadě konalo svou výroční schůzi v polovině června na Prince of Wales College [pageend9]Literární soutěž Křesťanské akademie a Kulturní rady. Také letos vypisuje Křesťanská akademie v Římě a Kulturní rada v zahraničí literární soutěž, k níž zve všechny československé autory v zahraničí. Autoři nejsou omezeni ani námětem ani druhem své literární nebo vědecké práce. Soutěž je anonymní a končí 31. prosince t.r. Autoři se žádají, aby k svým pracem přiložili zalepenou obálku se jménem nebo pseudonymem a adresou. Tato obálka bude otevřena teprve po skončení rozhodování porot o předložených pracech. Porotami vybraná díla budou doporučena ke knižnímu vydání. Autoři z Evropy a Afriky se žádají, aby zaslali své práce na adresu: Mons. dr. Fr. Planner, Via Concordia 1, Roma, Italia, autoři z ostatních dílů světa na adresu: Dr. Robert Vlach, University of Oklahoma, Norman, Okla., USA. Na podkladě rozhodnutí porot Křesťanská akademie a Kulturní rada doporučují ke knižnímu vydání tyto práce, jež byly zaslány do soutěže minulý rok: Bedřich Svatoš: “Nechodí po horách” (román) Frant. Listopad: ‘‘Z města do města” (povídky) Milada Součková: ‘‘Svatý Petr in vin- culis” (drama) Jiří Kavka: “Labyrint” (poema) Ladislav Radimský: “Cesta k politickému poznání’’ (esej) Prof. Vlastimil Kybal: ‘‘Blahoslavená Anežka Česká” (studie). Matice Vyššího vzdělání předala chicagské universitě šek na $3.500._ jako první splátku na dar v celkové výši $12,000.- na podporu stolice českého jazyka a české literatury na této universitě. Šek předala předsedkyně Matice Vyššího vzdělání paní Košnerová a tajemník této organisace dr. Jan Mička, člen SVU. Předání se rovněž zúčastnil senátor Roman Hruška z Nebrasky, tajemník Druhého vědeckého sjezdu SVU dr. Míla Rechcígl, profesor pathologie na chicagské universitě dr. Zdeněk Hruban a další představitelé krajanského života. Dar převzal president university dr. George Wells Beadle, jenž vysoce ocenil činnost Matice Vyššího vzdělání, která po 60 let podporuje české školství ve Spojených státech a bezúročnými půjčkami umožnila stovkám nadaných českých studentů vystudovat na amerických středních a vysokých školách. Akademie ukrajinských věd ve Stuttgartu v západním Německu pořádala nedávno přednášku pro širokou veřejnost, na níž promluvil profesor Josef Kratochvíl, člen SVU, na théma: “Aspekty vědeckého výzkumu za severním polárním kruhem ve Skandinávii”. Přednáška byla hojně navštívena ukrajinským, českým a německým publilkem. Rektor ukrajinské svobodné university, profesor W. Orelecky uvítal přítomné ukrajinsky, česky a německy. Za SVU se přednášky oficiálně zúčastnil třetí místopředseda SVU dr. Felix Mikula. Americká asociace pro výzkum rakoviny konala minulý měsíc svou výroční konferenci v Chicagu. Jedním z přednášejících byl dr. Míla Rechcígl, člen SVU, biochemik z Národního ústavu pro zdraví, jenž byl zvolen předsedou sekce zabývající se otázkou enzymů. Dalším přednášejícím byl český exulant dr. Josef Hrachovec, který vystudoval na pražské universitě a na pařížské Sorboně a v přítomné době působí na universitě státu Kalifornie v Los Angeles. Členové SVU na newyorské televizi. Minulý měsíc newyorská televize vysílala reprisu jednoho z posledních ame50 [pageend10]rických koncertů Rudolfa Firkušného před jeho odjezdem do Evropy. Firkuš- ný hrál rozličné skladby Shubertovy, Schumannovy a Musogorského ‘‘Obrázky z výstavy”. Téhož dne jiná newyorská televizní stanice vysílala diskusi dra Otty Ulče, bývalého okresního soudce v Plzni, dnes profesora ve státu Iowa, s vynikajícím právníkem, profesorem Julinem. Dr. Ulč ve své diskusi se zabýval především svými zkušenostmi s komunistickými soudy v Československu a se zásahy komunistické strany do soudního jednání. Američtí presidenti dceři presidenta- Osvoboditele. V minulém čísle ZPRÁV jsme vzpomněli 85. narozenin dr. Alice G. Masarykové. Jak se dovídáme, dr. Masaryková obdržela spoustu gratulací jak od prostých osob, tak od vysoce postavených osobností. Mimo jiné obdržela blahopřejné telegramy od presidenta L. B. Johnsona, bývalých presidentů Trumana a Eisenhowera a od amerického velvyslance u Spojených národů, Adlai Stevensona. Sjezd Federace amerických společností pro experimentální biologii se konal minulý měsíc v Chicagu; zúčastnilo se jej na šestnáct tisíc vědců. Na sjezdu přednášeli také někteří členové SVU, jako dr. Zdeněk Hruban, profesor patologie na universitě v Chicagu, dr. Jiří Klein, původem z Jižních Čech, působící dnes na Aljašce ve vědeckém ústavu amerického letectva, dále dr. Jozef Barbo- riak, jenž je slovenského původu a pracuje v badatelském ústavu státu Wisconsin, a dr. Silvio Fiala z kalifornské university. “Čimice Metro-Band” je název jazzového orchestru, který založila skupina mladých exulantů v St. Louis. Orchestr propaguje důsledně český jazz. Nedávno hrál s úspěchem skladby Kamila Bě- hounka, Jaroslava Moravce, Aloise Jindry a jiných českých jazzistů. Orchestr byl nyní oficiálně vyzván, aby účinkoval na oslavách dvoustého výročí založení města St. Louis. Novým ředitelem nakladatelství dvou velkých amerických týdeníků “Life” a “Time” byl jmenován Jerome Hardy, původním jménem Jaroslav Hrdý. J. Hardy je vynikající sokolský přeborník z New Yorku, někdejší cvičitel newyorské sokolské jednoty a nyní předseda gymnastického oddělení v Americkém olympijském výboru. J. Hardy přišel s myšlenkou vydávat v rámci Mezinárodního čtenářského klubu, který založil, bohatě ilustrované knihy, jež jsou kolektivní prací redaktorů týdeníků “Life” a ‘Time”. Knihy dosud vyšlé pojednávají o současné architektuře, o největších námořních lodích, o krásách Evropy, o japonském umění a pod. Jana Tuzarová mistrem svobodných umění. Mimořádného studijního úspěchu na universitě státu Wisconsin dosáhla mladičká Jana Tuzarová, dcera českých exulantů. Slečna Tuzarová započala svá studia na Northwestern universitě v Evanstonu u Chicaga. Na obou universitách po dobu svých studií byla lektorkou ruštiny. Slečna Tuzarová bude nyní pokračovat ve svých studiích na doktorát. “Tragedie Střední Evropy” je název pozoruhodné knihy, která vyšla nedávno v New Yorku. Jejím autorem je Štefan Borsody, doktor Karlovy university a příslušník maďarské menšiny v Československu, který je nyní profesorem evropských dějin na koleji v Pittsburghu. Dr. Borsody spatřuje dnešní tragedii Střední Evropy v konfliktech národnostních, jak se vyvíjely mezi dvěma posledními válkami. Borsodyho hledisko je středoevropské a autor se snaží být naprosto objektivní. •51 [pageend11]Toto číslo ZPRÁV SVU vychází koncem června místo začátkem června. Důvodem k přesunutí doby vydání na konec měsíce bylo, že redakce chtěla do tohoto čísla zařadit co nejvíce praktických pokynů pro účastníky Druhého vědeckého sjezdu SVU. Příští zářijové číslo ZPRÁV SVU vyjde v polovině srpna, aby je čtenáři dostali ještě před svým odjezdem na sjezd. Vzhledem k tomu, že předseda redakční rady ZPRÁV SVU, redaktor Ivan Herben, přesídlí v nejbližší době do Kalifornie, žádáme členy SVU, aby všechny své zprávy a dopisy, určené redakci i administraci ZPRÁV SVU, zasílali na adresu: Vladimír S. Walzel, 150-54, 78th Avenue, Flushing, New York, N. Y. 11367. PLÁNUJETE BUDOUCNOST SVÝCH DÍTEK? Pak automaticky musíte myslit na jejich vzdělání. Statistiky dokazují, že v rore 1973 existenční podmínky pro neabsolventy koleje budou o 25% těžší, než je tomu v přítomné době. Náklad na studie se v téže době zvýší přibližně o 17%. Zajistěte proto již nyní svým dětem možnost studia na koleji či universitě vhodnou a spolehlivou studijní pojistkou. Jednota ČSA vám nabízí takový studijní plán a řadu dalších výhodných plánů životního pojištění, upravených tak, aby plně sloužily svému účelu v příštích desítiletích. Cenově je životní pojištění ČSA přístupné každé rodině i jednotlivci. Podrobné informace podá ČSA, 2138 So. 61st Court, Cicero, Illinois, 60650. ZPRÁVY SVU, CSASA News, Official organ of the Czechoslovak Society of Arts and Sciences in America, Inc. - Published monthly except July and August. - Address: Vladimír S. Walzel, 150-54 78th Avenue, Flushing, New York, N. Y. 11367. - Printed by the Orbis Printing Co., Inc., 246 East 84th Street, New York, N. Y. 10028. _ Subscription for non-members: $3.00 per year. ZPRÁVA REDAKCE Helena Hrabíková, profesorka řečí na Northern Illinois University, členka SVU, která je také velmi nadanou malířkou (umělecký pseudonym Helena Marie Hůlová), obdržela ‘‘honorable mention’’ na výstavě Premio Sestri v Janově, Itálie, za obraz “Dítě s motýlem”. Groteskní jednoaktovka “Trauma in Tagataland”, kterou napsal profesor Radko Jánský ze St. Louis, člen SVU, společně se svou manželkou, měla nedávno svou premiéru v St. Louis. Námětem hry je komunistický převrat ve smyšleném africkém státě, který se teprve nedávno zrodil. Hra měla takový úspěch, že se od té doby provozovala již na desítkách amerických vysokých škol, hlavně na těch, kde studují společně bílí a barevní studenti. Hra má totiž přibližně polovinu úloh pro bělochy a polovinu pro černochy. PLACENÉ OZNÁMENÍ: obdrží jen ti, kteří si tento náš čtvrtletník předplatili. Kdo tak ještě neučinil a přece má o tento časopis zájem, nechť laskově si o číslo dopíše na adresu: John G. Lexa, 47-16 Austel Place, L.I.C., N.Y. 11101. Toto třetí číslo prvního ročníku kromě jiného obsahu mluví také o zářijovém sjezdu SVU v New Yorku. Newyorský měsíčník ATLAS přinesl v posledním čísle sérii článků ze života v zemích za železnou oponou. Pro ilustraci poměrů v Československu přetiskuje Atlas v anglickém překladě článek pražského Jiřího Hájka “Překážky destalinizace”, jenž pojednává o nutnosti rehabilitovat politicky i osobně oběti čistek z let 1948 až 1956. ČERVENCOVÉ ČÍS. PROMĚN [pageend12]