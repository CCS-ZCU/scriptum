Červen 1958 ČESKOSLOVENSKÝ Ročník V. FREE EUROPE COMMITTEE, INC. TWO PARK AVENUE • NEW YORK 16, N. Y. PŘEHLED Z OBSAHU Až se tě zeptá Úvahy a komentáře XI. sjezd KSČ Sociální přestavba Nedůvěra k hospodářským ředitelům Slovo má Přehled 6 [pageend1]ČESKOSLOVENSKÝ PŘEHLED ROČNÍK V. Červen 1958 6 ČESKOSLOVENSKÝ PŘEHLED vychází měsíčně. — Rediguje a vydává Free Európe Press, Free Európe Com- mittee, lne., Two Park Avenue — New York 16, N. Y. Na tuto adresu také řiďte veškerou korespondenci Přetisk dovolen, avšak pouze s udáním pramene: “Československý Přehled, datum”. Příspěvky se nehonorují, nevyžádané rukopisy se nevracejí. Roční příspěvek: USA___________ _ Kanada - Velká Britanie------- Francie ------------——u. Belgie —i----------- - Norsko ----------- ,—.— Švýcarsko .—♦------- Německo _____ ►_—i_ Australie ___ _ *------- Argentina------- _—.—_ Mexico ----------- 1—.— I I Lst Ffrs Bfrs Nkr Švfrs DM L. A. Pes. Pes. 3.00 3.00 1,2,0 1000.00 150.00 22.00 13.00 12.00 1,6, 0 42.50 26.00 Čtenáři ve Spojených státech a v Kanadě nechť zašlou příspěvek šekem nebo money orderem opatřeným zřetelnou poznámkou “Czechoslovak Review” na adresu Free Europe Press, Two Park Avenue, New York 16, N. Y. — V o- státních případech, jsou-li pochyby o způsobu placení příspěvků, redakce Přehledu ráda poradí jak postupovat. OBSAH Až se tě zeptá - Jaroslav Seifert .................... — 1 Úvahy a komentáře Chruščov v nesnázích? - Ferdinand Peroutka ....._ ___ 2 Význam a funkce revisionismu - Václav Karlík —.......----------- 4 Čs. škola při práci 7 Automobilismus v ČSR ___ 8 Sputník a spotřebitelé _ 10 XI. sjezd KSC - Pavel Berka_ 12 Režimní představa o budoucím vývoji ČSR ....... <_ __________ 13 Mezinárodně politické stanovisko čs. režimu ...—4.______ _ 16 Nové vedení československých komunistů ___ ......................... 19 Sociální přestavba - Alois Rozehnal __ .......__ ........___ 20 Nedůvěra k hospodářským ředitelům - Pavel Korbel ___ 24 Slovo má Přehled .. .......... ....... 30 Uzávěrka posledního čísla 30. června 1958 č. [pageend2]AŽ SE TÉ ZEPTÁ Jaroslav Seifert Zima se léta ptá a jaro ptá se zimy, den noci zeptá se hvězdami růžovými má obsypaný vlas, když den je na počátku, a hvězdy, jež jdou spát, střásají rosu s plátků. Matka se děcka ptá, dítě k ní běží kvapem, když kapky zašumí, zvoníce pod okapem. Dítě se duhy ptá, jež po dešti se vzklene, střevíčky na boso má vodou rozmáčené. Léto jen vzpomínkou a zima tichem sněhu, noc hvězdou odpoví dni z včerejšího břehu a v pláči dítě štká mamince v jejím klíně. Ni duha nemlčí, když mlčí po krajině. Až se tě zeptá vlast, jak ptá se léta zima, co ty ji odpovíš s očima zamženýma? Nemusíš říkat víc než děcko uplakané. Jen smrt nás rozdělí, a ani ta ne! [pageend3]ÚVAHY A KOMENTÁŘE CHRUŠČOV V NESNÁZÍCH? Ferdinand Peroutka V Maďarsku byl — s několika svými druhy — popraven bývalý ministerský předseda Imre Nagy, a boj komunis- tického bloku proti Jugoslávii byl obnoven v plné síle. Jsou to dvě stránky téže věci: je to nejnovější změna v ruské linii, je to pokud možno nemilosrdný boj proti revisionismu. Rusové vědí, že poprava Nagyova je provokací světového veřejného mínění. Ale všechno nasvědčuje, že se rozhodli, že budou provokovat. Zdá se, že je to totální návrat k holé politice moci. Jasno je, že o popravě Nagyově rozhodl jakýsi vnitřní vývoj v Rusku. Ne tak jasno ještě je, jaký je to vývoj. Nagy prý byl souzen — ale byl souzen v tajném procesu před tajným soudem a s tajnými svědky, tedy před takovým soudem, který místo všech jiných důvodů snadno může sám sobě říci: tento muž nechť zahyne, poněvadž já tomu tak chci. To je zřejmý návrat k stalinismu, avšak z nějakých důvodů, které ještě nedovedeme objasnit, není to úplný návrat k stalinismu. Jestliže přece, jak pravíme, v budapešťském případu je nějaký rozdíl proti stalinským methodám, v čem je? Ve zprávě, která byla o tajném procesu vydána, bylo řečeno, že Nagy odmítl uznat svou vinu. To byla jeho poslední svoboda, a to se za Stalina nedělo. Nynější ruský režim, vraceje se k stalinismu, nevrátil se k této podobě sta- linovských procesů, a dovolil zaznamenat do dějin, že Nagy se prohlásil za nevinna. Vylučujeme vysvětlení, že je to detail, který byl Rusy přehlédnut. Když Rusové připravují proces, věnují každému slovu, které o něm vydají na veřejnost, tolik pozornosti jako ten, kdo sepisuje reklamní plakát. Co tedy? Bylo by se mohlo stát, že si nyní více oškliví lež? Když pozorujeme nemenšící se počet ostatních lži, je to vysvětlení svrchovaně nepravděpodobné. Nebo si snad oškliví jen tu lež, která častým užíváním byla zdiskreditována a o níž je jisto, že by jí nikdo tak jako tak nevěřil? Nebo, bylo by možno, že se tentokráte snad sklonili před pevnou vůlí Nagy- ho? Ale to by věc vysvětlovalo jen 2 [pageend4]tenkrát, kdyby zároveň se byli také morálně poněkud změnili. Neboť tajný proces, události v jedné nepřístupné místnosti jim prakticky dává všechny možnosti, a byli by mohli říci, že ten, kdo neuznal svou vinu, ji uznal a se slzami v očích se kál a prosil za odpuštění. Nebo prostě chtěli dát najevo, že ať je muž vinen nebo nevinen, ať má nebo nemá pravdu, je ztracen, jestliže se uchýlí od předepsané linie? Toto vysvětlení se zdá nejpravděpodobnější, a snad Rusové tímto způsobem ohlašují, že znovu jsou odhodláni ke každému způsobu teroru a znovu vyžadují každý způsob poslušnosti. Jistě nepřehlédli ten detail, že dovolili Nagyovi prohlásit se za nevinna, ale snad přehlédli morální následky tohoto detailu. Neboť tu fakta byla jasná: nikdo, ani Nagy sám, nemohl popřít a nepokoušel se popřít, že zbraní odporoval ruské okupaci a že všechny vybízel, aby takto odporovali. Jestliže přes to se prohlásil za nevinna, znamená to jediné: poslal poslední své poselství, že odporovat okupaci, hájit samostatnost země není zločin, a že k takové akci je oprávněn každý, kdo miluje svou zemi. Jeho ústy celý revi- sionismus se prohlásil za nevinna, a z nějakých neznámých důvodů Rusové nepotlačili tento poslední významný vzkaz. Proto tento proces, tato poprava jsou jedním ze semen, z nichž bude klíčit budoucnost. Tu, ať jakékoli násilí je proti němu v přítomné chvíli obráceno, revisionismus se jednou pro vždy prohlásil za morálně nevinna, tu vyhlásil, že vzpoura v dobré věci není zločin. Zároveň obrátili Rusové, tentokráte v úzkém spojenectví s Číňany, celou svou kanonádu proti druhému sídlu revi- sionismu, proti Jugoslávii. Důvody není třeba se dlouho zabývat: ten, kdo nyní každý den boj proti revisionismu prohlašuje za svůj hlavní cíl, nemůže ani předstírat, že chová přátelské city k prvnímu revisionistickému státu. Po posledních deset let Jugoslávie zůstávala, čím byla, ale ruská politika se několikráte změnila — a zdá se, že právě nyní je uprostřed jedné ze svých změn, což znamená uprostřed jednoho ze svých vnitřních zápasů o moc. Ačkoli dveře Kremlu jako vždy jsou her- meticky uzavřeny, aby žádný zvuk nepronikl navenek, přece logický úsudek praví, že Nikita Chruščov právě prochází periodou nesnází. Ještě před několika týdny jeho vítězství mohlo se zdát úplné, a vypadalo to, jakoby stát a strana ležely u jeho nohou. Ale jakoby na znamení toho, že věci v současném Rusku nikdy nejsou vyřízeny jednou pro vždy, Chruščov právě utrpěl ideologickou porážku — jak všechna pravděpodobnost nasvědčuje. T ento měnící se poměr k Jugoslávii, tyto rychle se střídající linie nové mírnosti a staré krutosti, toto zavržení Stalina a potom jeho pomalé rehabilitování — co to praví jiného, než že dva směry v Rusku zápasí o moc a chvíli ten a chvíli onen je navrchu? Co — při vší opatrnosti — můžeme usoudit z obecně známých faktů, je tolik:že v Rusku po smrti Stalinově objevil se vlivný reformní směr, který postupně, každá svým způsobem, vyjadřovaly tři vládnoucí osobnosti, Be- ria, Malenkov, Chruščov; dále můžeme ba musíme usoudit, že tomuto směru houževnatě oponuje jiný, protireformní směr, který svou silu nezískává z blízkosti k lidu, nýbrž z jiných pramenů. Tento druhý směr lze stručně na- 3 [pageend5]zvát stalinistickým. Molotov — tento pomník stalinismu, byl odstraněn na Sibiř — kdo nastoupil na jeho místo? Při tajnůstkářství, v kterém si ruská politika libuje, ani nemůžeme uvést jména současných vůdců stalinského směru, mimo snad jediné — Suslov. Ani nemůžeme říci, kdo právě, bojuje proti komu — mimo to, že dva směry zřejmě proti sobě bojuji. Poněvadž je známo, že Tito a Gomulka vším způsobem, jehož byli schopni, před půldruhým rokem podporovali Chruš- čova v jeho zápase o moc, vyplývá z toho, že Chruščov patří k liberálnějšímu směru — nebo aspoň tak se tehdy jevil Titovi a Gomulkovi. Snad však právě, tato podpora, které se mu od Tita dostalo může být Chruščovovi největší přítěží. Jak z povahy vnitřní ruské politiky vyplývá, útok proti němu je veden rafinovaně a oklikou. Trockisti kdysi, útočíce na Stalina, vzali si za hlavní thema jeho pasivní poměr k čínské komunistické straně. Oposice proti Chruščovovi vybíjí se nyní na dvou thematech: na otázce, komu mají patřit traktorové stanice, zda kolchozům nebo státu, a na poměru k Jugoslávii. V této druhé věci Chruščov nyní utrpěl zřejmou porážku — nebezpečnou, jak se musí zdát. Právě proto, že užil Tita jako pomocníka v boji proti stalinistům, vypadá poněkud kompromitován nyní, když oficielní ruská politika, po některých vnitřních zápasech, zase prohlašuje Tita za pouhého agenta imperialistů a kapitalistů. Tu se jeví všechna rafinovanost vnitřní ruské politické hry. Jakže, Chruščov se spolčoval s pouhým agentem? Jakže, Chruščov mluvil o různých cestách k socialismu, když nešlo o nic jiného než o službič- kování imperialistům? Žaloba proti Chruščovovi je téměř připravena. ■ Avšak on zřejmě je si vědom nebezpečnosti této hry, a nikdo ho nemůže kritisovat pro nedostatek pružnosti. Jistě se nedá příliš zdržovat tím, co říkal včera, a spíše mu jde o vítězství mocenské než ideologické. Před 2 lety řekl, že konflikt s Jugoslávií byl jedním z dokladů Stalinovy politické neschopnosti, dnes se připojil ke sboru a praví, že tento konflikt byl správný a nevyhnutelný. Jednou tak a podruhé onak — zřejmě je jako na vlnách a něčím strkán se urany na stranu. Jsou to taktické potřeby vnitřního zápasu, jimiž je zmítán, a nepochybně ještě sám by nedovedl říci, ve kterém znamení zvítězí. Chce však zvítězit — tak či onak. Co by znamenalo, kdyby zvítězili jeho stalinští odpůrci? Znamenalo by to, že zvítězili ti, kdo od samého začátku opovrhovali potřebou provádět politiku v souhlase s city obyvatelstva. Dále by to oišem znamenalo, že by se zase ocitli před všemi obtížemi, které z toho vyplývají. VÝZNAM A FUNKCE REVISIONISMU Václav Karlík Mezi antikomunisty — a na Západě všeobecně — převládá sklon dívat se poněkud svrchu na ideologické spory mezí komunisty. Jaképak rozlišování, říkávají lidé — komunista zůstává komunistou, ať je takový nebo makový. A pokud se někdo zabývá ideologickými spory vážněji, na příklad otázkou tak zvaného národního komunismu, často na sebe dokonce uvalí podezření, že “už se ho taky chytá’. V tomto smyslu je ideologie předmětem stejné nevážnosti jako propaganda; při- 4 [pageend6]vr ženci černobílého stanoviska “my máme pravdu, oni ne”, často zavrhují obojí, ačkoli někdy v zápětí mluví o získávání veřejného nebo neutrálního mínění anebo spoléhají na rozklad komunismu zevnitř. Zdá se, že od roku 1956 se množí důkazy o tom, jak vážně je nutno brát ideologické rozpory uvnitř komunistického tábora. Když se před deseti lety Tito odtrhl od Moskvy, rozhodně nepřestal být komunistou; postupem času se však jeho čin nutně projevil v oblasti ideologie. V roce 1956 se polští a maďarští komunisté mohli dovolávat Jugoslávie především jako ideologické veličiny, a Maďarsko se při tom málem stalo nekomunistickou zemí. To je důsledek, ke kterému nedovedla a patrně nedovede západní pplitika. Re- visionista Milován Djilas tehdy napsal, že maďarská revoluce byla začátkem konce komunismu. Byl za to uvězněn, ale měl pravdu: dnes je “revisionis- mus” v Moskvě i Pekinu pokládán za takové nebezpečí, že k jeho vymýcení komunistický blok riskuje ovoce několikaletých snah o získání váhavců a neutrálů po celém světě. Djilas tehdy také napsal, že ať to v Moskvě zkoušejí jakkoli, po stalinsku nebo po chruščovovsku, nebudou mít úspěch. Zase mel pravdu: sovětský blok má zřejmě na výběr jen mezi stalinskou mezinárodní isolací, která (jak Chruščov sám doznal) nevedla k cíli, a odbouráním stalinismu, které (jak Chruščov nyní poznává) vedlo ke křísím uvnitř bloku. V tomto dilemmatu není otázka naší svobody ještě bezprostředně obsažena. Sovětský svaz je jistě s to udržet svou vojenskou moc v každé zemi, kde ji dnes má, a při potlačení maďarské revoluce se přesvědčil, že Západ mu v této snaze nebude bránit. Co měl Djilas na mysli, když psal, že “komunismus překročil svůj Rubicon”, bylo něco jiného: že komunistická mythologie spadla se svého moskevského trůnu. Nemusíme souhlasit se vším, co Djilas říká a co předpovídá, ale rozhodně musíme uznat, že byl dost dlouhou dobu komunistou, aby věděl, co to znamená. Co to znamená? Především tolik: v Kremlu ztratili nárok na bezvýhradnou viru každého komunisty, že kam jde Moskva, tam se voda mění ve vino. V Kremlu už nemohou očekávat, že kamkoli se jim zalíbí ukázat prstem, tam se hne celé kotnunistické hnutí. Pokusili se o to v Moskvě naposledy loňského listopadu. Dali si práci se spisováním resolucí, které tento směr měly ukázat. Ale už na místě musili debatovat s jinými komunisty, kteří užívali jiný kompas; za čas se Jugosláv- ci usnesli v Lublani, že si svůj odlišný komunistický kompas dají na 176 stránkách potvrdit Marxem a Leninem. O bouři, která k vůli tomu vznikla, všichni víme. Djilas měl pravdu, protože jako dlouholetý komunista správně rozeznal okamžik, kdy odpadlictví od komunistické pravěrnosti nabylo své vlastní tváře, kdy přestalo být pouhým rene- gátstvím. Tento okamžik nespadá v jedno s tím., jak dlouho ještě si pra- věrnost může dovolit upalovat své kacíře. Djilas správně, rozpoznal okamžik, kdy pravěrnost — ať chce či nechce — musí koexistovat s odpadlict- vím. V Moskvě to vyjádřili zjištěním, že revisionismus se stal — světovým hnutím. Proto také Djilas nebyl sám, kdo na podobné úvahy narazil. Pětatřicetiletý Leszek Kolakowski se v Polsku zeptal, 5 [pageend7]jak to, že vůči komunismu nemá platit jeho vlastní dialektický zákon. A začínáme vidět, proč se v Moskvě a Pekinu tolik rozčilují nad “systematickým programem revisionismu”, který jugoslávští komunisté předložili a přijali na sjezdu v Lublani. Objevila se nová bible, která protiřečí dosavadnímu kánonu; co více, našli se už po celém komunistickém táboře lidé, kteří odtnítají uvěřit Moskvě, že to je imperialistický padělek. Zdá se, že jugoslávský program a jiné spisy revisionismu mají jiný a daleko větší význam než měly spisy Lva Troc- kého. Jestliže se trockismus jako hnutí zčásti zakládal na osobní oddanosti k Trockému, zakládá se dnešní revisio- nismus zcela a výhradně na neosobních skutečnostech a situacích. Už z toho důvodu je komunistické pravověr- nosti daleko nebezpečnější: je totiž velmi nesnadné dokazovat, že revisio- nistické ideje by znamenaly “krok proti směru, kterým se ubírají dějiny”, když každý ví, že právě moskevská pravověrnost vedla do slepé uličky. Co chtějí revisionisté? V tom, co chtějí, nejsou zcela vyhraněni. Daleko jasněji se vyjadřují o tom, co nechtějí. V tom se, byť v různé míře, všichni shodují. Především neuznávají dvě věci: historický determinismus (.pokud by je nutil volit cestu k cíli, s níž nesouhlasí, i když jejich cílem zůstává uskutečnění marxistické společnosti); v souvislosti s tím odmítají výhradní právo Moskvy určovat směr a cestu k cíli. V prvním bodě se tedy s Moskvou vypořádávají na poli filosofickém, v druhém pak na poli národním a mezinárodním. Přečteme-li si na příklad články Poláka Kolakowského, jehož odmítnutí hi6 storického determinismu je doposud nejlépe myšlenkově propracované, vyvstane jasně, do jaké míry jeho myšlenky vycházejí z předpokladů politické demokracie. Má-li totiž komunista mít mravní odpovědnost za volbu prostředků i k cílům marxistického socialismu, nemůže se této odpovědnosti zhostit bez dostatečné míry osobní svobody. Tu je celkem vedlejší, pokládá-li se Kolakowski i nadále za komunistu nebo klade-li rovnítko mezi nekomunisty a “nebezpečí reakce”; rozhodující je, že právě jako komunista a nikoli už odpadlík rozbíjí pověru, podle níž je možno uskutečnit ideální společnost odstraněním politické svobody a osobní mravnosti. Úvahy Imre Nagye podobně jako části jugoslávského programu rozhodně neobsahují tvrzení, že “budování komunismu” by byla věc nežádoucí. Avšak podle jejich názoru nesmí cesta k tomuto cíli přeskočit jedno nutné údobí: totiž vyrovnání mezi národními a mezinárodními prvky. Že se přitom v obou případech dovolávají zásad o mírovém soužití, které SSSR pro své cíle jinde tak horlivě propaguje, jenom dodává ‘‘revisionismu” na mezinárodním významu a zostřuje politické dilemma Moskvy. V tomto smyslu je nutno zjistit, že komunisté Tito a Na- gy dovedli zasadit Moskvě daleko bolestnější úder než by mohl zasadit se- bedúmyslnější tah západní politiky (n o důmyslnosti této politiky můžeme mít vážnou pochybnost). Z pověry, kterou Moskva pro sebe získala na mezinárodním poli víc než kdy mohla vydobýt Rudá armáda, po Nagyovi a Titovi mnoho nezbývá. To jsou jen viditelné části revisionis- tického ledovce; nikdo nedovede říci, kolik je ještě skryto pod hladinou po[pageend8]licejních režimů. Dokonce i v Československu, jehož policejní hladina je na pohled jednou z nejklidnějších, oddechlo si Rudé právo, že nelze-li už revisionismus vykořenit, podařilo se aspoň zabránit vydávání publikací, které by jej tlumočily: “Dík energickému postupu strany nevznikly ovšem u nás ucelenější revizionistické platformy — spjaté se jménem jejich autora či časopisu, jako byl Nagy v Maďarsku, Harich v ND'R, Giolitti v Itálii, Po Prostu v Polsku a pod. Pokusy o to ovšem také byly, jak o tom svědčí případ Kuehnla a Kusína na Vysoké škole ekonomické v Praze či Zd. Dubského na Vysoké škole báňské v Ostravě i jinde. ” Rudé právo tím přiznalo, že i československý revisionismus je součástí celkového hnutí a že není-li dosud československý protějšek k Nagyovi či Kolakowskému, přece jenom objektivní situace je taková, že myšlenky projevené zahraničními revisionisty nacházejí i u nás úrodnou půdu. Stalinismus skončil Chruščevovou kritikou, z níž jsme se dověděli, že nevedl k cíli. Chruščevismus zřejmě končí, protože vedl k vnitřní křísí a má prý zase nastat jakýsi stalinský systém. Z vývoje posledních let se však vynořil jeden stálý prvek, na nějž už kremelská dialektika nemá vliv-.revisio- nismus. Přijde-li po Chruščevovi znovu stalinská methoda uřezávání hlav, je jisté, že isolace Moskvy na mezinárodním poli poroste; není však jisté, zda “revisionismus” bude vymýcen. Jsou dost dobré důvody, abychom se poněkud více zabývali ideologií, kterou Moskva a Pekin vyhlašují za nepřítele komunismu číslo jedna. Tam zřejmě vědí, oč jde. ČS. ŠKOLA PÍU PRÁCI Koncem loňského roku se dostal z Československa na Západ dvanáctiletý školák, který navštěvoval šestou třídu osmileté školy v jednom větším českém městě. Šestá třída odpovídá dřívější první třídě měšťanské školy. Vypravoval redaktoru Svobodné Evropy o tom, jak vyučování vypadalo. Uvádíme tuto výpověď, která poslouží jako ukázka “kulturní revoluce” prováděné nyní komunistickým režimem v rámci “dovršení socialistické výstavby”. Šestou třídu navštěvovalo 43 žáků, z toho 20 děvčat. Rada z nich byla “přespolních”. Třídní učitel, učitelé dějepisu a ruštiny byli horliví komunisté, kteří stále nosili odznaky KSČ. Vyučovací rozvrh byl tento: týdně měli žáci 7 hodin počtů, 6 hodin češtiny, 4 hodiny ruštiny, 3 hodiny dějepisu a zeměpisu, 2 hodiny botaniky, kreslení a tělocviku, půldruhé hodiny ručních prací a hodinu zpěvu. “Učitelé chtěli, jak nám to povídal náš třídní”, pravil školák, “aby z nás byli dobří dělníci a komunisté, a aby se k nám nikdy nevrátili kapitalisté. Ti prý přinášejí jenom bídu chudému lidu.” Na škole se vůbec nevyučovalo náboženství, s jehož přednášením se přestalo před dvěma lety. Indoktrinace v komunistickém duchu se prováděla především v hodinách dějepisu po stránce theoretické a v hodinách ručních prací prakticky. To za pěkného počasí žáci pracovali většinou v školní zahradě. Upravovali ji, ryli záhonky, ošetřovali rostliny a učili se přitom zacházet s různými zahradnickými potřebami. Při špatném počasí a v zimě chodili pracovat do školní dílny, kde se seznamovali s ře[pageend9]meslnickými nástroji jako hoblíky, pilami, kladivy, pilníky a podobně. “Učitel nám vždycky povídal, že nejkrásnější práce pro mladého člověka je v továrně nebo v dolech.” S podobnými myšlenkami se chlapci a děvčata seznamovali hlavně v dějepisu. Našemu školáku na příklad nic neříkala jména T. G. Masaryk nebo Edvard Beneš, má zcela jednoznačné, představy o hlavních věcech. Jeho názor lze shrnout asi takto: “První republika byla republikou kapitalistů, ve které byla strašná bída. Proto se také dělnici bouřili a stávkovali, jako v Mostě roku 1932. Dnes se lidem vede lépe. Beneš zaprodal republiku Němcům, lid zradil, a teprve komunisté a Sovětský svaz zvítězili nad německými fašisty a republiku osvobodili. President Gottivald byl prvním dělnickým presidentem, který vybudoval vlast pro dělníky. Zemřelý Antonín Zápotocký byl druhým dělnickým presidentem. Učili jsme se také o Egyptě, kde zemědělci vybudovali hospodářství pro pány, kteří je utiskovali. Učili jsme se také o vzpouře otroků proti pánům, která byla někdy před Kristem.” Součástí školní výchovy byla indoktrinace v režimní organisaci Pionýr. — “Účast v Pionýru byla pro chlapce i děvčata povinná a neúčast na pionýrských schůzkách bez omluvy se trestala dvojkou z mravů”, pravil školák. Pionýrské schůzky se konaly každé úterý a trvaly půldruhé hodiny. Vedly je dvě členky Svazu mládeže, které učily chlapce a děvčata zpívat české a ruské písně, recitovat básničky pro různé příležitosti jako výročí únorového puče, úmrtí Klementa Gottwalda, výročí říjnové bolševické revoluce a podobně. Kromě toho také nacvičovaly různé české a ruské tance a tanečky. “Když chtěl někdo hrát ping-pong nebo šachy nebo se chtěl učit fotografovat, musel do Pionýra. Jinak nesměl navštěvovat “Pionýrský dům”, kde byl pingpongový stůl, šachovnice a různé hry. Ale do Pionýra jsme stejně chodit museli, protože si to učitelé, a učitelky přáli. Já jsem tam chodil už od třetí třídy, abych mohl hrát pingpong. Ale schůzky mě i moje kamarády nudily. Řekli jsme svazačkám, že se budeme učit a zatím jsme si psali domácí úkoly. Opisovali jsme jeden od druhého. Také jsme neradi nosili pionýrské červené šátky. Vzali jsme je jen na schůzky a po schůzce jsme je vstrčili do kapsy. Když se v šátku někdo objevil na ulici, tak jsme vždycky říkali: dej pozor, aby ses na něm neoběsil.'” Z žáků, kteří se v Pionýru “osvědčili”, se vybírali funkcionáři pro třídní samosprávu. Byli to vedoucí třídy a jejich pomocníci. Jejich funkce spočívala v tom, že hlídali ostatní kamarády při různých příležitostech jako byla na příklad povinná účast třídy při smutečním aktu při pohřbu Antonína Zápotockého. Dohlíželi na to, aby nikdo neodešel před koncem. “Byla to otrava”, poznamenal školák, “a někteří kluci, hlavně přespolní, zmizeli. Třídní potom podle hlášení vedoucího třídy vyšetřoval, proč se kluci ztratili a hrozil jim dvojkou z mravů.” AUTOMOBILISMUS V ČSR “Ing. Příborský z Ústřední správy vodního hospodářství se vydával za zlep- šovatele a získal tak neprávem poukaz na auto. Jednatelka závodního výboru ROH mu potvrdila žádost, aniž by ji závodní výbor projednal.” Tuto zprávu uveřejnil 28. listopadu minulého roku humoristický týdeník [pageend10]Dikobraz. Ne snad proto, že by ji považoval za něco humorného. Neboť v socialistické společnosti takováto zvěst je vlastné snůškou vážnych přestupků-. Ing. Příborský zlehčil stav zlepšovate- lů; porušil totiž socialistickou zásadu, že chtěl mít auto, aniž by co zlepšil; dopustil se dále podvodu vylákáni poukazu; narušil lidovč-demokratický pořádek tím, že poukaz vylákal, aniž by se předem konala schůze. Je ovšem pořád velká otázka, zda Ing. Příborský není na tom nyní lip, než kdybv byl auto dostal. Neboť ač i v českých lidech, podobně jako v příslušnících jiných národů, hárá touha vlastnit automobil, pro československé občany je vlastnictví automobilu spjato obvykle v řetězem svízelných zkušenosti. O takovém zmoudření napsal pan Miroslav Zamouřil z Jiříkova do časopisu Svět motorů. “Jsem majitelem Spartaka”, začal své vyprávěni. “Vlastně byl jsem, ale už nejsem. Začalo to v Molotechně v Liberci . . . Pln očekávání a naděje, že si vyberu to, co se mně i manželce líbí, jsem odjížděl do Liberce. Nu, vybral jsem si. Ze tří barev, jež tam byly k disposici, jsem si vybral barvu světle šedou, odborně zvanou č. 16. Již tam mě stihlo první zklamání, když jsem chtěl zamáznout otlučené dveře a barva nebyla. Horší to bylo doma. Když jsem auto pořádně umyl a “vypulíroval”, zjistil jsem, že barva je kazová; jako když je rezavá karoserie nastříkaná slabou vrstvou barvy. Rez prosvítá. Co to je, nevím.” Zatím to vypadá, jako by si Mladoboleslavská automobilka pletla vojenská vozidla s civilními, a kamuflážuje i zevnějšek osobních vozů. Než slyšme dále, co Miroslav Zamouřil vyprávěl-. “On vůbec celý ten systém prodeje je zajímavý. Ukážeš na auto pod sněhem (!) dostaneš papíry, podepišeš, žes ho v pořádku převzal, a teprve potom jedeš. Měl jsem to štěstí, že se mnou jel k benzinové pumpě sám vedoucí Mototechny. Velmi podrobnou instruktáž o obsluze jsem dostal, to je pravda. Hlavně poučení, abych dodržoval stanovené rychlosti při zajíždění. Jářku: “To už vím, to jsem si už v příručce přečetl, ale kdo mi zaručí, že ten, kdo mi tu zajezdil na mém novém voze 240 km (které počítač na tachometru ukazoval), tyto instrukce dodržoval? Vždyť karburátor není cloněn!” “Vidíte”, povídá vedoucí, “to mi ještě žádný zákazník neřekl.” Na odesílacím listě z výrobního závodu je uveden stav tachometru 29 km a do Liberce je z Mladé Boleslavi asi 56 km. Možná, že řidič č. 120-000-1718 se s rodinou projel, rád bych mu to odpustil, ale proč aspoň neopravil ruční brzdu, která vůbec nebrzdí? Budu si s sebou vozit cihlu. Na založení, když budu na svahu. Měla by být přikládána k příslušenství. To jsou maličkosti, říkám si, to se zajede. “Pročpak nesvítí ta zelená žárovka?”, ptám se nesměle. Ale, to prý je ve dne špatně vidět, jsou tam slabé žárovky. Věřit jsem však neměl. Z příručky jsem se dověděl, že je to velmi důležitá věc, ale žárovka nesvítí. Povídám si: nevadí, odebíráš Svět motorů, tam se to dočteš. Odkryl jsem víko oleje na krytu ventilových vahadel, ale olej na vahadla vytlačovat nevidím. Od té doby nejezdím. Mám strach, že mi to nemaže, a nechci zničit motor. A do záruční opravy mám 70 km. Pro9 [pageend11]to jsem smutný. Ale to ještě není konec. Včera mi přestal ukazovat teploměr vody a tachometr se nějak zjan- čil. Totiž. Jak už jsem předeslal, při převzetí vozidla byl stav tachometru 240 km. Sám jsem s vozem ujel 110 km, celkem tedy 330 km. Ale na tachometru je už 404 km . . . Já jsem si totiž našetřil peníze poctivou prací a chtěl bych za dobré peníze dobrý výrobek.” Tolik Miroslav Zamoitřil. — Budeme bedlivě sledovat, zdali ještě napíše. Podle všeho by měl. Zatím, jelikož nejezdí, unikl osudu, před kterým Dikobraz varoval 20. března. “Máte-li automobil Škoda 1201, pozor na lanko lze spojce”, psal tento časopis. “Jakmile vám praskne, musíte chodit pěšky. Už od listopadu lanka v Praze nejsou, ačkoliv jde o výrobně nenáročnou součástku v ceně 20 korun.” I s lankem v pořádku lze ovšem chodit pěšky. Doba nucených procházek nastává pro majitele automobilů i Československu zejména po generálce. Za 30.000 korun, co oprava automobilu stojí {to je víc, než cena nového), dostanete zpět vozidlo, v němž “zlobí zapalování, popraskal nový lak, nedoviraji dveře, nepracuje brzdová pumpa a bude třeba vyměnit ložiska v předních kolech”. O tom referoval Dikobraz 22. května. Vůbec je to nějak divné s těmi opravami. Záchranná služba hlavního města Prahy si dala loni opravit jeden automobil — v Hodoníně, u Lidového družstva Slokov. “Vůz musel cestou z Hodonína několikrát zastavovat v opravnách a po několika týdnech jízdy je vůbec neschopný provozu.” A přitom správky trvají tak dlouho, že šest měsíců je obecně pokládáno za krátkou dobu. Psal kdysi Dikobraz — na datum si již přesně nepamatujeme — že jedno auto bylo v opravě 4 roky, a když bylo konečně hotovo, ne a ne se rozejet. Tak ho mechanici socialistického sektoru prý roztlačili s kopce dolů a chtěli na majiteli přes 100.000 za opravu. Tomu všemu tedy Ing. Příborský unikl. Unikl i autozvedákům značky Herkules, které vyrábí národní podnik Auto- brzdy v Mrači u Čerčan. “Auto sice zvednou”, psal o nich čs. tisk, “ale než stačí řidič připravit pneumatiku, klesnou pod tíhou karoserie a Herkules aby je z pod karoserie vytáhl.” Morálka všech těchto neuvěřitelných zkazek je v tomhle-, režim dobře ví, proč automobil dneska dává do ruky jenom zlepšovatelům. Nikdo jiný si s ním nebude vědět rady. SPUTNÍK A SPOTŘEBITELÉ Dne 12. června vysílal pražský rozhlas svůj pravidelný program Mládí republiky. “Minulý čtvrtek jsme hovořili o mezinárodním ohlasu třetí sovětské družice”, uvedl program pražský hlasatel, “Máme zde hodně zajímavých dopisů našich posluchačů, ke kterým se ještě vrátíme. Nejdříve však musíme odpovědět soudruhu Musilovi, který se domnívá, že by přece jen bylo v současné době vhodnější přestat s drahými pokusy s umělými družicemi země a dělat raději něco užitečnějšího, třeba takové věčné ručníky.” Za pražský rozhlas odpověděl Dr. Josef Kuba-. “I když si velmi vážím tak zvaných užitečných vynálezů, jako je věčný ručník nebo plně transistorová- né kapesní rádio, přece jen nesouhla10 [pageend12]sím se soudruhem Musilem, že konstrukce umělých družic a podobných zařízení je plýtvání penězi a lidské zdatnosti, přestože nám chybí ještě řada zdánlivě důležitějších věcí.” O chvíli později četl hlasatel jiný dopis, tentokráte od Anny Teumrové z České Skalice: “S nadšením poslouchám o skvělých perspektivách a o tom všem, co je přichystáno člověku na prahu atomového věku. Poslouchám o technologii výroby v průmyslu a zemědělství, o projektech nové železniční dopravy, o letecké dopravě, o pohádkové cestě do vesmíru. Však na něco, lépe řečeno na někoho, jste, milý soudruhu, zapoměl. Řekněte nám, co je přichystáno pro popelku všech žen, pro ženu v domácnosti.” Členka rozhlasového panelu se poté obrátila opět na Dr. Kubu: “Posledně jste se v souvislosti s novou technikou zmínil o světové výstavě v Bruselu. Bylo tam vidět něco pro nás ženy?” “Téměř každý pavilon”, zněla odpověď, “měl zvláštní oddělení, kde byla vystavena elektronická kuchyně budoucnosti. Obývací pokoje, dětské pokoje s kybernetickými hračkami, jako jsou dálkově řízená auta, letadla, pro nej- menší pak kybernetické berušky a podobně.” “A to je taková malá beruška vybavena složitým elektronickým mozkem?” “Zdaleka ne. To je tak: kybernetika se stala na Západě módou . . “A mohl byste nám podrobněji vylíčit takovou moderní kuchyni?” Tím se rozhovor od sovětských sputníků stočil definitivně na otázky kuchyňského vybaveni, které západní technologie připravila pro hospodyňky. Po popisu celkem běžných již zařízení se členka panelu pražského rozhlasu s netajenou závistí optala: “A vyrábějí se již sériově takové automatické kuchyně, jako byly v Bruselu vystavovány?” “Zřejmě se vyrábějí”, odvětil rozpačitě Dr. Kuba”, i když asi jen v maličkých sériích, protože na výstavě bylo k disposici hodně bohatě zdobených firemních prospektů. V domácnostech řadových Belgičanů, Francouzů nebo Angličanů se však takové kuchyně neobjevují”, dodal rychle, “tito prosti lidé nemají peníze”. Týž den oznámil pražský rozhlas, že na nebi bude možno pouhým okem spatřit třetího sovětského sputnika. Dá se však tušit, že více myslí bylo zaměstnáno tím, jak vypadají kuchyně na bruselské výstavě či jaký by to byl pokrok, kdyby v čs. obchodech byly k dostání naběračky. KOMUNISTÉ O PŘEHLEDU “Národní tón, národní hledisko není nic jiného než prastarý trik kosmopolitní plutokracie, pokoušející se zneužívat národního cítění lidu k upevnění svého panství, znetvořovat je v nacionalistické a šovinistické předsudky a rozdmýchávat nenávist mezi národy .. . Proto jsou hlásné trouby imperialismu nuceny na oko vyslovovat souhlas se základními zásadami dnešního lidového zřízení a vytyčovat taktiku t. zv. gradualismu neboli “postupného osvobození” (!) jako na př. v programovém článku emigrantského měsíčníku Československý přehled, vydávaného v New Yorku . . Moskevská Pravda 3. června 1957, Rudé právo 4. června 1957 11 [pageend13]XI. SJEZD KSČ PAVEL BERKA Od 18. do 21. června se v Praze konal XI. řádný sjezd Komunistické strany Československa za účasti 50 delegací komunistických stran ze všech končin světa. Rozhodně nelze říci, že by toto sněmování bylo přineslo nějaká sensační překvapení. Již květnový sjezd slovenských komunistů, o němž jsme referovali v minulém čísle Přehledu, napověděl, oč půjde v otázkách mezinárodní politiky: o revisionismus, Jugoslávii, útoky proti “západním imperialistům”. Také do písmenky se vše splnilo. A pokud se týče vnitropolitického vývoje, režim již před časem vyhlásil these “dovršování socialismu”; o těch měl XI. sjezd jednat, což ovšem učinil a program schválil. Nicméně sjezd přinesl důležitou novinku v tom, že nastínil hospodářské úkoly, spojené s otázkou dovršení socialismu. Po prvé tu bylo sumárně řečeno, jak si režim představuje československé hospodářství v roce 1965. A tím se rázem vysvětlilo vše. Hospodářské tempo, které režim míní zavést, je tak šílené, že snad ještě předčí ono krajní vypětí, k němuž Moskva donutila Československo za korejské války. Bylo by zbytečné zde v úvodu opakovat číslice, které otiskujeme uprostřed tohoto článku. Jen několik poznámek na okraj. Dnes víme, že • hospodářské dovršení socialismu znamená v průběhu “dovršování” naprostý návrat k hospodářskému stalinismu • hospodářské dovršení socialismu znamená, že ideologicky je československý režim ve stavu válečné ekonomie • hospodářské dovršení socialismu — tak, jak si je režim představuje — s jeho hlediska předpokládá nátlak, teror, vypětí, zkrátka donucení pracujícího občanstva ke splnění hospodářských úkolů. Tím se nám ovšem vysvětluje, proč v Československu “přituhlo” tak, že mnohé zprávy hovoří o horších poměrech než jaké tam vládly za 12 [pageend14]Stalinova života. Tím se nám objasňuje, proč režim opět v plné šíři otevřel třídní boj a persekuci. Jde mu jednak o to, aby preventivně znemožnil obecný odpor, s kterým zřejmě počíta, jakmile začne lidi honit do “dovršování socialismu”. Jde mu ovšem současně i o vytvoření takové atmosféry, která svou drtivostí zlomí občana a učiní z něho otupělé, orwellovské pracovní kolečko v hospodářské mašinérii. Znovu se vracíme k tomu, co jsme napsali v dubnovém Přehledu. Československo “dovršuje socialismus”, protože je pokusným králíkem, na kterém Moskva míní stůj co stůj dokázat, že komunistická země může předehnat “nejvyspělejší kapitalistické země” ve výrobě, počítané na hlavu obyvatele. REŽIMNÍ PŘEDSTAVA O BUDOUCÍM VÝVOJI ČSR Hlavní referát na sjezdu přednesl Antonín Novotný. V něm jednak podával zprávu o činnosti ústředního výboru, jednak v něm rýsoval nový program. Z jeho řeči i z projevů ostatních účastníků lze rekonstruovat základní rysy budoucího vývoje, jak si jej dnešní československý režim představuje. V zájmu stručnosti a přehlednosti ohromné spousty materiálu uvádíme pět základních thesí tohoto budoucího vývoje, jejichž význam pak jednotlivě dokumentujeme. Pokud není jinak uvedeno, citáty pocházejí z řeči Antonína Novotného, převzaté z Rudého práva z 19 června 1958. Čtenáře, kteří mají studijní zájem o věc, odkazujeme také na článek “Československo dovršuje socialismus” v dubnovém čísle Československého přehledu. “Úkol dovršit socialistickou výstavbu v naší vlasti dává jasný směr pro práci strany ve všech oblastech našeho života. Jeho základní obsah lze stručně vyjádřit pěti hlavními úkoly: 1. V oblasti výrobních vztahů, — jelikož kapitalistický sektor byl již dříve, až na nepatrné zbytky, likvidován — dosáhnout nyní rozhodujícího vítězství socialistických výrobních vztahů tam, kde má dosud určitou váhu malovýrobni způsob hospodaření. Jde tedy u nás o dosažení vítězství socialistické družstevní zemědělské velkovýroby na vesnici. 2. Odstranit zbytky antagonistických tříd, t. j. postupně dospět k likvidaci ku- lactva jako třídy i zbytků soukromopodnikatelských živlů ve městě důsledným omezováním a zatlačováním. Z.Dále rozvíjet výrobní síly na podkladě nejvyšší techniky, zejména automatizace, mechanizace a chemizace, podstatným zvýšením společenské produktivity práce v průmyslu i rozhodným vzestupem intenzity zemědělské výroby zajistit další nepřetržitý růst životní úrovně lidu. 4. Ruku v ruce s tímto rozvojem společensko-ekonomické základny neustále 13 [pageend15]všestranně prohlubovat a zdokonalovat naši socialistickou demokracii, zvyšovat aktivní účast pracujících na správě státu a řízení hospodářství. 5. Dále prohloubit morálně politickou jednotu lidu v duchu marxisticko-lenin- ského učení a dovršit kulturní revoluci.” Režimní představa vítězství socialistických výrobních vztahů 1) Do dvou let zničit samostatně hospodařící rolníky:“Budeme usilovat o to, abychom ... v příštích dvou letech v podstatě zakončili přechod k družstevní velkovýrobě. Přitom budeme považovat tento úkol za splněný, i když určitá část půdy, zejména v horských a jiných málo produkčních oblastech. . . . zůstane v malovýrobním sektoru.” 2) Zničit bývalé živnostníky a podnikatele zejména soudní persekucí: “Důležitou formou třídního boje je potírání spekulace a rozkrádání společenského majetku, v němž zpravidla mají prsty příslušníci bývalých vykořisťo- vatelských tříd.” 3) Zničit zbytky soukromých živností a služeb z “Stejně rozhodně je třeba postupovat proti některým pokusům bývalých podnikatelů o obnovování soukromého podnikání a nepřipouštět najímání námezdních pracovních sil. Příslušné státní orgány jsou povinny učinit rázná opatření, která natrvalo znemožní, aby se takové případy opakovaly.” Režimní představa dovršení třídního boje 1)Likvidovat t. zv. kulaky: “Dosavadní veliké úspěchy politiky omezování a zatlačování kulaků nás opravňují k závěru, že důsledné pokračování v této politice povede v dohledné doběk likvidaci kulactva jako třídy. Za posledních šest let výměra orné půdy kulackých hospodářství klesla ze 14,1% na 1,6%.” 2) Přeškolení inteligence: “Aktivně pracovat pro dovršení socialistické výstavby znamená, aby naše vědecká a technická inteligence dávala všechny síly pro zabezpečení prudkého rozvoje naší výroby . . . aby tvůrčí inteligence pomáhala rozmachu socialistické kultury . . . aby naše učitelstvo vychovávalo mladé pokolení pro komunismus . . .” 3) Zničení středního stavu: “Kromě kulaků zůstávají ještě další zbytky vyko- řisťovatelských tříd. Mají dosud určitý vliv, mají své zkušenosti, styky, známosti a pod. . . . Pokud neprovádějí nepřátelskou činnost proti našemu zřízení, mají příslušníci těchto kruhů možnost obživy poctivou prací.” Tato politika přeměny společnosti v “socialistickou společnost” bude uskutečňována “cílevědomě, organisovaně, pod vedením komunistické strany.” Režimní představa hospodářského rozvoje Základem “dovršení socialismu” je hospodářský rozvoj Československa. Antonín Novotný oznámil osmibodový program “rozmachu socialistické výroby”. Po propočtení jeho údajů jeví se tato perspektiva růstu v nejdůležitějších hospodářských oblastech: 14 [pageend16]obor 1937 průmysl 100 průmyslová produktivita 100 strojírenství ? uhlí 100 elektřina 100 ocel 100 objem stavebních prací cement 100 zemědělství 100 1948 1957 cíl pro 1965 127 325 617-633 103 224 392 100 460 1.058 109 197 276 183 432 922 113 225 400 - 422 100 307 522 - 553 131 284 538 87 110 154 V oblasti životní úrovně si režim uložil dva mlhavé úkoly (“aby při dalším celkovém růstu osobní spotřeby všeho obyvatelstva rostla rychleji osobní spotřeba rodin s nižšími příjmy na hlavu, především rodin s více dětmi” a “aby byly v nejkratší době všestranně rozšířeny a zkvalitněny služby placené obyvatelstvem”) a jeden pozoruhodný úkol: “aby byl do roku 1970 v podstatě vyřešen bytový problém”. Režimní představa 6isocialistické demokracie" “Nezakrýváme, naopak hrdě se hlásíme k tomu, že jsme s rozbitím bur- žoasni státní mašinérie skoncovali i s lživou buržoasní demokracií a svobodou.” Tato úvodní poznámka Antonína Novotného dává tón všemu dalšímu, o čem v rámci prohlubování socialistické demokracie, tedy v rámci upevňování diktatury proletariátu hovoří : 1) Upevnit komunistický centralismus: “Na ministerstvech a centrálních úřadech byla provedena prověrka politické a třídní spolehlivosti a odborné schopnosti všech jejich pracovníků . . Naše strana bude nadále usilovat, aby státní a hospodářský aparát měl takový politický a třídní profil, který bude zárukou důsledného provádění vůle strany a lidu.” 2) Utužit policejní režim: “Obracíme- li pozornost na zvyšování hospodářsko- organizátorské a kulturně výchovné funkce našeho státu, pak to současně vyžaduje, abychom náležitě uplatňovali i jeho potlačovací a obrannou funkci .. . Pro výkon těchto funkcí máme armádu, bezpečnost a justici. Jestliže kladně oceňujeme jejich činnost, neznamená to, že nároky na ně neporos- tou.” 3) Upevnit stranické ovládání armády: ‘‘Základním požadavkem na činnost našich ozbrojených sil zůstává, aby byly těsně přimknuty ke straně a plně žily životem svého lidu.” 4) Přimět Národní frontu k větší aktivitě: “Činnost Národní fronty řídí a usměrňuje Komunistická strana Československa ... V příštím období jde o to, aby všechny masové organisace a druhé politické strany Národní fronty ještě lépe přispívaly ... v boji za dovršení socialistické výstavby.” 5) Zesílit pracovní nátlak odborů na 15 [pageend17]dělnictvo-. “Prvořadým úkolem odborů (je) ... řízení socialistického soutěžení.” 6) Postavit Československý svaz mládeže přímo pod kontrolu KSČ: “Doporučujeme sjezdu, aby schválil zásadu, že Svaz mládeže a jeho organisace na všech stupních budou postaveny pod přímé vedení stranických organi- sací a orgánů.” Režimní představa “kulturní revoluce” 1) Zglajchšaltování kulturního života: “(Je třeba), aby vzrůstala současně úroveň práce všech kulturních, uměleckých a vůbec výchovných institucí, aby se zvyšovala stranickost a ideovost našeho umění, tisku, rozhlasu, televise a filmu.” 2) Násilná indoktrinace v marxismu- leninismu: “V nynějším ohdobí vystupuje do popředí zejména druhý základní úkol kulturní revoluce, totiž překonat vliv buržoasní ideologie a všude rozšířit působení našich komunistických idejí.” 3) Zkomunisování školy: “Při řešení tohoto úkolu staví strana na první místo školní výchovu. Naše komunistická budoucnost vyžaduje nové pojetí školního vzdělání.” 4) Ideologické sešněrování literatury a umění: “Strana povede umělce k tomu, aby rozvíjeli socialistické a realistické umění . . . Chceme, aby celá kulturní fronta se ještě těsněji semkla kolem strany, aby tvůrčí práce našich umělců se ještě pevněji opírala o komunistické ideje, aby dále vzrostla výchovná síla našeho umění v duchu komunismu.” MEZINÁRODNĚ POLITICKÉ STANOVISKO ČS. REŽIMU S hlediska politického sloužil XL sjezd KSČ za platformu útoků proti Jugoslávii, v nichž domácí i zahraniční řečníci dosáhli nové intensity. Bylo zajímavé to, že všechny dřívější abstraktní výpady proti revisionismu a revisionistům byly konkretisovány, Jugoslávie prohlášena za středisko takové ideologie a obžalována ze zrady komunismu. Souběžně s tím byli ovšem napadáni “západní imperialisté”, do jejichž služeb se Jugoslávie údajně zapojila. Stojí za zvláštní zmínku, že delegace jugoslávských komunistů na sjezd nebyla vyslána. Jinak sjezd věnoval několik zmínek mezinárodně-politické roli Československa, jmenovitě jeho “ochotě” účastnit se vrcholné konference; týmž dechem byly také “důrazně odmítnuty” pokusy Spojených států nastolit otázku svobody porobených národů při jednání hlav velmocí. Útoky na Jugoslávii Vedoucí sovětské delegace A. I. Ki- ričenko: “Pan Dulles prohlásil nedávno svým partnerům v Severoatlantickém bloku, že pro vládu Spojených států amerických nebude oddechu, pokud neskoncuje s komunistickým režimem. Spojené státy americké vydávají každý rok stamiliony dolarů na 16 [pageend18]podvratnou činnost proti socialistickým zemím. K boji proti komunismu zrno- bilisovali imperialisté celý svůj obrovský propagační aparát, tisk, rozhlas a film, uchylují se ke špinavým pomluvám, lžím a provokacím proti socialistickým zemím. Ve svém boji proti komunismu sázejí imperialisté hlavně na podkopání jednoty socialistického tábora zevnitř, na rozkol mezinárodního komunistického hnutí . . ..Velmivhodnými lidmi jsou pro ně revisionisté, různé rozbiječské živly v řadách dělnické třídy. Všimněte si jen, jakou radost vyvolal v táboře imperialistů revisionistický program jugoslávských vedoucích.” Čínský delegát Tung Pi-vu: “Protimar- xistický, protileninský program přijatý nedávno na VII. sjezdu Svazu komunistů Jugoslávie je koncentrovaným projevem soudobého revizionismu. Tento program byl předložen proto, aby vnesl rozkol do mezinárodního komunistického hnutí, byl předložen právě v době, kdy všeobecná krize kapitalismu se dále prohlubuje a kdy paralyzující úloha revizionismu pravicových socialistů mezi dělnickou třídou a pracujícími masami den ze dne slábne, a proto tento program slouží imperialismu, tak jak se říká: “Přináší mu hořící uhlí v třeskutém mrazu.” . . Musíme rozhodně rozdrtit tento soudobý revizionismus, který slouží politice amerického imperialismu.” Bulharský delegát R. Damjanov: “Ve svém tažení proti socialismu a komunismu nyní (imperialisté) nasadili do útoku revizionismus. Soudobý revizionismus směřuje svou zrádnou činností k překrucování a falšování marxismu- leninismu, ke zviklání zásad proletář- ského internacionalismu a k roztříštění mohutné revoluční fronty komunistického a dělnického světového hnutí. Všem komunistům a čestným socialistům je jasné, že v současném okamžiku se hnízdo soudobého revizionismu nalézá v Bělehradě . . . Vedoucí skupina Svazu komunistů Jugoslávie, plníc nezáviděníhodnou a zákeřnou roli trojského koně imperialistů v mezinárodním komunistickém a dělnickém hnutí . . .” Albánský delegát H. Kap-. “Úkladům imperialistů proti našim zemím dnes horlivě slouží jugoslávští revizionisté. Protimarxistický a veskrze revizionis- tický program Svazu komunistů Jugoslávie . . . jakož i kampaň kterou rozpoutali proti komunistickým a dělnickým stranám, svědčí o tom, že máme co dělat s bandou nestydatých renegá- tů ve službách imperialistů, zvláště amerických . . .” U srovnání s těmito projevy byly výpady československých komunistů mírné, i když ovšem jejich mluva s hlediska soudružského pojmosloví byla kategoricky nepřátelská. Pozoruhodně praktickým způsobem rozvažoval o Jugoslávii ideolog strany Jiří Hendrych, který pravil mimo jiné: “Jugoslávští vedoucí činitelé neradi slyší, když se připomíná, co o jejich postupu říkají imperialisté - . . Příznačný pro tuto pravdu je například článek velmi rozšířeného amerického časopisu Saturday Evening Post, který si klade otázku: “Vyplatí se naše sázka na Jugoslávii?” V článku se konstatuje,že američtí monopolisté dali Titovi téměř půldruhé miliardy dolarů a že už dostali dobré splátky. Doslova se vypočítává, že “urychlil porážku řeckých komunistů, 17 [pageend19]když uzavřel hranici Jugoslávie s Řeckem . . . Souhlasil s řešením otázky Terstu . . . Podepsal balkánský pakt s Řeckem a Tureckem, které jsou členy NATO, a vytvořil tak spojení mezi svou izolovanou zemí a systémem obrany Západu . . Článek charakterisuje jugoslávsko-americké vztahy jako “manželství z rozumu” . . . “Jsme partnery ve společném tajném úkolu, který spočívá v tom, abychom přinutili Kreml rozbít si hlavu o východní Evropu.” Z článku je zřejmé, s čím imperialisté počítají.” Usnesení, přijaté XI. sjezdem KSČ definuje vztah Československa k Jugoslávii obojace — po stranické a po vládní lince. “Za svou internacionální povinnost považujeme boj proti revi- zionismu, který útočí na základní principy marxismu-leninismu a snaží se narušit jednotu a semknutost komunistického revolučního hnutí. Rozhodně odmítáme nemarxistické revizionistické názory, hlásané představiteli Svazu komunistů Jugoslávie . . . Jsme jednotní s ostatními bratrskými stranami v názoru, že budoucí vývoj vztahů mezi našimi stranami nyní záleží na dalším postupu Svazu komunistů Jugoslávie. Po státní linii budeme pokračovat v takových vzájemných stycích s Jugoslávií, jež budou prospěšné oběma zemím.” Mezinárodní role Československa K tomuto bodu hovořil zejména Antonín Novotný ve svém referátě, kde narýsoval tyto zásady československé zahraniční politiky: 1) Československo se bude jak politicky tak i hospodářsky orientovat podle potřeb Sovětského svazu: “Svého cíle dosáhneme jedině tehdy, budeme-li v každém okamžiku mít na zřeteli nejen prospěch naší republiky, ale i prospěch všech bratrských zemí a socialismu ve světě, budeme-li v rostoucí síle celého socialistického tábora vidět vždy i svou sílu a poskytovat si navzájem všemožnou a nezištnou podporu.” 2) Československo na sebe bere hospodářské břemeno propagačně dokazovat životaschopnost “socialismu”: “V nerozlučném spojení s bojem socialistických sil ve světě chápeme i své nynější úsilí o dovršení socialistické výstavby v naší zemi . . . Toto vítězství našeho společného revolučního zápasu bude i další posilou pracujícím kapitalistických zemí v boji proti vykořisťování a útlaku, proti panství monopolů a imperialistickým válečným choutkám.” 3) Československo zesílí svou propagandu a své hospodářské pronikání do neutrálních zemí Asie a Afriky. “V posledním období se příznivě projevili větší iniciativa a pružnost v práci naší diplomacie . . . Na druhé straně ani zde nejsou ještě zdaleka vyčerpány všechny možnosti a není využito všech příležitostí . . . Totéž platí do značné míry i pro vztahy k zemím “mírového pásma”, kde spolu s dalším rozvíjením hospodářských styků je třeba věnovat ještě větší pozornost prohloubení přátelské spolupráce v politické a kulturní oblasti.” 18 [pageend20]NOVÉ VEDENÍ ČESKOSLOVENSKÝCH KOMUNISTŮ Poslední den sjezdových jednání byl věnován především volbě nového ústředního výboru. Počet členů ÚV byl rozšířen ■—• z 84, zvolených na X. sjezdu, na 97. Bylo také zvoleno 50 kandidátů ústředního výboru. Pokud jde o personální změny, došlo k třem překvapením: Dr. Alexej Čepička nebyl již zvolen ani členem ÚV; naproti tomu se členem stal Oldřich Pavlovský, po dlouhou dobu ‘‘mrtvý” muž, který dříve byl náměstkem ministra školství za Nejedlého éry; na politickou scénu se také vrátil Bohuslav Laštovička, jenž byl zvolen kandidátem ústředního výboru. Také politbyro bylo rozšířeno, takže dnes má 10 členů. Jsou to v abecedním pořadí: Karol Bacílek, Rudolf Barák, Pavol David (nový), Jaromír Do- lanský, Zdeněk Fierlinger, Jiří Hen- drych (nový), Václav Kopecký, Antonín Novotný, Otakar Šimůnek (povýšil z kandidáta na plnoprávného Člena) a Viliam Široký. Kandidáty politbyra byli zvoleni: Jan Hlína (nový), Ludmila Jankovcová, Rudolf Strechaj (nový). Sekretariát je osmičlený: Antonín Novotný (zůstává prvním tajemníkem), Oldřich Černík (zůstává tajemníkem), Jiří Hendrych (zůstává tajemníkem), Bruno Koehler (zůstává tajemníkem), Vratislav Krutina (zůstává tajemníkem), Vladimír Koucký (zvolen tajemníkem), Antonín Krček (člen) a František Zupka (člen). Komise stranické kontroly byla zvolena v tomto složení: předseda Jan Harus, členové: Oldřich Růžička, Eme- rioh Hromek, Vilém Hasík, Jaroslav Jerman, Pavol Juřík, Josef Paleček; náhradníci: Josef Jonáš a Josef Svoboda. Počet členstva KSČ, jak uvedl Antonín Novotný, byl 1,422.199 členů a kandidátů k 1. lednu 1958. Při posledním sjezdu činil 1,489.234. Tedy vzdor velké námaze rozšířit řady strany, počet organisovaných komunistů poklesl o 67.035. Tento pokles nezahrnuje však ztráty, k nimž došlo při poslední prověrce, probíhající v jarních měsících letošního roku. Komunistická strana Československa má dnes 47.478 základních organisací. 19 [pageend21]SOCIÁLNÍ PŘESTAVBA Alois Rozehnal Cílem druhé pětiletky (1956-1960) je dovršit výstavbu socialismu. Předmětem této přestavby je nejen výroba, nýbrž i její tvůrce. Změny, které prodělává člověk, jsou stejně mocné jako proměny společenského řádu, v němž žije. Zde je přeměna nejbolestivější: zatím co u mrtvých výrobních prostředků nebolí, je u člověka tím bolestivější, čito. více se proti ní brání, neboť platí zásada — čím větší odpor, tím větší násilí k jeho zlomení. Komunistický režim v Československu nemá jiné cesty, neboť znárodnění výrobních prostředků by mu nic nepomohlo, kdyby s ním nezískal člověka. Poněvadž toho nemůže dosáhnout dobrovolně, provádí násilím socialistickou třídní přeměnu, jejímž cílem je: a) přeměnit proletariát v dělnickou třídu socialistické společnosti, b) omezovat, zatlačovat a postupně likvidovat buržoasii, vesnické boháče a kulaky, c) přeměnit třídu malovýrobců, především v zemědělství, v třídu socialistických výrobců, d) vytvořit a vychovat novou socialistickou inteligenci. V předválečném Československu s vyspělým průmyslem byla nejpočetnější složka dělníků a zaměstnanců, na niž připadalo 8,601.000 z celkového počtu 13,998.000 obyvatel. Druhou nejpočetnější složkou byli malovýrobci, mezi něž se řadili drobní a střední rolníci, drobní živnostníci a řemeslníci, kteří tvořili dohromady přes 4 miliony obyvatel. Konečně šlo o tak zvané “kapitalisty”, mezi něž se řadili podnikatelé v průmyslu a stavebnictví, banké20 [pageend22]ři, velkoobchodníci a větší zemědělci (dnes kulaci), kteří s rodinnými příslušníky tvořili všeho všude 9.2% (1,283.132) obyvatelstva. V dnešním Československu (podle odhadu z roku 1957) představuje dělnická třída spolu s ostatními zaměstnanci socialistického sektoru celých 78.9% (10,580.000) z celkového počtu obyvatelstva (13,410.000). Vesnice je v přerodu a zemědělští družstevníci tvoří již 7.5% všeho obyvatelstva. Kromě ještě stále početné třídy malozemědělců zůstává malý zbytek malovýrobců, pokud se neroztratili v socialistickém sektoru nebo se nezapojili do výrobních družstev a do komunálních podniků (300.000). Nejmenší třídou jsou bývalí “kapitalisté”, jejichž počet včetně rodinných příslušníků činil v roce 1955 asi 93.000, čili 0.7% všeho obyvatelstva. V roce 1957 byli zlikvidováni na zlomek 0.3% všeho obyvatelstva. Podobný osud stihl t. z v. “kulaky”: V roku 1930 obhospodařovali majitelé usedlostí nad 15 ha zemědělské půdy přes 30% její celkové výměry, dnes obdělávají jen asi 1.5% orné půdy. Pracující v národním hospodářství podle stavu ke dni 31. prosince 1956 byli rozvrženi takto: pracující celkem — 6.133.000 z toho: zaměstnanci socialistického sektoru — 4.438.000 soukromého sektoru — 5.000; družstevníci — 465.000, z toho: JZD III. a IV. typu — 361.000, ostatní — 104.000; jednotlivě hospodařící zemědělci — 1.225.000, z toho; rolníci — 1.180.000, ostatní — 45.000. Zaměstnanci Cílem sociální přestavby je zproleta- risovat národ tak, aby každý občan byl svou výživou závislý na režimu. Této závislostí se docílí úplnou likvidací soukromého podnikání a socialisací všech výrobních prostředků, v níž je místo jen pro jedinou třídu zaměstnanců. Kontrolu jejich životní úrovně má na starosti Státní mzdová komise, která stanovením mezd a výkonnových norem určuje velikost skývy chleba tak, aby na její cestě z ruky do úst zaměstnanci mnoho nezbylo. Zaměstnanec socialistického hospodářství nemůže vyměnit zaměstnavatele a musí proto zvyšovat pracovní výkon podle výše “'hladu” a ostatních životních potřeb. Výsledky tohoto předělávání člověka na zaměstnance jediného a všemocného státního zaměstnavatele se zračí v údajích Státního úřadu statistického o počtu pracujících (bez učňů) v jednotlivých odvětvích socialistického sektoru národního hospodářství (bez JZD) v průměrném evidenčním počtu fysických osob za rok 1956: Československé hospodářství úhrnem — 4,404.000. Odvětví hmotné výroby celkem — 3.489.000 z toho: průmysl — 1.950.000, stavebnictví — 454.000, zemědělství — 311.000, lesnictví — 103.000, doprava — 162.000, spoje ■ — 31.000, materiálně technické zásobování, obchod a veřejné stravování, výkup — 463.000. Odvětví nevýrobní celkem — 915.000, z toho: doprava — 116.000, spoje — 31.000, věda a výzkum — 69.000, komunální hospodářství —■ 80.000, bytové hospodářství — 25.000, zdravotnictví a sociální péče — 161.000, školství, kultura, osvěta a tělesná výchova — 238.000, správa a soudnictví — 125.000. Počet dělnictva stále vzrůstá a jen dělníci se svými rodinami tvoří 62% všeho obyvatelstva. Od roku 1948 přibylo jenom do strojírenství 204.000 lidí. 21 [pageend23]Počet pracujících vzrostl od roku 1954 celkem o 500.000, takže roční přírůstek činí 125.000 osob. V druhém pětiletém plánu se předpokládá, že počet kvalifikovaných dělníků v nejdůležitějších odvětvích národního hospodářství vzroste o 15.8% při celkovém vzrůstu počtu dělníků o 7.1%. To znamená, že v letech 1956-1960 musí téměř půl milionu dělníků získat vyšší kvalifikaci. Od vzniku systému státních pracovních záloh bylo v učilištích vychováno od roku 1952 do roku 1957 155.550 kvalifikovaných dělníků, z toho 22.429 pro hornická povolání. V učňovských Školách bylo pro národní hospodářství připraveno v období 1953-1957 140.366 dělníků. Pro budoucnost se počítá, že 75% veškeré mládeže se bude připravovat pro manuelní povolání. Zatím co v roku 1955 činily zdroje 141eté mládeže z osmiletek 193.855 osob, počítá se při zachování dosavadního systému v r. 1958 s 220.200, v r. 1960 s 248.800 a v r. 1965 s 263.000 osobami. Mimo to z jedenáctiletek bude nutno umístit ve výrobě v r. 1958 4.000 a v roce 1960 asi 15.000 absolventů. Ani polovina absolventů jedenáctiletek nebude připuštěna k pokračování ve studiu na odborných a vysokých školách, kde je zaveden plánovaný nu- merus clausus. A tak ústavou zaručené právo na vzdělání se stává otázkou kádrových posudků o politické spolehlivosti žadatele a třídní příslušnosti jeho předků. Zemědělci Jednotlivě hospodařící zemědělci jsou určeni k likvidaci s tímto odůvodněním : “Nemůžeme trvale ponechat vedle sebe dvě naprosto rozdílné hospodářské základny — socialistický průmysl s vysokou produktivitou práce a zemědělskou malovýrobu, kde je produktivita práce velmi nízká, neboť by to ohrozilo celé národní hospodářství.” {Rudé právo 25. ledna 1956). Kolektivizační úsilí dostupuje vrcholu a ke konci roku 1957 bylo dosaženo těchto výsledků: 11.090 JZD se společným hospodařením (všech obcí je 15.093), 436.750 sdružených závodů s výměrou 3,461.548 ha zemědělské půdy. Za první čtyři měsíce 1958 bylo založeno 558 JZD do nichž vstoupilo 30.445 rolníků s 25.202 zemědělskými závody a výměrou 150.055 ha zemědělské půdy; do dříve založených družstev vstoupilo ve stejném období 51.368 rolníků se 43.885 zemědělskými závody a s výměrou 206.195 ha zemědělské půdy, takže socialistický sektor obhospodařoval asi 70% zemědělské půdy. Jestliže ke konci roku 1957 bylo 656.000 členů JZD, bylo jich ke konci dubna 1958 737.813. Násilná kolektivizace a snížení životní úrovně zemědělského stavu přibližně o třetinu proti životní úrovni průmyslového dělnictva měly za následek útěk zemědělského dorostu z vesnice do měst. Úbytek počtu osob trvale činných v zemědělství se podařilo v poslední době zastavit tak, že z počtu 1,615.000 v roce 1953 bylo v roce 1957 1,756.000 osob trvale činných v zemědělství. Hůře je to s průměrným věkem zemědělců, který se pohybuje za hranicí 50 let. Na každý ročník mezi 14 a 19 lety připadá 1.56%, mezi 20 a 39 lety 1.38%, mezi 40 a 49 lety 2.58% a nad 50 let věku dokonce 5.32% všech pracujících v zemědělství. Poněvadž staří zemědělci vymírají, byl pro jejich děti zaveden poddanský prímus, na základě něhož jsou připoutáni k půdě: představenstvo JZD spolu s 22 [pageend24]MNV rozhoduje o tom, zda děti zemědělců půjdou dále do škol nebo zůstanou v zemědělství. Přešla již doba, kdy se v JZD stavěly za státní peníze paláce pro krávy nákladem více než milion korun, aby se na ně nalákali do družstva zemědělci. Dnes se volá v JZD po pracovní disciplině továren a bojuje proti vysokým pracovním jednotkám a naturáliím. Dohled nad hospodárností je svěřen strojním a traktorovým stanicím, které měly v roku 1955 46.000 pracovníků, a zemědělským odborníkům se vzděláním vysokoškolským, středním a nižším, kterých v roku 1956 bylo 44.555. Všichni tito dohližitelé se starají o to, aby se ze samostatného zemědělce stal zaměstnanec, závislý jen na pracovní jednotce, kterou se řídí jeho životní úroveň. Inteligence Osud staré inteligence není lehčí než ostatních zbytků “kapitalistické” třídy, neboť je vydána stálé persekuci. První generální čistka v rámci “77.500” skončila 10. února 1952 tím, že do výroby bylo převedeno 80.302 hospodářských a správních úředníků, čímž byl splněn plán na 103.62%. Druhá generální čistka v rámci decentralisace právě probíhá a má postihnout 7.500 úředníků (54%) v ministerstvech a pově- řenectvech a 29.000 úředníků v nižších hospodářských organizacích. Hlavním měřítkem je ostré třídní hledisko dělnické třídy: “Stojíme proti jejím včerejším vykořisťovatelům, proti těm ‘bývalým’ (lidem).” (Rudé právo 25. března 1958). Třídně nespolehliví jsou zejména ti, “jejichž blízcí příbuzní jsou v kapitalistické cizině” (Život strany 24. listopadu 1957) a na něž čekají buď hory v pohraničí nebo doly v Ostravě. Na tuto třídní mstu doplácí nejen postižení a jejich roztrhané rodiny, ale i samo dělnictvo, neboť ve výrobě zůstává vydáno na pospas neodbornosti nové komunistické šlechty. K 15. září 1957 bylo sice 325.000 inženýrsko-tech- nických pracovníků, ale z toho více než polovina byla bez příslušného odborného vzdělání. Z toho v průmyslu bylo zaměstnáno 210.000 inženýrsko- technických pracovníků a 131.000 administrativních úředníků. Ve strojírenství připadali v roce 1938 na jednoho pracovníka hospodářsko - technického aparátu v průměru 4 dělníci, v roku 1956 již jen 2.9 dělníka a v mnohých velkých závodech (ČKD Stalingrad) jen 2 dělníci. V roce 1956 43% techniků mělo vysokoškolské nebo středoškolské vzdělání a 57% byli tak zvaní praktici bez odborně technického vzdělání. Nejde však jen o neproduktívni mzdy těchto nekvalifikovaných příživníků, nýbrž o životní úroveň všeho obyvatelstva: “Máme-li dosáhnout úrovně nej vyspělejších států, bylo by třeba dosavadní stav inženýrů (s vysokoškolským vzděláním) asi ztyřnásobit” (Rudé právo 13. června 1958). Ale ani na novou inteligenci není spolehnutí, neboť se v ní “projevují přežitky individualizmu” (Pravda 1. júna 1958) a “při prověrkách se ukázalo, že mnozí vědečtí pracovníci polevili v zájmu o marxismus-leninismus” (Práce 10. června 1958). Běh o závod Československo jako jedna z významných zemí socialistického tábora se také rozhodlo závodit se Západem o výrobu spotřebních statků. Proto všechno se musí zaměřit jen na výrobu a z člověka se musí stát pouhé kolečko výrobního aparátu i za zničení jeho osobnosti a štěstí. Výroba se stala ná23 [pageend25]boženstvím tohoto moderního věku. My ovšem dnes už nežijeme v dobách Ricardových, kdy zboží byl takový nedostatek, že lidé umírali hladem. Ve Spojených státech umře více lidí na nadbytek potravin než na jejich nedostatek. Když byly Masarykovi líčeny přednosti socialismu končícího v blahobytu, otázal se: Tak se člověk nají — a co potom? n e d ŮvĚRA K HOSPODÁŘSKÝM ŘEDITELŮM Pavel Korbel Režim tvrdí, že nejnovější reorganisace národního hospodářství je “výsledkem dlouhodobého úsilí strany o zlepšení řízení hospodářství”. Potřeba takové reorganisace byla po prvé zdůrazněna na celostátní konferenci KSČ v červnu 1956 a podrobněji definována na zasedání Ústředního výboru strany v únoru 1957, které se zabývalo problémem “efektivnosti národního hospodářství”. Zásady nových opatření v organisaci a v systému plánování a financování byly pak projednány Ústředním výborem v září 1957 a celý projekt hospodářské reorganisace byl předložen k “všenárodní diskusi” v říjnu 1957. Diskuse vyústila v další zasedání ÚV KSČ, které dne 25. února 1958 schválilo to, co “Plánované hospodářství” v dubnovém čísle nazývá “jednu z nejrozsáhlejších akcí v organisaci našeho národního hospodářství”. Jádrem této poslední reorganisace je rozsáhlá decentralisace pravomoci, spojená se zrušením hlavních správ v ministerstvech jako tak zvaných orgánů operativního řízení průmyslu. Dnem 1. dubna 1958 byly vytvořeny nové výrobně-hospodářské jednotky, převážně ve formě podniků, které jsou vybaveny rozsáhlou pravomocí a — abychom zase užili formulace Plánovaného hospodářství — “jsou samostatně odpovědné za naplňování hlavních cílů národohospodářského plánu”. Smyslem nových opatření je “přiblížit řízení průmyslu výrobě, odstranit přežilou, dnešní úrovni národního hospodářství již neodpovídající centralisaci a zejména vytvořit všechny podmínky pro zvýšení účasti pracujících na řízení”. Režim je si ovšem dobře vědom toho, že vybavení hospodářských vedoucích v jednotlivých podnicích a sdruženích podniků takovou širokou pravomocí je spojeno se značným nebezpečím pro jeho autoritu. Proto klade neustále zvláštní důraz na onu “zvýšenou účast pracujících na řízení”; přitom naráží však na jiné nebezpečí, představované strašidlem dělnických rad, které jsou vedoucím hospodářským orgánem jugoslávských podniků a které po určitou dobu hrály dosti významnou úlohu ta- 24 [pageend26]ké v polském a maďarském národním hospodářství. Režim se snaží řešit tuto ve skutečnosti neřešitelnou problematiku tím, že brzdící kontrolu hospodářských vedení v podnicích a závodech chce přesunout na odborové, hlavně však na stranické organisace. Účelem tohoto pojednání je ukázat, jak se od komunistického puče v únoru 1948 úloha těchto organisací v hospodářství postupně vyvíjela a jak v posledních týdnech vrcholila. První příležitost upravit vliv strany na řízení hospodářství měl režim na IX. sjezdu KSC, který se konal od 25.-29. května 1949 a který se mimo jiné u- snesl na novém organisačním řádu rodné strany. Tento řád pojednával o závodní organisaci a o jejích úkolech v článku 24 a formuloval tyto úkoly, pokud šlo o vliv na národní hospodářství ještě velmi opatrně a zdrženlivě. Stanovil totiž: “Závodní organisace . . . vede osazenstvo k stálému zvyšování výrobní práce; dbá o správný poměr komunistů k odborové organisaci, kterou nesmí závodní organisace obcházet ani nahrazovat; prostřednictvím odborů organisuje socialistickou soutěž; prosazuje šetrné zacházení se stroji a jejich plné využití, potírá každou nehospodárnost a zakročuje proti plýtvání národním majetkem; usiluje o utužení pracovní kázně, o plné využití pracovního dne; dbá o dobrou jakost výrobků svého návodu; pomáhá zlepšovatelům a průkopníkům nových pracovních metod, stará se o to, aby byly zkušenosti a nové způsoby sdělovány všemu osazenstvu; stará se o zlepšení sociálních, zdravotních a kulturních opatření pro osazenstvo; vychovává členy strany, aby stále zvyšovali svou kvalifikaci a byli v práci příkladem všemu osazenstvu.” Ani slovem se organisační řád nezmiňoval o tom, že by závodní organisace přímo nebo přes odbory spolupracovala s vedením podniku, a tím méně stanovil nějaké právo kontroly ve prospěch závodní organisace nebo nějakou povinnost vedení informovat závodní organisaci o své činnosti a podávat jí zprávy nebo vysvětlení. Pokud jde o ústavy, úřady a školy, stanovil organisační řád, že závodní organisace tam plní své úkoly obdobně a zajišťují “správný chod a stále dokonalejší plnění všech úkolů svého ústavu, úřadu i školy”. Dalšího stadia vývoje bylo dosaženo, když organisační řád z roku 1949 byl na první celostátní konferenci KSC, ko.nané v prosinci 1952, nahrazen novými stanovami, ačkoli konference podle ustanovení organisačního řádu k takovému opatření nebyla oprávněna. Tyto stanovy upravovaly poměry základních organisací strany v oddílu IX. článcích 63-70. Organisace strany byla uskutečněna v podstatě na výrobním a nikoli na místním podkladě. Článek 63 stanovil, že se základní organisace tvoří “v továrnách, závodech, dílnách, obchodních podnicích, státních statcích a strojních stanicích, v oddílech ozbrojených sil 25 [pageend27]republiky, ve vesnicích, úřadech, učilištích atd., kde jsou nejméně tři členové strany”. Úkoly základních stranických organisa- cí byly vymezeny v článku 69, a to úkoly hospodářské v jeho bodech d) • f), které zněly: “Úkolem základní stranické organisa- ce je . . . d) mobilisace pracujících v závodech, úřadech, institucích, státních statcích, strojních a traktorových stanicích, ve vesnicích atd. k plnění plánu, k upevnění pracovní a státní discipliny, k rozvíjení socialistického soutěžení a údernického hnutí; e) udržovat stálý styk s vedením závodu, cítit zodpovědnost za plnění úkolů a aaiž by vedení závodu bylo nahrazováno, upozorňovat na nedostatky a pomáhat při jejich odstraňování; f) boj proti nepořádku a nehospodár- nému vedení práce v podnicích, úřadech, státních statcích a pod. a každodenní péče o zlepšování kulturně-ži- votních podmínek dělníků, pracujících rolníků, úředníků a inteligence . . .” Je příznačné, že činnost základních or- ganisací nebyla již vázána prostřednictvím odborových organisací, o nichž se v této souvislosti vůbec nemluvilo. Jinak se ovšem ani nyní ještě nestanovilo jakékoli kontrolní právo a ustanovení o “udržování stálého styku s vedením závodu” znělo dosti nesměle. Když se v červnu 1954 sešel X. sjezd KSČ, zabýval se také shora uvedenými stanovami, které vlastně teprve ratifikoval, resp. ratihaboval. Při této příležitosti provedl ovšem také některé změny ve shora citovaném ustanovení článku 69, písm. e). Tajemník ÚV KSČ Václav Pasek, který na sjezdu referoval o navržených změnách ve stanovách, vysvětlil, že význam uplatňování stranického vlivu na vedení hospodářství zvláště vzrostl v průběhu plnění usnesení IX. sjezdu strany. “Do popředí vystoupila potřeba dále zvýšit úroveň řízení hospodářské a státní činnosti, žádat na stranických organisa- cích, aby věnovaly zvýšenou pozornost stranicko-politické práci, která je základním předpokladem stálosti hospodářských úspěchů.” Pasek však dodal, že původní formulace příslušného ustanovení stanov o tomto zvýšeném vlivu strany v závodech se neosvědčila a že ustanovení nebylo všude správně pochopeno a v praxí se vší odpovědností důsledností uplatňováno. “Je častým zjevem, že organisace strany se snaží nahrazovat hospodářský aparát, zasahují do pravomoci vedoucích nebo na druhé straně dochází k ignorování hospodářských úkolů. Organisace přehlížejí nedostatky ve výrobě, nezjedná- vají nápravu a omezují se jen na vnitrostranickou práci.” Zvláštní pozornost musil mluvčí ústředního sekretariátu věnovat práci stranických organisací na ministerstvech ä jiných ústředních a nižších úřadech. Vysvětlil, že působnost a pravomoc těchto úřadů je mnohem širší a zasahuje do oblasti mimo rámec úřadu, kam stranická organisace nemůže a nemá právo zasahovat. Z tohoto důvodu “stranická organisace úřadu nemůže mít právo uplatňovat přímý vliv na jeho vedení a náplň práce. Tento úkol plní vyšší stranický orgán, který řídí a odpovídá za jeho práci přímo a svým usnesením dává směrnici pro práci komunistů ve vedení úřadů”. Na základě návrhu předloženého Paš- kem bylo znění článku 69 e), který se 26 [pageend28]následkem vsunutí nového článku do stanov stal článkem 70 e), upraveno takto: “Ke zvýšení úlohy základních stranických organisací ve výrobních a obchodních podnicích včetně strojních a traktorových stanic, státních statků, a ke zvýšení jejich odpovědnosti za stav práce v podniku, mají základní organisa- ce strany právo kontroly činnosti správy podniku, to znamená, udržovat stálý styk s vedením závodu, cítit odpovědnost za plnění úkolů a aniž by vedení závodu bylo nahrazováno, upozorňovat na nedostatky a pomáhat při jejich odstraňování.” V dalším odstavci bylo pak stanoveno, že stranické or- ganisace na ministerstvech a jiných úřadech a institucích nemohou využívat práva kontroly, “že jsou však povinny upozorňovat na nedostatky v práci” a “zasílat připomínky a materiál” buď Ústřednímu výboru KSČ a vedoucímu úřadu nebo u nižších úřadů příslušným stranickým orgánům a vedoucímu úřadu. Zde se tedy mluvilo po prvé o kontrolním právu stranických organisací. Byly však vyslovovány názory, že účelem změny stanov v tomto bodě nebylo ani tolik zavedení práva kontroly jako vyloučení nežádoucích zásahů stranických funkcionářů do administrativních opatření ministerstev a jiných státních úřadů. Důvodem těchto domněnek bylo, že obdobná opatření byla ve stejné době učiněna též jinými satelitními režimy. Po XX. sjezdu KSSS konala se v červnu 1956 druhá celostátní konference KSČ, která měla za úkol přizpůsobit politické a hospodářské poměry v Československu směrnicím, na nichž se usnesl sjezd “mateřské strany”. Ustanovení článku 70 e) se stalo znovu předmětem zvláštní pozornosti. Byla navržena opětná jeho změna. Mluvčím byl nyní jiný tajemník ÚV KSČ Bruno Koehler, který vysvětlil potřebu nové úpravy takto: “Mnohé základní organisace právo kontroly zužují jen na požadování zpráv od vedení podniku a na připomínání jeho povinností. Druhá stránka kontroly — činorodé projednávání výrobních úkolů a mobilisace pracujících za splnění plánu — se často opomíjí.” Považoval ovšem zároveň za nutné zdůraznit znovu, že náprava, které se mělo dosáhnout novou formulací, se nemůže vztahovat na stranické organisace v ministerstvech a jiných úřadech a institucích, a opakoval hořejší argumentaci, vylučující možnost poskytnout právo kontroly těmto organisacím. Změny uskutečněné v článku 70 e) byly tentokryt celkem menšího významu. Dosavadní hospodářská pravomoc stranických organisací byla rozšířena o právo “požadovat zprávy o hospodářské činnosti od vedení závodu, projednávat plnění výrobních plánů a mobili- sovat pracující za jejich splnění”. Jinak šlo v podstatě jen o stylistické změny, resp. doplňky. Nyní po dalších dvou letech dochází k jiné, ovšem dosti dalekasáhlé a významné změně, která se, alespoň zatím, ovšem neprovedla “legální” formou, t. j. změnou stanov, nýbrž jaksi neformálně a nenápadně. Dne 21. května 1958 zdůraznilo Rudé právo v úvodníku nedostatek “političnosti v hospodářském vedení”. Tento nedostatek vidělo v činnosti nebo spíše v nečinnosti základních organisací v závodech a podnicích. Zároveň vyslovilo již shora uvedené obavy, že by decentralisace 2T [pageend29]pravomoci na podniky a závody mohla příliš posílit sebevědomí hospodářských vedoucích na úkor autority stranických orgánů a tím celého režimu. Obavy a cesta, jakou se jim mělo čelit, byly popsány takto: “Strana počítá s tím, že při decentra- lisaci pravomoci na podniky a závody může dojít k chybám. Proto strana rozhodla rozšířit právo kontroly stranických organisací o právo sistovat, t. j, pozastavit případná nesprávná, společensky škodlivá rozhodnutí hospodářského vedení. Právo sistace je tu proto, aby nedošlo k hrubým přehmatům. Celá politicko-organisační činnost stranických organisací, výchova a vedení hospodářských pracovníků však musí vytvářet zdravé ovzduší, v němž by právo sistace nemuselo být použito.” Je jasné, že dosavadní znění stanov nedává stranickým organisacím daleko* Na XI. sjezdu KSČ stalo se právo sistace stranických organisací zřejmě předmětem názorových rozdílů. Podle zprávy návrhové komise bylo rozhodnuto “nedoporučit, aby do stanov bylo zahrnuto právo základních organisací strany pozastavit rozhodnutí hospodářských orgánů”. Komise totiž soudila, že “tato změna stanov by ve svých důsledcích mohla vést k administrativnímu způsobu práce stranických organisací, že nové organisační řízení národního hospodářství vytváří příznivé podmínky k plnému a účinnému uplatňování práva kontroly správy podniku základní organisací .. . . ” Jinými slovy komise se obávala, že by si základní organisace osobovaly právo v podniku rozhodovat místo jeho vedení, a uvědomila si katastrofální následky takové úpravy. sáhlé právo pozastavit opatření hospodářských vedoucích s odkladným účinkem. Takové právo by jim mohlo poskytnout jen nové ustanovení stanov, k němuž v době sepsání onoho úvodníku v Rudém právu ještě nedošlo * ). V dalším úvodníku z 2. června 1958 rozvedlo Rudé právo, jak si představuje onu “politicko-organisační činnost” stranických organisací a onu “výchovu a vedení hospodářských pracovníků”. Pod titulkem Roste odpovědnost komunistů v závodech vysvětlilo, že “stranická organisace má vedle péče o ideologický růst členů strany působit na jednání jednotlivých soudruhů. Povinností stranického kolektivu je starat se o soudruhy, které strana povolala do odpovědných funkcí ve vedení závodu. Velká pravomoc, která nyní těmto soudruhům byla dána do rukou, je drahocenné bohatství, které při správném používání přinese hodně užitku. Může se však stát, že některý soudruh se dopustí chyb ve své práci. Je tu však stranická organisace, která má povinnost působit včas na soudruhy ve vedení podniku, závodu a dílen a vyžadovat od nich důsledné plnění směrnic strany.” Zdá se, že v praxi naráží výkon tohoto rozšířeného kontrolního práva stranických organisací na potíže. V obvyklé rubrice Rudého práva “Ze zkušenosti stranických organisací’ pojednával 14. června 1958 Jan Dvořák, tajemník OV KSČ v Lanškrouně, o “právu kontroly v nových podmínkách závodů”. Uvedl zejména, že byro OV KSČ v Lanškrouně “doporučilo základním organisacím v okrese, aby otázky správného používání práva i možnosti sistace, t. j. pozastavení rozhodnutí vedení, i upevnění soudřužských vztahů mezi nimi a '28 [pageend30]hospodářskými vedoucími projednaly na členských schůzích.” 0 účelu zvýšeného kontrolního práva řekl ovšem něco, co s možností sistace nesouvisí: “Uplatňovat právo kontroly neznamená jen požadovat od vedoucích pracovníků, aby předložili zprávu o plnění plánu, o tom, jaká jsou činěna opatření, atd. Hlavní část práva kontroly je třeba vidět v tom, že po provedené kontrole má následovat realisa- ce navrhovaných opatření, a to mobili- saci pracujících.” Tímto způsobem prozradil, oč ve skutečnosti jde. Vysvětlil to také na příkladě: “Dobře to pochopili soudruzi v celozávodním výboru strany ve Východočeských papírnách. Na požadavek vedení závodu politicky zajišťovali přeřazení pracovních sil na dutinkový sál a úspěšně bojovali za to, aby co nejvíce pracovníků bylo zařazeno na druhé směny . . . Naproti tomu vyslovil bezpartijní mistr Beran názor, že při řešení problémů mzdové politiky je ještě malá pomoc a kontrola od komunistů.” Tento příklad je charakteristický pro danou situaci. Režim chce na jedné straně aby stranické organisace bránily hospodářským vedoucím v příliš samostatném používání nově jim poskytnutých práv hospodářského řízení. Na druhé straně je si ovšem vědom toho, že jen odborně kvalifikovaný, zkušený činovník může zaručit úspěšné vedení závodu nebo podniku. Režim vyslovuje proto zbožnou naději, že v praxi postačí “politicko-organisační vliv” a “výchovná a vedoucí činnost” stranických organisací, a že k výkonu práva sistace nedojde. Je jasné, že hospodářští vedoucí nebudou vítat nové právo stranických organisací k zásahům do jejich rozhodovací pravomoci. Zatím si zřejmě vykládají rozšířená kontrolní právo organisací tak, že na ně přesunují opatření, která v závodě jsou nepopulární, a tam, kde pak organisace neuspěje, představitelé hospodářského vedení si stěžují, že “je ještě malá pomoc a podpora od komunistů”. Režimu hrozí další nebezpečí. Mohlo by dojít k tomu, že stranické organisace si vyloží zvýšené právo kontroly a nové právo sistace ve prospěch dělníků a že budou “sistovat” opatření, směřující v zájmu vyššího hospodářského výkonu ke zvýšení pracovního břemene. Takový výklad by ovšem byl v přímém rozporu s úmysly režimu. Není vyloučeno, že by hospodářští vedoucí takový postup jen vítali, aby celé opatření bylo tímto způsobem přivedeno ad absurdum. Ať už vývoj bude jakýkoli, lze si značnou mírou určitosti předpovídat, že v nedaleké budoucnosti bude stranické vedení zase nuceno konstatovat, že si stranické organisace nové opatření nesprávně vyložily, že se minulo se svým cílem. Bude následovat nová změna “kontrolního práva”, rovněž odsouzená k nezdaru. Dokud v oblasti československého hospodářství nedojde k obnově zdravých zásad účelné organisace, které na jedné straně umožní účinné jeho řízení k tomu kvalifikovanými odborníky, na druhé straně však také Zabezpečí plnou ochranu práv dělníků na spravedlivou odměnu a přiměřené pracovní podmínky, budou výsledky všech stranických experimentů neuspokojivé. V tom tkví zároveň naděje, že nakonec komunistický režim ztroskotá na poli hospodářském, což by přirozeně muselo znamenat i konec jeho politické moci. [pageend31]Slovo má Přehled O KOMUNISMU Říjen 1956: “Po víc než třicet let byla komunistická praxe násilným uskutečňováním komunistické theorie . . . Dnes, jako theorie je komunismus v rozkladné přeměně, kterou provádějí — bez zvláštního zasahování zvenčí — sami komunisté ... V řeči politické je nastolení národního komunismu prvním krokem ke skutečnému zvratu, protože teprve na Moskvě nezávislý režim se může stát obětí působení vnitřních sil.” Duben 1957: “V koexistenci musí komunismus soutěžit s demokracií nejen ve svobodném světě, ale i doma, ať chce či nechce, se z něho stává relativní politické učení — a to si nadlouho komunisté nemohou dovolit . . . Skutečné dilemma Moskvy je v tom, že soutěživé soužití jim hrozí zastavením výboje a rozmělněním jejich učení. Jeli tento úsudek správný, pak Moskvě musí jít nyní o to, aby ve výboji pokračovala rychleji nežli bude pokračovat ideový rozklad komunismu.” Listo-pad 1957: “Je-li dnes jasné, že roste hrubá moc Sovětů, je též zřejmé, že rostou vnitřní rozpory v komunismu. Vojenská moc v rukou vládnoucích klik se zvyšuje, ale za cenu stále větší isolace těchto klik od ‘4mas” a národů, jež tuto sílu údajně nesou. Kreml stále staví nová patra v mrakodrapu, jehož základy větrají a drobí se. Jde mu tedy dnes asi o to, aby dosáhl rozhodnutí na vnější frontě se svobodným světem dříve, než by mohlo dojít k rozhodnutí na frontě vnitřní.” Prosinec 1957: “Neboť i sebemodernější zbraně a sebevětší množství sputníků nepomáhají proti jedné chorobě, která se u Sovětů jmenuje ideová zrezivělost. Východoevropský “revisionismus” podstatně nahlodal a nahlodáva posice, na nichž kdysi spočívala velká přitažlivost sovětského příkladu. Bez těchto posic je SSSR jenom jednou z velmocí — sice pořád velmocí, kontrolující nejmodernější a nejničivější zbraně, ale bez mythu, který Moskvě dobyl větších vítězství než mohla a může dosáhnout Rudá armáda.” O TITOVI Prosinec 1956: “Na rozdíl od hitlerovského Německa z roku 1938, jež bylo jen zaťatou pěstí vojenské moci, Sovětský svaz je něčím víc: je to moc, založená na ideologii, a tedy zranitelná na jiné než vojenské frontě.” Říjen 1957: “Tito je realista, jestliže volil právě tuto dobu k určitému sblížení se sovětským blokem. Reagoval logicky na klima, v němž Sověty mají zřejmou vojensko-vědeckou a tudíž psychologickou převahu nad Západem. Na druhé straně ví — a několikrát to veřejně prohlásil — že americká pomoc byla 30 [pageend32]celkem nezištná a že by pomoc v takovém rozsahu od Sovětského svazu bez dalekosáhlých závazků nikdy nedostal. Ví také, že bez další americké pomoci by jeho armáda a hlavně letectvo s nynější převahou americké výzbroje zahynuly na úbytě. V tomto kličkování mezi Scyllou a Charybdou, jež se stalo jeho osudem od začátku partyzánské války a dnes je jeho stěžejní taktikou, Tito někdy před příštím červnem udělá patrně krok, který by mu pomohl zachránit z americké pomoci, co se dá.” O STŘEDNÍM VÝCHODĚ Leden 1956: “Republika si pod taktovkou Kremlu začala hrát na malou Ameriku . . . Funkce Československa v tomto programu “hospodářské pomoci zaostalým zemím” je ovšem přizpůsobena generální linii celkové koexistenční ofensi- vy sovětského bloku. “Pomoc” je poskytována tak, že československý zahraniční obchod podbízí nebo dává zadarmo. Účelem “pomoci” je šíření komunismu.” Říjen 1957: ‘‘Egypt a Sýrie jsou země klíčově důležité. První z nich má v rukou Suezský kanál, druhou zemí vedou důležitá naftová potrubí do Středozemí. Kritická situace na Středním Východě se ovšem nezrodila přes noc. Po tři roky komunisté zcela otevřeně usilují o to, aby hospodářsky i politicky spoutali Egypt a Sýrii. Hlavním nástrojem tohoto pronikání byl obchod.” “Co však zaráží, je lhostejnost svobodného světa k tomuto vývoji událostí. Listujeme-li katalogy periodické literatury (ať již světové nebo americké), najdeme sice dva roky staré zmínky o dodávkách československých zbraní Egyptu, ale jinak s nečetnými výjimkami jako by celá hospedářsko-poli- tická ofensiva Československa na Středním Východě novinám a časopisům unikala.” “Svět, zvyklý na mocenské uvažování, upírá své zraky spíše na vztah Arabů k Moskvě než na poměr Arabů k moskevským satelitům. To je omyl, který Československu umožňuje potichoučku pronikat do oblastí, kde by přímý moskevský zásah způsobil světový poplach.” O HOSPODÁŘSKÉ SOUTĚŽI Červen 1957: “Je-li dovoleno předvídat, řekněme ještě toto: podmínky soutěživého soužití určuje svobodný svět, neboť jsou to komunistické země, které se chtějí vyšvihnout na úroveň civilisačního blahobytu demokracie, nikoli naopak. Komunismus chce být hospodářsky alespoň na takové úrovni jako je demokracie, a k dosažení tohoto cíle je někdy ochoten, někdy nucen kroutit i překrucovat své vlastní principy. Od počátku této koexistence přibylo jen několik procent na výrobě oceli, ale velmi mnoho procent ubylo na pevnosti a vnitřní síle komunismu. Jeho proiblém není jen v tom, aby hospodářsky dohnal Ameriku. Jde o to, jaká ideologie bude sídlit v Kremlu, jestliže se mu vůbec podaří, aby ji dohnal.” O EXILU Záři 1957: “Tradiční pojem exilu jako sdružení cizinců s předsedou, funkcionáři a valnými hromadami definitivně přestal být aktuální. V této výlučné podobě 31 [pageend33]exil může působit dále — a pravděpodobně se o to i pokusí. Avšak význam těchto forem práce v současném světovém vývoji bude asi takový, jako účinek ručnice v nukleární válce.” “Vedení politického exilu v minulosti představovalo jakousi alternativu, re- servní zbraň v arsenálu Západu, která byla namířena přímo proti moskevskému imperialismu ve východní Evropě. Tím, že se bojiště rozšířilo o neutrály, přestala tato reservní alternativa hrát hlavní úlohu. Chce-li zahraniční akce exilu znovu nabýt své bývalé užitečnosti a účinnosti, musí jí nabýt tím, že se uplatní také na tom úseku, o který nyní běží. Řečeno obrazně: v roce 1918 osvobození šlo domů přes Sibiř. Není důvodů očekávat, že nové osvobození musí přijít po letecké lince New York-Praha. V politických úvahách se často citují Masarykova slova, že z československé věci je třeba učinit otázku světovou. “Prakticky záleží na tom, do jaké míry budeme s to učinit z naší otázky také takovou politickou zbraň a sílu, která může přispět k rozhodnutí boje o Asii a Afriku. Není sebemenší pochyby o tom, že toho lze dosáhnout: největšími trumfy Západu v poslední době bylo Polsko, Maďarsko a Djilas. Tato potřeba světovosti není zcela novým prvkem v psychologii zahraniční akce. Po mnoho let byl československý exil jakousi isolovanou sociologickou a politickou skutečností, nesrůsta- jící s přirozeným politickým životem svobodného světa. Stále se udržoval v bludu, že je důležitější pořádat stranické a spolkové schůze než hovořit k sousedovi jiné národnosti. V poslední době se však začaly projevovat tendence napojit zahraniční akci na americké a kanadské organisace krajanů. To neznamená nic jiného než doznání potřeby stát se součástí sil svobodného světa.” “V prvním odboji to Masaryk dokázal tím, že postavil legie, které spojencům pomohly vyhrát válku. Dnes sice vojenské legie nepotřebujeme, ale můžeme postavit legie politické. Nejde tu jenom o Ameriku. Máme potenciální spojence také mezi asijskými a africkými neutrály: nejen, že jejich dnešní problémy jsou velmi podobné našemu boji za národní svobodu a našemu úsilí o konsolidaci mladého státu; jsou podobné i tím, že mnohé neutrální státy jsou v t4pčedúnorové” situaci. Zde je velmi, velmi široké pole účinného pracovního působení pro zahraniční akci. Je to dokonce pole, kam my máme jít spíše než naši západní spojenci.” “Čím méně budeme politickým exilem, hrajícím si jen na svém vlastním písečku, tím větší budeme mít vliv. Zní jako paradox to, co ještě před nedá vnem by se bylo považovalo za národní svatokrádež: že aby exil mohl splnit své poslání, musí z exilu vyemi- grovat do světa. V zajetí exilových forem a problémů z československé věci nikdy otázku světovou neudělá.” O DOMOVU Září 1957: “My se obvykle ptáme: co podnikají naši proti cizímu politickému systému? Ale což, kladou-li si doma realističtější, méně náročnou otázku: Jak zachránit zemi a její národní kulturu proti cizímu vlivu? Bylo by tolik překvapující, kdyby hlavním thematem soudobého myšlení v Československu byl spíše otazník, zda Vušehrad či Kreml, než Blaník proti Kremlu?” 32 [pageend34]SLOVO MÁ R EŽIM Aby všichni učni byli . . . Dnes informoval ministr školství a kultury, dr. František Kahuda novináře, jak bude naše školství uskutečňovat usnesení 11. sjezdu strany. Nový školský systém, který se připravuje, bude budován tak, aby v roce 1960-1961 vycházela všechna naše mládež ze škol nejméně ve věku 15-let. Naše jedenáctiletka přes všechno úsilí o polytechnisaci výchovy vzdělává mládež stále ještě odtrženě od výrobní praxe. Polytechnický charakter pokusných 12-letek bude vyjádřen jednak v nově pojatém obsahu . . . všeobecně vzdělávacích předmětů — jednak zvláštními předměty — jako jsou ruční práce a základy výroby — tyto dva nové předměty, jednak v systému mimoškolní a mimotřídní výchovy, jako je všeobecně prospěšná práce žáků, prázdninová pracovní praxe, praktické kursy a zájmové kroužky. Ale půjde i o nové, obsahové pojetí stávajících vědních disciplin. Při vyučování společenským vědám, zejména pokud je o zajištění politické výchovy, při vyučování dějepisu a hospodářskému zeměpisu, budou žáci seznamováni se socialistickým výrobním způsobem a s jeho zásadní převahou nad výrobním způsobem kapitalistickým. Poznají, jaký význam má rozvoj materiální výroby pro budování socialismu a komunismu. Seznámí se s úspěchy dosaženými . . . i s úkoly, které vytyčuje strana a vláda k dalšímu rozvoji výroby, i s právy a povinnostmi pracujících. V 6. až 9. třídě se žáci v dílnách buď školy, vlastní školy všeobecně vzdělávací nebo odborné nebo v dílnách na závodě . . . seznámí s ručním obráběním dřeva a kovu, se základními pracemi elektro- montážními a se základními pěstitelskými a chovatelskými pracemi. My očekáváme, že tato práce v dílnách dostane nyní své funkční zaměření neboť ona je přípravou k tomu, co bude následovat v obsahu vyučování ve vyšších třídách. Práce v dílnách už nebude samoúčelná. V tom smyslu, že se tam vyrábí částky dřevěné nebo kovové bez jakéhokoli funkčního výrobního zaměření. Toto chceme změnit. Žáci dvanáctiletky budou tak vedeni k tomu, aby po skončení školy vykonali učňovskou zkoušku z příslušného učebního oboru a získali vedle maturitního vysvědčení 1 učňovský list. Žáci, kteří s úspěchem vykonají kromě maturitní zkoušky také zkoušku učňovskou budou přednostně přijímáni na vysoké školy. Pražský rozhlas 24. června 1958 [pageend35]ČESKOSLOVENSKÝ PŘEHLED (Czechoslovak Review) is published monthly by Free Europe Press, Free Europe Committee, Inc. — Two Park Avenue,New York 16, N.Y. — This publication does not necessarily reflect the official views of the Free Europe Committee, Inc. — Subscription rate: $ 3 per year. UNIVERSUM PRESS CO, 15 VANDEWATER ST. NW YORK-TeL WO 2*1131 [pageend36]