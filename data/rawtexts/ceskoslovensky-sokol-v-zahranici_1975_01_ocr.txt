ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXV Leden 1975 Číslo 1 HOJ VZHŮRU, Hudba: ANTONÍN BROTAN Máš ocelové perutě a ocelový spár, a v dol jak hledíš napnutě, máš v oku blesku žár. Jen dál a dál, jen výš a výš, hle lovce, chraň se, chraň! Cím v letu výš, tím bude spíš ti k smíchu jeho zbraň! A co to jásá po kraji, ty Sokolíku můj? To tisícové dívají se vzhůru na let tvůj. Jen dál a dál, jen výš a výš, tys naší síly vzor, a ty své mety doletíš i každé bouři vzdor. Hoj, vzhůru, český Sokole, až v bouřných mraků lem, ať s vichrem vidí v zápole tě celá česká zem! jen dál, jen dál, jen výš a výš, a střež nám prapor náš! Tvá peruť mávej nahoře a dole naše paž! Slova: J. V. SLÁDEK pestrý Sokole [pageend1]TŘICET PĚT LET JEDNATELEM PAŘÍŽSKÉHO SOKOLA K 75. narozeninám br. Františka Fiedlera Dr. Antonín Hřebík Není mnoho případů v dějinách Sokolstva, kdy sokolský činovník setrvává ve své funkci po 35 roků - a po celou tuto dobu svou funkci vzorně vykonává. Bratr František Fiedlerstal se jednatelem Pařížského Sokola v roce 1939 a je jím dodnes, tedy již plných 35 let. To ovšem není jeho jediná sokolská funkce. Bratr Fiedler je po 14 roků - od r. 1961 - členem výboru a předsednictva Ústředí Čs. Sokolstva v zahraničí - a od vzniku Sokolské župy Západoevropské je jejím svědomitým činovníkem a po řadu let vzorným župním jednatelem. Bratr František Fiedler, který se narodil 3. ledna 1900 ve Žúárkách u Hronova ve východních Čechách, byl Sokolem od svého mládí. Od svých 10 let cvičil v jednotě ve svém rodišti, kde jeho bratr byl náčelníkem. Od svých 15 let - za svých studií na Obchodní škole v Hronově - cvičil jako dorostenec v tamním Sokole. V letech 1919 až 1924, kdy působil v Ústí nad Labem, byl tam v Sokole vedoucím žactva. V té době měli tam Sokolové již tehdy co činit s pověstným K.H. Frankem, který byl vůdcem su- detských Němců v jejich nenávistném štvaní proti Čs . republice a jejímu presidentovi. Když se v r. 1923 konal v Ústí nad Labem slet So2 [pageend2]kolské župy Krušnohorské, K. H. Frank dělal vše možné, aby slet, který prohlašoval za "provokaci", znemožnil. Přes zákaz okresního hejtmanství uspořádal protestní manifestaci, proti níž se však Sokolové -as nimi i bratři legionáři - rozhodně postavili. Skončilo to, jak vzpomíná br. Fiedler, tragicky - v neprospěch sudetských Němců a Frank se zachránil jedině tím, že po nezdařené protestní manifestaci z města utekl. Z Ústí nad Labem odjel br. Fiedler za povoláním do Bulharska, jako tajemník České kolonie a později se tam stal úředníkem Čs.- Bulharské Obchodní komory. V Sofii, která byla tehdy zmítána boji mezi komunisty a Macedónci - a dokonce i atentáty, byl - podle vzpomínek br. Fiedlera - krásný a pokojný život hlavně v Sokole. Brzy po svém příjezdu stal se bratr Fiedler jednatelem Sokola v Sofii a v dalších letech pak i náčelníkem jednoty. Sokolové v Sofii měli v té době také příležitost uvítat a provázet tam starostu Československé Obce Sokolské bratra Dr. Josefa Scheinera, na což br. Fiedler rád vzpomíná. V září 1929 odjel br. Fiedler do Paříže, aby se tam zdokonalil ve francouzštině. Také tam ovšem vedla jeho první cesta do Sokola, kde se ihned začlenil do práce - ve cvičitels- kém sboru Pařížského Sokola, vedeném tehdy náčelníkem br. Kirchnerem. Když na počátku druhé světové války v r. 1939 bratři Pařížského Sokola - v čele s náčelníkem bratrem Tichým - odešli do Agdu, jako dobrovolníci nově se tvořící čs. vojenské jednotky, br. Fiedler - jak sám o sobě píše "co by invalida" - převzal jednatelství Pařížského Sokola po br. Jiřím Špánkovi, který 3 [pageend3]s ostatními bratry odešel do Agdu. A jednatelem zůstal br. Fiedler až dodnes, tedy již plných 35 roků. Své jednatelství vykonává tak, že by v sokolských činovnických školách mohl být dáván za vzor svědomitého a vzorného jednatele. Jeho jednatelské zprávy pro valné hromady jednoty jsou vždy nejen jasným přehledem činnosti jednoty za uplynulý rok, ale jsou také vždy vzácnými projevy o Tyršově a Fiignerově sokolství a o jeho zásadách a cílech. Když v roce 1962 Pařížský Sokol vzpomínal svého století - včetně "Česko-Moravské Besedy", založené r. 1862, která v r. 1892 byla přeměněna na "Sokol Pařížský", bratr jednatel Fiedler v závěru své zprávy při valné hromadě 25. března 1962 napsal: "Proto musíme o to dbát, aby přes všechny potíže a překážky SOKOL náš pokračoval ve své cestě a dožil se té velké chvíle, kdy mu nové úkoly v národě otevřou cestu nového rozmachu a rozkvětu - pro blaho a radost všech. Neboň až ta doba nového svítání v naší vlasti přijde, může to být jedině ideál sokolský, který národ povznese z temna a morální bídy, do jakých byl, proti své vůli, komunisty zavlečen. Svobodu národu, Sokolu ZDAR!" Po vypuknutí druhé světové války br. František Fiedler se ihned začlenil do odboje proti nacistům. Pro svou protinacistickou činnost byl hned na počátku okupace Francie zatčen Gestapem a poseděl si 5 měsíců v nacistickém kriminále. A znovu pak před koncem války, když nacisté našli v kapse jednoho desertéra - Poláka - z nacistické armády adresu br. Fiedlera, na něhož se tento zběh chtěl obrátit o pomoc, br. Fiedler byl znovu zatčen Gestapem. Bylo však pro něho štěstím, že v té době spojenecké armády byly vzdáleny již jen 100 km od Paříže a francouzská resistence v té době vězňům vše4 [pageend4]možně pomáhala. Tři dny před osvobozením Paříže br. Fiedler byl propuštěn a ihned se začlenil do práce. Za svou odbojovou činnost proti nacistům byl vyznamenán válečným křížem s bronzovou hvězdou a medailí za odboj "Reconnaissance francaise". Za zásluhy v tělovýchově byl br. Fiedlerovi udělen řád "Chevalier de 1'Ordre de la Santé publique". Bratra Fiedlera jsem znal podle jména - z jeho činnosti v Pařížském Sokole - již dlouho před tím, než jsem se s ním setkal osobně. Poprvé to bylo brzy po skončení druhé světové války, kdy br. Fiedler přijel na návštěvu do Prahy a přišel ovšem také do Tyršova domu. Hovořili jsme tehdy hlavně o nových ú- kolech Sokola ve znovu svobodném Československu. - Podruhé jsem se setkal s br. Fiedlerem v srpnu 1947, kdy jsme se vraceli z velkého zájezdu ČOS do Spojených států přes Paříž,kde jsme tehdy uspořádali veřejné vystoupení vzorných sokolských družstev ČOS. Tehdy jsme s br. Fiedlerem hovořili hlavně o přípravách na XI. všesokolský slet v Praze v r. 1948, při němž jsme ovšem my se ženou již nemohli být, nebot koncem května 1948 jsme musili z Československa uprchnout. Brzy na to však - v září 1948 - dleli jsme již opět mezi Pařížskými Sokoly, kam jsme tehdy přijeli z Bruselu v Belgii a kde jsme - ve dnech 4. až 15. září 1948 - prožili 12 krásných sokolských dnů.Mimo jiné schůze a porady konala se tam 8. září 1948 důležitá mimořádná valná hromada Pařížského Sokola, která jednomyslně rozhodla o rozchodu jednoty s tehdy již komunisty ovládanou Československou Obcí Sokolskou. Na tuto valnou hromadu přijel také starosta Londýnského Sokola, vzácný bratr Ing. Josef Daněk, se kterým a s představiteli Pařížského Sokola mě- 5 [pageend5]Z prvých porad o Os. Sokolstvu v zahraničí 8. září 1948 v Paříži. ~ Z leva do prava: jednatel Pařížského Sokola br.František Fiedler, starosta Londýnského Sokola br.Ing.Josef Daněk a starosta br. Dr. Antonín Hřebík. li jsme tehdy v Paříži první porady o Čs. So kolstvu v zahraničí a jeho úkolech v době zni- 6 [pageend6]cení sokolské organisace komunisty v Československu. V Paříži se tehdy konal 11. září 1948 také důstojný vzpomínkový večer na presidenta Dr. Edvarda Beneše, který krátce před tím 3. září 1948 - zemřel v Sezimově Ústí. Od té doby byli jsme s bratrem Fiedlerem v neustálém písemném styku a při různých příležitostech i ve styku osobním. Bylo to zvláště při sletech Čs. Sokolstva v zahraničí ve Vídni, při našich návratech z těchto sletů přes Paříž - a také ve Spojených státech za návštěv br. Fiedlera - jednou i při sletu Amerického Sokolstva v Chicagu, kdy společně s námi pochodoval ve sletovém průvodu. Výbor Ústředí Čs. Sokolstva v zahraničí se ve své schůzi 13. října 1974 v New Yorku jednomyslně usnesl věnovat br. Františku Fied- lerovi k jeho 75. narozeninám diplom čestného uznání za jeho celoživotní sokolskou práci. A na závěr chtěl bych zdůraznit krásná slova víry ve vítězství svobody a demokracie, která br. Fiedler napsal ve svém článku o Pařížském Sokole v "Československém Sokole v zahraničí" z listopadu 1972: "Svobodu nestačí jen dobývat a vydobýt, tu je nutno také stále střežit a hájit! - A protože od tragického února 1948 ten boj znovu započal a pokračuje, "Sokol Pařížský" v něm neochvějně setrvává a setrvá až do konce - při nejmenším až do té doby, co jeho záloha, ošlehaná životem a boji, tu bude na stráži. Věříme však, my "veteráni", že ani ta mladší generace, jež nastupuje, nikdy neopustí tu narýsovanou, jedině správnou cestu svobody a pravé demokracie, protože je to jediná cesta pro důstojný a lepší život národa a světa." Milý bratře Františku, do dalších. dlouhých let Tvého života a sokalské práce hodně zdraví a zdaru! 7 [pageend7]Z ÚSTŘEDÍ ZPRÁVA O CVIČITELSKÝCH ŠKOLÁCH ÚSTŘEDÍ VE VÍDNI A V MNICHOVĚ A O ZÁJEZDU DO ŠVÝCARSKA VE DNECH 18. ŘÍJNA AŽ 12. LISTOPADU 1974 Ze zprávy místostarostky sestry Marie Provazníkové Cvičitelská škola ve Vídni Trvala od 18. října do 28. října. V předvečer školy, 17. října, jsem se sešla s župním náčelníkem a náčelnicí a s bratrem Mirkem Češkou, abychom dojednali podrobný rozvrh a dělbu práce. Bratr Musil převzal pořadová cvičení, bratr Češka denní rozcvičky, několik hodin výcviku na nářadí a předcvičení při mých výkladech. Vyučovalo se v tělocvičně Sokola XVI ve Steinergasse v sobotu a v neděli 9-12, 2-6, ve všedních dnech od 7 do 9ti večer. Školy se zúčastnilo celkem 12 žen a 9 mužů, z nichž 5 sester mělo návštěvu 100 proč., 2 sestry a 1 bratr 85 proč. Župa dala absolventům pěkné diplomy a rozdala jim část mých metodických řad; další výtisky mi dala pro školu v Mnichově. Zájem posluchačů a jejich horlivost ve cvičení byly vzorné. V župě Vídeňské Mimo školu jsem navštívila cvičení žactva XVI. jednoty, členské večery jednot XVI. a III., měla jsem rozhovor s vedoucími tábora a schůzi s župním předsednictvem. Cvičení žactva XVI. jednoty za účasti 50 dětí, děvčat i hochů, bylo velmi dobře vedeno sestrou Blankou Žmolovou, bylo ukázněné a radostné. Členská schůze XVI. jednoty v neděli 27. října s přednáškou bratra Žmoly o významu 28. října a s filmem z tábora byla velmi četně navštívena. Členská schůze III. jednoty s přednáškou a s recitacemi byla zakončena zajímavým filmem nazvaným Jeden obyčejný rok- naší jednoty. Ten přinesl záběry z pravidelné tělocvičné činnosti, ze závodů, z veřejného cvičení a ze společenských podniků jednoty. Záběry ze šibřinek svědčily, že to byla - 8 [pageend8]událost podobná velkým šibřinkám ve vlasti-. Ve schůzi složili 3 bratři a 6 sester členský slib. Ve schůzi s župním předsednictvem jsem vysvětlila důvody našeho rozhodnutí o datu sletu, což bylo přijato s porozuměním. Ale prosí, aby popis a hudba k prostným byly rozeslány co nejdříve a při tom poukazují na to, že jednoty cvičí v tělocvičnách škol, které jsou často nepřístupny pro školní prázdniny. Prosí, aby v popisu bylo užíváno sokolského názvosloví. Mají obavy o vystoupení dorostu. Tábor evropského Sokolstva uspořádala župa Vídeňská od 28. července do 18. srpna 1974 ve Štýrsku pro žactvo a dorost, za účasti 22 táborníků z Vídně, 12 ze Švýcarska, 7 z Paříže a 4 z Holandska. Pod vedením bratra Roušara vedli družstva br. Florián, Musil, Materna a Jarka Polanský,sestra Žmolová, Floriánová, Roušarová a Mařasová. Br. Žmola se staral o vzdělávací a kulturní program a sestra Mařasová vyprávěla dětem o sokolských dějinách. Přes to, že podle jejího vlastního úsudku byla přednáška příliš dlouhá, poslouchaly děti pozorně až do konce, druhý den o ní mezi sebou debatovaly a vyžádaly si ještě na další večer diskusi s přednášející. Diapositivy a film potvrzují, že všeobecná chvála tábora je oprávněná. Vídeňští si přejí, aby tábory pokračovaly pravidelně každoročně jako tábory evropského Sokolstva, jako tomu bylo v padesátých letech, za střídavého vedení zúčastněných složek. Ve Švýcarsku část činovníků s nimi souhlasí, část dává přednost táborům jednot. Není pochyby, že pro sokolskou a národní výchovu dětí jsou daleko cennější společné evropské tábory, které sbližují a přispívají k udržení jazyka. To se letos výrazně potvrdilo u francouzských dětí. Župa Vídeňská je velmi dobře vedena převážně činovníky mladého a středního věku. Je tam vzorná spolupráce, sokol- ství se udržuje v rodinách, což je zárukou dobrého vývoje do budoucna. V tělocvičně bývá vidět tři generace, děti cvičí rodiče-cvičitelé a dědeček s babičkou přihlížejí. XV. jednota cvičí ve vzorně vybavené tělocvičně městské školy, bývalé české. III. jednota přijala hodně "posrpnových" uprchlíků a v poslední době rozvíjí utěšenou činnost jak tělocvičnou tak kulturní. Župa upřímně spolupracuje se Švýcarským okrskem a s nejbližší jednotou Západoevropské župy v Mnichově. Byla jsem dnešním stavem upřímně potěšena. Cvičitelská škola v Mnichově Škola byla zahájena v úterý 1. listopadu členskou schůzí v Domě setkání - Haus der Begegnung, svolanou, aby i členstvo vyslechlo mou úvodní dvouhodinovou přednášku o sokols- 9 [pageend9]ké myšlence, organizaci a vybraných úsecích děj in.škola byla omezena malou možností použít tělocvičny. Jednota využila dlouhého weekendu k získání tělocvičny navíc ke svým středečním večerům. V ostatních večerech jsme se museli spokojit místností v Domě setkání, dvakrát v místnosti českého hostince, kde se odsunuly stoly a židle a cvičilo se mezi nimi. Za to účast byla na malou, novorozenou jednotu imposantní. Při odhadu počtu členstva na 50 duší byla nej- menší účast 8, stoprocentní 6 členů. Byli mezi nimi náčelník a náčelnice, místonáčelník a místonáčelnice, vzdělava- telka a další členové výboru jednoty, všichni ve věku 30 a 50 lety, tedy zralí lidé, inteligentní a vědomí si své zodpovědnosti. Výklady byly často spojeny s dotazy a debatami . Na závěr školy jsem vedla celou hodinu v tělocvičně a ukázala, jak si ji v Sokole přejeme. Přes to, že ten den televise vysílala zápas v kopané, nastoupilo 32 mužů a žen, 1 žák a 1 dorostenka. Náčelník vedl ostrou a živou rozcvičku a družstvo mužů, já družstvo žen a všechno ostatní, na závěr trochu pořadových, krátká prostná a pochod se zpěvem. Při. nástupu jsem krátce odůvodnila nutnost kázně jako předpokladu spolupráce. Velkou předností jednoty Mnichov je krásný, bratrský ruch a družnost činovníků a členského jádra. Cvičení se účastní asi 55 osob. Po dvou nezdařených pokusech založit v Mnichově jednotu si dnešní vedoucí počínali rozvážně a přistoupili k ustavení teprve po roce cvičení a seznamování. O dobrém duchu jednoty svědčí její první podnik, pouň do Oetzu se 75 účastníky. Nedávno vyšlo 1. číslo věstníku jednoty, nazvaného Sokolík, velmi pěkné obsahem i úpravou. Zájezd do Švýcarska Ve Švýcarsku jsem se zúčastnila schůze Západoevropského poradního sboru v Lausanne. Použila jsem této příležitosti k pozvání na slet a k výzvě k jeho podpoře, která byla nadšeně přijata. Bratr Fiedler chtěl využít mé přítomnosti v Evropě ke svolání dvou schůzí: okrsku a výboru jednoty Curych a cviči- telského sboru okrsku k jednání o sletu. Slíbil účast svoji jako jednatele župy, starosty župy bratra Čeňka Polanského a náčelníka župy br. Jarky Polanského, ale poštovní stávka ve Francii mu znemožnila jakýkoli písemný kontakt. Poslal mi tedy telefonicky vzkaz do Mnichova, abych jej hned po příjezdu zavolala a požádal mě, abych schůze svolala za něho. Sám se pak nemohl zúčastnit ani br. starosta pro sníh a mlhy na Juře, vyslali jen br. náčelníka vlakem. Obě schůze byly četně obeslány, byly živé a aktivní. Ve schůzi okrsku a jednoty Curych jsem načrtla úkoly 10 [pageend10]gořadatele, složení sletového výboru, rozdělení práce mezi Ústředí a výkonného pořadatele a zodpověděla jsem řadu dotazů. Ze schůze vyšla tato usnesení, resp. návrhy: Výkonným pořadatelem sletu bude podle dohody s okrskem jednota Curych. Datum sletu: 1. , 2. a 3. červenec 1976. Program: V pátek 1. července koncert, v sobotu 2. července závody, večer umělecká akademie, v neděli 3. července dopoledne zkoušky, odpoledne hlavní vystoupení, večer beseda na rozloučenou. Plakát a pohlednice: švýcarští se pokusí získat návrhy na plakát i pohlednice od tamních umělců. Intensivní propagaci slíbil švýcarský Zpravodaj, České slovo, Vídeňské svobodné listy. Sletový výbor ustaví v nejbližších dnech. Po ustavení sletového výboru se chtějí sejít s vídeňskými sletovými činovníky, aby jim sdělili své zkušenosti a rady. Zájezd do Ameriky na slet Americké obce sokolské roku 1977 chtějí využít pro propagaci cvičební účasti na sletu, která má být podmínkou účasti na zájezdu. Rádi by se sletu AOS zúčastnili, potíž je ale s datem sletu, protože v červnu jsou všude ještě školy. Cvičitelský sbor okrsku a jednoty Curych měly schůzi v neděli 10. listopadu. Přítomni: župní náčelník a sestra M. Provazníkové. Utvořen sletový technický odbor. Předseda J.Polanský, místopředseda Zdeněk Bidlo. Členové: za župu Kolínský, Komůrková, Mařasová, Polanská, Polanský; za okrsek Osecký,Ko- blasová, Dlouhá, Bidlo; za Curych Jeřábek, Mika, Vránová, Mařasová. Zodpovědnost za nácvik a přípravu: prostná mužů Polanský, Jeřábek, Pišingr, prostná žen Komůrková, prostná žactva Mařasová, závody na nářadí Bidlo, Osecký. Pořad hlavního dne. Mimo společná prostná navrhují: vystoupení některého švýcarského spolku, družstvo vrcholných závodnic švýcarských, cvičení s kuželi, štafety žactva, českou Besedu. Prostná. Naléhavě prosí o nejrychlejší zaslání popisu i hudby. Žádají sokolské názvosloví, minulé jim dělalo potíže, jednodušší než byla vídeňská, volnější tempo než bylo při zvedání cvičenců a při stojkách. Účast ze Švýcarska na společných prostných členstva odhadují na 130 mužů a žen dohromady. Mají obavy o počet dorostu a žactva. Závody navrhují na nářadí jako posledně, odbíjenou a zimní hry někde ve středním Švýcarsku. 11 [pageend11]Cvičitelskou školu chtějí mít o velikonocích, využít 4 svátečních dnů a následující weekend, tedy od 28. do 31.března a pak 5. a 6. dubna, všechno celodenně. V pracovních dnech mezitím navštívit jednoty. Každou z obou částí chtějí mít v jiném místě, pravděpodobně by to byl Curych a Basilej . Celkový dojem ze Švýcarska: Noví uprchlíci si z domova přivezli velkou zálibu ve cvičení a v odbíjené. Toho využívají jednoty k získání nových členů. Zároveň si přinesli odpor k organizování. V projevech očekávají konkrétní cíle, konkrétní fakta, odmítají prázdné fráze. Dobře působí cvi- čitelské školy, návštěvy činovníků, slety a společné evropské tábory. Velkou výhodou je převaha inteligence a ochota ke spolupráci i mezi intelektuály stojícími mimo Sokol. M. Provazníkové HLÍDKA VZDĚLÁVACÍ RÁZNÝM KROKEM VPŘED Jan Fellmann Stojíme před řadou úkolů, jichž plnění žádá ukázněnou spolupráci celé sokolské rodiny. Mnoho při tom také záleží na hospodářské základně. Placení členského příspěvku, či předplatného na věstník, jsou základním předpokladem vyrovnaného rozpočtu. Kázeň sokolská předpokládá, že členové plní své platební - a cvičební povinnosti BEZ VYZVÁNÍ. Výroční valné hromady jsou příležitostí zhodnotit práci vykonanou a vybrat činovníky pro další pracovní období.Snažme se ovlivnit členstvo při výročním sněmování, aby nejen volilo činovníky obětavé a sokolství oddané, ale hlavně aby také zvolený výbor v jeho práci plně a účinně podporovalo. Vzdělavatelé, kteří mají býti "solí země", nesmějí při vzrůstajících úkolech povolit. Začátek roku je vhodnou příležitostí k "dolévání oleje" do plamene sokolského nadšení. Tedy zdárně a rázně vpřed! Předplatné se PŘEDplácí! 12 [pageend12]ZE SOKOLSKÉHO SVĚTA Au s t r á l ie Sydney Novým rokem vstoupila jednota do svého "Jubilejního sokolského roku". 251eté trvání jednoty bude oslaveno v polovině roku 1975. V rámci o- slav bude vydáno zvláštní,jubilejní číslo Věstníku jednoty; poslední památníkové vydání Věstníku bylo v r. 1958 u příležitosti rozvinutí prvního sokolského praporu na australské půdě. V jubilejním roce bude také slavnostně otevřena sokolovna jednoty - "Sokolský národní dům v Sydney". Krajanská i australská veřejnost bude na tuto významnou událost jednoty upozorněna slavnostním koncertem na němž vystoupí sestra Miluška Šimková, členka opery v Sydney, spolu s dalšími předními členy Australské opery. Výtěžek koncertu bude věnován stavebnímu fondu Sokolského nár. domu. Otevření sokolovny přichází včas, neboť dosavadní tělocvična ve škole na Fort St. nebude již k disposici, protože se škola ruší. Až do otevření sokolovny bude nutno cvičit v jiné škole. Starosta jednoty br. Rudolf Mestek v posledním čísle Věstníku vzpomíná na léta prožitá v dosavadní tělocvičně a píše m.j.: "Kdyby tak kronika Sokola Sydney mohla říci,kolik krajanů Čechoslováků prošlo dveřmi naší "sokolovny", kolik se jich tam cítilo na několik hodin "mezi svými", kolik novinek se tam kdo dozvěděl, kolika lidem se pomohlo, kolik našich bratří a sester skládalo slib před sokolským praporem. Vím jenom jednu pravdu která se nedá vymluvit že největší číslice by byla těch, kteří každé cvičení byli mezi těmito čtyřmi zdmi nejšťastnější, protože byli mezi svými." S. V. ŽUPA KANADSKÁ Schůze župního výboru Podzimní zasedání župního výboru se konalo 8. prosince 1974 v hotelu Holiday Inn v Kingstonu. Po schválení zápisu o poslední schůzi podali zprávy o činnosti župy: starosta br. Ing. V. Zajíc, jednatel br. Z.M. Dobrovolný, náčelník br. J. Waldauf, pokladník br. V. Chochol a matrikář br. K.Pavel. Stručné zprávy o činnosti svých jednot podali přítomní starostové bratři V. Chochol z Montrealu, K.Pinke z Ottawy a Dr. J. Janků z Toronta . Schválen kalendář činnosti na rok 1975: Zimní hry 2. března v Ottawě, závody v ná- řadovém tělocviku 10. května v Torontě kde se bude rovněž konat schůze župního výboru, zájezd na slet Slovenského Sokola v Binghamtonu 26.-29. června, turnaj v odbíjené a účast na Čs.dnu a sokolském 13 [pageend13]cvičení v ■Torontě 5. a 6.července, Letní hry v Montrealu 30. srpna - 1. září, turnaj v tenisu v Montrealu 14. září, župní valná hromada a účast na oslavách 25. výročí jednoty v Montrealu 15.-16. listopadu. V závěrečné části bylo usneseno: delegovat do výboru Ústředí br. O. Horu z Ottawy a br. V. Zajíce z Montrealu; přijmout nabídku státního ár- chivu etnického v Ottawě o u- ložení písemností a dokladů; archivářem zvolen br. J.Budík z Ottawy; pořádat školení cvičitelů v jednotách dvoudenními kursy; opatřit župní putovní ceny pro každoročně konané závody. Výbor zaslal pozdravný dopis br. 0. Horovi, dlouholetému starostovi jednoty v Ottawě k jeho 65. narozeninám. wf Ottawa 26. listopadu dožil se 65 let první a dlouholetý starosta jednoty, bývalý čs.poslanec a přední krajanský pracovník bratr Ota Hora. Jednota ve spolupráci s místní odbočkou Čs. Národního sdružení a Společností pro vědy a umění uspořádala 24.listopadu oslavu jeho narozenin. Jednota, v uznání zásluh br. Hory o založení Sokola v Ottawě a jeho neúnavného úsilí při organizování sokolské činnosti jej jmenovala čestným starostou a udělila mu čestný diplom uznání. Jednota byla opět pověřena uspořádáním župních lyžařských přeborů, které budou pořádány 2. března v lyžařském středisku Camp Fortune v pohoří Gatineau. Závodní volejbalové družstvo mužů se opět účastní ottawské volejbalové ligy ve skupině A. Družstvo sehrálo dosud 14 zápasů, vesměs vítězných, takže je v čele tabulky . KP ŽUPA VÍDEŇSKÁ Vídeň III Jednota pořádala 22.listopadu kulturní večer věnovaný Leoši Janáčkovi. Po zahájení starostou br. Ing.Nováčkem a projevu vzdělavatele br. Liona zahrála pí.Tau- ssová sinfonetu nazvanou "sletovou" pro slet r. 1926 a sonátu "Z ulice". Slečna Langová zahrála skladbu o Valašsku a doprovázela bratra I. Drnku, který zazpíval tři moravské písně. Zahráním úryvků z dalších moravských písní byl zdařilý večer ukončen. St. Vídeň XVI V neděli 24. listopadu uspořádala jednota ve své tělocvičně další z osvědčených členských večerů. Pořadatelé uchystali i tentokrát zajímavý pořad. Bratr J. Malík z jednoty XII/XV předvedl nádherně barevnou "Procházku staroslavnou Prahou". Dojetí a dlouhotrvající potlesk byly projevem díků br. Malíkoví. Zm. 14 [pageend14]ŽUPA ZÁPADOEVROPSKÁ Švýcarský okrsek I. přebory ve cvičení na nářadí švýcarského okrsku Již po několik let odkládané přebory ve cvičení na nářadí se přece jen uskutečnily. 16. listopadu odpoledne se shromáždilo v jedné z tělocvičen Švýcarské sportovní školy v Magglingen u Bielu, v malebném městečku ležícím ve výšce asi 1200 m na vrcholcích pohoří Jura, 45 závodníků k slavnostnímu zahájení. Příprava závodů vyžadovala velké úsilí ze strany organizátorů, Sokola Solothurn, zároveň také intenzívní přípravu v jednotách. Přeborů se zúčastnily jednoty Solothurn, Basel, Bern, Curych, nezastoupeny byly jednoty Luzern, Winterthur a Baden. skok, prostná, hrazda, kůň, ženy ve čtyřboji - bradla, kruhy, prostná, přeskok, a žactvo v trojboji - prostná, hrazda, přeskok. Že se nejednalo o nějakou tělovýchovnou "show" nás přesvědčovaly stále skloněné hlavy počtářů a neustále slábnoucí hlas náčelníka okrsku br. Bidla, vyhlašovatele konečných výsledků. Vše dobře dopadlo, takže jsme unaveni ale spokojeni vydali své poslední síly při tanci a zpěvu oři harmonice. Výsledky : Soutěžilo se v kategoriích muži A - vyšší, muži B-nižší, ženy A a ženy B a žactvo ve dvou skupinách. Přebory sledovali četní diváci, kteří naše závodníky odměňovali častým potleskem. Skutečným povzbuzením do další činnosti byla účast žactva, celkem 21. Zvláště jednoty Basel a Solothurn, které vyslaly nejvíce žactva, se mohly pochlubit dobrými výsledky své krátké činnosti. "Benjamin" přeborů, teprve tříletá Danuška Svobodová ze Solothurnu, si nejen zapamatovala celou sestavu na žíněnkách, ale ji k údivu diváků a vlastního otce celou hezky zacvičila! V některých kategoriích a na jednotlivých nářadích probíhaly "urputné" boje a často rozhodovaly o konečném pořadí pouze desetiny bodu. Muži soutěžili v šes- tiboji - kruhy, bradla, přeMuži A: 1. J. Osecký 57.60, 2. BDäppen 57.50 oba Solothurn, 3. Z. Bidlo 55.85 Basel. Muži B: 1. P. Kohout,Basel 55.95, 2. K.Pischinger 55.75, 3. V. Neffe 55.30 oba Soloth. Ženy A: 1. D. Pischingerová, Solothurn 37.45, 2.D.Kobla- sová,Basel 36.50, 3.A.Roubín- ková, Solothurn 35.60. Žákyně A: 1. D.Stránská,Basel 28.05, 2. R.Novotná,Basel a J.Hermanová,Solothurn obě 27.65, 3. I.Vondálková, Bern 27.45. Žákyně B: 1. P.Svobodová,So lothurn 28.20, 2. E.Seifertová . Basel 28.10. 3.E.Dvořáková, Bern Žáci A: 1. P 2. D. Sochor Sochor 25.85 Žáci B: 1. P 25.95, 2. K. 3. P. Kosman lothurn. 27.90. Hamza 27.75, 27.05, 3. M. všichni Basel. Vondál, Bern Formánek 23.90, 23.60, oba So- J. Osecký 15 [pageend15]• ČESKOSLOVENSKÝ SOKOL V ZAHRANIČÍ« vychází měsíčně s výjimkou července a srpna. Majitel a vydavatel: Ústředí Československého Sokolstva v zahraničí. Predplatné (ročně): Kanada a USA $ 5.00, ostatní země $ 3.00 Predplatné ze všech zemí kromě Kanady přijímá: J. Hanuš, 412 East 73d Street, New York, N.Y., 10021, USA. Změny adres a předplatné z Kanady: J. Fellmann, Suite 11, 200 Kingsview Blvd., Weston, Ontario, Canada M9R 1V5 Redaktor: Jan Waldauf, 2333 Kenbarb Rd., Mississauga, Ont., Canada L5B 2E9 Tiskne St. Joseph Press, Toronto, Canada. [pageend16]